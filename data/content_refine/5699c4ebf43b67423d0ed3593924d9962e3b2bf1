{"fields": [{"field": "modifiedtime", "type": "time", "value": "2017-03-19T11:41:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Asker", "Kultur", "Rogaland", "Hommers\u00e5k", "Kunst", "Interi\u00f8r", "Sandnes"]}, {"field": "author", "value": "geir flat\u00f8e"}, {"field": "body", "value": ["Det merker du fra det \u00f8yeblikket du tr\u00e5r over terskelen i hjemmet til P\u00e5l Mathiesen og Bj\u00f8rg Wigestrand p\u00e5 Hommers\u00e5k i Sandnes.", "Du finner gjenstandene i gangen, i trappen og i stua. Rundt 170 keramiske produkter lagd mellom 1945 og 1951. Om du skulle ha behov for \u00e5 se flere, har de 30 til st\u00e5ende p\u00e5 hytta.", "Enda mer? Pr\u00f8v hos P\u00e5ls s\u00f8ster i Oslo.", "Noen vil kalle det samlemani og galskap, andre vil mene de gj\u00f8r en verdifull innsats for \u00e5 bevare en del av norsk kulturhistorie og sin egen familiehistorie. Sannheten ligger kanskje et sted i midten.", "Snur du p\u00e5 krukkene, ser du at alle har samme p\u00e5skrift: Bj\u00f8rre, pluss et \u00e5rstall og gjerne en signatur.", "Bj\u00f8rre Keramikk ble startet p\u00e5 slutten av 1945 av P\u00e5ls bestefar Gunnar Remen, sammen med keramikeren Egil Bj\u00f8rnholt. Bj\u00f8rre som \u00abBj\u00f8r\u00bb i Bj\u00f8rnholt og \u00abre\u00bb i Remen.", "Produksjonen startet i Gr\u00f8nlandsleiret 73 i Oslo. \u00c5ret etter ble P\u00e5ls far ansatt som dekorat\u00f8r.", "Det ble lagd bruks- og pynteting som urner, fat, vaser og mugger.", "Etterkrigs\u00e5rene var en gullalder for norsk keramikkproduksjon, i et land som manglet det meste. I boka \u00abNorsk keramikk fra 1940 til i dag\u00bb skriver Randi Gaustad og Gunnar Danbolt at det i 1948 ble ansl\u00e5tt at det fantes rundt 400 keramiske bedrifter i Norge, mot ti-12 f\u00f8r krigen.", "Bestefaren tok seg av salget og reiste landet rundt. Det gikk s\u00e5 det suste, og med opp mot 15 ansatte m\u00e5tte de flytte til st\u00f8rre lokaler i Leangbukta i Asker.", "Men i 1951 var eventyret over. Korea-krigen hadde brutt ut, og det trengtes tinn til krigsmateriell. Uten \u00e5 si fra, tok Bj\u00f8rres engelske glasur-leverand\u00f8r ut tinnet av denne.", "Resultatet ble at krukkene lakk. En kunde fikk \u00f8delagt et flygel av vann fra en Bj\u00f8rre-vase, og reklamasjonene str\u00f8mmet inn.", "Bedriften klarte ikke lenger \u00e5 innfri sine forpliktelser. Det var slutt for Bj\u00f8rre.", "P\u00e5l tenkte ikke noe over denne delen av familiehistorien, ikke f\u00f8r faren d\u00f8de i 2002. Sammen med s\u00f8steren Gur\u00e5 begynte han \u00e5 sp\u00f8rre moren om Bj\u00f8rre-tiden.", "\u2013 Vi fikk en god del ut av henne, og jeg begynte \u00e5 samle p\u00e5 Bj\u00f8rre for rundt ti \u00e5r siden. Etter at jeg la ut en blogg og siden opprettet en Facebook-side om Bj\u00f8rre, har mange tatt kontakt. De finner ting fra Bj\u00f8rre p\u00e5 loppemarkeder og lurer p\u00e5 om jeg vil kj\u00f8pe dem.", "Det gj\u00f8r han gjerne, men ikke om prisen er urealistisk h\u00f8y. Som sagt, s\u00e5 ble det produsert mengder av norsk keramikk p\u00e5 40- og 50-tallet. I dag kan du finne slike ting p\u00e5 en bruktbutikk for en hundrelapp eller mindre, med en noe h\u00f8yere pris for st\u00f8rre ting.", "P\u00e5 det meste jobbet det ti dekorat\u00f8rer samtidig p\u00e5 Bj\u00f8rre, og P\u00e5l har en liste med 26 signaturer derfra.", "\u2013 Tias Eckhoff og Eystein Sandnes var innom mens de gikk p\u00e5 Kunst- og h\u00e5ndverkskolen, og Eystein ble ansatt etterp\u00e5. Bj\u00f8rre s\u00f8kte om penger til \u00e5 utvikle et servise han designet, men det fikk de ikke, forteller P\u00e5l.", "Siden fikk Eystein Sandnes jobb ved Magnor glassverk, f\u00f8r han ble kunstnerisk leder p\u00e5 Stavangerflint fra 1955 til 1958. Der fikk han realisert det gamle Bj\u00f8rre-serviset under navnet \u00abUtstein\u00bb.", "Da kronprins Olav og prinsesse Astrid bes\u00f8kte Stavangerflint i mai 1955, fikk prinsessen overrakt dette.", "\u2013 Mor var irritert fordi det ble gitt som gave til prinsesse Astrid fra Stavangerflint, mens det var utviklet hos Bj\u00f8rre.", "I 1958 ble Eystein Sandnes ansatt ved Porsgrunds Porsel\u00e6nsfabrik og ble designsjef der \u00e5ret etter.", "Fritz R\u00f8ed, f\u00f8dt p\u00e5 Bryne og kjent for \u00abSverd i fjell\u00bb-monumentet ved Hafrsfjord, var ogs\u00e5 innom Bj\u00f8rre for \u00e5 f\u00e5 brent ting mens han studerte i Oslo.", "Etter konkursen tok P\u00e5ls far fagbrev som kjemigraf, og han fikk etter hvert jobb i Forenede Annonsebyr\u00e5er. Han likte godt \u00e5 fotografere og \u00e5 male.", "\u2013 Han var en beskjeden mann, og mor m\u00e5tte presse ham til \u00e5 ha en utstilling med 35 akvareller. Alle ble solgt p\u00e5 under en uke.", "\u2013 Har du arvet talentet?", "\u2013 Jeg er flinkest med linjal.", "P\u00e5l er utdannet som bygg- og anleggsingeni\u00f8r. Det er Bj\u00f8rg ogs\u00e5. Han pensjonert, hun fortsatt i arbeid hos Norconsult.", "Ingeni\u00f8rkunnskapen har kommet til nytte p\u00e5 huset som ble kj\u00f8pt i 2002. Det er et vanlig husbankhus fra 1970-tallet, men Bj\u00f8rg tegnet inn et tilbygg i hver ende. P\u00e5l murte opp de terrakottafargede veggene. I den enden ble det vinterstue, der \u00e5rets f\u00f8rste sitroner kunne h\u00f8stes i januar.", "En rad vinylplater og et eksklusivt musikkanlegg fra Rega har ogs\u00e5 funnet sin plass her, et resultat av datterens tidligere jobb hos Rega i Southend on Sea. Der fikk hun avslag p\u00e5 varene, i tillegg til at faren kunne tr\u00e5le platesjappene i London de gangene han bes\u00f8kte henne.", "P\u00e5l er f\u00f8dt i Oslo, men har bodd p\u00e5 Nord-J\u00e6ren siden 1975. Bj\u00f8rg er fra Foreneset i Suldal, og hun har f\u00e5tt lov \u00e5 okkupere det andre tilbygget. Der har hun et atelier.", "\u2013 Jeg begynte med akvarell og jobber n\u00e5 mye med akryl, forteller hun.\nBj\u00f8rg har tegnet og malt hele livet, og hun trekker gjerne fram en akvarellblokk p\u00e5 reiser.", "\u2013 Jeg liker \u00e5 gjenskape den situasjonen jeg er i.", "P\u00e5l pusler med planer om \u00e5 bygge et atelier ved hytta p\u00e5 Foreneset ogs\u00e5.", "Det er travelt \u00e5 v\u00e6re pensjonist, ikke minst n\u00e5r Finn, Ebay og andre nettsteder skal overv\u00e5kes for \u00e5 finne mer Bj\u00f8rre.", "\u2013 Jeg har kj\u00f8pt Bj\u00f8rre fra USA, England og Sverige. Det ble solgt en p\u00e5 Ebay i Australia ogs\u00e5, av en som brukte det som jeg hadde skrevet p\u00e5 nettet.", "I det tilfellet var han for sen, men han vet hvem som fikk den, og p\u00e5 lang sikt finner krukken kanskje veien til Hommers\u00e5k.", "Skulle P\u00e5l bli lei av \u00e5 se p\u00e5 keramikken, er det bare \u00e5 l\u00f8fte blikket. Fra S\u00f8rafjellveien ser de landemerker som Skaulen i Suldal, Bybrua i Stavanger og Bokn-senderen.", "De kj\u00f8pte huset p\u00e5 grunn av utsikten, og det skader ikke \u00e5 bo i blindvei med f\u00e5 hus og beitemark p\u00e5 oppsiden.", "Med en keramikksamler og en kunstmaler i huset, skulle en tro at det var liten plass til annet. Men en samler er en samler, og P\u00e5l har trukket hjem skotske fiskekasser av tre fra J\u00e6rstrendene.", "Farens gamle kameraer har f\u00e5tt en hylle, under keramikk lagd av John Josefsen. Bj\u00f8rg har p\u00e5 sin side kj\u00f8pt kunst, sist et stort bilde malt av Ruth Bers\u00e5s. Det har f\u00e5tt hedersplassen over pianoet.", "Over peisen henger det derimot et solid keramikkfat. Fra Bj\u00f8rre."]}, {"field": "category0", "value": "bolig"}, {"field": "contenthash", "value": "821196656a86a779670da967d7e9ffcd10d11ab1f2a93f5c69c4192b9ccf9596"}, {"field": "createtime", "value": "2017-03-19T11:35:43.000Z"}, {"field": "description", "value": "Bli med inn i samlerens unike hjem."}, {"field": "heading", "value": ["P\u00e5l har over 170 krukker og fat, alle fra samme fabrikk. -adressa.no", "Bj\u00f8rres vekst og fall", "Begynte \u00e5 samle", "Vinterstue", "Atelier", "Milevis med utsikt", "Bilder av noen av vasene og fatene i hjemmet hans:"]}, {"field": "id", "value": "5699c4ebf43b67423d0ed3593924d9962e3b2bf1"}, {"field": "keyword", "value": ["Asker", "Kultur", "Rogaland", "Hommers\u00e5k", "Kunst", "Interi\u00f8r", "Sandnes"]}, {"field": "keywords", "value": "Asker,Kultur,Rogaland,Hommers\u00e5k,Kunst,Interi\u00f8r,Sandnes"}, {"field": "kw-category", "value": "bolig"}, {"field": "kw-company", "value": ["ebay", "facebook"]}, {"field": "kw-concept", "value": ["keramikk", "norsk keramikk", "hus", "begynte", "kj\u00f8pt", "norsk", "ansatt", "jobb", "fat", "ting", "samle", "hjem", "krukker", "kunst"]}, {"field": "kw-entity", "value": ["keramikk", "hafrsfjord", "j\u00e6rstrendene", "foreneset", "s\u00f8rafjellveien", "eckhoff og eystein sandnes", "norconsult", "sea", "gur\u00e5", "p\u00e5l mathiesen og bj\u00f8rg wigestrand", "p\u00e5l", "england og sverige", "magnor", "skaulen", "astrid", "southend", "sverd", "bybrua", "porsgrunds porsel\u00e6nsfabrik", "stavangerflint", "olav", "forenede annonsebyr\u00e5er", "norsk", "finn", "stavanger og bokn", "bj\u00f8rre", "rega", "gr\u00f8nlandsleiret 73", "utstein", "nord-j\u00e6ren", "randi gaustad og gunnar danbolt", "bj\u00f8rg", "kunst"]}, {"field": "kw-location", "value": ["london", "oslo", "suldal", "australia", "bryne", "asker", "norge", "leangbukta", "hommers\u00e5k"]}, {"field": "kw-pageclass", "value": "article"}, {"field": "kw-person", "value": ["randi gaustad", "p\u00e5l mathiesen", "fritz r\u00f8ed", "ruth bers\u00e5s", "gunnar danbolt", "eystein sandnes", "john josefsen", "bj\u00f8rg wigestrand", "gunnar remen", "egil bj\u00f8rnholt"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/8476b737-a6c0-476e-859e-efeb84538f4f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5l har over 170 krukker og fat, alle fra samme fabrikk."}, {"field": "og-type", "value": "article"}, {"field": "og-url", "value": "http://www.adressa.no/bolig/Pal-har-over-170-krukker-og-fat_-alle-fra-samme-fabrikk-9951b.html"}, {"field": "pageclass", "value": ["article"]}, {"field": "publishtime", "value": "2017-03-19T09:00:00.000Z"}, {"field": "recs-articleid", "value": "9951"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-03-19T09:00:00.000Z"}, {"field": "recs-rawtitle", "value": "P\u00e5l har over 170 krukker og fat, alle fra samme fabrikk. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Bli med inn i samlerens unike hjem."}, {"field": "thumbnail", "value": "http://content-thumbnail.cxpublic.com/content/thumbnail200x150/5699c4ebf43b67423d0ed3593924d9962e3b2bf1.jpg?597afd77"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-28T09:01:43.000Z"}, {"field": "title", "value": "P\u00e5l har over 170 krukker og fat, alle fra samme fabrikk."}, {"field": "url", "value": "http://www.adressa.no/bolig/Pal-har-over-170-krukker-og-fat_-alle-fra-samme-fabrikk-9951b.html"}, {"field": "urlhash", "value": "5699c4ebf43b67423d0ed3593924d9962e3b2bf1"}], "score": 0.907805, "siteId": "9222270286501375973", "id": "5699c4ebf43b67423d0ed3593924d9962e3b2bf1"}

