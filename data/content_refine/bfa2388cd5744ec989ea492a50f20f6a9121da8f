{"fields": [{"field": "modifiedtime", "type": "time", "value": "2015-09-16T14:50:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Barneoppdragelse", "Oppvekst", "Barn og unge"]}, {"field": "author", "value": "emma therese hansen"}, {"field": "body", "value": ["Saken oppdateres.", "Du har gjort alt riktig. Lest Lille Larven Aldrimett for to\u00e5ringen, ledd av muldvarpen med b\u00e6sj p\u00e5 hodet sammen med tre\u00e5ringen, mens fire-fem\u00e5ringen er blitt bestevenner med Karsten og Petra.", "I f\u00f8rsteklasse lokker kanskje Rampete Robin latteren frem, men s\u00e5 mister mange interessen. Spesielt guttene.", "Det er ogs\u00e5 et av temaene som diskuteres under Barnebokfestivalen i Oslo som starter torsdag.", "Er bokormen tapt for alltid eller kan leselysten vekkes p\u00e5 nytt?", "Heidi Linde debuterte som forfatter i 1998 og har siden skrevet flere barneb\u00f8ker, blant annet om antiheltinnen Pym Petterson. Linde vokste selv opp i en tid da det ikke var l\u00e5nekort p\u00e5 barnas mest popul\u00e6re krimhelter.", "\u2014 I min barndom fantes ikke Fr\u00f8ken Detektiv-b\u00f8kene p\u00e5 biblioteket. De var ikke bra nok, og det sier noe om en holdning, sier Linde, som ogs\u00e5 pl\u00f8yde gjennom historiene om Hardyguttene da hun var i slukeladeren.", "Hun synes f\u00f8rst og fremst foreldre skal fokusere p\u00e5 gleden ved \u00e5 lese, ikke bare nytteverdien, n\u00e5r de vil jobbe for \u00e5 f\u00e5 \u00f8kt leselyst hos barna.", "\u2014 Det viktigste er \u00e5 kunne sitte og kose seg med en bok.", "Forfatter Tore Renberg engasjerer seg i ungdoms leselyst:", "S\u00f8nnene, som g\u00e5r i 3. klasse, er p\u00e5 skolebiblioteket en gang i uken. De l\u00e5ner alt fra Rampete Robin, Kaptein Supertruse, Pingla, Timmy Tabbe til faktab\u00f8ker som Guinness rekordbok , Alt om -serien og b\u00f8ker om vikingtiden.", "\u2014 Jeg synes det er fint at de venner seg til \u00e5 l\u00e5ne en bok, uansett sjanger og innhold.", "Som forfatter er Heidi Linde opptatt av formidling og er ofte rundt p\u00e5 skoler og leser h\u00f8yt fra b\u00f8kene sine. Hun opplever at selv de som sier de ikke er s\u00e5 interessert i b\u00f8ker, kan bli fanget av en historie, og at det \u00e5 lese h\u00f8yt for litt eldre barn er undervurdert.\u2014 Jeg leser h\u00f8yt for 6. \u2013 7.-klassinger og de er ikke vant til \u00e5 bli lest for lenger, men jeg ser at de koser seg med det. Jeg har til og med opplevd elever p\u00e5 videreg\u00e5ende si: \u00ab\u00c5, det er s\u00e5 lenge siden noen har lest for meg!\u00bb", "Hun synes ikke det gj\u00f8r noe om man noen ganger velger b\u00f8ker som er ment for yngre.", "\u2014 Det er ikke n\u00f8dvendigvis feil med for barnslige b\u00f8ker. Pr\u00f8v billedb\u00f8ker hvis man sliter med leselysten. Det er ofte litt bedre \u00e5 g\u00e5 ned i alder innimellom i stedet for \u00e5 strekke seg. Da Sofies verden ble utgitt, s\u00e5 tipper jeg at det var mange foreldre til ti\u00e5ringer som kj\u00f8pte den boken og at det var noen barn som mistet motet.", "Lindes egne s\u00f8nner vender stadig tilbake til serien Klassen min! av Helena Bros.", "Det er bedre med fem gode minutter enn 20 tvangsminutter. Det er ogs\u00e5 viktig \u00e5 huske p\u00e5 hva som er praktisk gjennomf\u00f8rbart i hverdagen. Heidi Linde", "Foreldre vet at det er viktig \u00e5 lese b\u00f8ker. Forskning viser gang p\u00e5 gang at spr\u00e5k og sosiale ferdigheter utvikles gjennom lesing. Derfor testes leseferdigheten hyppig og skolene tar i bruk stoppeklokken.", "\u2014 I ukeplanen st\u00e5r det at man skal lese 20 minutter om dagen. Men det f\u00e5r vi ikke alltid til og man g\u00e5r med konstant d\u00e5rlig samvittighet, innr\u00f8mmer Heidi Linde.", "Hun mener boklesing fort kan bli noe man bare m\u00e5 \u00abf\u00e5 unna\u00bb.", "\u2014 Har man f\u00e5tt med seg det man har lest? Hvis ikke blir det ingen god opplevelse. Det er bedre med fem gode minutter enn 20 tvangsminutter. Det er ogs\u00e5 viktig \u00e5 huske p\u00e5 hva som er praktisk gjennomf\u00f8rbart i hverdagen. Barn lider jo under v\u00e5rt tidspress ogs\u00e5.", "Linde r\u00e5der foreldre til \u00e5 bruke litt tid p\u00e5 \u00e5 finne de riktige bokseriene.", "\u2014 Har man f\u00f8rst funnet en bokserie som man liker godt, s\u00e5 er et helt univers etablert og det er lettere \u00e5 bli hekta.", "Foreldre m\u00e5 ikke bare tenke: \u00abDen boken likte jeg da jeg var liten\u00bb. Finn ut hva barnet ditt liker n\u00e5. Forlagsredakt\u00f8r Pia Larsen", "\u2014 Alle b\u00f8ker er ikke riktig for alle, sier forlagsredakt\u00f8r Pia Larsen i Cappelen Damm.", "Som 12-\u00e5ring bes\u00f8kte hun den store bokhandelen p\u00e5 Harrods i London og oppdaget fantasyserien Narnia . Siden har hun lest, vurdert og redigert hundretalls barne- og ungdomsb\u00f8ker. Som redakt\u00f8r ser hun etter den gode historien, skrevet p\u00e5 en fengende m\u00e5te og som griper leseren fra f\u00f8rste side. Innslag av humor er ogs\u00e5 fint. Hun mener at b\u00f8kene hverken trenger \u00e5 v\u00e6re tykke eller spesielt h\u00f8ylitter\u00e6re.", "\u2014 Det er interessen og engasjementet som er viktigst. Foreldre m\u00e5 orientere seg mot nye barne- og ungdomsb\u00f8ker og ikke bare tenke: \u00abDen boken likte jeg da jeg var liten\u00bb. Finn ut hva barnet ditt liker n\u00e5. Fotball? Finn fotballb\u00f8ker. Faktab\u00f8ker kan ogs\u00e5 v\u00e6re god lesning. Hvis man ikke liker fantasy, pr\u00f8v krim, hverdagshistorier, detektivhistorier, skrekk og gru.", "Hun r\u00e5der foreldre til \u00e5 gi barna valgmuligheter.", "\u2014 L\u00e5n en hel haug med b\u00f8ker p\u00e5 biblioteket! Med mange b\u00f8ker \u00e5 velge mellom s\u00e5 kan man lese en ny dersom man begynner p\u00e5 en bok man ikke liker. Og er man p\u00e5 ferie i utlandet, g\u00e5 innom de store bokhandlerne, gj\u00f8r turen til en opplevelse og la dem velge en bok. Barn er gode i engelsk i dag.", "Det er blitt legitimt \u00e5 si at gutter ikke leser, og det er ikke utenkelig at det for mange gutter blir en selvoppfyllende profeti. Ole Ivar Bur\u00e5s Stor\u00f8 i Foreningen !les", "Pia Larsen opplever at jenter leser bredere og anbefaler oftere til hverandre enn gutter.", "\u2014 Gutter leser kanskje mindre, men det paradoksale er jo at det er flere gutteplott, flere gutter i hovedrollen og flere mannlige forfattere enn f\u00f8r. Hvorfor mister guttene interessen? sp\u00f8r Larsen, som p\u00e5 hjemmebane fors\u00f8ker \u00e5 pushe b\u00f8ker p\u00e5 s\u00f8nnen p\u00e5 13 som har v\u00e6rt en bokleser, men som n\u00e5 foretrekker Netflix og YouTube.", "Det har n\u00e6rmest blitt et mantra at gutter ikke leser. Ole Ivar Bur\u00e5s Stor\u00f8 i Foreningen !les nyanserer det hele litt.", "\u2014 Vurderer man lesing, leselyst og litteraturinteresse ut fra grafer og tabeller, leser jenter mer og bedre enn gutter. Men det betyr jo ikke at gutter ikke kan ha like sterke leseopplevelser. Er lesing blitt en konkurranse mellom kj\u00f8nnene? Er det om \u00e5 gj\u00f8re \u00e5 lese mest og best? Litteraturlesing er, slik jeg ser det, en verdi som ikke er s\u00e5 lett \u00e5 m\u00e5le ut fra sp\u00f8rreskjemaer og tabeller. Det handler om engasjement og opplevelser. Det er blitt legitimt \u00e5 si at gutter ikke leser, og det er ikke utenkelig at det for mange gutter blir en selvoppfyllende profeti. Bur\u00e5s Stor\u00f8 mener vi m\u00e5 slutte \u00e5 omtale gutter som en gjeng lesesvake. Han viser til den engelske unders\u00f8kelsen \u00abBoys Reading Commission\u00bb fra 2010 som skisserte flere \u00e5rsaker til hvorfor gutter ikke presterer like godt som jenter i lesing.", "\u2013 Her handlet det ikke om tr\u00e6r, testosteron og bevegelsestrang, men om at jenter i st\u00f8rre grad blir oppmuntret til \u00e5 lese av foreldre og l\u00e6rere, f\u00e5r oftere b\u00f8ker i gave, blir oftere tatt med p\u00e5 biblioteket og har tydeligere lesende rollemodeller, f\u00f8rst og fremst i mamma. Videre hevdet unders\u00f8kelsen at l\u00e6rere mangler kunnskap om nyere og spennende tekster for gutter, noe som f\u00f8rer til at gutter ikke gis samme muligheten til \u00e5 utvikle sin leseidentitet gjennom \u00e5 erfare lesing som en glede i seg selv. Og dernest at den maskuline identiteten ikke verdsetter l\u00e6ring og lesing som et trekk ved suksess, sier Bur\u00e5s Stor\u00f8.", "Du har kanskje fors\u00f8kt det meste og allerede begravd tanken p\u00e5 \u00e5 vekke bokormen til live igjen? Det er ingen grunn til \u00e5 fortvile, mener Pia Larsen.", "\u2014 De som har lest mye f\u00f8r, kommer tilbake. Jeg tror det var en amerikansk unders\u00f8kelse som konkluderte med f\u00f8lgende: \u00abDe faller ut n\u00e5r de er 13, for s\u00e5 \u00e5 komme tilbake n\u00e5r de er 20\u00bb.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst.", "Artikkelen er levert av m\u00e5nedsmagasinet Aftenposten Oppvekst.", "La barna bestemme, men gi dem mange b\u00f8ker \u00e5 velge mellom.", "Orienter deg mot nye barne- og ungdomsb\u00f8ker. B\u00f8kene fra din egen barndom kan v\u00e6re utdatert.", "Sp\u00f8r ekspertene: biblioteket, bokhandelen, sjekk forlagenes og foreningen! les sine nettsider og ubok.no. Sp\u00f8r lesehester du kjenner og sjekk bestselgerlistene.", "Hva liker barnet mitt generelt? Fotball? Finn hyllen med fotballb\u00f8ker.", "Bruk tid p\u00e5 \u00e5 finne riktig bokserie. Har man f\u00f8rst funnet en serie med et etablert univers som appellerer, blir man lettere hekta.", "Pr\u00f8v ut flere sjangler og gj\u00f8r dem tilgjengelig; humor, krim og spenning, fantasy, b\u00f8ker fra skolehverdagen, faktab\u00f8ker.", "Fokuser p\u00e5 underholdningen mer enn at lesing er viktig for \u00e5 forbedre ordforr\u00e5d og skoleresultater.", "Graphic novels, som veksler mellom l\u00f8pende tekst og tegneserie, kan fenge og motivere barn som ikke leser s\u00e5 godt.", "Les h\u00f8yt \u2013 ogs\u00e5 for barn som kan lese selv. Stopp, snakk, relater.", "G\u00e5 gjerne ett skritt tilbake. Man trenger ikke alltid \u00e5 strekke seg oppover i alder. Billedb\u00f8ker og illustrerte romaner kan fortsatt v\u00e6re interessante.", "Ikke tenk p\u00e5 hva som er \u00abriktig\u00bb lesing. B\u00f8kene trenger ikke \u00e5 v\u00e6re tykke og h\u00f8ylitter\u00e6re.", "Ikke tving, men inspirer og lag en hyggelig setting. Ta med barna p\u00e5 opplevelsestur til biblioteket n\u00e5r dere har tid og g\u00e5 p\u00e5 kaf\u00e9 etterp\u00e5.", "By- og bokferie? Bes\u00f8k de store, flotte bokhandlerne i for eksempel London og New York. Barn leser engelsk og med litt lommepenger og fritt valg av bok, kan dette bli en opplevelse for livet.", "V\u00e6r et leseforbilde. La ogs\u00e5 far v\u00e6re en lesende rollemodell. Det kan v\u00e6re viktig for guttene.", "Unng\u00e5 d\u00e5rlig samvittighet og tidspress. La ikke stoppeklokken styre lesegleden. Fem gode minutter er bedre enn 20 d\u00e5rlige.", "Invester i boklesing og ikke v\u00e6r gnien hvis barna har lyst p\u00e5 en ekstra bok i bokhandelen.", "Vis fakta", "Over 100 barnebokforfattere og illustrat\u00f8rer fra hele Norge slipper til.", "Her kan foreldre og unge i alle aldre oppleve noe av det mest spennende som utgis innen ny, norsk barne- og ungdomslitteratur.", "Festivalen dekker de fleste utgivelsestypene og aldrene: sm\u00e5barnsb\u00f8ker, bildeb\u00f8ker, h\u00f8ytlesningsb\u00f8ker, lettlestb\u00f8ker, slukealder, tweens, ungdomsb\u00f8ker, tegneserier, fakta og aktivitetsb\u00f8ker.", "Alle arrangementene er gratis.", "Se programmet her.", "Torsdag arrangerer Foreningen !les en paneldiskusjon om temaet Gutter og lesing. Hva sier forskningen om gutter som lesere? Hvilke erfaringer finnes blant akt\u00f8rer p\u00e5 formidlingsfeltet.", "Vis fakta", "Flere illustrasjoner og b\u00f8ker som blander inn tegneserieelementer har gjort inngangen til lesing lettere de siste \u00e5rene. Seriene Taynikma, En pingles dagbok, Kaptein Supertruse og Gutta i trehuset er bare noen eksempler.", "B\u00f8kene om Pingla, som er en blanding av tegneserie og tekstbok, skapte noe helt nytt, forteller Pia Larsen.", "Hun trekker frem Arne Svingens serie Verdens farligste gjeng som et norsk eksempel, der teksten utheves med grafiske elementer for \u00e5 lette lesingen.", "Jentene har samtidig hevet seg over Nina Elisabeth Gr\u00f8ntvedts b\u00f8ker Hei, det er meg, Absolutt ukysset og Supersommer. Gr\u00f8ntvedts b\u00f8ker ligner 80-tallets Pusurdagb\u00f8ker, fulle av illustrasjoner og sm\u00e5 tekster i tillegg til hele sider med uavbrutt tekst. Dette har skapt stor leseglede, spesielt blant jentene.", "Mens mange foreldre som er vokst opp p\u00e5 80-tallet husker b\u00f8ker som Kj\u00f8r meg til Slottsparken og \u00c5 v\u00e6re ung er for j\u00e6vlig (Christiane F.), der livet som ungdom stort sett var en lang rekke problemer, s\u00e5 er dagens realistiske ungdomsb\u00f8ker mye mer opptatt av \u00e5 l\u00f8se dem.", "John Greens b\u00f8ker, Faen ta skjebnen og Hvem er du, Alaska?, er gode, realistiske ungdomsb\u00f8ker, men de er ikke bare problemorienterte som p\u00e5 1970- og 80-tallet. Livet er viktigere enn problemet, sier Larsen.", "Vis fakta", "I rapporten \u00abReaching Out With Role Models\u00bb fra 2009 svarte n\u00e6rmere 80 prosent at de hadde en lesende rollemodell, og at det var viktig.", "De fleste oppga foreldre og familiemedlemmer som de st\u00f8rste rollemodellene, deretter l\u00e6rere, bibliotekarer og kjendiser.", "Barnas konkrete tips til voksne var \u00e5 tipse dem om lesestoff, lese selv og fortelle hvorfor lesing er viktig. De fleste trakk frem mamma som en st\u00f8rre rollemodell enn pappa, ikke n\u00f8dvendigvis for at mamma er viktigere, men fordi hun er mer synlig n\u00e5r det kommer til lesing.", "Det kan tenkes at det er lignende funn i Norge, uten at jeg kjenner til det, men jeg vil imidlertid ikke si at far b\u00f8r p\u00e5 banen, fordi det er mange fedre som allerede er p\u00e5 banen, men det er viktig med en bevisstgj\u00f8ring av viktigheten av \u00e5 v\u00e6re et lesende forbilde, for b\u00e5de far og mor, og at det ikke er opp til skolen alene \u00e5 utvikle lesere, sier Ole Ivar Bur\u00e5s Stor\u00f8 i Foreningen !les.", "I 2012 gjorde Foreningen !les et fors\u00f8k p\u00e5 \u00e5 skape flere lesende rollemodeller med prosjektet \u00abHat trick\u00bb. Sammen med fotballsko ble b\u00f8ker pakket i bagen og man flyttet litteratur og formidling ut av bibliotekene og inn p\u00e5 idrettsbanen, der blant annet tidligere fotballspillere ble hyret inn som formidlere.", "Det skapte et stort engasjement hos tilh\u00f8rerne og ble en vei inn i b\u00f8kene. Ved \u00f8kt tilgjengelighet, senket vi terskelen for \u00e5 lese, med spennende bokpresentasjoner, \u00f8kte vi lysten til \u00e5 lese, sier Stor\u00f8.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "f909f56ccba0bb254383ada8c009bbe711af8772f4ece7a6876c81ca77680209"}, {"field": "createtime", "value": "2017-04-30T15:38:25.000Z"}, {"field": "description", "value": "\u2014 Det er bedre med fem gode minutter enn 20 tvangsminutter."}, {"field": "heading", "value": ["16 tips til hvordan f\u00e5 barn til \u00e5 lese -adressa.no", "Lese h\u00f8yt og lavt", "En kilde til d\u00e5rlig samvittighet", "Valgmuligheter", "Gutter og lesing", "Ikke fortapt"]}, {"field": "id", "value": "bfa2388cd5744ec989ea492a50f20f6a9121da8f"}, {"field": "keyword", "value": ["Sosiale medier", "Barneoppdragelse", "Oppvekst", "Barn og unge"]}, {"field": "keywords", "value": "Sosiale medier,Barneoppdragelse,Oppvekst,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["cappelen damm", "facebook"]}, {"field": "kw-concept", "value": ["gutta", "d\u00e5rlig samvittighet", "barn", "lesende rollemodell", "bok"]}, {"field": "kw-entity", "value": ["supersommer", "sofies", "taynikma", "narnia", "verdens", "aftenposten oppvekst", "karsten og petra", "faen", "hardyguttene", "twitter", "slottsparken", "rampete robin", "lille larven aldrimett", "bur\u00e5s stor\u00f8", "barnebokfestivalen", "reaching out with role models", "familie", "foreningen", "kaptein supertruse", "netflix og youtube", "boys reading commission", "london og new york", "guinness", "kaptein supertruse og gutta", "kj\u00f8r", "finn", "harrods", "gutter", "fr\u00f8ken detektiv", "pusurdagb\u00f8ker", "klassen", "pingla", "stor\u00f8"]}, {"field": "kw-location", "value": ["hat", "london", "oslo", "norge", "new york", "alaska"]}, {"field": "kw-pageclass", "value": "article"}, {"field": "kw-person", "value": ["pia larsen", "heidi linde", "nina elisabeth gr\u00f8ntvedts", "helena bros", "christiane f.", "ole ivar bur\u00e5s stor\u00f8", "arne svingens", "john greens", "pym petterson", "timmy tabbe", "tore renberg"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/6197ac32-6c9f-40f6-9b81-7b1592633356?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "16 tips til hvordan f\u00e5 barn til \u00e5 lese"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/16-tips-til-hvordan-fa-barn-til-a-lese-7277b.html"}, {"field": "pageclass", "value": ["article"]}, {"field": "publishtime", "value": "2015-09-16T06:00:00.000Z"}, {"field": "recs-articleid", "value": "7277"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-09-16T06:00:00.000Z"}, {"field": "recs-rawtitle", "value": "16 tips til hvordan f\u00e5 barn til \u00e5 lese -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Det er bedre med fem gode minutter enn 20 tvangsminutter."}, {"field": "thumbnail", "value": "http://content-thumbnail.cxpublic.com/content/thumbnail200x150/bfa2388cd5744ec989ea492a50f20f6a9121da8f.jpg?59708b89"}, {"field": "thumbnailfullheightdimensions", "value": "200x2028"}, {"field": "timestamp", "value": "2017-07-20T10:52:57.000Z"}, {"field": "title", "value": "16 tips til hvordan f\u00e5 barn til \u00e5 lese"}, {"field": "url", "value": "http://www.adressa.no/familieogoppvekst/16-tips-til-hvordan-fa-barn-til-a-lese-7277b.html"}, {"field": "urlhash", "value": "bfa2388cd5744ec989ea492a50f20f6a9121da8f"}], "score": 0.55443394, "siteId": "9222270286501375973", "id": "bfa2388cd5744ec989ea492a50f20f6a9121da8f"}

