{"fields": [{"field": "modifiedtime", "type": "time", "value": "2014-01-16T12:21:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "- Det smerter \u00e5 se at fagforeningskamerater oppfordrer til boikott. Boikott er et alvorlig virkemiddel, som er forbeholdt brudd p\u00e5 menneskerettighetene, apartheid og den slags.", "Det sier B\u00f8rge \u00c5nesen, organisasjonsmedarbeider for Fellesforbundet ved avdeling 250 Hotell, restaurant og reiseliv. Forbundet har 22 medlemmer ved Nova hotell, kurs og konferanse.", "Arbeidsplassen er denne uken blitt \u00e5sted for en kryssild av de sjeldne.", "Bakgrunnen er ledelsens beslutning om \u00e5 vrake Ringnes og Dahls som hovedleverand\u00f8r av \u00f8l og andre drikkevarer, blant annet til Olavs Pub og Spiseri i Folkets Hus.", "Nova hotell, kurs og konferanse eies av Arbeidernes \u00d8konomiske Fellesorganisasjon (A\u00d8F), som best\u00e5r av fagforeningene i Trondheim. Fagforeningene har i mange \u00e5r st\u00e5tt p\u00e5 barrikadene for Dahls-\u00f8let og arbeidsplassene ved det hardt pressede E.C. Dahls-bryggeriet p\u00e5 Lademoen.", "Nyheten om at r\u00f8rslas eget skjenkested g\u00e5r over til Hansa fra Bergen, har satt sinnene i kok. I g\u00e5r gikk hovedtillitsvalgt Jan Lillebo ved bryggeriet ut og oppfordret til boikott av puben.", "Det f\u00e5r Fellesforbundet til \u00e5 rase.", "- Det er ikke heldig \u00e5 g\u00e5 til motangrep gjennom avisa, men vi er n\u00f8dt til det n\u00e5r boikott-begrepet kommer opp. De ansatte ved Nova hotell, kurs og konferanse \u00f8nsker en trygg arbeidsplass. Det beste for dem er at det blir inng\u00e5tt avtaler som gj\u00f8r at puben kan leve videre, sier B\u00f8rge \u00c5nesen.", "Han applauderer ikke at Hansa blir hovedleverand\u00f8r, men sier Fellesforbundet har tillit til at styret i selskapet har tatt en beslutning som sikrer en b\u00e6rekraftig utvikling arbeidsplassen.", "Sammen med leder Erling Weydahl i Grafisk Fagforening Midt-Norge minner han om at konkurransen i utelivs-Trondheim er hard. Olavs Pub og Spiseri er ogs\u00e5 ett av f\u00e5 utestder hvor de ansatte har tariffavtale, sier de.", "- Vi \u00f8nsker ikke \u00e5 sette p\u00e5 spill det samarbeidet vi har med ledelsen p\u00e5 denne plassen, sier \u00c5nesen.", "Heller ikke Weydahl, som har opprettet en Facebook-gruppe der byttet fra Hansa til Dahls blir diskutert heftig, er enig i at boikott er et bra virkemiddel.", "- Jeg opprettet gruppa fordi jeg \u00f8nsker \u00e5 beholde arbeidsplassene p\u00e5 E.C. Dahls Bryggeri, og fordi jeg vil ha Dahls-\u00f8l p\u00e5 Olavs Pub og Spiseri. N\u00e5 skal det fortsatt v\u00e6re et tappet\u00e5rn med Dahls-\u00f8l der. Derfor ber vi om at folk sp\u00f8r etter Dahls. P\u00e5 den m\u00e5ten kan vi ogs\u00e5 ut\u00f8ve forbrukermakt, sier Weydahl.", "- Bare slik kan vi p\u00e5virke Dahls- og Ringnes-eier Carlsberg i K\u00f8benhavn. V\u00e5r oppgave er \u00e5 bevare arbeidsplassene ved Nova hotell, kurs og konferanse. Men vi vil ogs\u00e5 bevare arbeidsplassene ved bryggeriet, sier \u00c5nesen, som sitter i representantskapet til eieren A\u00d8F.", "Han krever ikke ekstraordin\u00e6rt \u00e5rsm\u00f8te i organisasjonen, men varsler at overgangen til Hansa vil bli et tema ved neste korsvei.", "- Mange mener vi ikke har gjort jobben v\u00e5r. Men vi har en organisatorisk modell som vi er n\u00f8dt til \u00e5 f\u00f8lge. Vi har tiltro til at styrets beslutning (i Nova hotell, kurs og konferanse, journ. anm.) har handlet om \u00e5 bevare puben, sier \u00c5nesen.", "- Er ordkrigen mellom fagforeningsfeller skadelig?", "- Selvf\u00f8lgelig er den skadelig, og spesielt n\u00e5r ordet boikott kommer opp, sier Weydahl, f\u00f8r \u00c5nesen tar ordet:", "- Det ordet skal man ikke bruke for ofte, og der er jeg sterkt uenig med Jan Lillebo. Det finnes ogs\u00e5 andre m\u00e5ter \u00e5 gj\u00f8re ting p\u00e5 enn gjennom frontaloppgj\u00f8r i media, sier han.", "Hovedtillitsvalgt Jan Lillebo ved E.C. Dahls bryggeri sier til adressa.no at han kunne ha moderert seg.", "- Jeg skj\u00f8nner at de er opptatt av arbeidsplassene ved puben. Vi er jo alle opptatt av gode arbeidsvilk\u00e5r. Jeg kunne nok ha moderert meg litt. Samtidig kunne nok kontakten her ha g\u00e5tt litt begge veier, sier Lillebo, og fortsetter:", "- Vi fikk bare beskjed om at det hadde blitt skrevet en ny avtale med Hansa. Jeg er tillitsvalgt i en bedrift som skal kvitte seg med 120 mennesker til neste \u00e5r. Derfor mener jeg dette burde ha v\u00e6rt gjort annerledes fra de som sitter med styre og stell i Folkets Hus.", "Bryggeriarbeideren mener \u00f8l-byttet burde v\u00e6rt tema i A\u00d8F, og at de ansatte ved E.C. Dahls burde blitt informert i god tid.", "- De kunne jo ha sl\u00e5tt p\u00e5 tr\u00e5den. S\u00e5 her har vi vel alle noe \u00e5 g\u00e5 p\u00e5, sier Lillebo."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "7d6d68082e41673f1089c4271f7f5bc8ef66e63b864ce71a9b38cf072dfcc7c5"}, {"field": "createtime", "value": "2017-04-30T21:07:29.000Z"}, {"field": "description", "value": "Fellesforbundet raser etter boikott-oppfordring mot Olavs Pub og Spiseri."}, {"field": "dominantimage", "value": "http://www.adressa.no/incoming/article8961871.ece/ALTERNATES/w980-default/%C3%A5nesen%20og%20weydahl%20red2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72c4516abdcd7165317db51f2f18a24fc14f9248.jpg?5999cf8a"}, {"field": "dominantthumbnaildimensions", "value": "300x169"}, {"field": "heading", "value": ["Full \u00f8l-krangel i fagbevegelsen -adressa.no", "\u00d8nsket boikott", "Har tariffavtale", "- M\u00e5 be om Dahls", "- Skadelig ordkrig", "- Kunne ha ringt"]}, {"field": "id", "value": "72c4516abdcd7165317db51f2f18a24fc14f9248"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": "facebook"}, {"field": "kw-concept", "value": ["konferanse", "hotell", "bevare arbeidsplassene", "boikott", "arbeidsplass", "kurs", "pub", "fagforening"]}, {"field": "kw-entity", "value": ["e.c. dahls bryggeri", "folkets hus", "lademoen", "e.c. dahls", "hansa", "olavs pub og spiseri", "dahls bryggeri", "arbeidernes \u00f8konomiske fellesorganisasjon", "hotell", "grafisk fagforening midt-norge", "olavs pub", "dahls", "ringnes", "fellesforbundet", "nova", "ringnes og dahls"]}, {"field": "kw-location", "value": ["trondheim", "carlsberg", "bergen", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["jan lillebo", "erling weydahl", "b\u00f8rge \u00e5nesen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article8961871.ece/ALTERNATES/w980-default/%C3%A5nesen%20og%20weydahl%20red2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Full \u00f8l-krangel i fagbevegelsen"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article8961197.ece"}, {"field": "pageclass", "value": ["article"]}, {"field": "publishtime", "value": "2014-01-15T20:02:12.000Z"}, {"field": "recs-articleid", "value": "8961197"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-01-15T20:02:12.000Z"}, {"field": "recs-rawtitle", "value": "Full \u00f8l-krangel i fagbevegelsen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Fellesforbundet raser etter boikott-oppfordring mot Olavs Pub og Spiseri."}, {"field": "thumbnail", "value": "http://content-thumbnail.cxpublic.com/content/thumbnail200x150/72c4516abdcd7165317db51f2f18a24fc14f9248.jpg?5999cf8a"}, {"field": "thumbnailfullheightdimensions", "value": "200x1545"}, {"field": "timestamp", "value": "2017-08-20T18:06:02.000Z"}, {"field": "title", "value": "Full \u00f8l-krangel i fagbevegelsen"}, {"field": "url", "value": "http://www.adressa.no/nyheter/okonomi/article8961197.ece"}, {"field": "urlhash", "value": "72c4516abdcd7165317db51f2f18a24fc14f9248"}], "score": 0.76416457, "siteId": "9222270286501375973", "id": "72c4516abdcd7165317db51f2f18a24fc14f9248"}

