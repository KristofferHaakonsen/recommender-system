{"fields": [{"field": "modifiedtime", "type": "time", "value": "2012-04-19T13:58:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jeg blir yr av ski-og-sn\u00f8-og-lekre-l\u00f8yper-glede n\u00e5r Volvo'en svinger inn foran Lian-restauranten. Tretti \u00e5r etter Myrmo og den siste gullmedalje p\u00e5 treski, har jeg hentet fram et par nydelige Troll-ski, made in Rindal, og et par Eide bambusstaver fra Leksvik. Oppdraget vi har gitt oss synes h\u00e5pl\u00f8st, men heroisk. Er absolutt alle som g\u00e5r p\u00e5 ski glassfiberhjernevasket, eller finnes det en og annen gjenstridig treskifanatiker der ute i skogen?", "Vi er i tvil. Siden VM i Falun 1974 har treskiene bare blitt mer og mer avleggs og ubrukelige. Som om alle deltar i sekundstrid p\u00e5 tur.Vi legger ut p\u00e5 v\u00e5r jakt. Fotografen har ikke hatt ski p\u00e5 beina p\u00e5 ti \u00e5r, og verken form eller teknikk er imponerende. Jeg konstaterer fort at jeg b\u00e5de har bedre feste og bedre gli enn han p\u00e5 sine nyinnkj\u00f8pte plastski.", "Selv var jeg treski-entusiast p\u00e5 70-tallet, da kampen stod mellom den gamle og den nye tid. Gikk med merke p\u00e5 den bl\u00e5 fjellanorakken: \u00abTreskiens venner\u00bb. S\u00e5 med nedlatende forakt p\u00e5 Harry'ene som hadde latt seg forlede til \u00e5 kj\u00f8pe ski med plasts\u00e5le.Men jeg ble fort en sviker. Allerede vinteren 1977 brukte jeg et par nymotens Fisher fjellski jeg l\u00e5nte av en kamerat. De var fabelaktig gode, s\u00e6rlig p\u00e5 p\u00e5skef\u00f8re. Jakkemerket fikk v\u00e6re p\u00e5 anorakken . . .", "For gammel kj\u00e6rlighet ruster ikke. Jeg pr\u00f8ver stadig \u00e5 rette opp sviket. Rett som det er kj\u00f8per jeg et par p\u00e5 loppemarked. Fine, pent brukte eksemplarer fra treskienes siste epoke. N\u00e5r vinteren sl\u00e5r til med kaldt, t\u00f8rt f\u00f8re, tar jeg dem fram, for da er de minst like gode som vanlige turski i plast. I tillegg f\u00e5r du den gode f\u00f8lelsen det gir \u00e5 se vakre skitupper i naturlig materiale pl\u00f8ye seg gjennom glitrende sn\u00f8.", "Med andre ord, alle skj\u00f8nner at det er en fyr med dobbel taperdiagnose, romantiker og nostalgiker, som trekker med seg en tungpustet fotograf mot Gr\u00f8nlia, Bymarkas eldste serveringssted.", "Jeg teller hvor mange skil\u00f8pere vi m\u00f8ter. At de f\u00f8rste hundre g\u00e5r p\u00e5 fargesprakende fiberski, tar ikke motet fra oss. Bare vent, f\u00f8r eller siden . . . Men etter noen timer p\u00e5 Gr\u00f8nlia har vi registrert fire hundre uten treski. Skal worst-case-hypotesen om at treskibrukerne bare utgj\u00f8r en av tusen, vise seg \u00e5 v\u00e6re vel optimistisk? Var det en tabbe \u00e5 v\u00e5ge seg vekk fra vei og Volvo?", "I mangel av funn, tr\u00f8ster vi oss med Trond Aspaas som ikke har den siste treski, men derimot det han p\u00e5st\u00e5r er den f\u00f8rste glassfiberski. Han viser stolt fram et lett oppskrapet par av Bl\u00e5skia.", "En eldre kar dukker opp. Vi lurer p\u00e5 hvorfor han ikke g\u00e5r p\u00e5 treski.- Nei, skiene er nye, men kaillen er gammel, sier Arnt Aa p\u00e5 80 \u00e5r.N\u00e5r han forteller at han gikk med t\u00f8nnestaver som ski i barndommen p\u00e5 Krokstad\u00f8ra, er vi villig til \u00e5 tilgi ham.Like etterp\u00e5 kommer en som i det minste har gammeldagse bambusstaver. Han er langt fra noen nostalgiker.", "- Treski? Nei, hva bruker du slikt til? De blir bare liggende og slenge p\u00e5 loftet. Jeg kastet treskiene tidlig, m\u00e5 vel snart kvitte meg med bambusstavene ogs\u00e5, sier Jan Richard Moseng.", "- Treskienes tid er definitivt forbi. Der har du overskriften din, sier han.", "En tanke resignert - vi har passert seks hundre kontrollerte l\u00f8pere - lurer jeg p\u00e5 om han skal f\u00e5 rett. Det m\u00e5 ha foreg\u00e5tt en skremmende effektiv ski-etnisk renskning i Bymarka, tenker jeg mismodig. \u00c5rhundrers ubrutt skitradisjon er radert vekk og henvist til st\u00f8vete museer. Her st\u00e5r jeg med mine Troll-ski og innser at jeg er mer av en s\u00e6ring enn jeg hadde trodd.", "F\u00f8r fortvilelsen tar overh\u00e5nd, bestemmer vi oss for et siste spaningsfors\u00f8k der hovedl\u00f8ypa fra Elgsethytta passerer Vintervannet. Turen opp den bratte Skjellbreidalen er et tungt l\u00f8ft for min venn fotografen. Men opp kommer vi - og vi skal bel\u00f8nnes.Her str\u00f8mmer turfolket forbi. Sju hundre, snart \u00e5tte hundre, teller jeg. Fortsatt bare Harry-ski \u00e5 se. Snart skumrer det. P\u00e5 tide \u00e5 innta siste rest av matpakken og litt varmt fra termosen.", "Mens jeg fomler i sekken, blir \u00e5rv\u00e5kenheten satt litt ut av spill, og katastrofen kunne ha skjedd. Forbi oss i sporet, det er s\u00e5 vidt jeg ser ham, suser dagens f\u00f8rste treskil\u00f8per! Endelig!", "Jeg br\u00f8ler stopp, stans, vent og l\u00f8per etter mannen som om han var en lommetyv p\u00e5 flukt. En viss skepsis leses i \u00f8ynene hans n\u00e5r jeg forteller hva vi er ute etter. Holder vi p\u00e5 med utdriting av treski-folk?", "N\u00e5r han skj\u00f8nner at det er tvert om, er han p\u00e5 gli. Egil Eide (54) stiller med et par Cross Normarka, et for meg ukjent merke.", "- Jeg har hatt moderne ski ogs\u00e5, men de har jeg overlatt til s\u00f8nnen. Jeg f\u00e5r mer glede av turen p\u00e5 st\u00f8dige treski. De har ogs\u00e5 stiligere design enn dagens ski. Hjemme har jeg ogs\u00e5 Landsem-ski og Kandahar-bindinger, skal begynne \u00e5 bruke dem mer, sier Eide.", "N\u00e5 har det virkelig l\u00f8snet. Torhild Aukan dukker opp med et par \u00c5snes Veteran, flotte fjellski med tj\u00e6re b\u00e5de opp\u00e5 og under. Dette er ski fra 80-tallet, da treski fortsatt var en liten nisje for den siste rest av \u00abTreskiens Venner\u00bb p\u00e5 fjelltur. Torhilds ski har til og med st\u00e5lkanter midt under.", "- Disse skiene gir meg mest tilbake. Turgleden blir st\u00f8rre, og jeg f\u00f8ler meg mer ett med naturen. Det er sikkert dumt \u00e5 snakke om f\u00f8lelser, men for meg teller det ogs\u00e5 n\u00e5r jeg g\u00e5r p\u00e5 ski. N\u00e5r det er kaldt og n\u00e5r farten ikke er s\u00e5 viktig, tar jeg fram disse skiene. Det er ikke s\u00e5 farlig hva andre gj\u00f8r, jeg liker dem bare, sier hun og f\u00e5r meg til \u00e5 innse at misjonering kanskje ikke har s\u00e5 mye for seg.", "Rolf Johansson stopper n\u00e5r han f\u00e5r \u00f8ye p\u00e5 mine treski. Han g\u00e5r riktignok p\u00e5 glassfiber i dag, men hjemme har han et par Tr\u00f8nderski som han ofte bruker n\u00e5r det er kaldt.", "- De sm\u00f8rer jeg med en boks \u00abBratlie Silke\u00bb jeg har st\u00e5ende, sier han og smiler s\u00e5 istappene i skjegget smelter.", "Forn\u00f8yd setter vi kursen tilbake mot Lian. I den f\u00f8rste motbakken m\u00e5 jeg tverrsnu og ni-stake etter en ungdom. Hadde han ikke treverk under beina?", "Joda, Christo heter han og kommer fra Estland. Han har et lekkert par av merket Visu, \u00abMade in USSR\u00bb, med russisk tekst som viser at de har vunnet mange viktige l\u00f8p i Sovjetsamveldet.", "- De er estiske, insisterer han.", "- Jeg liker dem mye bedre enn nye ski. Utseendet, lyden, f\u00f8lelsen n\u00e5r du tar i dem. Alt er bedre.", "S\u00e5 fant vi dem likevel, treski-elskerne. Litt s\u00e5nn like f\u00f8r m\u00f8rkets frambrudd viser de seg. Alt i alt har vi i dag m\u00f8tt rundt tusen l\u00f8pere, og fikk en uttelling p\u00e5 tre promille. En meget liten minoritet, men det skulle ikke forundre meg om vi snart blir flere. Da sp\u00f8rs det - liker jeg egentlig tanken p\u00e5 framveksten av en treski-mote? Eller har jeg gr\u00e5tt krokodillet\u00e5rer i hele dag? Bokstavelig talt v\u00e6rt p\u00e5 ville veier? Noe \u00e5 gruble p\u00e5 i Volvo'en p\u00e5 vei hjem.", "(F\u00f8rst publisert i Ukeadressa februar 2004, senere i boka \"P\u00e5 ville veier\" 2005)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "e98b48a8f6c75f6f8fe4aef19ea9625b44b91f4cf1b3aa8ca3b885717d1b48b7"}, {"field": "createtime", "value": "2015-10-17T11:16:27.000Z"}, {"field": "description", "value": "Nysn\u00f8 og minus ti. Perfekt f\u00f8re for treski. Men finnes det fortsatt noen som bruker dem?"}, {"field": "dominantimage", "value": "http://www.adressa.no/incoming/article1021875.ece5/ALTERNATES/w980-default/ver2%20BYMARKA_TRESKI034"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a672982e4f5d0909e7ecb4623c14d4fbaa9d6e5e.jpg?598b4289"}, {"field": "dominantthumbnaildimensions", "value": "300x169"}, {"field": "heading", "value": "Jakten p\u00e5 den siste treski -adressa.no"}, {"field": "id", "value": "a672982e4f5d0909e7ecb4623c14d4fbaa9d6e5e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "hobbies-and-interests"}, {"field": "kw-company", "value": "volvo"}, {"field": "kw-concept", "value": ["ski", "par", "treski", "made in"]}, {"field": "kw-entity", "value": ["\u00e5snes veteran", "visu", "falun 1974", "vintervannet", "ukeadressa", "harry", "gr\u00f8nlia", "aukan", "troll", "skjellbreidalen", "christo", "tr\u00f8nderski", "myrmo", "elgsethytta", "sovjetsamveldet", "cross normarka", "landsem", "bl\u00e5skia", "bratlie silke", "bymarka", "treskiens venner", "krokstad\u00f8ra"]}, {"field": "kw-location", "value": ["leksvik", "made", "estland", "lian", "kandahar", "rindal", "fisher"]}, {"field": "kw-pageclass", "value": "article"}, {"field": "kw-person", "value": ["arnt aa", "rolf johansson", "trond aspaas", "egil eide", "jan richard moseng"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1021875.ece5/ALTERNATES/w980-default/ver2%20BYMARKA_TRESKI034"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 den siste treski"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article28417.ece"}, {"field": "pageclass", "value": ["article"]}, {"field": "publishtime", "value": "2004-02-21T13:12:26.000Z"}, {"field": "recs-articleid", "value": "1313845"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-02-21T13:12:26.000Z"}, {"field": "recs-rawtitle", "value": "Jakten p\u00e5 den siste treski -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Nysn\u00f8 og minus ti. Perfekt f\u00f8re for treski. Men finnes det fortsatt noen som bruker dem?"}, {"field": "thumbnail", "value": "http://content-thumbnail.cxpublic.com/content/thumbnail200x150/a672982e4f5d0909e7ecb4623c14d4fbaa9d6e5e.jpg?598b4289"}, {"field": "thumbnailfullheightdimensions", "value": "200x3691"}, {"field": "timestamp", "value": "2017-08-09T17:12:41.000Z"}, {"field": "title", "value": "Jakten p\u00e5 den siste treski"}, {"field": "url", "value": "http://www.adressa.no/tema/villeveier/article28417.ece"}, {"field": "urlhash", "value": "a672982e4f5d0909e7ecb4623c14d4fbaa9d6e5e"}], "score": 0.9597468, "siteId": "9222270286501375973", "id": "a672982e4f5d0909e7ecb4623c14d4fbaa9d6e5e"}

