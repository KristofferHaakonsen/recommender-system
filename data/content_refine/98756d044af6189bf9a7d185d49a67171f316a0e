{"fields": [{"field": "modifiedtime", "type": "time", "value": "2013-09-16T07:00:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole robert reitan. adm. dir. rema 1000"}, {"field": "body", "value": ["Saken oppdateres.", "Forrige helg var jeg p\u00e5 fjelltur sammen med noen kompiser. Det var ikke noen hvilken som helst fjelltur heller. Vi klatret Sn\u00f8hettatraversen. Da g\u00e5r du opp til vesttoppen, og s\u00e5 klatrer, rappellerer og traverserer du deg fra topp til topp over til stortoppen. Jeg har g\u00e5tt mye i fjellet, men dette er f\u00f8rste gang jeg har klatret. Det var en fantastisk opplevelse, og du f\u00e5r testet maksniv\u00e5et til b\u00e5de kropp og sjel. Det sitrer i kroppen. Redselen river og sliter i deg. Det er p\u00e5 mange m\u00e5ter selve definisjonen p\u00e5 skrekkblandet fryd.", "Jeg har alltid hatt en viss form for h\u00f8ydeskrekk. Helt vanlig gange p\u00e5 en sti kan plutselig bli sv\u00e6rt utfordrende hvis det er 100 meter fritt fall p\u00e5 den ene siden av stien. Stien er bred og fin, og sjansen for \u00e5 falle er lik null. Likevel stotrer man avg\u00e5rde stiv av skrekk fordi konsekvensen av \u00e5 falle er skjebnesvanger.", "\u00c5 balansere over en treplanke som er satt opp mellom to lecablokker er ingen kunst. Jeg vil tro at ni av ti helt uanstrengt tusler over. Flytter du derimot planken 100 meter opp i luften er jeg sikker p\u00e5 at ni av ti faller ned. Fysisk er det akkurat samme oppgave, men frykten for \u00e5 falle ned tar overh\u00e5nd og vi blir stresset. Og det er da det g\u00e5r galt. Vi mennesker er rare s\u00e5nn.", "N\u00e6ringslivet fungerer i stor grad p\u00e5 samme m\u00e5ten. I l\u00f8pet av de siste \u00e5rene har vi sett mange eksempler p\u00e5 gigantiske selskaper som har g\u00e5tt fra tiln\u00e6rmet verdensherred\u00f8mme til enten \u00e5 nedlegges, oppdeles eller selges som en skygge av sin egen storhetstid. Det siste eksempelet er Nokia, et selskap som hadde over 30 prosent markedsandel i verden p\u00e5 mobiltelefon, og som var verdt nesten to tusen milliarder kroner. For noen uker siden ble selskapet solgt til Microsoft for 44 milliarder, alts\u00e5 en br\u00f8kdel av det de var verdt p\u00e5 sitt beste.", "Kodak er et annet eksempel. Kodak var de f\u00f8rste som utviklet et digitalt kamera. De bestemte seg likevel for ikke \u00e5 lansere den nye innovasjonen, fordi det ville utgj\u00f8re en for stor trussel mot Kodak sitt hovedprodukt, den kjemiske filmen. Resultatet kjenner alle. Andre selskaper utviklet digitale kameraer og Kodak smuldret bort.", "Felles for Nokia og Kodak var deres sterkt utviklede \u00abh\u00f8ydeskrekk\u00bb. De hadde begge verdens beste forutsetninger for \u00e5 v\u00e6re innovative og offensive, men ble redde for konsekvensene, lammet av skrekk for \u00e5 gj\u00f8re feil, og ble v\u00e6rende innenfor egen komfortsone. De ble dermed passert av mindre, sprekere selskaper med mindre \u00e5 tape og med mindre h\u00f8ydeskrekk, som v\u00e5get \u00e5 utfordre seg selv og endre seg i takt med tiden.", "Utfordringene er ikke st\u00f8rre for store selskaper enn for sm\u00e5. De er i utgangspunktet bedre skodd for \u00e5 utvikle og reposisjonere produktene og konseptene sine, men mange lammes av frykt for konsekvensene ved \u00e5 gj\u00f8re feil.", "Reitangruppen har blitt et stort selskap. Konsekvensene av feil beslutninger kan bli store og kostbare. Likevel er det utrolig viktig \u00e5 ta modige beslutninger og ha mot til \u00e5 endre seg. V\u00e5ge \u00e5 sette seg nye m\u00e5l, og n\u00e5 nye topper. Utfordre sin egen h\u00f8ydeskrekk. Gj\u00f8r man ikke det, blir man raskt innhentet av mindre og kjappere konkurrenter.", "Min far pleier \u00e5 si at kunsten med \u00e5 v\u00e6re stor er \u00e5 opptre som liten. Det h\u00f8res jo fornuftig ut. Da unng\u00e5r man kanskje mye av frykten \u2013 og handlingslammelsen.", "V\u00e6ret p\u00e5 Sn\u00f8hetta var fantastisk forrige helg. Det var sol, vind, t\u00e5ke og sol igjen gjennom hele dagen. Utfordringene sto i k\u00f8, konsekvensene av \u00e5 gj\u00f8re feil var fatale. Da var det viktig \u00e5 utfordre sin egen h\u00f8ydeskrekk, fokusere p\u00e5 arbeidsoppgavene og v\u00e5ge likevel. Klinke til. F\u00f8lelsen etterp\u00e5 er fantastisk. Det anbefales."]}, {"field": "category0", "value": "meninger"}, {"field": "contenthash", "value": "c126b21e59c27300f797ccd37807ee75c9a3c1147f2c930aac89808c83077211"}, {"field": "createtime", "value": "2017-03-05T20:27:18.000Z"}, {"field": "description", "value": "Hvis man ikke v\u00e5ger \u00e5 utfordre sin h\u00f8ydeskrekk, men i stedet lar frykten for konsekvensene ta overh\u00e5nd, blir man fort forbig\u00e5tt."}, {"field": "dominantimage", "value": "http://www.adressa.no/incoming/article8283529.ece/ALTERNATES/w980-default/MST_REMA-LADE_02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/98756d044af6189bf9a7d185d49a67171f316a0e.jpg?598b9506"}, {"field": "dominantthumbnaildimensions", "value": "300x169"}, {"field": "heading", "value": "H\u00f8ydeskrekk -adressa.no"}, {"field": "id", "value": "98756d044af6189bf9a7d185d49a67171f316a0e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": ["nokia", "reitangruppen", "microsoft", "kodak"]}, {"field": "kw-concept", "value": ["utfordre", "forrige helg", "fall", "digitalt kamera", "konsekvensen", "selskaper", "topp", "h\u00f8ydeskrekk"]}, {"field": "kw-entity", "value": ["sn\u00f8hetta", "sn\u00f8hettatraversen", "nokia og kodak"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article8283529.ece/ALTERNATES/w980-default/MST_REMA-LADE_02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00f8ydeskrekk"}, {"field": "og-type", "value": "article"}, {"field": "og-url", "value": "http://www.adressa.no/meninger/article8283469.ece"}, {"field": "pageclass", "value": ["article"]}, {"field": "publishtime", "value": "2013-09-16T04:00:00.000Z"}, {"field": "recs-articleid", "value": "8283469"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-09-16T04:00:00.000Z"}, {"field": "recs-rawtitle", "value": "H\u00f8ydeskrekk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvis man ikke v\u00e5ger \u00e5 utfordre sin h\u00f8ydeskrekk, men i stedet lar frykten for konsekvensene ta overh\u00e5nd, blir man fort forbig\u00e5tt."}, {"field": "thumbnail", "value": "http://content-thumbnail.cxpublic.com/content/thumbnail200x150/98756d044af6189bf9a7d185d49a67171f316a0e.jpg?598b9506"}, {"field": "thumbnailfullheightdimensions", "value": "200x1106"}, {"field": "timestamp", "value": "2017-08-09T23:04:38.000Z"}, {"field": "title", "value": "H\u00f8ydeskrekk"}, {"field": "url", "value": "http://www.adressa.no/meninger/article8283469.ece"}, {"field": "urlhash", "value": "98756d044af6189bf9a7d185d49a67171f316a0e"}], "score": 0.88044214, "siteId": "9222270286501375973", "id": "98756d044af6189bf9a7d185d49a67171f316a0e"}

