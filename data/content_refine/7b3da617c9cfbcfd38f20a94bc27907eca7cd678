{"fields": [{"field": "modifiedtime", "type": "time", "value": "2012-04-24T09:21:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er l\u00f8rdag kl. 13.00. Mindre enn et d\u00f8gn tidligere har jeg knapt nok sett en kano f\u00f8r, aldri rodd et \u00e5retak og trodde man padlet en kano med to \u00e5reblad. N\u00e5 verker skuldrene etter g\u00e5rsdagens padling. Myggen surrer rundt \u00f8rene, og sola glitrer i det svarte vannet. \u00abVi har en grevling i taket\u00bb synges det ivrig fra nabokanoen. Jeg er med TTU, Trondhjems Turistforenings Ungdomsgruppe, p\u00e5 tur. Til sammen er 13 personer med p\u00e5 \u00e5rets kanotur til Femunden, og m\u00e5let er \u00e5 n\u00e5 frem til R\u00f8ros f\u00f8r mandag klokka seks.", "KVELDEN F\u00d8R: Etter en fire timer lang busstur er vi kommet frem til S\u00f8rvika. Foran oss plasker Femunden og det er 3.5 mil igjen til R\u00f8ros. \u00c5penbart i luftlinje.", "- Femunden er 160 meter p\u00e5 sitt dypeste, ler en lokal helt n\u00e5r jeg lurer p\u00e5 sjansene for \u00e5 ramle ut av kanoen og drukne. Han gir meg telefonnummeret sitt i tilfelle jeg trenger en redningsaksjon fra sj\u00f8ens bunn. F\u00f8rst er det utdeling av \u00e5rer og redningsvester. Vi skal l\u00e6re \u00e5 padle, og f\u00e5 god kanoskikk.", "- Ikke st\u00e5 oppreist i kanoen, b\u00f8y deg dypt ned for \u00e5 f\u00e5 et lavt tyngdepunkt dersom du m\u00e5 st\u00e5 oppreist, lyder formaningene.", "Bagasjen blir surret inn i s\u00f8ppelsekker, og huden f\u00e5r en raus omgang med myggmelk. En hengek\u00f8ye, to gitarer, en lavo, telt, soveposer, mat og potetgull for flere dager pakkes ned i kanoene. Vi skal padle inn i solnedgangen. I enden ligger en t\u00f8mmerrenne. Det er sm\u00e5kaldt og spennende.", "Etter noen timer kommer vi frem til Nordvika. Det fyres ivrig opp p\u00e5 stormkj\u00f8kkenene for en sen middag. Bj\u00f8rnar har satset hardt p\u00e5 p\u00f8lser, 24 stykker. Til frokost, lunsj og middag.", "- Har du med teflonpanne, lurer Jon Olav Grepstad (19).", "- Nei, svarer Andreas Grytdal (19).", "- Hvordan skal vi da steke biffen? Og hvor ble det av bearnaissausen, lurer de to p\u00e5 f\u00f8r de finner en l\u00f8sning.", "Biff med bearnais, ris og potetsalat diskes opp mellom tr\u00e6rne. Det er kveldskos rundt leirb\u00e5let.", "- Jeg synes det er godt med ekte turmat, hevder Anders \u00d8iaas (18) mens han spiser sine marinerte sommerkoteletter. Problemet er \u00e5 time maten n\u00e5r kj\u00f8kkenet best\u00e5r av et stormkj\u00f8kken og et leirb\u00e5l. Bearnaisen ble dessert.", "L\u00d8RDAG: Landskapet skifter. Det dukker frem bj\u00f8rk og gran mellom furutr\u00e6rne. Det ser ut som urnorsk postkort, med sol fra bl\u00e5 himmel, motvind og et melisdryss av sn\u00f8 p\u00e5 bl\u00e5 fjell. Det er frisk luft i alle retninger, og etter hvert er det flere av oss som begynner \u00e5 anta en solr\u00f8d farge. Det er p\u00e5 tide med en pause for \u00e5 bade og sm\u00f8re inn mer solkrem.", "- Whooow, yeah, hyler Bj\u00f8rnar Hamstad (17) i det han hopper ut i Rambergsj\u00f8en. Vannet var kaldere og grunnere enn det s\u00e5 ut som.", "Kanoene danner en ujevn rekke bortover sj\u00f8en. Noen siger i sikksakk gjennom vannet. Turdeltakerne er en blanding av nybegynnere og mer erfarne padlere, og de fleste kjenner hverandre fra tidligere turer med TTU, der de deler interessen for friluftsliv.", "- Jeg kjenner alle, men hvem som er med varierer fra tur til tur. Det er ikke noe problem \u00e5 v\u00e6re med selv om du ikke kjenner noen, mener Mette Lanckmans (18), en av de to lederne av TTU. Tidligere i \u00e5r har de fleste v\u00e6rt med p\u00e5 turene til Oppdal og \u00c5re.", "- Vinterturer til alpinanlegg er mest popul\u00e6rt. P\u00e5 den ene turen var det med 28 deltakere. Det er kanskje 50 sv\u00e6rt aktive medlemmer som er med p\u00e5 forskjellige turer, sier Anders. Til sammen er det cirka 150 aktive medlemmer i TTU.", "- Det smitter utrolig n\u00e5r folk h\u00f8rer at vi har v\u00e6rt p\u00e5 tur. De vil ogs\u00e5 v\u00e6re med neste gang, reklamerer Mette.", "Etter et d\u00f8gn, med elver og tre t\u00f8mmerrenner n\u00e6rmer vi oss sivilisasjon og mobildekning. S\u00e5 snart kanoene er dratt opp p\u00e5 elvebredden pakkes mobiltelefonene ut fra sin vanntette oppbevaring.", "- Dere \u00f8delegger naturopplevelsen, kommer det t\u00f8rt fra turleder Jon Olav idet det begynner \u00e5 pipe inn beskjeder.", "- G\u00e5r det an \u00e5 h\u00f8re telefonsvareren her, undrer Magni Narjord (17).", "- Det var visst bare foreldrene mine.", "Klokka er seks p\u00e5 l\u00f8rdagskvelden. Det er varmt i v\u00e6ret, og rundt oss spretter fisken. Vi fortsetter videre for \u00e5 finne et sted \u00e5 sove. Valget faller p\u00e5 en idyllisk liten \u00f8y i H\u00e5sj\u00f8en med myk sandstrand. Lavoen skal testes ut for natta.", "- Er det noen som kan sette opp en lavo, undrer Bj\u00f8rnar.", "- Stanga skal settes inn til slutt, svarer Mette. Det er da de finner ut at de har tatt med feil teltplugger.", "S\u00d8NDAG:", "- Har de tatt med vinterpluggene?! En pose p\u00e5 15 centimeter og en p\u00e5 30 centimeter l\u00e5 p\u00e5 kontoret. Likevel greide de \u00e5 ta med den p\u00e5 30, sukker Harald Haltvik (21) oppgitt. Med sitt seks \u00e5r lage medlemskap er han veteran i ungdomsgruppa. Ikke bare hadde de med noen ubrukelige teltplugger. Morgenen etter viste det seg at lavoen havnet midt i en maursti.", "S\u00f8ndag begynner den store nedstigningen til R\u00f8ros. If\u00f8lge kartet synker elva 20 meter f\u00f8r vi kom frem til den neste sj\u00f8en. For hvert stryk samles b\u00e5tene for \u00e5 v\u00e6re sikker p\u00e5 at ingen har kantret, og for \u00e5 finne ut hvordan resten av elva ser ut. Til n\u00e5 har to kanoer veltet mens man moret seg med \u00e5 kj\u00f8re nedover en kunstig liten \u00abfoss\u00bb. P\u00e5 himmelen har sola forsvunnet, lufta varsler regn. Etter en stund velter nesten kanoen til Magni og Ole Petter.", "- F\u00f8rst s\u00e5 satt vi fast p\u00e5 noen steiner. Vi fors\u00f8kte \u00e5 komme oss av steinene uten \u00e5 komme baklengs ut i elvestrykene. Da havnet kanoen sidelengs og tok inn mye vann, forteller Magni. De hoppet i elva for ikke \u00e5 kantre. Likevel ble alt v\u00e5tt. Mobiltelefonen fikk en vannboble under displayet, fotoapparatet druknet og soveposene m\u00e5tte vris opp.", "Litt lengre nede i elva:", "- Padle venstre, venstre. Nei. H\u00f8yre. H\u00f8yre, h\u00f8yre, h\u00f8yre, h\u00f8rer jeg Harald kommandere bak meg i kanoen. Det g\u00e5r i kast nedover elva. Kanoen tumler fram og tilbake som en plastball mellom steinene. Etter hvert stryk m\u00e5 vi inn til bredden for \u00e5 lette kanoen for flere liter vann. Det er da det skjer. Med ett st\u00e5r vi fast p\u00e5 noen steiner mens elva fosser rundt oss. Vi m\u00e5 ut av kanoen for \u00e5 unng\u00e5 \u00e5 velte. Til slutt kommer vi inn p\u00e5 land. Det er kaldt og hele kroppen er dynket i kj\u00f8lig elvevann. Heldigvis er det snart kveld, og kl\u00e6rne t\u00f8rker rundt b\u00e5let.", "- At vi kunne glemme \u00e5 ta med sangbok, sukker Anders.", "Gitarene trakteres ivrig rundt b\u00e5let i flere timer. Mest h\u00f8rt ble V\u00f8mm\u00f8l-slageren \u00abF\u00f8rarkortet\u00bb.", "MANDAG: Alfheim. Det er bare tre kilometer igjen til R\u00f8ros. Natten gikk over i dag p\u00e5 en utmark med god utsikt til melkebilen. Sauene breker og det er varmt i v\u00e6ret. Etter en lang frokost siger vi sakte nedover elva p\u00e5 vei til R\u00f8ros. Til slutt ser vi det ber\u00f8mte kirket\u00e5rnet, men en ting er viktigere n\u00e5r du har v\u00e6rt i \u00abvillmarken\u00bb og fablet om bensinstasjoner og grillp\u00f8lser.", "- Vi har funnet Statoil, utbryter plutselig Ole Petter Olsen (17). I kanoen med Magni ble han den f\u00f8rste som fant tilbake til sivilisasjonen. nIngen er ivrigere enn tr\u00f8ndere til \u00e5 melde seg inn i turistforeninger. Antall juniormedlemmer i aldersgruppen mellom 15-25 \u00e5r i Trondhjems Turistforening har \u00f8kt med 10 prosent hver \u00e5r de siste to \u00e5rene.", "nI fjor var \u00f8kningen fra 792 til 875 medlemmer.", "nTrondhjems Turistforenings Ungdomsgruppe er for unge mellom 15 og 25 \u00e5r.", "Aktivitetene tilrettelegges av og for ungdom med vekt p\u00e5 det sosiale. Slagordet er at et minimum av kostnader gir et maksimum av opplevelse.", "Dagens ungdomsgruppe har eksistert siden 1992, men tidligere har det v\u00e6rt en ungdomsgruppe som ble dannet i 1983.", "nIf\u00f8lge reklamen trenger du ikke v\u00e6re i toppform eller ha glinsende goretex for \u00e5 v\u00e6re med ungdomsgruppa."]}, {"field": "category0", "value": "kultur"}, {"field": "contenthash", "value": "72c70cffd72b4dcf69b0c46788c0401e0b4725ed5fb5f7ac18cdf4f5791077d6"}, {"field": "createtime", "value": "2017-05-12T20:00:03.000Z"}, {"field": "description", "value": "- Venstre. Padle p\u00e5 venstre. Stooooopp!I l\u00f8pet av sekunder skj\u00e6rer bunnen av kanoen over steinene f\u00f8r den tar vannet med et skikkelig mageplask."}, {"field": "dominantimage", "value": "http://www.adressa.no/incoming/article1031605.ece5/ALTERNATES/w980-default/ver2%20kanoart"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b3da617c9cfbcfd38f20a94bc27907eca7cd678.jpg?5996e072"}, {"field": "dominantthumbnaildimensions", "value": "300x169"}, {"field": "heading", "value": "Kanotur i Femunden -adressa.no"}, {"field": "id", "value": "7b3da617c9cfbcfd38f20a94bc27907eca7cd678"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "statoil"}, {"field": "kw-concept", "value": ["tur", "kanoen", "nedover elva", "turistforenings ungdomsgruppe", "aktive medlemmer", "st\u00e5 oppreist", "vann", "elva"]}, {"field": "kw-entity", "value": ["v\u00f8mm\u00f8l", "trondhjems turistforenings ungdomsgruppe", "nordvika", "trondhjems turistforening", "magni narjord", "u. tidligere", "oppdal og \u00e5re", "femunden", "rambergsj\u00f8en", "f\u00f8rarkortet", "magni og ole petter", "turistforenings ungdomsgruppe", "h\u00e5sj\u00f8en"]}, {"field": "kw-location", "value": ["r\u00f8ros", "s\u00f8rvika"]}, {"field": "kw-pageclass", "value": "article"}, {"field": "kw-person", "value": ["andreas grytdal", "jon olav grepstad", "harald haltvik", "ole petter", "jon olav", "anders \u00f8iaas", "bj\u00f8rnar hamstad", "ole petter olsen", "mette lanckmans"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1031605.ece5/ALTERNATES/w980-default/ver2%20kanoart"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kanotur i Femunden"}, {"field": "og-type", "value": "article"}, {"field": "og-url", "value": "http://www.adressa.no/kultur/article246677.ece"}, {"field": "pageclass", "value": ["article"]}, {"field": "publishtime", "value": "2001-08-02T09:01:21.000Z"}, {"field": "recs-articleid", "value": "2890640"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-08-02T09:01:21.000Z"}, {"field": "recs-rawtitle", "value": "Kanotur i Femunden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Venstre. Padle p\u00e5 venstre. Stooooopp!I l\u00f8pet av sekunder skj\u00e6rer bunnen av kanoen over steinene f\u00f8r den tar vannet med et skikkelig mageplask."}, {"field": "thumbnail", "value": "http://content-thumbnail.cxpublic.com/content/thumbnail200x150/7b3da617c9cfbcfd38f20a94bc27907eca7cd678.jpg?5996e072"}, {"field": "thumbnailfullheightdimensions", "value": "200x1706"}, {"field": "timestamp", "value": "2017-08-18T12:41:22.000Z"}, {"field": "title", "value": "Kanotur i Femunden"}, {"field": "url", "value": "http://www.adressa.no/kultur/article246677.ece"}, {"field": "urlhash", "value": "7b3da617c9cfbcfd38f20a94bc27907eca7cd678"}], "score": 0.76948875, "siteId": "9222270286501375973", "id": "7b3da617c9cfbcfd38f20a94bc27907eca7cd678"}

