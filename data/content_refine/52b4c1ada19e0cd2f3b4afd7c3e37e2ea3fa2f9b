{"fields": [{"field": "modifiedtime", "type": "time", "value": "2015-10-14T18:44:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trondheim", "sykkel"]}, {"field": "author", "value": "torsten hanssen"}, {"field": "body", "value": ["Statistikk fra Statens innkrevingssentral, viser at det i fjor bare ble b\u00f8telagt en eneste syklist i Trondheim, mens antallet hittil i \u00e5r er elleve.", "Ved 8-tiden onsdag morgen er det travel morgentrafikk av biler, busser, syklister og fotgjengere i krysset Kj\u00f8pmannsgata - Olav Tryggvasons gate.", "Adresseavisen har knapt rukket \u00e5 finne en observasjonspost f\u00f8r de f\u00f8rste syklistene suser over krysset p\u00e5 r\u00f8dt lys. Kryssingen skjer mens fotgjengere har gr\u00f8nt lys i alle retninger.", "If\u00f8lge regelverket skal syklistene, i likhet med bilene, vente p\u00e5 gr\u00f8nt lys. Mange syklister f\u00f8lger trafikkregelen, men slett ikke alle.", "I l\u00f8pet av de 20 minuttene Adresseavisen observerer trafikken, passerer n\u00e6rmere 20 syklister over krysset p\u00e5 r\u00f8dt lys, noe som normalt vil gi et forelegg p\u00e5 900 kroner.", "Av 34 syklister som har f\u00e5tt forelegg i Trondheim siden 2009, er det bare seks som er b\u00f8telagt for \u00e5 ha syklet p\u00e5 r\u00f8dt lys. De \u00f8vrige 28 har f\u00e5tt forelegg p\u00e5 grunn av mangel p\u00e5 lys p\u00e5 sykkelen.", "LES OGS\u00c5: 20 000 sykler til og fra sentrum hver dag", "LES OGS\u00c5: Politiet stoppet foreldre som suste inn mot skolen", "LES OGS\u00c5: Sykkelfantomene m\u00e5 bort fra Bakklandet", "- Vi prioriterer ikke kontroll av syklister i trafikken. Det er ikke lagt opp til noen organiserte kontroller av denne trafikantgruppen, innr\u00f8mmer politif\u00f8rstebetjent H\u00e5vard T\u00f8mmervold ved Sentrum politistasjon.", "Han har selv arbeidet 15 \u00e5r i politiet og har knapt b\u00f8telagt en syklist.", "- Med tanke p\u00e5 at antallet syklister i Trondheim er i stadig \u00f8kning burde vi ha nok vist denne trafikantgruppen st\u00f8rre oppmerksomhet enn vi gj\u00f8r i dag, sier T\u00f8mmervold.", "- Vi ser gjerne at politiet bruker mer ressurser p\u00e5 syklistatferd i trafikken. Det er uakseptabelt at syklister har et s\u00e5 avslappet forhold til trafikkreglene at de knapt reflekterer over at de brytes.", "Samtidig er det viktig \u00e5 legge vekt p\u00e5 holdningsskapende arbeid slik at syklistene selv tar kontroll p\u00e5 sin oppf\u00f8rsel i trafikken. Her er det ikke enten - eller, men b\u00e5de - og, sier distriktsleder Knut Ove B\u00f8rseth i Trygg Trafikk i S\u00f8r-Tr\u00f8ndelag.", "LES OGS\u00c5: - Trondheim skal bli den beste sykkelbyen", "LES OGS\u00c5: Kronikk: Mer sykling p\u00e5 elsykkel", "LES OGS\u00c5: Bakklandspatriot: - Enkelte syklister er gale (PLUSS)", "LES OGS\u00c5: Milj\u00f8pakken: - Disse hellene er for syklende og kj\u00f8rende", "- Hvorfor nedprioriterer politiet kontrollen av syklister?", "- Vi har begrensede ressurser og m\u00e5 derfor vurdere n\u00f8ye hvilke trafikantgrupper vi vil kontrollere. I Trondheim har vi fokus p\u00e5 trygg skolevei og ulykkespunkter. P\u00e5 kontrollene er vi derfor langt mer opptatt av \u00e5 fange opp ulovlig kj\u00f8ring hos bilister enn vi er av syklistenes oppf\u00f8rsel i trafikken.", "En bil er en st\u00f8rre trussel mot liv og helse enn de skadene en syklist kan for\u00e5rsake, sier T\u00f8mmervold.", "LES OGS\u00c5: - Norsk sykkelkultur er aggresiv (PLUSS)", "LES OGS\u00c5: Fotgjenger tar farlig sjanse foran bussen", "LES OGS\u00c5: Bakklandet skal bli mer sykkelvennlig (PLUSS)", "- Sykkelstrategien i Trondheim har som m\u00e5lsetting at antall daglige sykkelturer skal \u00f8ke til 100 000 i 2025. Tilsier ikke det at denne trafikkgruppen burde f\u00e5 mer oppmerksomhet i \u00e5rene som kommer?", "- Det er jeg enig i. Samtidig m\u00e5 syklistene bli flinkere til \u00e5 f\u00f8lge trafikkreglene. Det stilles like strenge krav til lovverket for en syklist som en bilist, sier T\u00f8mmervold, som presiserer at selv om antall forelegg er sv\u00e6rt lavt, gis det jevnlig muntlige advarsler.", "- N\u00e5r vi for eksempel m\u00f8ter en syklist i m\u00f8rket uten p\u00e5budt lys, er en mye brukt reaksjon \u00e5 gi vedkommende en muntlig advarsel om \u00e5 s\u00f8rge for korrekt lysbruk. , sier politif\u00f8rstebetjenten.", "LES OGS\u00c5: Kommentar: Unna vei, fotgjenger, her kommer jeg (PLUSS)", "LES OGS\u00c5: Kommentar: Asfaltcowboyene (PLUSS)", "Heller ikke andre norske byer kan skryte av hyppig b\u00f8telegging av syklister. Siden 2009 er det b\u00f8telagt 796 syklister p\u00e5 landsbasis, de fleste i Oslo.", "Tallene st\u00e5r i sterk kontrast til praksisen i K\u00f8benhavn. Der blir 18 000 syklister b\u00f8telagt \u00e5rlig. De fleste f\u00e5r bot for \u00e5 sykle p\u00e5 r\u00f8dt.", "Mens b\u00f8tesatsene i Danmark varierer fra 700 til 1000 kroner, hvor politiet ogs\u00e5 gir bot for \u00e5 snakke i mobiltelefon mens man sykler, praktiserer politiet i Norge en felles b\u00f8tesats p\u00e5 900 kroner uansett hvilket brudd det er snakk om.", "Som Adresseavisens oversikt viser (se grafikk) har danske myndigheter fire ganger s\u00e5 mange regler syklistene kan f\u00e5 bot for \u00e5 bryte som hva som praktiseres her til lands.", "Selv noe s\u00e5 \u00abbanalt\u00bb som \u00e5 sykle to p\u00e5 en sykkel vil du f\u00e5 bot for i Danmark dersom politiet stopper deg.", "N\u00e5r du sykler p\u00e5 offentlig vei er det p\u00e5budt med ringeklokke, lys, reflekser og to separate bremser . Sjekk om din sykkel tilfredsstiller kravene.", "Trafikkreglene definerer sykkel som et kj\u00f8ret\u00f8y. Det f\u00f8rer til at det stilles en del krav til hvordan den skal v\u00e6re utstyrt.", "Kravene er listet opp i egne forskrifter.", "Du har selv plikt til \u00e5 s\u00f8rge for at sykkelen er utstyrt i tr\u00e5d med forskriftene. Forhandlerne har ikke ansvar for at sykkelen er i forskriftsmessig stand ved salg.", "If\u00f8lge forskriftene skal sykkelen v\u00e6re bygd, innrettet, utstyrt og vedlikeholdt slik at den \"t\u00e5ler de p\u00e5kjenninger som den vanligvis utsettes for og kan nyttes uten \u00e5 volde un\u00f8dig fare eller ulempe.\"", "Bremser Sykkelen skal ha minst to separate bremser som virker uavhengig av hverandre. Den ene bremsen skal v\u00e6re festet p\u00e5 framhjulet og den andre p\u00e5 bakhjulet.", "Forskriftene krever at h\u00e5ndtak og/eller pedaler som betjener bremsene \"skal virke uavhengig av hverandre\". Bremsene m\u00e5 kunne brukes med begge hendene p\u00e5 styret.", "Det heter i forskriftene at sykkelen skal \"kunne stanse p\u00e5 en sikker, effektiv og hurtig m\u00e5te.\" Det betyr at bremsene skal virke med en gang du begynner \u00e5 bremse.", "Det anbefales derfor \u00e5 bruke bremseh\u00e5ndtakets strammeskrue til \u00e5 etterstramme bremsevaieren jevnlig.", "Bremsene skal verken \u00abhenge\u00bb eller g\u00e5 tregt. Wirestr\u00f8mpe m\u00e5 derfor ha litt olje n\u00e5r det trengs.", "Bremseklossene p\u00e5 felgbremsene m\u00e5 ikke v\u00e6re for nedslitte. Klossene skal v\u00e6re i hvileposisjon cirka 2 millimeter fra felgen. De skal \u00abta\u00bb midt mot felgen n\u00e5r du bremser, aldri mot selve dekket. Bremseklosser b\u00f8r skiftes n\u00e5r de blir for slitt.", "Refleks Sykkelen skal ha r\u00f8d refleks bak. I tillegg skal det v\u00e6re hvit eller gul refleks p\u00e5 begge sidene av pedalene.", "P\u00e5 sykler som er utstyrt med klikkpedaler hvor det ikke er mulig \u00e5 montere refleks, krever forskriftene at sykkelen skal ha refleks p\u00e5 begge pedalarmene.", "Refleksene skal v\u00e6re av godkjent type.", "Lys Dersom du skal bruke sykkelen i m\u00f8rket eller under v\u00e6rforhold med d\u00e5rlig sikt p\u00e5 offentlig vei, skal sykkelen ha en lykt foran med gult eller hvitt lys og/eller en s\u00e5kalt flerfunksjonslykt som gir blinkende eller fast hvitt lys.", "Bak p\u00e5 sykkelen skal det v\u00e6re en lykt med r\u00f8dt lys og/eller blinkende r\u00f8dt lys.", "Lysene v\u00e6re festet til sykkelen og skal kunne \"sees tydelig i en avstand p\u00e5 300 meter\".", "Lykter med blinkende lys skal blinke med minimum 120 blink i minuttet, det vil si to blink i sekundet.", "Det er viktig \u00e5 huske at refleksene mister effekt dersom de blir dekket av skitt og s\u00f8le. Det er derfor n\u00f8dvendig \u00e5 vaske av refleksene ved behov.", "Ringeklokke. Sykkelen skal ha signalklokke. Andre typer apparater som gir signaler er forbudt.", "Rammenummer. Forskriftene krever at sykkelen skal v\u00e6re \"tydelig og varig merket\" med fabrikasjonsnummer, som skal v\u00e6re angitt p\u00e5 rammen. Det skal \"v\u00e6re plassert og utf\u00f8rt slik at det er godt synlig og slik at det ikke lett kan fjernes eller endres.\"", "Syklister blir anbefalt \u00e5 sjekke dekkene jevnlig for \u00e5 se etter sprekker, spesielt p\u00e5 innsiden. Veldig slitte dekk der m\u00f8nsteret nesten er borte b\u00f8r skiftes.", "Kilde: Lovdata/Trygg Trafikk"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "0c8cdc3e7b68f96c95d7347745a3fbbae8c946363b67a95e8468f1448879b2f9"}, {"field": "createtime", "value": "2017-01-17T08:09:02.000Z"}, {"field": "description", "value": "Syklister i Trondheim kan bryte trafikkreglene nesten helt uten fare for \u00e5 bli b\u00f8telagt. Siden 2009 har i gjennomsnitt fem syklister i \u00e5ret f\u00e5tt forelegg."}, {"field": "dominantimage", "value": "http://www.adressa.no/incoming/article11682012.ece/wqtx05/ALTERNATES/w980-default/Syklister89.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/52b4c1ada19e0cd2f3b4afd7c3e37e2ea3fa2f9b.jpg?58fddf3f"}, {"field": "dominantthumbnaildimensions", "value": "300x169"}, {"field": "heading", "value": ["\u00c9n syklist b\u00f8telagt i Trondheim i fjor -adressa.no", "- Prioriterer ikke syklister", "Begrensede ressurser", "Muntlige advarsler", "18 000 syklister b\u00f8telegges \u00e5rlig i K\u00f8benhavn", "900 kroner i sykkelbot i Norge", "Dette er p\u00e5budt p\u00e5 sykkelen", "Sjekk dekkene"]}, {"field": "id", "value": "52b4c1ada19e0cd2f3b4afd7c3e37e2ea3fa2f9b"}, {"field": "keyword", "value": ["Trondheim", "sykkel"]}, {"field": "keywords", "value": "Trondheim,sykkel"}, {"field": "kw-category", "value": ["pluss", "nyheter"]}, {"field": "kw-classification", "value": "hobbies-and-interests"}, {"field": "kw-concept", "value": ["r\u00f8dt lys", "sykkel", "syklist", "lys"]}, {"field": "kw-entity", "value": ["bakklandet", "trygg trafikk", "kj\u00f8pmannsgata", "sykkelen", "sentrum", "adresseavisen", "statens"]}, {"field": "kw-location", "value": ["danmark", "s\u00f8r-tr\u00f8ndelag", "trondheim", "oslo", "norge", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["knut ove b\u00f8rseth", "olav tryggvasons", "h\u00e5vard t\u00f8mmervold"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article11682012.ece/wqtx05/ALTERNATES/w980-default/Syklister89.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c9n syklist b\u00f8telagt i Trondheim i fjor"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2015/10/14/%C3%89n-syklist-b%C3%B8telagt-i-Trondheim-i-fjor-11681825.ece"}, {"field": "pageclass", "value": ["article"]}, {"field": "publishtime", "value": "2015-10-14T18:44:33.000Z"}, {"field": "recs-articleid", "value": "11681825"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-10-14T18:44:33.000Z"}, {"field": "recs-rawtitle", "value": "\u00c9n syklist b\u00f8telagt i Trondheim i fjor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Syklister i Trondheim kan bryte trafikkreglene nesten helt uten fare for \u00e5 bli b\u00f8telagt. Siden 2009 har i gjennomsnitt fem syklister i \u00e5ret f\u00e5tt forelegg."}, {"field": "thumbnail", "value": "http://content-thumbnail.cxpublic.com/content/thumbnail200x150/52b4c1ada19e0cd2f3b4afd7c3e37e2ea3fa2f9b.jpg?58fddf3f"}, {"field": "thumbnailfullheightdimensions", "value": "200x2248"}, {"field": "timestamp", "value": "2017-04-24T11:19:27.000Z"}, {"field": "title", "value": "\u00c9n syklist b\u00f8telagt i Trondheim i fjor"}, {"field": "url", "value": "http://www.adressa.no/pluss/nyheter/2015/10/14/%c3%89n-syklist-b%c3%b8telagt-i-Trondheim-i-fjor-11681825.ece"}, {"field": "urlhash", "value": "52b4c1ada19e0cd2f3b4afd7c3e37e2ea3fa2f9b"}], "score": 0.9389773, "siteId": "9222270286501375973", "id": "52b4c1ada19e0cd2f3b4afd7c3e37e2ea3fa2f9b"}

