{"fields": [{"field": "modifiedtime", "type": "time", "value": "2014-08-27T14:24:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "geir amundsen"}, {"field": "body", "value": ["Saken oppdateres.", "Det er ikke bare i privatboligmarkedet at bredb\u00e5ndstilbydere krever at man m\u00e5 kj\u00f8pe TV-pakker for \u00e5 f\u00e5 Internett eller motsatt. Som Hilde Lassen fra Kolbotn som tvinges til \u00e5 kj\u00f8pe en TV-pakke hun ikke \u00f8nsker for f\u00e5 bredb\u00e5ndet hun trenger.", "Ogs\u00e5 i markedet for borrettslag og sameier er slik koblingssalg vanlig praksis.", "Forbrukerr\u00e5det gikk derfor nylig ut \u00e5 advarte boligsammenslutninger mot \u00e5 kj\u00f8pe TV og bredb\u00e5nd av samme leverand\u00f8r, og lanserte fem tips for hvordan man skal unng\u00e5 \u00e5 g\u00e5 i bredb\u00e5ndsfella.", "- Medievanene er i stor endring og det er ikke sikkert det er like stort behov for fellesavtale for b\u00e5de TV og internett. Koblingssalg holder ogs\u00e5 andre leverand\u00f8rer ute, het det i Forbrukerr\u00e5dets utspill om bredb\u00e5ndsmarked.", "Fagdirekt\u00f8r i Forbrukerr\u00e5det, Finn Myrstad, synes det er veldig bekymringsfullt at konkurransen p\u00e5 h\u00f8ye hastigheter er d\u00e5rlig og at byttekostnadene oppleves som veldig h\u00f8ye.", "- Vi \u00f8nsker en uavhengig analyse av den reelle konkurransesituasjonen p\u00e5 bredb\u00e5nd i Norge som blant annet ser p\u00e5 koblingssalg. Det er betimelig med tanke p\u00e5 at Regjeringen ogs\u00e5 skal lage en nasjonal teleplan i n\u00e6rmeste fremtid.", "Les ogs\u00e5:", "Advarer mot bredb\u00e5ndsfeller", "Christian Moen er daglig leder i Lynet Internett som dekker ca. 17 000 boenheter i Oslo med bredb\u00e5nd via fiber. Han mener bredb\u00e5ndsmarkedet i borrettslag- og sameiemarkedet ikke fungerer godt nok slik det er i dag, og synes det er rart at ikke kundene selv skal kunne velge hvilke produkter de \u00f8nsker \u00e5 kj\u00f8pe.", "- Hvorfor kan ikke kabel-TV-selskapene selge TV- og Internett til de som vil ha, ikke fordi man tvinger kundene, sp\u00f8r Moen, og viser til at stadig f\u00e6rre, s\u00e6rlig blant yngre beboere, \u00f8nsker \u00e5 betale 2-300 kroner for en TV-pakke, n\u00e5r det de vil ha er bredb\u00e5nd og TV over Internett.", "Moen mener at kabel-TV-akt\u00f8renes kobling av Internett- og TV-produkter gj\u00f8r det un\u00f8dvendig vanskelig for nye akt\u00f8rer som Lynet \u00e5 slippe til.", "- Vi opplever ofte at styrer i borrettslag- og sameier f\u00e5r kalde f\u00f8tter n\u00e5r de blir konfrontert med at kabel-TV-leverand\u00f8ren ikke lenger vil levere TV til de som \u00f8nsker det, om borrettslaget- og sameiet skulle velge \u00e5 g\u00e5 for Internett fra en annen tilbyder.", "Han er ogs\u00e5 kritisk til m\u00e5ten han opplever kabel-TV-akt\u00f8rene opptrer seg i mellom.", "- I dag har kabel-TV akt\u00f8rene en sameksistens som nesten kan minne om stilltiende kartellvirksomhet. De konkurrerer om enkelte nye prosjekter og bydeler under utvikling, men i installert borettslagsbase kan det virke som om de lar hverandres kunder i fred. Det er i praksis et duopol som hemmer konkurransen i borettslagsmarkedet p\u00e5 nasjonalt niv\u00e5, og et monopol n\u00e5r du ser bydel for bydel, hevder Moen.", "Han mener det er et paradoks at ikke forbrukermyndighetene har gjort noe med koblingssalget, s\u00e5 h\u00f8yt som forbrukerrettigheter gjerne st\u00e5r p\u00e5 agendaen.", "- Sterke lobbykrefter som kommer med sine forutsigbare argumenter om hvor vanskelig verden vil bli om man skulle regulere og forby denne typen koblingssalg. Da vil de angivelig slutte \u00e5 investere og bygge ut mer infrastruktur. Trusler som i seg selv er en merkelig m\u00e5te \u00e5 agere p\u00e5.", "- Men det er vel slik at s\u00e5 lenge bredb\u00e5ndsutbygging er overlatt til markedet, s\u00e5 m\u00e5 det det v\u00e6re en viss l\u00f8nnsomhet og forutsigbarhet for utbyggerne?", "- Jeg kan skj\u00f8nne at det er steder i Norge hvor det er n\u00f8dvendig \u00e5 selge flere tjenester for at utbygging skal v\u00e6re l\u00f8nnsom, men n\u00e5r vi snakker om Oslo og store bomaskiner med gjerne flere hundre boenheter, s\u00e5 finnes det ingen grunn til at tjenester skal kobles p\u00e5 denne m\u00e5ten.", "Moen stiller seg ogs\u00e5 uforst\u00e5ende til kabel-TV-akt\u00f8rens p\u00e5stand om at det vil v\u00e6re teknisk krevde og uforholdsmessig kostbart \u00e5 skulle sperre for analoge TV-signaler til de beboerne som bare vil ha bredb\u00e5nd og ikke TV.", "Informasjonssjef i Canal Digital, Catharina Kokkim avviser p\u00e5standene om at konkurransen ikke fungerer og at store kabel-TV-akt\u00f8rer skulle dele borrettslagsmarkedet mellom seg.", "- Til enhver tid deltar Canal Digital Kabel i et tresifret antall anbudskonkurranser knyttet til kollektive lag i konkurranse med GET, Altibox og lokale eller mindre akt\u00f8rer, som oftest flere enn to i samme anbud. Vi opplever i dag stor konkurranse i de markedene vi opererer i, b\u00e5de n\u00e5r det gjelder villig til \u00e5 investere i aksess, og n\u00e5r det kommer til betingelser, sier Kokkim.", "Hun forteller at det kan noen ganger kan v\u00e6re en stor kostnad \u00e5 bygge frem til kunden dersom de befinner seg langt unna v\u00e5re nett.", "- Blir det for kostbart leverer ikke vi anbud. men vi \u00f8nsker konkurransen velkommen, det er det som er med \u00e5 utvikle oss og de tjenestene vi leverer. Enten det gjelder nye akt\u00f8rer som Lynet p\u00e5 bredb\u00e5nd, eller internettbaserte tjenesteleverand\u00f8rer p\u00e5 TV-siden.", "N\u00e5r det gjelder p\u00e5stander om kobling av Internett- og TV-produkter og salg av pakkel\u00f8sninger, sier Kokkim f\u00f8lgende:", "- Bredb\u00e5nd er i dag en tjeneste vi tilbyr p\u00e5 toppen av TV. Kundene v\u00e5re kan fint kj\u00f8pe TV produktet alene, noe som mange kunder velger \u00e5 gj\u00f8re. I den grad vi selger pakkel\u00f8sninger s\u00e5 er det tilbudspakker med en kundefordel. Dersom forbrukermyndighetene \u00f8nsker \u00e5 f\u00e5 slutt p\u00e5 rabatterte tilbud tar vi selvf\u00f8lgelig det til etterretning.", "- Er de gjennomg\u00e5ende langt lavere bredb\u00e5ndspriser i det svenske markedet et tegn p\u00e5 at konkurransen i det norske markedet ikke fungerer godt nok?", "- Som tidligere nevnt s\u00e5 opplever vi i dag et marked som er velfungerende n\u00e5r det kommer til konkurranse. Resultatet er at kundene gjerne har flere akt\u00f8rer \u00e5 velge mellom, og vi opplever en god utvikling b\u00e5de n\u00e5r det gjelder tilgang til h\u00f8y kapasitet, rimelige prisniv\u00e5er, og gode tjenester p\u00e5 toppen. Eller sagt annerledes, god valgfrihet for kundene, sier Kokkim.", "LES OGS\u00c5:", "Vi betaler rekordmye for \u00e5 se TV", "- Vi kjenner oss igjen i Lynets beskrivelser. Vi opplever at det er sv\u00e6rt begrenset eller ingen konkurranse i et omr\u00e5de der en kabel-TV leverand\u00f8r allerede har bygd ut. Det eneste unntaket er for noen f\u00e5 bosammenslutninger som aktivt \u00f8nsker seg ut av avtalen med kabelselskapet de har, sier Christian Birkeland, administrerende direkt\u00f8r I RiksTV som tilbyr TV i det digitale bakkenettet.", "En annen utfordring er if\u00f8lge Birkeland at mange tilbydere fakturerer borettslagene kollektivt \u2013 TV-regningen blir en del av husleien.", "- Vi \u00f8nsker at borettslag og sameier kan f\u00e5 kollektiv faktura om de \u00f8nsker det, men vi \u00f8nsker ogs\u00e5 at hver enkelt husstand selv kan velge hvilke kanalpakker man skal ha. Man m\u00e5 ogs\u00e5 kunne velge om \u00f8nsker bredb\u00e5nd i tillegg \u2013 eller kanskje bare bredb\u00e5nd og ikke TV fra samme leverand\u00f8r.", "- TV-konsumet hos folk er forskjellig \u2013 det b\u00f8r tas hensyn til. Fru Olsen \u00f8nsker \u00abhele pakka\u00bb - Nilsen \u00f8nsker sine seks favorittkanaler \u2013 da skal man ikke p\u00e5tvinges det hele, pluss bredb\u00e5nd, om man ikke \u00f8nsker det.", "- Betyr det at RiksTV mener markedet b\u00f8r reguleres?", "- I utgangspunktet er vi i RiksTV for at folk fritt skal kunne velge hvilken TV-leverand\u00f8r og bredb\u00e5ndleverand\u00f8r man \u00f8nsker \u2013 uavhengig av hverandre. Vi mener ogs\u00e5 at de interne nettene m\u00e5 \u00e5pnes slik at det kan v\u00e6re flere tilbydere av b\u00e5de TV og bredb\u00e5nd. Det er ingen grunn til at de som kun \u00f8nsker bredb\u00e5nd fra kabelselskapet skal tvinges til \u00e5 kj\u00f8pe en dyr TV-pakke de ikke vil ha.", "Lynet stiller seg uforst\u00e5ende til kabel-TV-akt\u00f8rens p\u00e5stand om at det vil v\u00e6re teknisk krevde og uforholdsmessig kostbart \u00e5 skulle sperre for analoge TV-signaler til de beboerne som bare vil ha bredb\u00e5nd og ikke TV.", "- Vi er enig med Lynet Internett i deres p\u00e5stand ogs\u00e5 her. De analoge signalene brukes i dag som en form for utpressing: \u00abVi tar fra deg bredb\u00e5ndsforbindelsen din om du ikke kj\u00f8per TV fra oss.\u00bb Det virker som kabelselskapene opprettholder gammeldagse analoge sendinger bare for \u00e5 ha et en unnskyldning for \u00e5 drive koblingssalg \u2013 her m\u00e5 myndighetene skj\u00e6re igjennom og s\u00f8rge for at forbrukerne f\u00e5r velge selv, sier Birkeland.", "- Kabel Norge jobber for best mulig betingelser for fri konkurranse i markedet. Boligsammenslutningene eier sine egne nett selv, og kan selv velge hvem de \u00f8nsker skal levere tjenester p\u00e5 nettene sine. De kan velge om de vil ha korte eller lange avtaler - og om de kun \u00f8nsker TV - eller om de ogs\u00e5 \u00f8nsker bredb\u00e5nd og telefoni, sier \u00d8yvind Husby, styreformann i bransjeorganisasjonen Kabel Norge som samler de kommersielle kabel-TV-operat\u00f8rene i Norge.", "Han mener Oslo-markedet har den sterkeste konkurransen, og at kundene har de beste produkter til de beste prisene.", "- At enkelte akt\u00f8rer f\u00f8ler de ikke n\u00e5r opp i denne harde konkurransen l\u00f8ses ikke gjennom regulering og statelig p\u00e5bud slik enkelte n\u00e5 roper p\u00e5. Norge trenger rammebetingelser for \u00e5 legge til rette for fiberinvesteringer som kan gi landet verdens beste tv- og bredb\u00e5ndsnett. Ikke en s\u00e6rnorsk detaljregulering som begrenser den frie konkurransen mellom selskaper og forretnings-modeller, sier Husby.", "Forbrukerombudet har hatt m\u00f8ter med en rekke ulike akt\u00f8rer for \u00e5 f\u00e5 belyst alle sider av problemstillingen, og har i flere \u00e5r etterlyst muligheten for at forbrukeren kan velge den tjenesten han eller hun vil ha .", "- Vi har imidlertid blitt m\u00f8tt med motb\u00f8r fra akt\u00f8rene selv, og ikke f\u00e5tt dem til frivillig \u00e5 fjerne tvungent koblingssalg. Dette gj\u00f8r det n\u00f8dvendig \u00e5 vurdere den rettslige siden sv\u00e6rt grundig, uttalte nylig nestleder i Forbrukerombudet, Bente \u00d8verli.", "Hos Konkurransetilsynet er man kjent med problemstillingen om koblingssalg i bredb\u00e5ndsmarkedet, og avdelingsdirekt\u00f8r Gjermund Nese i markedsavdelingen for finans og kommunikasjon forteller at man har blitt kontaktet av s\u00e5 vel privatpersoner som markedsakt\u00f8rer.", "- Konsekvensen av slikt koblingssalg kan v\u00e6re at konkurrenter holdes utenfor, og det vil f\u00f8lgelig kunne v\u00e6re i strid med konkurranselovens paragraf 11 som omhandler utilb\u00f8rlig utnyttelse av dominerende stilling, sier Nese, som understreker at man ikke har noen konkrete saker under behandling.", "Grunnet ressurssp\u00f8rsm\u00e5l har Konkurransetilsynet ingen umiddelbare planer om \u00e5 opprette en sak p\u00e5 dette, men Nese utelukker ikke at man vil se n\u00e6rmere p\u00e5 problemstilling knyttet til denne typen koblingssalg.", "P\u00e5 sp\u00f8rsm\u00e5l om hvordan konkurranseloven forholder seg til evt. markedsdeling, forteller Nese at det i s\u00e5 tilfelle vil v\u00e6re i strid med konkurranseloven og paragraf 10 som omhandler konkurransebegrensende avtaler mellom foretak.", "- Vi har imidlertid ikke mottatt noen formelle klager p\u00e5 dette, poengterer Nese.", "F\u00f8lg p\u00e5 Twitter: F\u00e5 mer stoff om bredb\u00e5nd og teknologi fra @GeirAmundsen", "LES OGS\u00c5:", "Hevder bredb\u00e5ndsselgerne overselger"]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "cb2538e321aca53405b2e2dd13fb3f61cc41e4b9e6f11dd91ca3fd6261a0d46a"}, {"field": "createtime", "value": "2016-02-02T14:19:22.000Z"}, {"field": "description", "value": "Mener kabel-TV-akt\u00f8rene hindrer konkurranse og bidrar til kunstig h\u00f8ye priser."}, {"field": "dominantimage", "value": "http://www.adressa.no/incoming/article10060772.ece/ALTERNATES/w980-default/Lynet2-qFdKa3zlCA.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/971ce7ccb8caab6d22fc9fb9377cbe36433d50a0.jpg?596668e5"}, {"field": "dominantthumbnaildimensions", "value": "300x169"}, {"field": "heading", "value": ["- Hvorfor kan ikke kundene velge fritt? -adressa.no", "- Mye som ikke fungerer", "- Et paradoks", "Canal Digital tilbakeviser", "Vil ta endringer til etterretning", "RiksTV er ogs\u00e5 kritiske", "- Som en form for utpressing", "- Jobber for fri konkurranse", "Kjent problemstilling"]}, {"field": "id", "value": "971ce7ccb8caab6d22fc9fb9377cbe36433d50a0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-concept", "value": ["marked", "koblingssalg", "velge", "kunder", "kj\u00f8pe tv", "akt\u00f8rer", "internett", "konkurranse", "kundene velge fritt", "fri konkurranse", "bredb\u00e5nd", "kundene velge"]}, {"field": "kw-entity", "value": ["canal digital kabel", "konkurransetilsynet", "canal digital", "rikstv", "regjeringen", "kolbotn", "geiramundsen", "olsen", "forbrukerombudet", "kabel norge", "altibox", "twitter", "lynet internett", "forbrukerr\u00e5det", "catharina kokkim", "v. kundene"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["gjermund nese", "finn myrstad", "christian birkeland", "bente \u00f8verli", "hilde lassen", "christian moen", "\u00f8yvind husby"]}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article10060772.ece/ALTERNATES/w980-default/Lynet2-qFdKa3zlCA.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Hvorfor kan ikke kundene velge fritt?"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article10060780.ece"}, {"field": "pageclass", "value": ["article"]}, {"field": "publishtime", "value": "2014-08-27T12:23:13.000Z"}, {"field": "recs-articleid", "value": "10060780"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-08-27T12:23:13.000Z"}, {"field": "recs-rawtitle", "value": "- Hvorfor kan ikke kundene velge fritt? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Mener kabel-TV-akt\u00f8rene hindrer konkurranse og bidrar til kunstig h\u00f8ye priser."}, {"field": "thumbnail", "value": "http://content-thumbnail.cxpublic.com/content/thumbnail200x150/971ce7ccb8caab6d22fc9fb9377cbe36433d50a0.jpg?596668e5"}, {"field": "thumbnailfullheightdimensions", "value": "200x2386"}, {"field": "timestamp", "value": "2017-07-12T18:22:29.000Z"}, {"field": "title", "value": "- Hvorfor kan ikke kundene velge fritt?"}, {"field": "url", "value": "http://www.adressa.no/forbruker/digital/article10060780.ece"}, {"field": "urlhash", "value": "971ce7ccb8caab6d22fc9fb9377cbe36433d50a0"}], "score": 0.4295714, "siteId": "9222270286501375973", "id": "971ce7ccb8caab6d22fc9fb9377cbe36433d50a0"}

