{"fields": [{"field": "modifiedtime", "type": "time", "value": "2017-01-14T13:08:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["svein inge meland", "berit baumberger"]}, {"field": "body", "value": ["En septemberdag i 1986 kj\u00f8rer to unge, tyske prester over Elgeseter bru. De har v\u00e6rt p\u00e5 veien i tre d\u00f8gn, siden de forlot S\u00f8r-Tyskland. I passasjersetet sitter Heinz-Josef Catrein (36). Bak rattet hans ordensbror og studiekamerat: Georg M\u00fcller (35), som senere skal bli biskop i Trondheim.", "Paradis! tenker 36-\u00e5ringen. Han b\u00e6rer flyttelasset over i et lite rom i presteg\u00e5rden, i kirka som siden blir jevnet med jorda og som nylig har gjenoppst\u00e5tt.", "I Trondheim finner Catrein en eventyrlig dr\u00f8m av en liten, levende menighet p\u00e5 rundt 1500 troende. Noen f\u00e5 norske og mange utlendinger. Som ungdomsprest samler han de unge nede i \u00abhula\u00bb, i tilfluktsrommet. Her er lille \u00abOscalito\u00bb fra Chile og den afrikanske NTNU-studenten Louis. Elever fra Katedralskolen med foreldre fra hele verden.", "De steker vafler til inntekt for \u00abden tredje verden\u00bb. Har heftige diskusjoner om kvinnelige prester ...", "- En fantastisk tid. Alle kjente alle, og vi holdt sammen, forteller Heinz-Josef Catrein.", "Han viser oss rundt der nede i \u00abungdomshula\u00bb, som fremdeles best\u00e5r under det nye mursteinsbygget. Han er i byen for \u00e5 overv\u00e6re en stor festdag: Vigslingen av den nye domkirka .", "30 \u00e5r er g\u00e5tt siden han var ungdomsprest i Trondheim, etter hvert ogs\u00e5 sogneprest i Levanger, s\u00e5 i \u00c5lesund.", "Ukeadressa har bedt Heinz-Josef Catrein fortelle historien: Om konfliktene i den katolske kirka, hvordan de fors\u00f8kte \u00e5 hindre M\u00fcller i \u00e5 bli biskop, hvordan biskopen ga ham sparken som ungdomsprest - og om det m\u00f8rke kapittelet i Midt-Norges kirkehistorie: Da M\u00fcller if\u00f8lge Vatikanet i 2009 tilsto overgrep mot en altergutt . For Catrein personlig ble rollene p\u00e5 mange m\u00e5ter snudd p\u00e5 hodet: Etter hvert var det han som skulle passe p\u00e5 at biskopen holdt en lav profil, et oppdrag han hadde frem til M\u00fcllers d\u00f8d i 2015 .", "- Det tragiske er at Georg M\u00fcller og jeg var gode venner, forteller Catrein.", "Hans f\u00f8rste tid i Trondheim var harmonisk. Konfliktene kom etter at M\u00fcller i 1988 ble utnevnt til apostolisk administrator for Trondheim katolske stift.", "- Vi hadde aldri mistanke om overgrep da, men det smalt alltid rundt Georg. Vi led under konfliktene. Vi var flere som mente han var en autorit\u00e6r leder som ikke klarte \u00e5 sette seg inn i andres problemer, forteller Catrein.", "I 1996 begynte ryktene \u00e5 svirre: Hadde paven tenkt \u00e5 utnevne presten M\u00fcller som biskop? Kunne det stemme? Motstandere og tilhengere mobiliserte. Birgittas\u00f8strene p\u00e5 Tiller var M\u00fcllers venner. Det samme gjaldt enkelte andre i menigheten, blant annet noen fra den vietnamesiske gruppen. Menigheten var splittet.", "- Han var selvsentrert - og uegnet som biskop, mente Catrein.", "M\u00fcller selv medgikk at det fantes uoverensstemmelser, men til Adresseavisen sa han samtidig: \u00abJeg vil imidlertid ikke v\u00e6re med p\u00e5 at jeg har samarbeidsproblemer i forhold til store deler av legfolket. Det er vel riktigere \u00e5 si at noen f\u00e5 er uenige med meg.\u00bb", "M\u00fcller-motstanderne ble enige om \u00e5 g\u00e5 tjenestevei for \u00e5 varsle Vatikanet. Litt spesielt var det kanskje at det var M\u00fcllers egen orden - Picpuspatrene - som tok initiativ til varslingen. De fikk audiens hos pavens mann i Norden, nuntius, som da holdt til i K\u00f8benhavn. Catrein selv og dav\u00e6rende leder for den tyske delen av ordenen reiste sammen for \u00e5 legge frem sitt \u00e6rend:", "- Vi var overrasket over at vi fikk lov til \u00e5 komme. Vi ble godt mottatt, de lyttet til oss. Mer kan vi ikke si, vi vet ikke hva de rapporterte videre. Vi ble uansett ikke h\u00f8rt, sl\u00e5r Catrein fast.", "Tilhengerne av M\u00fcller mobiliserte ogs\u00e5 sine:", "- I f\u00f8rste rekke Birgittas\u00f8strene og den mektige Focolarebevegelsen. De er innflytelsesrike, har mange biskoper, erkebiskoper og kardinaler og er pavens trofaste tjenere. Det er noe annet enn oss \u00abliberale halvprotestanter\u00bb, ler Catrein.", "Ordensbr\u00f8drene og deler av lekfolket mislyktes alts\u00e5 i \u00e5 hindre M\u00fcller \u00e5 bli biskop. Dette kommenterte ogs\u00e5 M\u00fcller selv: \u00abDeres kritiske vurderinger har blitt h\u00f8rt, men har alts\u00e5 ikke veid tungt nok, ettersom en avgj\u00f8relse er tatt i min fav\u00f8r,\u00bb konstaterte han i Adresseavisen sommeren 1997.", "Samme sommer blir M\u00fcller vigslet. N\u00e5 er han biskop Georg M\u00fcller. Det g\u00e5r ikke stille for seg. Prester i Trondheim katolske stift boikotter det hele, og Catrein er blant dem som protesterer:", "- Det ville v\u00e6rt hykleri dersom vi stilte opp og lot som om alt var greit, sier Catrein i dag.", "Etter at M\u00fcller kommer til \u00abmakta\u00bb, forsvinner hans f\u00e5 gjenv\u00e6rende ordensbr\u00f8dre fra Midt-Norge. Georg M\u00fcller kommenterte prest Arne Kirseboms avskjed i Adresseavisen:", "\u00abPater Arne er avholdt og respektert ogs\u00e5 av meg. Jeg beklager at han finner det n\u00f8dvendig \u00e5 trekke slike konsekvenser.\u00bb", "For Catreins vedkommende gjorde den nye biskopen kort prosess: Han ga ham sparken som ungdomsprest og som generalvikar for biskopen. Uten saklig grunn, og i et brev p\u00e5 to og en halv linje, ble han sagt opp, skrev Adresseavisen i september 1997.", "- For meg var det dramatisk. Jeg var sint. Det \u00e5 v\u00e6re ungdomsprest var en jobb som betydde mye for meg, forteller Catrein.", "En uke senere ble han utnevnt til \u00e6resmedlem av Norges unge katolikker, og f\u00f8lte at det var et slags plaster p\u00e5 s\u00e5ret. Catrein fortsatte ogs\u00e5 som sogneprest i \u00c5lesund i enda noen \u00e5r, f\u00f8r han i 2000 forlot stiftet i Midt-Norge for godt. Da besluttet Picpuspatrene i Norge \u00e5 samle seg i Kristiansand. Dette valget markerte ogs\u00e5 slutten p\u00e5 denne ordenens rolle i Midt-Norge. Siden 1931 hadde Picpuspatrene hatt ansvaret for den \u00absjeles\u00f8rgeriske betjening\u00bb av Midt-Norge, ansvaret for \u00e5 s\u00f8rge for prester. Catreins avreise markerte at et engasjement som hadde vart i nesten 70 \u00e5r, ble avsluttet.", "N\u00e5 var det bare \u00e9n Picpusbror igjen i Trondheim, nemlig biskopen selv.", "Men ogs\u00e5 biskopen skulle etter hvert forsvinne herfra, p\u00e5 dramatisk vis. Han sjokkerte hele menigheten da han under h\u00f8ymessen s\u00f8ndag 7. juni 2009 varslet at han var fristilt fra sitt embete. En liten uke senere forlot han byen. Etter hva Adresseavisen kjenner til, har M\u00fcller aldri vendt tilbake til byen som hadde v\u00e6rt hans hjem i n\u00e6rmere 30 \u00e5r.", "- Mobiltelefonen min ringte. Jeg s\u00e5 at det var et italiensk nummer, det var v\u00e5r \u00f8verste ordensledelse i Roma. Jeg tenkte at det m\u00e5tte v\u00e6re noe alvorlig, forteller Catrein.", "Han var da en av meget f\u00e5 som allerede i et halvt \u00e5rs tid hadde visst om historien: En tidligere altergutt anklaget M\u00fcller for overgrep. Catrein visste at dette var under etterforskning av kirka. N\u00e5 fikk han beskjed om hva som skulle skje videre.", "Siden Catrein forlot Midt-Norge i 2000, hadde han stort sett virket som sogneprest i St. Ansgar menighet i Kristiansand. N\u00e5 ville tilfeldighetene det slik at Catrein i 2009 igjen var i ferd med \u00e5 bryte opp og ta farvel. Han var nemlig akkurat blitt valgt til leder for Picpuspatrenes tyske provins.", "Flyttelasset var allerede g\u00e5tt. N\u00e5 fikk Catrein beskjed om at det ikke bare var han som var p\u00e5 vei tilbake til Tyskland, men ogs\u00e5 biskop M\u00fcller.", "- Jeg var glad for at bobla sprakk. Det er bedre \u00e5 f\u00e5 frem sannheten p\u00e5 en smertefull m\u00e5te enn \u00e5 v\u00e6re u\u00e6rlig, sier Catrein.", "Hele \u00absannheten\u00bb hadde imidlertid ikke kommet frem i offentligheten enn\u00e5. Den offisielle forklaringen var samarbeidsproblemer i menigheten. Men egentlig ble biskopen sendt til en helseklinikk i Tyskland, der han fikk \u00abpsykologisk behandling eller terapi\u00bb og han var underlagt \u00ab\u00e5ndelig veiledning\u00bb, if\u00f8lge Vatikanet.", "7. april 2010 ble det offentlig: \u00abKonfrontert med historien til offeret, tilsto biskop Georg M\u00fcller seksuelt misbruk av en mindre\u00e5rig altergutt,\u00bb skrev Adresseavisen , og skapte med det overskrifter over hele verden. Dette bygde p\u00e5 en skriftlig redegj\u00f8relse fra Vatikanet etter Adresseavisens henvendelser om saken.", "Overgrepet skal ha skjedd p\u00e5 begynnelsen av 1990-tallet, men det har aldri kommet frem konkret hva slags overgrep eller hvor lenge det skal ha p\u00e5g\u00e5tt. Saken er henlagt av politiet .", "Catrein skulle ha tilsyn med M\u00fcller Samtidig som nyheten sprakk, forlot biskopen helseklinikken, som l\u00e5 idyllisk til i landlige omgivelser utenfor en sm\u00e5by vest i Tyskland. Han reiste til Picpuspatrenes generalhus i Roma. Der ble han i to \u00e5r, frem til Catrein nok en gang fikk med biskopen \u00e5 gj\u00f8re:", "- Jeg fikk i oppgave \u00e5 finne et sted med en viss diskresjon der Georg kunne bo, og jeg besluttet at v\u00e5rt kloster i M\u00fcnster var best. Det var litt skjermet fra offentligheten, forklarer Catrein.", "Selv om han er sjef for den tyske delen av ordenen, var han ikke biskopens overordnede, fordi biskoper h\u00f8rer til direkte under bispekongregasjonen. Men Catrein fikk likevel et oppdrag fra Vatikanet, en liste over ting han skulle passe p\u00e5: M\u00fcller skulle ikke ha kontakt med barn og unge, han skulle ikke opptre som biskop og ikke holde offentlige gudstjenester.", "- Georg holdt en lav profil hele veien. Han var sv\u00e6rt nedbrutt, men han hadde noen gode venner. Han holdt seg meget rolig, det var ikke noe problem for meg \u00e5 passe p\u00e5, sier Catrein.", "Han og M\u00fcller bodde i hvert sitt kloster: Catrein i Werne, knappe fem mil unna biskopens tilholdssted i M\u00fcnster. Totalt er de bare 50 Picpusbr\u00f8dre igjen i Tyskland n\u00e5, fordelt p\u00e5 fire klostre.", "- Hvordan var det \u00e5 forholde seg s\u00e5 tett til en mann som hadde gitt deg sparken, som du har hatt store konflikter med - og som if\u00f8lge Vatikanet tilsto overgrep?", "- Som ordensbr\u00f8dre er man en slags familie. Og man velger ikke sine familiemedlemmer. Man m\u00e5 ta dem med deres svakheter og deres styrker, sier Catrein.", "- Men vil du si at du tilga ham, eller blir det feil \u00e5 snakke om tilgivelse?", "- Han har f\u00e5tt sin straff, og jeg synes den var streng. En tilv\u00e6relse i et lite tysk kloster, uten noe s\u00e6rlig anerkjennelse ... Jeg kjente ingen skadefryd da han ble sendt vekk fra Trondheim. Jeg syntes det hele var en stor tragedie. Mange tenker at han ikke ble straffet nok, men jeg vet at han led under det \u00e5 miste \u00abkappe og krage\u00bb. For meg var det viktigste at stiftet i Trondheim igjen fikk luft under vingene, sier Catrein.", "Han fortsetter:", "- Men tilgivelse? Hva betyr det egentlig? Tilgivelse er et sterkt ord. Til syvende og sist er det bare Gud som kan tilgi, eller i dette tilfellet offeret. Jeg har pr\u00f8vd \u00e5 forholde meg h\u00f8flig og normalt til Georg. Jeg m\u00e5tte leve i anstendighet med ham. Ogs\u00e5 han pr\u00f8vde \u00e5 komme tilbake til et slags ordentlig forhold mellom oss to. Jeg tenker at det er mer en slags forsoning, enn en tilgivelse, forteller Catrein.", "Han forteller ogs\u00e5 om tvil rundt sin egen rolle:", "- Man skal ikke opph\u00f8ye seg selv til dommer. Kanskje har ogs\u00e5 jeg bidratt til at tonen oss imellom ble mer aggressiv enn den burde ha v\u00e6rt? Jeg har ogs\u00e5 gjort feil, og jeg har tvilt mye rundt dette b\u00e5de f\u00f8r han d\u00f8de og etterp\u00e5, sier Catrein.", "Tilgivelse var ogs\u00e5 et av temaene i boka \u00abIngen vei utenom\u00bb som altergutten ga ut i 2010. Mannen, som selv er familiefar, skriver at tilgivelse krever at den som voldte skaden virkelig angrer og \u00f8nsker \u00e5 gj\u00f8re opp for seg: \u00abDet har jeg ikke erfart og derfor finner jeg det vanskelig \u00e5 tilgi,\u00bb skriver han. Mannen oppgir i dag at han er ferdig med saken og at han ikke har mer \u00e5 si.", "Adresseavisen ba M\u00fcller flere ganger om \u00e5 kommentere saken, men han avslo. Byavisa siterte ham imidlertid i 2013 p\u00e5 at han mente at han var uskyldig - og at han aldri hadde tilst\u00e5tt noe overgrep.", "- M\u00e5ten Vatikanet h\u00e5ndterer slike saker p\u00e5, gj\u00f8r at man ikke f\u00e5r innsyn i hva som egentlig har skjedd. Siden saken var foreldret, ble det heller ingen rettslig prosess i Norge som hadde sikret slikt innsyn. Det hadde v\u00e6rt enklere dersom det var mer \u00e5penhet rundt hva M\u00fcller egentlig tilsto overfor Vatikanet, men jeg skj\u00f8nner ogs\u00e5 at ofrene og deres familie ofte ikke \u00f8nsker dette, sier Catrein.", "Fra klosteret i M\u00fcnster fortsatte M\u00fcller kontakten med Focolarebevegelsen, som han hadde v\u00e6rt en del av siden studietiden. Han hadde ogs\u00e5 noen n\u00e6re venner som bes\u00f8kte ham. I 2015 ble biskopen alvorlig kreftsyk , og Catrein var en av dem som var der p\u00e5 hans d\u00f8dsleie.", "- Det gikk veldig fort. Fem m\u00e5neder etter diagnosen var han d\u00f8d. Jeg kan selvsagt ikke si noe om hva vi snakket sammen om, men jeg bes\u00f8kte ham p\u00e5 d\u00f8dsleiet flere ganger, og vi hadde noen gode samtaler. Jeg snakket med ham ogs\u00e5 to dager f\u00f8r han d\u00f8de. Etter at M\u00fcller fikk diagnosen, fikk v\u00e5rt forhold et nytt grunnlag: N\u00e5r noen ligger for d\u00f8den, viser man omsorg, sier Catrein.", "Menigheten i Trondheim er ikke lenger en liten, tett flokk, slik de var da Catrein kom midt p\u00e5 1980-tallet. N\u00e5 teller de over 5000 medlemmer.", "Klokken er noen minutter p\u00e5 ni en fredag morgen i november 2016. Flere personer haster de siste meterene, ned trappen og inn d\u00f8ra til interimskirken, kjelleren som st\u00e5r igjen under den nye kirken. Her, vegg i vegg med \u00abungdomshula\u00bb med tykk mur og digre st\u00e5ld\u00f8rer, holdes morgenmesse. Det er siste dagen f\u00f8r den nye St. Olav domkirke skal vigsles. Stolene st\u00e5r litt hulter til bulter bakerst, det er bare halvfullt med folk. Catrein er blant de siste som kommer, han setter seg alene p\u00e5 siden og smiler til sogneprest Egil Mogstad som passerer ham idet prosesjonen er p\u00e5 vei inn.", "Etter seremonien reiser flere seg og g\u00e5r bort til Catrein. De klemmer ham, smiler. En norsk-chilensk kvinne er der. Flere menn ogs\u00e5. De vil vite hvordan det g\u00e5r med ham.", "- Det er folk jeg kjenner fra \u00e5rene jeg bodde her. Det satte preg p\u00e5 meg, tiden her, forteller Catrein etterp\u00e5, n\u00e5r vi m\u00f8ter ham p\u00e5 Caf\u00e9 To T\u00e5rn.", "I 2018 er han ferdig som sjef for Picpusordenen i Tyskland. Hva som skjer da, vet han ikke.", "- Vil du tilbake til Norge?", "- Det er ikke jeg som bestemmer det, jeg m\u00e5 dra dit hvor de vil ha meg. Men jeg savner tiden jeg hadde i Trondheim, og er i Norge hvert \u00e5r, sier Catrein.", "PS: Adresseavisen har v\u00e6rt i kontakt med dav\u00e6rende nuntius (pavens diplomatiske representant i andre land, med samme rang som en ambassad\u00f8r) Emil P. Tscherrig, som h\u00e5ndterte M\u00fcller-saken p\u00e5 vegne av paven, og bedt om mer \u00e5penhet rundt saksbehandlingen. Vi har blant annet spurt om hva M\u00fcller konkret tilsto, og om det kan stemme, slik M\u00fcller selv hevdet overfor Byavisa, at han ikke har tilst\u00e5tt noe. Tscherrig svarer i en kort e-post: \u00abJeg kan bare si: Saken om biskop M\u00fcller ligger for meg langt tilbake i tid og jeg har ingenting mer \u00e5 si om den.\u00bb Tscherrig er i dag nuntius i Argentina.", "Adresseavisen har ogs\u00e5 kontaktet Vatikanets presseenhet og bedt om svar p\u00e5 de samme sp\u00f8rsm\u00e5lene - og p\u00e5 om biskopen fors\u00f8kte \u00e5 f\u00e5 sin sak gjen\u00e5pnet i Roma f\u00f8r han d\u00f8de. Vi har ikke f\u00e5tt svar.", "Vi har ogs\u00e5 v\u00e6rt i kontakt med noen av biskopens st\u00f8ttespillere her i Trondheim, som ikke \u00f8nsker \u00e5 kommentere saken."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "577af96e7313647fd038c5852eae33b89464c2c78af5512e2f20dff5e3d44f59"}, {"field": "createtime", "value": "2017-01-14T09:55:16.000Z"}, {"field": "description", "value": "De to katolske prestene kom til Trondheim som gode venner. S\u00e5 endret alt seg: Konflikter, maktkamp og til slutt en verdenskjent overgrepssak. N\u00e5 forteller ordensbroren Heinz-Josef Catrein om historien bak - og om forsoning."}, {"field": "dominantimage", "value": "http://www.adressa.no/incoming/article14055714.ece/z6zcf6/ALTERNATES/w980-default/FRONT.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81215d86b0ad2210743646cbd1f37bac39d99f9a.jpg?597126fc"}, {"field": "dominantthumbnaildimensions", "value": "300x169"}, {"field": "heading", "value": ["Biskopens siste vokter -adressa.no", "Fors\u00f8kte \u00e5 overbevise paven", "Boikotter vigslingen", "Tilsto overgrep, if\u00f8lge Vatikanet", "Tilgivelse \u2013 eller forsoning?", "Vil kanskje tilbake?"]}, {"field": "id", "value": "81215d86b0ad2210743646cbd1f37bac39d99f9a"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["biskop", "tilsto overgrep"]}, {"field": "kw-entity", "value": ["byavisa", "picpuspatrene", "st. ansgar", "vatikanet", "st. olav", "s\u00f8r-tyskland", "birgittas\u00f8strene", "m\u00fcller", "tiller", "picpusordenen", "heinz-josef catrein", "oscalito", "elgeseter", "picpusbr\u00f8dre", "gud", "caf\u00e9 to t\u00e5rn", "m\u00fcller samtidig", "katedralskolen", "louis", "adresseavisen", "picpusbror", "focolarebevegelsen"]}, {"field": "kw-location", "value": ["kristiansand", "roma", "midt-norge", "tyskland", "werne", "trondheim", "norge", "levanger", "argentina", "\u00e5lesund", "k\u00f8benhavn", "norden", "m\u00fcnster", "chile"]}, {"field": "kw-pageclass", "value": "article"}, {"field": "kw-person", "value": ["emil p. tscherrig", "georg m\u00fcller", "arne kirseboms", "egil mogstad"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14055714.ece/z6zcf6/ALTERNATES/w980-default/FRONT.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Biskopens siste vokter"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/14/Biskopens-siste-vokter-14055724.ece"}, {"field": "pageclass", "value": ["article"]}, {"field": "publishtime", "value": "2017-01-14T09:45:43.000Z"}, {"field": "recs-articleid", "value": "14055724"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-14T09:45:43.000Z"}, {"field": "recs-rawtitle", "value": "Biskopens siste vokter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "De to katolske prestene kom til Trondheim som gode venner. S\u00e5 endret alt seg: Konflikter, maktkamp og til slutt en verdenskjent overgrepssak. N\u00e5 forteller ordensbroren Heinz-Josef Catrein om historien bak - og om forsoning."}, {"field": "thumbnail", "value": "http://content-thumbnail.cxpublic.com/content/thumbnail200x150/81215d86b0ad2210743646cbd1f37bac39d99f9a.jpg?597126fc"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-20T21:56:12.000Z"}, {"field": "title", "value": "En ordensbror snakker ut om den omstridte biskop M\u00fcller"}, {"field": "url", "value": "http://www.adressa.no/pluss/magasin/2017/01/14/Biskopens-siste-vokter-14055724.ece"}, {"field": "urlhash", "value": "81215d86b0ad2210743646cbd1f37bac39d99f9a"}], "score": 0.7848369, "siteId": "9222270286501375973", "id": "81215d86b0ad2210743646cbd1f37bac39d99f9a"}

