{"fields": [{"field": "modifiedtime", "type": "time", "value": "2017-02-25T13:25:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Tusen\u00e5rsjubileet", "Gunnar Flikke", "Marvin Wiseth", "Aksel Tjora", "Ski-VM", "Rosenborg"]}, {"field": "author", "value": "stein risstad larssen"}, {"field": "body", "value": ["\u00c5ret 1997 er skrevet med ildskrift i Trondheims historie. For tjue \u00e5r siden tok vi steget. Gikk fra \u00e5 v\u00e6re en stor sm\u00e5by, til \u00e5 bli en liten storby. Det er tjue \u00e5r siden vi arrangerte verdensmesterskap p\u00e5 ski. Siden vi feiret tusen\u00e5rsjubileum med brask og bram, siden Cutty Sark seilte inn fjorden. Siden kongen og dronningen feiret seksti\u00e5rsdagene sine i Stiftsg\u00e5rden. Det er tjue \u00e5r siden Rosenborg spilte uavgjort mot selveste Juventus p\u00e5 Lerkendal, i kvartfinalen i Champions League, bare tre dager etter at VM p\u00e5 ski var ferdig. Tidenes varmeste sommer kom tidlig og endte aldri.", "Slik hadde det ikke trengt \u00e5 g\u00e5. Et ti\u00e5r tidligere var det ikke utpreget jappestemning i Trondheim. Seint p\u00e5 \u00e5ttitallet var byen n\u00e6rmest bankerott. I 1991 ble kommunen satt under statlig administrasjon .", "Et utvalg av offisielle jubileumsarrangementer og andre st\u00f8rre tilstelninger ved 1000-\u00e5rsjubileet 1997.", "1996: 31. desember: Midnatts-/\u00c5pningsgudstjeneste i Domkirken. Festfyrverkeri. \u00c5pningsfest i Olavshallen", "1997: Hele \u00e5ret: Tusen\u00e5rsstafetten.", "Januar: Motto: MIDTPUNKT I TUSEN \u00c5R", "1. januar: Nytt\u00e5rskonsert i Olavshallen.", "Utgivelse av jubileumsfrimerke og jubileumsmynt.", "Vitenskapsmuseet \u00e5pnet forhistorisk utstilling.", "Trondhjems Kunstforening \u00e5pnet utstillingen Trondheim i billedkunsten.", "Februar: Motto: VINTERFEST MED HELE VERDEN", "3.-7. februar: Norges f\u00f8rste opera, \u00abFredkulla\u00bb (1858) av M.A. Udbye, uroppf\u00f8res av Trondheim Symfoniorkester.", "6.-9. februar: Samekonferanse og \u00e5pning av Sametinget.", "19. februar - 2. mars: VM p\u00e5 ski i Gran\u00e5sen.", "Tr\u00f8ndelag Folkemuseum \u00e5pnet nytt museumsbygg p\u00e5 Sverresborg.", "Mars: Motto: SKIPAKROK - BYEN BLE TIL", "7. - 9. mars: NM i boksing.", "10. - 16. mars: NM i janitsjarmusikk.", "15. mars: Seksbindsverket \u00abTrondheim bys historie\u00bb ble presentert.", "27. - 31. mars: P\u00e5skefeiring og korsvandring.", "31. mars: Kapellet i Erkebispeg\u00e5rden ble vigslet.", "Trondhjems Kunstforening \u00e5pnet utstillingen \u00abImpulser\u00bb.", "Internasjonalt jazzarrangement.", "April: Motto: N\u00c6RING, BYGD OG BY", "9.-13. april: \u00d8lfestival i Nidar\u00f8hallen.", "14. - 16. april: Internasjonal Rotary-konferanse.", "26. - 27. april: Vinmessen i Trondheim.", "Mai: Motto: S\u00c5TID, FEST OG GLEDE", "7. -11. mai: Ungdommens kulturm\u00f8nstring.", "8. -11. mai: NM i bowling.", "13. mai: Tordenskioldl\u00f8pet.", "16. - 18. mai: Skjegg- og mustasje-VM.", "17. -19. mai: Jemtsk-tr\u00f8ndersk historikerm\u00f8te.", "28. mai - 8. juni: Tr\u00f8ndelagsutstillingen 1997 (utstillinger).", "30. mai - 8. juni: Hovedmarkeringen av jubileet.", "Juni: Motto: TR\u00d8NDERSK GJESTEBUD", "30. mai - 8. juni: Hovedmarkeringen av jubileet.", "1. juni: Olavsstafetten/Olavsl\u00f8pet.", "3. juni: \u00abKvinnene inntar byen\u00bb.", "7. juni: \u00abHistorisk by\u00bb.", "9. - 13. juni: 30. sommerleker for psykisk utviklingshemmede.", "13. -15. juni: Foreningen Nordens landsm\u00f8te.", "20. - 21. juni: Kong Harald 5 og dronning Sonja kom til Trondheim sammen med et st\u00f8rre antall kongelige gjester for \u00e5 feire sine 60-\u00e5rsdager.", "24. - 26. juni: Martnan og Stormartnan.", "30. juni: Skandia Cup.", "Juli: Motto: BYEN S\u00d8KER VANNET", "23. - 26. juli: 130 seilskuter som deltok i den internasjonale regattaen Cutty Sark Tall Ships Race kom til Trondheim.", "26. - 29. juli: Nordisk gregoriansk sangfestival.", "27. - 31. juli: Norske kirkedager 1997.", "28. juli - 8. august: Olavsfestdagene.", "August: Motto: OLAVS BY I TUSEN \u00c5R", "28. juli - 8. august: Olavsfestdagene", "3.-9. 10. august: Internasjonal sagakonferanse", "4.-10. august: NM i tennis (elite).", "September: Motto: MASKER, KOSTYMER OG TROMPETER", "1. - 8. september: Trondheim internasjonale teaterfestival 1997.", "Oktober: Motto: FRA LATINSKOLE TIL DR. TECHN", "7. -12. oktober: Nordisk filmtreff", "November: Motto: TR\u00d8NDELAG I VERDEN", "9. -16. november: Den norske Kirkes kirkem\u00f8te", "14. november: Internasjonalt P.E.N.-klubbm\u00f8te", "Desember: Motto: DEN SOM S\u00d8KER ...", "6. desember: Trondhjems Historiske Forening 100 \u00e5r.", "31. desember: Avslutning.", "Skole, helsevesen og eldreomsorg hadde store mangler. Bryggeriet E.C. Dahls var solgt ut av byen til Orkla, det samme var sjokoladefabrikken Nidar. Gerhard Heiberg hadde raidet Det Nordenfjeldske Dampskibselsskab. Sintefs styre uttrykte midt p\u00e5 \u00e5ttitallet bekymring for svake \u00f8konomiske resultater og forskere som forsvant. Trondheim var en by folk flyttet fra, ikke til. Det var omtrent s\u00e5 Olav Tryggvason roterte p\u00e5 sokkelen sin. Byen hans var blitt et s\u00f8rgelig skue.", "- Trondheim var en av de fattigste kommunene i landet. Depresjonen l\u00e5 som et t\u00e5kehav over byen, forteller tidligere ordf\u00f8rer Marvin Wiseth.", "- L\u00e6rere rykket ut og advarte folk mot \u00e5 flytte til byen p\u00e5 grunn av tilstanden i skolene. Det politiske Trondheim var ogs\u00e5 nede, preget av overforbruk og skandaler. Det var elendighetsbeskrivelser fra morgen til kveld!", "Noen hendelser som preget byen:", "1977: Folketall 135 558.", "1977: Trondheimseide R\u00f8ros kobberverk konkurs.", "1978: Apoteket \u00d8rnen nedlagt.", "1979: Butikktyverier blir et stort problem.", "1980: Trondheims markedsandel i Tr\u00f8ndelag g\u00e5r ned fra 55 til 51 prosent, varehandelen g\u00e5r fra vondt til verre.", "1983: TMV nedlagt.", "1984: Junior-NM p\u00e5 ski. Arbeidet med \u00e5 f\u00e5 Ski-VM til Trondheim starter.", "1985: Folketall 134 075.", "1985: Nordenfjeldske Dampskibsselskab kj\u00f8pes opp og slaktes", "1986: Autronica deles opp.", "1986: Killingdal Gruber legger ned", "1987: Sellgren flytter. Slutt p\u00e5 veveriindustrien i byen.", "1987: Jappetida g\u00e5r over til etterkrigstidas verste nedgangskonjunktur og bankkrise.", "1987: B\u00f8rskrakk.", "1988 - 1989: Boligkrakk - boligrenta opp mot 17 prosent.", "1987: Nidar og EC Dahls bryggeri kj\u00f8pes opp av Nora (Orkla).", "1987: City Syd \u00e5pner - stagnasjon i Midtbyen.", "1987: Forretningsbanken blir Fokus bank.", "1987: Trondheim blir VM-kanditat.", "1988: Teglverket p\u00e5 Bakklandet legges ned etter 700 \u00e5rs drift.", "1988: S\u00e5 og si all tradisjonell industri borte fra byen.", "1988: F\u00f8rste Toilldag i byen.", "1990: Trondheimspakken vedtas av Stortinget.", "1990: Endelig \u00f8kt omsetning i Midtbyen.", "1990: Byggebransjen faller sammen.", "1991: Statoil p\u00e5 Rotvoll \u00e5pner.", "1992: Nob\u00f8 legges ned.", "1992: Trondheim Torg ferdig.", "1992: Trondheim f\u00e5r tildelt VM p\u00e5 ski.", "1992: Forenede Forsikring kj\u00f8pes opp av oslobaserte Gjensidige.", "1994: Ila Lilleby smelteverk kj\u00f8pes opp av Fesil. Legges ned 2002.", "1996: Avisa Trondheim (Arbeideravisa g\u00e5r inn).", "1996: NTNU blir etablert.", "S\u00e5 kom 1997, og alt snudde for Trondheim.", "S\u00e5nn husker vi det, i hvert fall. Kan det virkelig stemme? Er det virkelig sant det vi sier til oss selv, at \u00abdet skjedde noe med oss i 1997\u00bb? Kan ett eneste \u00e5r ha hatt s\u00e5 stor betydning?", "- Uten tvil! Selv om det var motforestillinger i Trondheim ogs\u00e5, det var jo mange Ludviger, s\u00e5 var det egentlig jubel hele veien, b\u00e5de for VM p\u00e5 ski og tusen\u00e5rsfeiring! Det ble et fantastisk \u00e5r!", "Det er Adresseavisens tidligere redakt\u00f8r Gunnar Flikke som er satt p\u00e5 \u00abplay\u00bb. Han velter fremdeles over av entusiasme, b\u00e5de generelt og over dette myteomspunne \u00e5ret spesielt. Det h\u00f8res ut som om han m\u00e5 sette seg ned et \u00f8yeblikk.", "- Og det var ikke bare en f\u00f8lelse. Hele byen ble jo pusset opp og forskj\u00f8nnet, det var 17. mai hele \u00e5ret. Vi som bor i byen fikk en innstilling som vi har beholdt. Det kom en entusiasme som har vedvart. Det var ikke veldig utpreget i det tr\u00f8nderske og trondheimske tidligere. Vi l\u00e6rte oss til \u00e5 heie p\u00e5 det som er bra. Det er n\u00f8dvendig.", "Vi henfalt bent fram til optimisme, skal vi tro Flikke.", "- Vi hadde en tro p\u00e5 at vi kunne f\u00e5 til ting. N\u00e5r man tror man kan vinne, s\u00e5 er sjansen st\u00f8rre for \u00e5 vinne.", "- Kan du se spor av 1997 i Trondheim i dag?", "- Ja, jeg synes det n\u00e5r jeg g\u00e5r nedover M\u00f8llenberg og Bakklandet og ser hvor fint folk tar vare p\u00e5 bebyggelsen. Vi har blitt mye flinkere til \u00e5 ta vare p\u00e5 byens historie.", "- Hvordan tror du Trondheim hadde v\u00e6rt i dag uten dette jubel\u00e5ret?", "- Jeg er helt sikker p\u00e5 at vi hadde v\u00e6rt mer sm\u00e5l\u00e5tne. Litt forsiktige og mer opptatt av problemer enn muligheter. Vi ble rett og slett mer patriotiske i 1997! Og se hvor vi er i dag! Det er fantastiske ting som skjer. Med NTNU, for eksempel. Det blir helt fantastisk! De gl\u00f8ggeste hodene i landet kommer hit - tenk det!", "Jubel hele veien beskriver den entusiastiske Gunnar Flikke. Marvin Wiseth var H\u00f8yre-ordf\u00f8rer fra 1990 til 1998, formann for hovedkomiteen for byjubileet og med i hovedkomiteene for b\u00e5de Cutty Sark og VM. Han deler ikke ubetinget forestillingen om en endel\u00f8s jubelferd. I en by med eldrekrise og kutt i offentlige budsjetter var det ikke bare enkelt \u00e5 selge inn pomp og prakt i \u00e5rene frem mot mesterskap og jubelarrangementer. Det var kanskje ikke s\u00e5 lett \u00e5 ane at man nesten en generasjon senere skulle se p\u00e5 feiringen som startskuddet for en ny by.", "- Tusen\u00e5rsjubileet var h\u00f8yst n\u00f8dvendig for \u00e5 f\u00e5 tilbake entusiasme og overskudd i byen, forklarer Wiseth.", "- Men det var stor politisk strid. Ikke alle syntes det var en god id\u00e9, det var stadig fors\u00f8k p\u00e5 \u00e5 f\u00e5 stoppet bevilgninger. Noen gikk ut og sa at ordf\u00f8reren tok maten ut av munnen p\u00e5 de gamle og serverte til eliten.", "Motstanderne var ikke helt p\u00e5 jordet.", "- Vi hadde jo eldrekrise mens vi forberedte b\u00e5de VM og tusen\u00e5rsfeiring. Eldreomsorgen i byen var langt under pari, og vi innf\u00f8rte investeringsstopp. S\u00e5 skulle vi samtidig bruke penger p\u00e5 \u00e5 pusse opp byen. Det g\u00e5r an \u00e5 forst\u00e5 at det var motstand.", "- Hvordan kunne du, under de omstendighetene, v\u00e6re sikker p\u00e5 at det var viktig og riktig \u00e5 drapere byen med festarrangementer?", "- Jeg skylder p\u00e5 bestemoren min. Spesielt n\u00e5r det gjelder tusen\u00e5rsjubileum. Hun hadde opplevd Tr\u00f8ndelagsutstillingen p\u00e5 Nidar\u00f8 i 1930. Den snakket hun om femti \u00e5r etterp\u00e5. Om det fantastiske v\u00e6ret, hvordan de gikk og svermet, hun og bestefar. Jeg tenkte at n\u00e5r noen kan ha glede av dette femti \u00e5r etter, da trenger Trondheim en ny folkefest.", "- Men alle var ikke enige i det?", "- Nei. Jeg m\u00e5tte for eksempel reise rundt med delegasjonen til VM p\u00e5 ski for \u00e5 hjelpe til med \u00e5 st\u00e5 imot bakspark fra nikkersadelen i Oslo, som mente at Trondheim ikke var en verdig kandidat.", "Den viktigste jobben til Wiseth var likevel intern, han m\u00e5tte ha n\u00f8dvendig st\u00f8tte i det politiske milj\u00f8et i Trondheim.", "- Jeg m\u00e5tte stille kabinettssp\u00f8rsm\u00e5l flere ganger. Deler av det politiske milj\u00f8et ble aldri med, de mente pengene kunne brukes mer fornuftig. Jeg mener vi i ettertid ser at vi som gikk inn for det hadde rett. Trondheim ble faktisk endret. Vi tok i bruk byen p\u00e5 en helt annen m\u00e5te. Det ble litt mer status \u00e5 v\u00e6re tr\u00f8nder, det var jo sendinger p\u00e5 NRK hver eneste dag. Tr\u00f8ndere ble stolte. Vi samlet ogs\u00e5 nord- og s\u00f8rtr\u00f8ndere. Nordtr\u00f8nderne var med p\u00e5 festen.", "- Du vil kanskje si at dette var den f\u00f8rste bevegelsen til fylkessammensl\u00e5ingen?", "- Ja, det tror jeg du kan si. Blant annet arrangerte vi samlinger med ordf\u00f8rere fra begge fylkene. Vi begynte \u00e5 snakke sammen. Det var ikke s\u00e5 vanlig f\u00f8r. Da holdt alle p\u00e5 med sitt.", "- Hva om det hadde regnet hele \u00e5ret. Hvordan hadde det sett ut da?", "- Det hadde v\u00e6rt annerledes, ja!", "Da kong Harald \u00e5pnet byjubileets festuke, erkjente han at det bor en skaptr\u00f8nder ogs\u00e5 i ham. Samtidig forh\u00f8rte han seg med ordf\u00f8rer Wiseth om hva denne uken kostet kommunen.", "- Da jeg ga ham en sum, svarte han \u00abDa er du bare et par sluddbyger unna katastrofe, min gode mann!\u00bb. Vi hadde utrolig flaks.", "Slik var v\u00e6ret jubileums\u00e5ret 1997.", "Rakettene smalt rundt hodet til Olav Trygvasson, og barnekor sang vakkert og vent om \u00abSn\u00f8rosa\u00bb. Torvet var pyntet og fullstappet av feststemte trondhjemmere da VM p\u00e5 ski ble \u00e5pnet p\u00e5 Torvet i februar 1997. En mann sto bak en gardin p\u00e5 kontoret sitt i Gjensidigebygget og biv\u00e5net det hele. Mange mener han burde hatt en hedersplass p\u00e5 Torvet. Per Ottesen var den tidligere skipresidenten som arbeidet hardt for \u00e5 f\u00e5 VM til Trondheim, og som m\u00e5tte trekke seg bare uker f\u00f8r VM etter diskusjoner \u00abjeg ikke har noe behov for \u00e5 oppleve igjen\u00bb. 1997 er ikke hans favoritt\u00e5r.", "- Det var et t\u00f8ft \u00e5r, jeg m\u00e5 bare innr\u00f8mme det. Jeg hadde problemer med \u00e5 ta del i feiringen og markeringen, sier Ottesen i dag. Han kan likevel glede seg over at han var med p\u00e5 \u00e5 bygge opp VM p\u00e5 ski, jubel\u00e5rets startskudd.", "- Ja, jeg gj\u00f8r det. Jeg f\u00e5r fremdeles tilbakemeldinger om dette. Jeg gjorde jo ikke dette alene, men sammen med dyktige folk. Men vi skapte en entusiasme. Det kan ingen ta fra meg. Jeg f\u00f8ler at jeg var med p\u00e5 \u00e5 gj\u00f8re noe for Trondheim.", "- De aller beste minnene har jeg fra tiden da vi fors\u00f8kte \u00e5 bygge oss opp. Vi satt med en f\u00f8lelse av at dette klarer vi.", "Ideen om \u00e5 gj\u00f8re Trondheim til VM-by ble f\u00f8dt tidlig p\u00e5 \u00e5ttitallet. Etter at Trondheim arrangerte junior-VM p\u00e5 ski i 1984 ble ideen mer konkret. Ottesen var skipresident, og en av flere som fikk blod p\u00e5 tann. Var det mulig \u00e5 f\u00e5 et VM i nordiske grener, i sin fulle bredde, til Trondheim?", "- Det ble en t\u00f8ff kamp, men i 1987 greide vi \u00e5 bli den norske kandidaten. Da begynte arbeidet, og i 1992 fikk vi tilslaget.", "P\u00e5 h\u00f8y tid for byens selvbilde, mente Ottesen. Igjen fortellingen om denne nedturen p\u00e5 \u00e5ttitallet. Ting som hadde g\u00e5tt skeis for Trondheim og Tr\u00f8ndelag. Virksomheter som hadde blitt n\u00f8dt til \u00e5 kaste kortene, og var blitt borte.", "- Folk spurte seg selv hvorfor dette skjedde. Om vi ikke var gode og dyktige nok til \u00e5 ta vare p\u00e5 det som var skapt her. Vi var noen som mente at et ski-VM og et byjubileum kunne v\u00e6re med p\u00e5 \u00e5 \u00f8ke bevisstheten og stoltheten av \u00e5 v\u00e6re tr\u00f8ndere - ogs\u00e5 hos politikere.", "B\u00e5de mesterskapet og jubileet gjorde noe med oss, mener Ottesen bestemt.", "- Vi begynte \u00e5 g\u00e5 etter mulighetene igjen, i stedet for \u00e5 la oss tynge av problemene.", "- Og ditt eget beste minne fra 1997?", "- Det m\u00e5 v\u00e6re da kong Harald kom bort til meg etter \u00e5pningsseremonien, i en sammenkomst i Erkebispeg\u00e5rden, og ga meg noen tr\u00f8stens ord. Jeg tror han skj\u00f8nte hvordan jeg hadde det. Det var meget sterkt og viktig for meg.", "Ordf\u00f8rer Wiseth var til de grader til stede i byen, b\u00e5de under \u00e5pningsseremonier og over alt ellers. \u00c5ret gjennom. Han forble ikke uber\u00f8rt.", "- Det \u00e5 v\u00e6re stolt av r\u00f8ttene v\u00e5re, det gjorde noe psykisk med oss. Det ble ogs\u00e5 tillatt \u00e5 tenke stort. Inntil da hadde det blitt sl\u00e5tt hardt ned p\u00e5. Politikk skulle handle om eldreomsorg, ikke visjoner. Men du m\u00e5 skape en mental holdning som gj\u00f8r at folk trives. Suksesshistorien er jo at b\u00e5de barnehagebarn og eldre som ble kj\u00f8rt ut p\u00e5 Torvet satt og koste seg. Det er ikke skadelig for folkehelsa \u00e5 kose seg!", "Uten tusen\u00e5rs\u00e5rets pomp og prakt hadde vi sett en helt annen by i dag, mener Wiseth.", "- Vi hadde v\u00e6rt sjeldnere p\u00e5 arrangementer. V\u00e6rt mindre ute. Litt mindre glade og selvbevisste. Hatt f\u00e6rre lokale b\u00f8ker og g\u00e5tt sjeldnere p\u00e5 kulturinstitusjoner. V\u00e6rt kjedeligere og gr\u00e5ere.", "Kan en by og dens innbyggere endre seg, s\u00e5nn med ett? Naturligvis mener de det, de som trippet ivrig i bresjen, og hadde ansvaret for manesjen, f\u00f8r og under herlighetene i 1997. Vi f\u00e5r h\u00f8re med en fagmann.", "- Jeg tror det, sier Aksel Tjora. Han er sosiolog og professor ved NTNU, og har studert menneskets samkvem i det offentlige rom inng\u00e5ende. Blant annet har han studert hvordan festivaler p\u00e5virker samfunnene som arrangerer dem.", "- Slike eventer kan endre blikket folk har p\u00e5 seg selv, og p\u00e5 sin egen by. Knytte stolthet til sted og folkeferd.", "N\u00e5r vi treffer hverandre i store mengder i byrommene vi vanligvis haster gjennom p\u00e5 vei til t\u00f8rre matpakker og hauger med skittent\u00f8y, opplever vi at byen v\u00e5r lever. Det er viktig for \u00e5 f\u00e5 nye vaner, fremholder Tjora.", "- Da kan folk oppdage nye sider ved byen. Slik som vi for eksempel oppdager Erkebispeg\u00e5rden n\u00e5, gjennom \u00abAnno\u00bb, og s\u00e5nn som Pstereo-festivalen har greid \u00e5 videreutvikle Marinen gjennom \u00e5rene.", "Aller viktigst mener Tjora det er \u00e5 oppdage en fellesskapsf\u00f8lelse.", "- N\u00e5r du trekker mengder av folk sammen synkroniseres de. Plutselig ser du masser av folk som har det samme fellesskapet. Det handler om \u00e5 v\u00e6re menneske, her, i denne helt konkrete byen.", "Et fenomen som ogs\u00e5 kan ha mindre heldige sider, for eksempel for puristiske musikklyttere p\u00e5 festivalkonsert.", "- I det siste har vi gjort en del analyser av intervjuer vi gjorde under Pstereo-festivalen. Det som betyr noe for store deler av publikum er det brusende fellesskapet. Det er det \u00e5 v\u00e6re en del av mengden som skaper gleden, heller enn det som faktisk foreg\u00e5r p\u00e5 scenen. P\u00e5 musikkfestivaler spiller det ikke s\u00e5 mye rolle for folk hvem som faktisk skal spille, fordi de vet at stemningen kommer til \u00e5 bli helt topp. Det mener jeg er positivt.", "06.50: Troppen fra Trondheim og Norge samler seg i hotellresepsjonen for morgenm\u00f8te.", "07.05: Skipresidenten Johan Baumann \u00e5pner m\u00f8tet.", "07.07: VM-komiteens leder Per Ottesen holder den siste \u00abpep-talk'en\u00bb med sine medarbeidere og takker for en fantastisk innsats.", "07.17: Morgenm\u00f8tet avsluttes og nerv\u00f8se tr\u00f8ndere beveger seg til frokostsalen.", "07.50: Avmarsj til kongressalen.", "08.15: Galgenhumoren r\u00e5der med ordf\u00f8reren som anf\u00f8rer.", "08.25: OL-president Arne Myhrvold gir sine siste lykke\u00f8nskninger.", "08.30: FIS-president Marc Hodler \u00e5pner kongressen.", "08.39: Hellas ber om ordet for \u00e5 sp\u00f8rre om alle kandidatene kan betale reise- og oppholdsutgiftene til deltakerne i 1997. Skaper full forvirring.", "08.43: Garmisch-Partenkirchen starter som f\u00f8rste alpinkandidat sin presentasjon.", "09.11: Laax ferdig som siste alpinkandidat. Nervene ligger tykt utenp\u00e5 Trondheims-delegasjonen.", "09.12: Ramsau starter sin presentasjon.", "09.27: Harrachov gjennomf\u00f8rer sin presentasjon.", "09.31: Trondheims tur. Ski-president Baumann \u00e5pner.", "09.35: Marit Myrm\u00e6l trollbinder delegatene.", "09.37: Ordf\u00f8rer Marvin Wiseth \u00f8nsker velkommen til 1000 \u00e5rsjubileet i 1997.", "09.50: F\u00f8rste avstemningsresultat i alpint ferdig.", "10.05: Sestriere jubler over \u00e5 ha f\u00e5tt tildelt alpin-VM med 56 stemmer i andre avstemningsrunde.", "10.10: De 104 delegatene stemmer over VM nordiske grener. Per Ottesen er blek, Andreas Glimstad har bitt istykker pennen sin.", "10.25: Tellekorpset kommer inn med stemmeresultatet og legger den gule lappen p\u00e5 bordet foran Marc Hodler. 10.26: Svensken Erik Dahlberg som sitter i tellekorpset gir et diskre tegn til Trondheims-troppen om at de kan ta frem smilet. Lavm\u00e6lt jubel registreres.", "10.28: Marc Hodler: -Harrachow tre stemmer, Ramsau 43 stemmer...... Jubelen bryter l\u00f8s og t\u00e5rene triller fra en samlet tropp. 58 stemmer til Trondheim er utklassingsseier.", "10.30: Per Ottesen takker kongressen for tilliten og \u00f8nsker velkommen i 1997.", "10.35: Alberto Tomba kommer for \u00e5 gratulere.", "11.00: Tilbake til hotellet for hvile/nedpakking av utstyr.", "13.00: VM-komiteen inviterer alle nordmenne til en bedre lunsj i en gammel elveb\u00e5t p\u00e5 Dunau.", "15.12: Lunsjen avsluttes etter mange taler og lystig stemning.", "15.30: Endelig tid til \u00e5 slappe av litt.", "19.00: Offisiell middag gitt av det ungarske skiforbundet. Og etter det fortsatte feiringen ut i de sm\u00e5 timer, og den vil nok fortsette i enda noen dager fremover.", "Tilbake til oppgaven. Hva skjedde egentlig i 1997. Er det mulig \u00e5 tidfeste nyere, tr\u00f8ndersk selvtillit?", "- Ja, det tror jeg nok. Det er noen stoltheter knyttet til en by, et tettsted, en bygd. For eksempel det \u00e5 kunne f\u00e5 til noe. Det \u00e5 klare \u00e5 f\u00e5 til et stort arrangement, det betyr mye for en by.", "Den beklemmende f\u00f8lelsen n\u00e5r stillheten kiler seg fast. Du er ikke alene om \u00e5 oppleve den. Da er det hendig med noen felles referanser. Interaksjonsp\u00e5skudd, kalles det i sosiologien. Effent n\u00e5r du trenger et p\u00e5skudd for \u00e5 komme i prat.", "- N\u00e5r vi har v\u00e6rt p\u00e5 et arrangement, kan vi snakke sammen om det. Enten p\u00e5 arrangementet, eller siden. Man kan til og med snakke om \u00e5ret 1997, selv om det har g\u00e5tt tjue \u00e5r!", "- Jo flere arrangementer en by har, jo mer prat mellom ukjente?", "- Ja. Og jo flere arrangementer, jo lavere blir terskelen for \u00e5 delta p\u00e5 flere andre arrangementer. Hvis man er med p\u00e5 barnas sykkeldag, blir man gjerne med p\u00e5 et helt annet arrangement p\u00e5 biblioteket senere. Man kan jo anta at trondhjemmeren ble mer villig til \u00e5 g\u00e5 p\u00e5 andre arrangementer i l\u00f8pet av 1997. Myten om den trauste tr\u00f8nderen er i hvert fall bare \u00e5 legge d\u00f8d i 2017, konkluderer Tjora.", "Et av utestedene som bidro til at trondhjemmere ble mindre trauste i 1997, var Dali. Et utested som var b\u00e5de restaurant, bar og klubb - p\u00e5 en gang. Da vi i Adresseavisen i 2007 skrev om Trondheims ti\u00e5rsjubileum som utelivsby, fortalte Dali-gr\u00fcnder Tanja Holmen om hvordan hun f\u00f8lte at hun var med p\u00e5 \u00e5 bryte nytt land.", "- Stemningen i byen var euforisk p\u00e5 den tiden. Men tiden som nattklubbvertinne er definitivt over, sier hun. I dag er hun daglig leder i Fretex Midt-Norge. I post-Dali-\u00e6raen har hun arbeidet b\u00e5de ved prorektors stab for nyskaping p\u00e5 NTNU og i Nextmedia. For tjue \u00e5r siden var det sv\u00e6rt vanskelig \u00e5 f\u00e5 tak i gode chefer til restauranten, forteller hun. I dag st\u00e5r de i k\u00f8. Det er ikke lenger utfordrende \u00e5 f\u00e5 tak i spesialkompetanse i Trondheim.", "- For at en by skal vokse m\u00e5 man ha attraktive arbeidsplasser, men ogs\u00e5 et attraktivt tilbud for folk utenom arbeidslivet. Siden 1997 har vi jo f\u00e5tt et vell av nye utesteder og en opprusting av kulturtilbudet. Litteraturhus, Digs, Work work og Kunsthall. Ingenting av dette kommer av seg selv. Det har kommet gjennom en utvikling i tjue \u00e5r, med en bevissthet om at det spiller ingen rolle at vi ligger her langt mot nord. Vi kan f\u00e5 til ting likevel.", "- Du tror det er 1997 som var avgj\u00f8rende?", "- Vi vet jo ikke. Men vi kan anta. Richard Florida argumenterer i boka \u00abDen kreative klasse\u00bb for at det er viktig for et samfunn \u00e5 legge til rette for kreative n\u00e6ringer. Jeg tror kanskje ikke vi hadde v\u00e6rt der vi er i dag hvis det ikke var for alt som skjedde det \u00e5ret.", "Harry Arne Solberg forsker p\u00e5 arrangementer. Han er professor i samfunns- og sports\u00f8konomi, ved Handelsh\u00f8yskolen ved NTNU, og har forsket p\u00e5 \u00f8konomiske konsekvenser av store idrettsarrangementer. Han kan forklare oss hvorfor det er mulig at Holmen har rett.", "- Arrangementer som VM og Cutty Sark er f\u00f8rst og fremst til innvortes bruk, for innbyggerne p\u00e5 stedet hvor det arrangeres, forklarer han.", "- Det kan gjerne oppleves som en eksotisk ferie man ikke trenger \u00e5 reise for \u00e5 oppleve.", "Etter VM p\u00e5 ski skrev Solberg en rapport om virkningene av mesterskapet. Han fant en sv\u00e6rt forn\u00f8yd befolkning, og en kime til \u00f8kt aktivitet i byen.", "- Folk i Trondheim fikk smaken p\u00e5 det de ble presentert for under jubileums\u00e5ret, og ville ha mer av det. De mange arrangementene skapte en ettersp\u00f8rsel, som gjorde at reiselivet og beslektede n\u00e6ringer tok sjansen p\u00e5 at noe av den \u00f8kte ettersp\u00f8rselen kunne opprettholdes etter jubileet. I tillegg f\u00f8rte aktivitetene til at lokale akt\u00f8rer m\u00f8ttes oftere enn f\u00f8r.", "Oppmerksomheten gj\u00f8r ikke s\u00e5 mye nytte internasjonalt, fordi resten av verden er mest opptatt av resultatene til sine ut\u00f8vere, forklarer Solberg.", "- Du vil ikke tro hvor fort folk glemmer hvor disse mesterskapene de har sett p\u00e5 tv fant sted!", "Han kaller det en slags politisk feighet, Solberg, n\u00e5r det p\u00e5st\u00e5s at slike mesterskap og arrangementer skal skape profitt.", "- Politikere v\u00e5ger ikke \u00e5 si at de vil bruke penger p\u00e5 en fest for lokalbefolkningen. Da m\u00f8tes de med argumenter om at det g\u00e5r ut over for eksempel sykehjemsplasser. Isteden tyr de til argumenter om at arrangementene skaper turistinntekter, helsegevinster og liknende. Dette skal rettferdiggj\u00f8re pengebruken. Den akademiske forskningen viser imidlertid at disse effektene som regel blir mye mindre enn hva som forventes. Inntektsstr\u00f8mmen kan \u00f8ke noe, p\u00e5 kort sikt. Men det er ikke det viktige elementet. Det er en opplevelse for dem som bor i byen. Og det har selvf\u00f8lgelig en verdi. Jeg mener jeg har sette en gradvis oppblomstring av byen i ettertid.", "- Du styrker egentlig hypotesen om at \u00e5ret 1997 var med p\u00e5 \u00e5 forme det som er et mer urbant Trondheim i dag?", "- Ja, i hvert fall kan jeg si det p\u00e5 et personlig plan, selv om jeg ikke har unders\u00f8kt akkurat det som forsker.", "Da Cutty Sark forlot byen seilte skipene ut i regn. Omtrent de eneste regndr\u00e5pene vi s\u00e5 det \u00e5ret, if\u00f8lge lokal kunnskap. Nina Cathrine Karlsen, daglig leder for S\u00f8strene Karlsen og styreleder i restauranten Caya, drev Strossa og P\u00f8bben p\u00e5 Samfundet i 1997. Det var 25 grader og sol da hun sto for mannskapsfesten til Cutty Sark. To tusen sultne sj\u00f8menn som spiste og drakk. Saltmat og s\u00f8tmat og penger og gull. Hun er ikke i tvil om at vi forandret oss.", "- Ja, 1997 var et vendepunkt! Det skjedde noe kontinuerlig det \u00e5ret. Vi l\u00e6rte \u00e5 g\u00e5 ut i store mengder og kose oss med det som ble tilbudt oss. Terskelen for \u00e5 bli med p\u00e5 ting ble mye lavere. Vi s\u00e5 at Trondheim kunne v\u00e6re like levende som Oslo. Det gjorde at folk som ville skape noe artig begynte \u00e5 se seg om her, i stedet for \u00e5 tro at de m\u00e5tte ut av byen, til noe st\u00f8rre.", "1997: Trondheim feirer 1000 \u00e5r. Over tusen arrangementer gjennom hele \u00e5ret.", "1997: VM p\u00e5 ski i Gran\u00e5sen.", "1997: Tr\u00f8ndelag Teaters nybygg \u00e5pner.", "1997: Mercursenteret \u00e5pner.", "1998: Sverresborg folkemuseum \u00e5pner nybygget.", "1998: Byhaven \u00e5pner.", "1998: Leilighetene p\u00e5 Nedre Elvehavn ferdigstilles.", "2000: Solsiden \u00e5pner.", "2000: Veistrekningen Nardokrysset - Rotvoll \u00e5pnes.", "2000: Toplanskrysset p\u00e5 Sandmoen \u00e5pnes.", "2000: Ila Jern legges ned.", "2000: Ny fiskehall i Ravnkloa.", "2001: Oljeselskapet Pertra grunnlegges.", "2002: Storbrann p\u00e5 Nordre.", "2002: Prinsessebryllup.", "2005: Tecnoport starter opp.", "2005: Kosmorama for f\u00f8rste gang.", "2005: Det Norske Oljeselskap etableres - fusjoneres med BP til Aker BP i 2016.", "2006: Pstereo for f\u00f8rste.", "2009: Folketall 170 936.", "2009: Trondheim har 267 teknologibedrifter med 5000 ansatte.", "2007: H\u00f8yteknologibedriften Nakre selges til Frankrike", "2008: Aktietrykkeriet i Trondheim g\u00e5r konkurs", "2010: Portalen ferdigstilt", "2011: Trondheim og10 andre kommuner lager felles n\u00e6ringsstrategi.", "2011: Trondheim og Orkanger samarbeider om havneutbygging.", "2014: Reinertsen AS p\u00e5 sitt st\u00f8rste med ca. 1000 ansatte.", "2015: 503 Teknologibedrifter.", "2016: Folketall 187 356.", "Kilder: Terje Bratberg/\u00abTrondheim i endring\u00bb/SSB", "- Hadde Trondheim v\u00e6rt annerledes hvis ingenting av dette hadde skjedd?", "- Det er ikke sikkert byen ville v\u00e6rt annerledes. Men utviklingen ville g\u00e5tt mye tregere. Ting skjedde i veldig riktig rekkef\u00f8lge. Vi tok et kvantesprang det \u00e5ret. Folk opplevde at det gikk an \u00e5 m\u00f8tes og hygge seg ute. De ble nysgjerrigperer. Da Solsiden kom i oktober 2000 kunne folk g\u00e5 ut p\u00e5 impuls p\u00e5 en ukedag, ta en matbit og g\u00e5 hjem klokka ti.", "Dessuten var jo b\u00e5de Bob Dylan og Elton John her og fylte opp Torvet ikke lenge etter jubileums\u00e5ret.", "- Det var sikkert p\u00e5virket av folkemengdene i 1997, foresl\u00e5r Karlsen.", "S\u00e5 vi h\u00f8rer med S\u00f8ren Hjorth, som arrangerte konserten med Bob Dylan i 2001, med 15 000 mennesker p\u00e5 Torvet.", "- Nei, det hadde ingen sammenheng i det hele tatt, sier Hjorth.", "- At 1997 skal ha v\u00e6rt noe spesielt for Trondheims utvikling? Nei, det har jeg ikke forst\u00e5elsen av.", "Nei vel.", "Selv ikke i Tr\u00f8ndelags hovedstad kan vi bare spise kake og g\u00e5 p\u00e5 sirkus. Vi m\u00e5 ha v\u00e5rt daglige br\u00f8d ogs\u00e5. Skjedde det noe i n\u00e6ringslivet? Noe annet enn selvtillit og l\u00f8fting av blikket?", "- Jeg var banksjef i Fokus Bank i 1997, og fikk v\u00e6re med p\u00e5 b\u00e5de VM, markering av kongeparets 60-\u00e5rsdag, festuke, Cutty Sark - ja tusen\u00e5rsfeiring fra ende til annen, forteller Berit Rian, leder i N\u00e6ringsforeningen i Trondheim.", "- Selvf\u00f8lgelig er det nyttig \u00e5 bygge stolthet, og \u00e5 finne en felles identitet \u00e5 samle seg rundt. Vi fikk manifestert at vi kunne f\u00e5 til ting, i stedet for \u00e5 sture over alt vi ikke fikk til. Men det er vanskelig \u00e5 si hva det egentlig betydde for n\u00e6ringslivet - det skjedde jo ikke noen revolusjon, medgir hun.", "- Men jeg tror det skjedde forbedringer det \u00e5ret. Slike arrangementer skaper mye verdi for lokalt n\u00e6ringsliv. P\u00e5 kort sikt gir det ringvirkninger for n\u00e6ringslivet i form av \u00f8kte inntekter. Dessuten bygger du jo merkevaren Trondheim. Byen blir mer kjent, og det blir enklere for en bedrift \u00e5 selge seg utenfor sin egen region.", "N\u00e5r hun f\u00e5r pratet seg litt varm, tror Rian det tr\u00f8nderske n\u00e6ringslivet ble bedre til \u00e5 samarbeide.", "- B\u00e5de bedrifter imellom, og ikke minst med universitetet. Og jeg mener jo bestemt at da jeg jobbet i banken, s\u00e5 ble vi i tiden etter 1997 flinkere til \u00e5 v\u00e6re optimister, og \u00e5 se p\u00e5 mulighetene.", "Men det er ikke til \u00e5 stikke under stol at skal du trekke folk, s\u00e5 er det kake og sirkus som gjelder. Ikke br\u00f8d.", "- Vi fikk vist frem at dette er en attraktiv region, en all right plass \u00e5 v\u00e6re. Det betyr mye for n\u00e6ringslivet, for \u00e5 f\u00e5 tilgang p\u00e5 gode hoder. At folk ikke reiser fra byen n\u00e5r de er ferdig utdannet er en av grunnene til at vi har et sterkt n\u00e6ringsliv i dag.", "Rian mener hun husker at den sterke veksten for teknologiselskaper kom i 1997.", "- Det er riktig det, sier Frode Igleb\u00e6k, daglig leder i Impello Management. De lager Impello-analysen, som hvert \u00e5r tar temperaturen p\u00e5 teknologidelen av n\u00e6ringslivet i Trondheim.", "- P\u00e5 midten av 80-tallet ble det etablert flere teknologiselskaper som i dag er blitt til store, internasjonale virksomheter. Men den store veksten i nyetableringer begynte for alvor i 1996 og fortsatte n\u00e6rmest uavbrutt de neste seks-sju \u00e5rene. Det er klart at byen nok ble preget av all festivitasen i 1997, og at tr\u00f8nderne da fikk et nytt syn p\u00e5 seg selv. Men for n\u00e6ringslivet og verdiskapingen tror jeg det var minst like viktig at det ble etablert flere kommersialiseringsselskap og investeringsfond i denne perioden. Leiv Eiriksson Vekstselskap, Trondheim N\u00e6ringsinvest, Statoil Innovation, S\u00e5korninvest Midt-Norge og ikke minst Viking Venture gjorde det mulig \u00e5 utvikle nye selskaper innen teknologi, med utspring fra forskningsmilj\u00f8ene. Det preger nok byen mer i dag.", "Under VM p\u00e5 ski i Oslo i 1982 fikk S\u00f8r-Tr\u00f8ndelag skikrets betegnelsen \u00abVerdens beste landslag\u00bb, under Per Ottesens ledelse. Det var da de f\u00f8rste tankene om et mesterskap i Trondheim dukket opp hos Ottesen.", "- N\u00e5, tjue \u00e5r senere, er Trondheim p\u00e5 sitt aller beste, synes den gamle skipresidenten, selv om utsiktene for godt skif\u00f8re er sm\u00e5 og gr\u00e5.", "- Byen bobler over av tanker og ideer. Se p\u00e5 universitetsmilj\u00f8et, hvor mye det betyr for byen. Kultur, idrett - Trondheim st\u00e5r godt i det nasjonale bildet n\u00e5. Tr\u00f8ndere har ingen grunn til \u00e5 se i bakken n\u00e5, vi kan se fremover. Det er et helt annet Tr\u00f8ndelag enn p\u00e5 \u00e5ttitallet, da vi begynte med dette VM-arbeidet.", "- Hva ville v\u00e6rt annerledes uten alt som skjedde i 1997?", "- Jeg har ikke et fasitsvar p\u00e5 det. Jeg tror det gjorde noe med oss. Vi begynte \u00e5 se opp, og ikke ned, n\u00e5r vi m\u00f8tte hverandre. Den glade, gode stemningen i byen kom gradvis tilbake. Vi ble heiet p\u00e5 av folk.", "Begynnelsen var preget av skepsis, men vi fikk bygget opp en tro p\u00e5 at vi kunne f\u00e5 til ting. Det var bra for byen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d3593974086bbc18d1e74947afa4d1e24a03a34514f297ca64311b7230fd3a88"}, {"field": "createtime", "value": "2017-02-25T13:32:37.000Z"}, {"field": "description", "value": "Hva betydde tusen\u00e5rs\u00e5ret 1997 for oss? Egentlig?"}, {"field": "dominantimage", "value": "http://www.adressa.no/pluss/magasin/article14308914.ece/m2ex3a/ALTERNATES/w980-default/ski-vm_5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba59cc26e623a49136ee5bc48022a7d92b705c21.jpg?59808b4a"}, {"field": "dominantthumbnaildimensions", "value": "300x169"}, {"field": "heading", "value": ["Det \u00e5ret vi sluttet \u00e5 se i bakken -adressa.no", "Vinnermentalitet", "Helt n\u00f8dvendig", "Utelatt", "Oppbyggende", "Store tanker", "Trondheimslosing", "Trivsel fremfor alt", "\u00abHow about those Knicks\u00bb", "Den gang Dali", "Brette opp ermene", "Soleplass", "Gode hoder her", "Verdens beste"]}, {"field": "id", "value": "ba59cc26e623a49136ee5bc48022a7d92b705c21"}, {"field": "keyword", "value": ["Ukeadressa", "Tusen\u00e5rsjubileet", "Gunnar Flikke", "Marvin Wiseth", "Aksel Tjora", "Ski-VM", "Rosenborg"]}, {"field": "keywords", "value": "Ukeadressa,Tusen\u00e5rsjubileet,Gunnar Flikke,Marvin Wiseth,Aksel Tjora,Ski-VM,Rosenborg"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": ["fokus bank", "fesil", "orkla", "nidar", "gjensidige"]}, {"field": "kw-concept", "value": ["daglig leder", "dag", "byen", "arrangementer skaper"]}, {"field": "kw-entity", "value": ["bakklandet", "anno", "e.c. dahls", "kunstforening", "historiske forening 100", "caya", "dunau", "juventus", "handelsh\u00f8yskolen", "olavshallen", "kirkes", "erkebispeg\u00e5rden", "impello management", "arbeideravisa", "gjensidigebygget", "digs", "folkemuseum", "statoil innovation", "aker bp", "pstereo", "cutty sark tall ships race", "gruber", "midtbyen", "fretex midt-norge", "torvet", "h\u00f8yre", "bob dylan og elton john", "det nordenfjeldske dampskibselsskab", "fredkulla", "gran\u00e5sen", "karlsen", "impulser", "domkirken", "cutty sark", "forsikring", "adresseavisen", "dampskibsselskab", "per ottesen", "harald 5", "champions league"]}, {"field": "kw-location", "value": ["ski", "s\u00f8r-tr\u00f8ndelag", "oslo", "nora", "dali", "frankrike", "r\u00f8ros", "juli", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["elton john", "harry arne solberg", "gerhard heiberg", "s\u00f8strene karlsen", "aksel tjora", "olav tryggvason", "gunnar flikke", "ila jern", "erik dahlberg", "olav trygvasson", "leiv eiriksson vekstselskap", "tanja holmen", "ila lilleby", "alberto tomba", "frode igleb\u00e6k", "marit myrm\u00e6l", "andreas glimstad", "johan baumann", "marvin wiseth", "terje bratberg", "arne myhrvold", "richard florida", "nina cathrine karlsen", "berit rian", "bob dylan", "s\u00f8ren hjorth", "marc hodler"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14308914.ece/m2ex3a/ALTERNATES/w980-default/ski-vm_5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det \u00e5ret vi sluttet \u00e5 se i bakken"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/25/Det-%C3%A5ret-vi-sluttet-%C3%A5-se-i-bakken-14308932.ece"}, {"field": "pageclass", "value": ["article"]}, {"field": "publishtime", "value": "2017-02-25T13:25:08.000Z"}, {"field": "recs-articleid", "value": "14308932"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-25T13:25:08.000Z"}, {"field": "recs-rawtitle", "value": "Det \u00e5ret vi sluttet \u00e5 se i bakken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hva betydde tusen\u00e5rs\u00e5ret 1997 for oss? Egentlig?"}, {"field": "thumbnail", "value": "http://content-thumbnail.cxpublic.com/content/thumbnail200x150/ba59cc26e623a49136ee5bc48022a7d92b705c21.jpg?59808b4a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-01T14:08:10.000Z"}, {"field": "title", "value": "Det \u00e5ret vi sluttet \u00e5 se i bakken"}, {"field": "url", "value": "http://www.adressa.no/pluss/magasin/2017/02/25/Det-%c3%a5ret-vi-sluttet-%c3%a5-se-i-bakken-14308932.ece"}, {"field": "urlhash", "value": "ba59cc26e623a49136ee5bc48022a7d92b705c21"}], "score": 0.30255863, "siteId": "9222270286501375973", "id": "ba59cc26e623a49136ee5bc48022a7d92b705c21"}

