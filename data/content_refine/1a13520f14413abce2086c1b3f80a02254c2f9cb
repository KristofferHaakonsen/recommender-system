{"fields": [{"field": "modifiedtime", "type": "time", "value": "2012-06-18T12:22:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Nylig ble en 26-\u00e5ring i X-team d\u00f8mt til fengsel for blant annet \u00e5 ha g\u00e5tt rundt i byen med ladd automatpistol i bukselinningen. Trondheim tingrett d\u00f8mte ham til ett \u00e5r og fire m\u00e5neder i fengsel for flere overtredelser av v\u00e5penloven og befatning med narkotika og tabletter.", "If\u00f8lge politiinspekt\u00f8r Harald Moholt ved S\u00f8r-Tr\u00f8ndelag politidistrikt s\u00e5 har man med p\u00e5gripelsen og domfellelsen av 26-\u00e5ringen lagt en demper p\u00e5 X-team-medlemmenes aktivitet. Men Moholt sier at man fortsatt f\u00f8lger milj\u00f8et med argus\u00f8yne.", "- Man m\u00e5 gjerne etablere organisasjoner i Trondheim, men vi er ikke spesielt begeistret for den kriminelle aktiviteten som disse milj\u00f8ene ut\u00f8ver. X-team er supportere for Bandidos - som igjen er en verdensomspennende kriminell organisasjon, sier han.", "Moholt bekrefter at S\u00f8r-Tr\u00f8ndelag politidistrikt har \u00e5tte personer p\u00e5 lista over Trondheims X-team.", "Et X-team er en l\u00f8st organisert gruppe nederst i Bandidos-systemet, men etter det Adresseavisen kjenner til har 26-\u00e5ringen - som antas \u00e5 v\u00e6re lederen - og hans kamerater \u00f8nske om til slutt \u00e5 opprette en fullverdig avdeling av den beryktede MC-klubben Bandidos i Trondheim.", "I forbindelse med saken mot 26-\u00e5ringen skal det i Trondheim v\u00e6re beslaglagt ei liste med skrevne regler for hvordan et X-team skal fungere. Det tilsvarende konseptet hos Hells Angels heter \u00abRed and White Supportcrew\u00bb. I Sverige og Danmark har MC-klubbene samlet st\u00f8ttemedlemmer i disse to gruppene. I Danmark er flere X-team-medlemmer mistenkt for en skyteepisode i Hvidovre f\u00f8r jul der to festdeltakere ble skutt i ansiktet.", "F\u00f8rste trinn", "B\u00e5de X-team og Red and white Supportcrew skal etter det Adresseavisen kjenner til v\u00e6re grupper som gjerne tar p\u00e5 seg \u00e5 utf\u00f8re oppdrag for fullverdige medlemmer av Bandidos og HA. De trenger ikke \u00e5 kj\u00f8re motorsykler eller g\u00e5 i skinnvester. Et X-team kan likevel v\u00e6re f\u00f8rste trinn p\u00e5 veien til fullt medlemsskap i Bandidos. Opplysninger Adresseavisen har tyder p\u00e5 at 26-\u00e5ringen har v\u00e6rt i direkte kontakt med ledere i Bandidos.", "Sp\u00f8rsm\u00e5let er hvor seri\u00f8st fors\u00f8ket p\u00e5 \u00e5 bli \u00abbanditter\u00bb er. 26-\u00e5ringen og hans venner tilh\u00f8rer ikke motorsykkelmilj\u00f8et i Trondheim, men de er tungt inne i det kriminelle narkotikamilj\u00f8et. Da 26-\u00e5ringen ble p\u00e5grepet i november i fjor var han i besittelse av amfetamin og tabletter, to kniver samt en Kongsberg Colt kaliber 45 automatpistol. If\u00f8lge dommen var pistolen ladd med helmantlet ammunisjon og med en kule i kammeret.", "Fem ganger tidligere er 26-\u00e5ringen straffed\u00f8mt. If\u00f8lge tingretten er pistolen et spesielt farlig v\u00e5pen \u00abi hendene p\u00e5 en amfetaminbruker\u00bb. 26-\u00e5ringen selv har forklart at han bar v\u00e5pen for \u00e5 kunne forsvare seg etter trusler han skal ha mottatt.", "If\u00f8lge dommen har han selv oppgitt at han \u00f8nsker \u00e5 bli medlem av Bandidos. MC-klubben har hittil ikke v\u00e6rt representert i Trondheim. I 1995 fors\u00f8kte klubben Bronx {rsquo}95 \u00e5 s\u00f8ke opptak i Bandidos. Prosessen ble stanset da noen skj\u00f8t p\u00e5 bilen til den mest sentrale personen i Bronx {rsquo}95. Tre Hells Angels-medlemmer ble senere frifunnet for skytingen.", "For et par \u00e5r siden stanset dessuten politiet i Trondheim det de kalte etableringen av en Bandidos-avdeling i Trondheim. Siden har Hells Angels sluppet \u00e5 ha en avdeling av sin argeste konkurrent i Trondheim. Men s\u00e5 sent som i mars advarte politiet mot at klubber som Outlaws og Bandidos kan v\u00e6re i ferd med \u00e5 f\u00e5 fotfeste i Nord-Tr\u00f8ndelag.", "Bandidos ekspanderer", "Det er alts\u00e5 flere eksempler p\u00e5 at folk \u00f8nsker \u00e5 etablere Bandidos i det historisk sett sterke MC-milj\u00f8et i Tr\u00f8ndelag. P\u00e5 tross av at fredsavtalen mellom Bandidos og HA fra fem \u00e5r tilbake skal bety at Bandidos ikke f\u00e5r ekspandere, s\u00e5 gj\u00f8r klubben nettopp det: De siste m\u00e5nedene er avdelinger i Stavanger og Lofoten p\u00e5 full fart inn som fullverdige medlemmer, og klubben har dessuten en ny avdeling p\u00e5 gang i Kristiansand.", "Med fire avdelinger i Oslo-omr\u00e5det fra f\u00f8r, er Bandidos i ferd med \u00e5 bli st\u00f8rre enn Hells Angels i Norge, som har fire avdelinger. Ogs\u00e5 ellers i Norden vokser Bandidos. Politiet mener at begge klubbene er deler av det man kaller det kriminelle motorsykkelmilj\u00f8et.", "Akkurat n\u00e5 p\u00e5g\u00e5r en st\u00f8rre rettssak i Drammen, der syv personer med Hells Angels-tilknytning er tiltalt for medvirkning til mordbrann etter bomben mot Bandidos-hovedkvarteret i Drammen i 1997. Men bomben ser alts\u00e5 ikke ut for \u00e5 ha skadet Bandidos' lyst til \u00e5 vokse."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "f60564563b3905687bf2ed0a789bf1317ce0b801a077651949b42f4c462f9de6"}, {"field": "createtime", "value": "2014-12-27T12:03:22.025Z"}, {"field": "description", "value": "MC-klubben Bandidos kan v\u00e6re n\u00e6rmere etablering i Trondheim etter at \u00e5tte personer tilknyttet et hardt kriminelt milj\u00f8 skal ha dannet et s\u00e5kalt \u00abSupporter X-team\u00bb i byen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1a13520f14413abce2086c1b3f80a02254c2f9cb.jpg?5977af1a"}, {"field": "dominantthumbnaildimensions", "value": "256x256"}, {"field": "heading", "value": "Kriminelle vil inn i Bandidos -adressa.no"}, {"field": "id", "value": "1a13520f14413abce2086c1b3f80a02254c2f9cb"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["trondheim", "adresseavisen kjenner", "fullverdige medlemmer", "26-\u00e5ringen", "and white", "kriminelt"]}, {"field": "kw-entity", "value": ["bandidos", "x-team", "supporter x-team", "red and white supportcrew", "outlaws og bandidos", "x-team og red", "hells angels", "sverige og danmark", "stavanger og lofoten", "white supportcrew", "a. de", "kongsberg colt", "adresseavisen", "supportcrew", "trondheims x-team"]}, {"field": "kw-location", "value": ["s\u00f8r-tr\u00f8ndelag", "kristiansand", "oslo", "bronx", "danmark", "hvidovre", "tr\u00f8ndelag", "norden", "nord-tr\u00f8ndelag", "drammen", "norge"]}, {"field": "kw-pageclass", "value": "article"}, {"field": "kw-person", "value": "harald moholt"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kriminelle vil inn i Bandidos"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article132322.ece"}, {"field": "pageclass", "value": ["article"]}, {"field": "publishtime", "value": "2002-05-03T06:38:09.000Z"}, {"field": "recs-articleid", "value": "2694444"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-05-03T06:38:09.000Z"}, {"field": "recs-rawtitle", "value": "Kriminelle vil inn i Bandidos -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "MC-klubben Bandidos kan v\u00e6re n\u00e6rmere etablering i Trondheim etter at \u00e5tte personer tilknyttet et hardt kriminelt milj\u00f8 skal ha dannet et s\u00e5kalt \u00abSupporter X-team\u00bb i byen."}, {"field": "thumbnail", "value": "http://content-thumbnail.cxpublic.com/content/thumbnail200x150/1a13520f14413abce2086c1b3f80a02254c2f9cb.jpg?5977af1a"}, {"field": "thumbnailfullheightdimensions", "value": "200x1061"}, {"field": "timestamp", "value": "2017-07-25T20:50:34.000Z"}, {"field": "title", "value": "Kriminelle vil inn i Bandidos"}, {"field": "url", "value": "http://www.adressa.no/nyheter/trondheim/article132322.ece"}, {"field": "urlhash", "value": "1a13520f14413abce2086c1b3f80a02254c2f9cb"}], "score": 1.4167639, "siteId": "9222270286501375973", "id": "1a13520f14413abce2086c1b3f80a02254c2f9cb"}

