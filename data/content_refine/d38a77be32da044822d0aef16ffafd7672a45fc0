{"fields": [{"field": "modifiedtime", "type": "time", "value": "2017-05-28T14:23:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Cuba", "Utenriks", "forfattere", "Fribyforfattere"]}, {"field": "author", "value": "jan zahl (tekst) finn v\u00e5ga (foto)"}, {"field": "body", "value": ["Saken oppdateres.", "\u00abKanskje kom han fr\u00e5 fengselet La Caba\u00f1a den morgonen? Che likte \u00e5 vera til stades n\u00e5r opposisjonelle blei skotne der nattetid, han skaut mange av dei sj\u00f8lv, inviterte end\u00e5til gjester til avrettingane. Han ville sj\u00e5 om motstandarane av revolusjonen d\u00f8ydde som ein mann eller som ein kujon. Kanskje er det dette Che st\u00e5r og tenkjer p\u00e5,\u00bb seier Orlando Luis Pardo Lazo.", "Alle har sett Alberto Kordas fotografi av den 31 \u00e5r gamle revolusjonshelten Ernesto \u00abChe\u00bb Guevara, teke om morgonen 5. mars 1960 i Havanna, Cuba. Alle har sett blikket hans. Som med Mona Lisas smil har mange lurt p\u00e5 kva som r\u00f8rer seg bak det ikoniske ansiktet. Kva tenkjer Che under den svarte bereten, bak den gylne stjerna i panna? Tenkjer han p\u00e5 Revolusjonen? P\u00e5 Folket, p\u00e5 det sosialistiske Paradiset, der ingen skal mangla noko, p\u00e5 det store fellesskapet der alle skal vera lukkelege?", "Ingen veit. Heller ikkje Orlando. Mang ein revolusjonsromantisk student, sofaradikalar og venstreorientert i Norge, Europa eller resten av verda har hengt biletet av Che p\u00e5 veggen, sett opp til han som ein frigjeringshelt. Cubanske Orlando f\u00e5r litt andre assosiasjonar n\u00e5r han ser verdas mest ber\u00f8mte portrettfoto, som av fotografen sj\u00f8lv fekk namnet \u00abGuerrillero Heroico\u00bb - \u00abGeriljahelten\u00bb:", "\u00abEg ser \u00abThe Beauty of Death\u00bb. Eg ser blikket til ein mann som tek livet av individet for \u00e5 pr\u00f8va \u00e5 skapa eit nytt fellesskap. Kanskje er det slike ting ein helt m\u00e5 gjera. Eg veit ikkje.\u00bb", "For Orlando blei ikkje Cuba noko sosialistisk paradis. Mens dei fleste cubanarar \u2013 ofte fattige, ofte frustrerte, ofte svoltne \u2013 har valt \u00e5 liggja l\u00e5gt, halda kjeft, dr\u00f8yma om \u00e5 flytta utanlands, koma seg til Miami, valde bloggaren, forfattaren og fotografen Orlando \u00e5 snakka h\u00f8gt om dei problematiske sidene ved Cuba. Derfor bur han ikkje p\u00e5 den tropiske \u00f8ya lenger, men p\u00e5 ei vindbl\u00e5st arktisk \u00f8y rett oppunder polarsirkelen: Island.", "\u00abKanskje var det meininga at eg skulle enda opp her, s\u00e5 langt unna \u00f8ya eg vaks opp p\u00e5. Eg har flytta fr\u00e5 ei \u00f8y til ei anna. Samtidig er eg sj\u00f8lv ei \u00f8y, p\u00e5 Island, slik eg var det p\u00e5 Cuba,\u00bb seier Orlando.", "Skjegget hans har begynt \u00e5 gr\u00e5na, men det lange h\u00e5ret kr\u00f8llar seg framleis m\u00f8rkt og viltert. Han eig nesten ingenting, bokhylla i den sparsamt m\u00f8blerte leilegheita er nesten tom, det same er kj\u00f8leskapet. Det einaste han har, er ein b\u00e6rbar PC, litt klede og det samanleggbare sjakkbrettet han har kj\u00f8pt p\u00e5 Island.", "Me kjem p\u00e5 bes\u00f8k i mai 2016, ni m\u00e5nader etter at Reykjavik tok imot Orlando. V\u00e5ren har endeleg kome i Norge, me drog fr\u00e5 24 grader og full bl\u00f8ming i Stavanger, men landar i seinvinteren p\u00e5 Island. Sn\u00f8flekkar og mose spettar dei mjuke fjella, graset i det vulkanske landskapet ligg klumpvis, daudt og str\u00e5gult, som h\u00e5ret til Donald Trump. Over oss ligg eit l\u00e5gt teppe av gr\u00e5 skyer. Det luktar rotne egg i lufta. Svovel.", "Dei neste dagane er det meldt \u00e5tte plussgrader i Reykjavik. I Havanna skal det vera 28.", "\u00abVeret er ikkje noko problem n\u00e5r du bur i byen. Dessutan elskar eg lyset her. Og m\u00f8rkret. Somme blir kanskje deprimerte av at det er s\u00e5 m\u00f8rkt om vinteren, men eg tykte det var vakkert at det var m\u00f8rkt n\u00e5r eg vakna klokka 11. Og at det var m\u00f8rkt igjen klokka 17,\u00bb seier Orlando.", "Han lever eit veldig enkelt liv i Reykjavik, lagar aldri mat, et heller billeg ute, ofte ikkje meir enn eitt m\u00e5ltid til dagen:", "\u201dEg liker ikkje \u00e5 vera for mett. Eg har ikkje l\u00e6rt meg spr\u00e5ket, bare enkelte ord. Eg takka nei til TV, g\u00e5r aldri p\u00e5 bar eller festar, brukar det aller meste av tida mi p\u00e5 \u00e5 skriva. P\u00e5 nettene skriv eg her heime, p\u00e5 dagtid kan eg setja meg p\u00e5 ein kaf\u00e9 for \u00e5 jobba. Eg har valt \u00e5 leva som ein eremitt her. Opphaldet p\u00e5 Island er min sjanse til \u00e5 skriva ferdig min f\u00f8rste \u2013 og sannsynlegvis min siste \u2013 roman\u00bb.", "\u00abD\u00e5 du kom, sa du at m\u00e5let var \u00e5 forelska deg i Island. Har det skjedd?\u00bb", "\u00abEg var forelska i Island og Reykjavik allereie f\u00f8r eg kom hit. Eg har hatt ein heilt spesiell kontakt med denne staden heilt sidan barndommen.\u00bb", "Orlando blei f\u00f8dd og vaks opp i bydelen Lawton i Havanna i 1971. 12 \u00e5r hadde g\u00e5tt sidan Fidel Castro, saman med blant andre broren Ra\u00fal og Che Guevara, styrta den USA-st\u00f8tta diktatoren Fulgencio Batista, gjennomf\u00f8rte revolusjonen, tok makta og innf\u00f8rde sosialismen p\u00e5 Cuba. Han vaks opp saman med mora og faren, utan s\u00f8sken, men med slektningar i nabolaget. Han leika med dei andre ungane i gata, spelte sjakk med faren.", "Og mens dei sit der, over sjakkbrettet, mens faren l\u00e6rer bort trekk og taktikk, l\u00e6rer han ogs\u00e5 gutungen litt engelsk. Og s\u00e5 fortel han om Bobby Fischer, urokr\u00e5ka fr\u00e5 Brooklyn, verdas beste sjakkspelar.", "Blei kimen til Orlandos seinare opposisjon s\u00e5dd her \u2013 over sjakkbrettet?", "\u00abEin kvardagsleg m\u00e5te \u00e5 opponera mot det cubanske systemet p\u00e5 den tida, var \u00e5 idealisera amerikansk kultur, sport og forbruk. Som \u00e5 halda med amerikanske Fischer i staden for sovjetiske Boris Spassky, som jo representerte Cubas allierte. For ungar flest p\u00e5 Cuba, tydde \u00abReykjavik\u00bb ingenting. Men for meg var det ein mytisk stad heilt fr\u00e5 eg var liten, ein slags l\u00f8yndom faren min hadde gitt meg,\u00bb seier Orlando.", "D\u00e5 Fischer m\u00f8tte Spassky til kamp om verdsmeistertittelen i 1972, var det nettopp i Reykjavik. Langt meir stod p\u00e5 spel enn bare ein tittel i sjakk. Kampen var eit slag i den kalde krigen, mellom aust og vest, kommunisme mot kapitalisme, Sovjetunionen mot USA. Ingen sjakkduell har f\u00e5tt tilsvarande global merksemd, verken f\u00f8r eller sidan, m\u00f8tet skulle bli kjent som \u00ab\u00c5rhundrets kamp\u00bb, og sikra Fischer b\u00e5de verdsmeistertittelen og legendestatus \u2013 ein status som ikkje blei mindre med hans stadig meir bisarre oppf\u00f8rsel.", "Fischer skulle seinare enda sine dagar p\u00e5 Island, i store smerter. Sjakkmeisteren d\u00f8ydde i Reykjavik og ligg gravlagd nokre mil unna oss. Orlando har vore p\u00e5 grava. Han har kjent ei tilknyting til sjakklegenda heilt sidan barndommen. N\u00e5 har dei alts\u00e5 endeleg m\u00f8tst, p\u00e5 Island, bare skilt av seks fot jord.", "Orlando var ingen ulydig ung mann, ingen politisk opposisjonell. Som student ved Universitetet i Havanna tenkte han ikkje ein gong tanken at han kunne eller skulle demonstrera mot regimet. Tvert om: Dei einaste demonstrasjonane han deltok i, var dei styresmaktene kommanderte studentane ut i.", "\u00abEg var lydig, som alle andre. Hadde USA gjort noko Cuba ikkje likte, fekk me ordre om \u00e5 stilla opp for \u00e5 demonstrera, ropa \u00abNed med USA!\u00bb og \u00abLeve revolusjonen!\u00bb. Og me gjorde som me fekk beskjed om.\u00bb", "Orlando utdanna seg i molekyl\u00e6r biokjemi, fekk jobb ved eit forskingsinstitutt i 1994, arbeidde med \u00e5 utvikla vaksinar.", "\u00ab7. april 1999. Det var ein onsdag. Eg hugsar dagen enn\u00e5: Eg var med p\u00e5 eit DNA-prosjekt, me jobba med \u00e5 laga eit anti-stoff som kunne brukast mot denguefeber og hepatitt. S\u00e5 blei eg kalla inn p\u00e5 kontoret til sjefen min. Der og d\u00e5 fekk eg sparken. Plutseleg stod eg ute p\u00e5 gata, arbeidslaus, og tenkte: \u00abKva gjer eg n\u00e5?\u00bb", "Det var eit sjokk for den unge vitskapsmannen. Han hadde tilpassa seg systemet, gjort som han skulle, hadde sett for seg eit liv som forskar i Cubas verdskjende helsesystem, livsvegen hans var lagd. Som lyn fr\u00e5 kl\u00e5r himmel falt heile planen i grus. Ut av ingenting var plutseleg alt endra.", "\u00abEg visste at eg braut reglane, men trudde ikkje at det var nok til \u00e5 kasta meg ut \u2013 eller at alle skulle venda meg ryggen. Eg var ingen dissident, eg var bare kritisk, tenkte sj\u00f8lv, stilte sp\u00f8rsm\u00e5l. Eg trudde at i eit vitskapleg milj\u00f8, med masse oppeg\u00e5ande folk, ville det vera ein tilstrekkeleg stor, kritisk masse til at me kunne diskutera friare.\u00bb", "For \u00e5 ta eit d\u00f8me: Rett som det var, hoppa kollegaer p\u00e5 jobbreise av, og s\u00f8kte opphald i land utanfor Cuba. Kvar gong dette skjedde, blei resten av den vitskaplege staben p\u00e5 instituttet kalla inn av leiinga, og s\u00e5 skulle alle delta i ei kollektiv skittkasting mot dei illojale sjelene som hadde svikta revolusjonen, landet sitt, og mest sannsynleg ogs\u00e5 faget sitt.", "\u00abEg tykte ikkje det var s\u00e5 stor sak om nokon hoppa av, og sa det h\u00f8gt.\u00bb", "\u00abDet h\u00f8yrest ut som ein bagatell?\u00bb", "\u00abJa. Men det l\u00e5g alts\u00e5 eit krav p\u00e5 oss om \u00e5 visa lojalitet mot staten kvar dag. Og n\u00e5r eg ikkje gjorde det, blei eg definert som \u00abno id\u00f3neo\u00bb, \u00abikkje til \u00e5 stola p\u00e5\u00bb. Og dermed kunne eg ikkje jobba med vaksinar. Eg hadde trudd at eg kunne sl\u00e5 Systemet, men Systemet slo meg.\u00bb", "Kva gjorde den arbeidslause biokjemikaren, som plutseleg ikkje skulle gjera vitskapleg karriere likevel? Han begynte \u00e5 skriva. Men like viktig: Han pr\u00f8vde \u00e5 halda l\u00e5g profil for \u00e5 unng\u00e5 fleire sanksjonar.", "\u00abEg blei forfattar, fekk publisert fire b\u00f8ker i perioden 2001 \u2013 2008, sat i diverse litter\u00e6re juryar, var redakt\u00f8r for andre, blei del av eit ungt, litter\u00e6rt milj\u00f8, ein del av undergrunnen, ein del av det som skulle f\u00e5 namnet Generaci\u00f3n Zero \u2013 Generasjon Null. Det skjedde under sikkerheitspolitiets radar, eg var usynleg,\u00bb seier Orlando.", "S\u00e5 begynte han \u00e5 jobba frilans for diverse internettmagasin, fotograferte, blogga, publiserte antologiar som seinare ogs\u00e5 kom ut p\u00e5 engelsk, tysk og fransk.", "\u00abMe var eigentleg ikkje s\u00e5 opptekne av politiske tema i seg sj\u00f8lv. Me s\u00e5g p\u00e5 oss sj\u00f8lv som ein getto, som ein tekstgerilja som hadde lyst \u00e5 skriva om alle slags tema. Me kunne til d\u00f8mes diskutera kvifor det finst romanar om den sterke mannen \u2013 om diktatoren \u2013 i alle andre s\u00f8ramerikanske land, men ikkje p\u00e5 Cuba. Eller me ville skriva om kropp, om psyke, om sex, om etnisitet, bruka litteraturen til \u00e5 n\u00e6rma oss den verkelege verda, bruka fiksjonen og l\u00f8gnene til \u00e5 visa sanninga. For sanninga finst i l\u00f8gnene, som nobelprisvinnar Mario Vargas Llosa seier.\u00bb", "\u00abS\u00e5 det fantes \u2013 og finst \u2013 kritiske milj\u00f8 ogs\u00e5 p\u00e5 Cuba?\u00bb", "\u00abDet finst mange, men dei opererer i undergrunnen. Ein kan ikkje snakka ope om desse tinga p\u00e5 Cuba, ein m\u00e5 enten publisera utanlands, p\u00e5 nett, eller trykka opp tekstar sj\u00f8lv, og s\u00e5 dela dei ut til folk.\u00bb", "Nettopp dette gjorde Orlando. Som trassige ungar skreiv, trykka og delte han og Generasjon null ut tekstane sine, eller publiserte p\u00e5 nettet \u2013 sj\u00f8lv om tilgangen til internett p\u00e5 Cuba er sterkt avgrensa. Dei var ingen englar, heller demonar, if\u00f8lgje han sj\u00f8lv. Dei visste at dei utfordra systemet, braut reglane, leika med elden. Likevel s\u00e5g Orlando seg framleis ikkje som nokon dissident, p\u00e5 niv\u00e5 med Yoani S\u00e1nchez, den tydeleg regimekritiske bloggaren, som Time Magazine utropte til eitt av verdas 100 mest innflytingsrike menneske i 2008, og som president Obama hylla \u00e5ret etter.", "Men s\u00e5.", "I 2008 var det stopp. Orlando skulle gi ut boka \u00abBoring Home\u00bb, ei novellesamling portretterer Cubas totalit\u00e6re samfunn p\u00e5 m\u00e5tar som kan likna George Orwells \u00ab1984\u00bb. Men s\u00e5 fekk han plutseleg beskjed fr\u00e5 forleggjaren sin om at dei ikkje ville gi ut boka likevel. D\u00e5 ho kom ut, var det p\u00e5 eit anna forlag \u2013 og etter kort tid blei boka forboden p\u00e5 Cuba. Sj\u00f8lv om ho i 2009 vann den tsjekkisk finansierte litter\u00e6re prisen Novelas de Gaveta Franz Kafka p\u00e5 Cuba.", "\u00abP\u00e5 dette tidspunktet hadde eg gitt ut fleire b\u00f8ker, eg hadde ein viss prestisje, hadde blitt litt synleg. Eg var veldig aktiv p\u00e5 bloggen min, men trudde ingen p\u00e5 Cuba las det eg skreiv. Men statspolitiet les deg \u2013 grundig \u2013 p\u00e5 Cuba.\u00bb", "Og s\u00e5 skjedde det same igjen som hadde skjedd ni \u00e5r tidlegare: Orlando blei isolert. Forleggjaren ville ikkje snakka meir med han, dei fleste av vennene vende han ryggen, sj\u00f8lv folk han visste sympatiserte med synspunkta hans stod ikkje fram og st\u00f8tta han.", "\u00abEg blei svikta av mine eigne \u2013 igjen. Det skjedde fordi folk blei redde. Eg blei stempla som ein dissident av staten. Eg var eit virus. Eg m\u00e5tte isolerast. Det ville vera farleg, smittsamt, \u00e5 koma n\u00e6r meg. Eg hadde \u2013 igjen \u2013 trudd at me var mange nok til \u00e5 kunna st\u00e5 for kritikken og at me kunne endra noko. Men politiet og systemet vann. Truslane fekk folk til \u00e5 halda munn.\u00bb", "Og n\u00e5 skulle det statuerast eit eksempel. Andre trassige skulle f\u00e5 sj\u00e5 korleis det kan g\u00e5. Orlando blei teken inn til avh\u00f8yr av politiet. Denne f\u00f8rste gongen snakka han som han gjer i leilegheita i Reykjavik, som ein foss, argumenterande, insisterande, levande og intenst.", "\u00abMe har l\u00e6rt av Fidel, veit du. Me har l\u00e6rt at me skal snakka lenge og mykje,\u00bb flirer han.", "Men etter det fem timar lange avh\u00f8yret, inns\u00e5g han at dette var heilt feil strategi, for di meir han sa, di meir informasjon fekk politiet, og di meir bygde han si eiga sak mot seg sj\u00f8lv. Dessutan ville politiet jo aldri la seg overtala om noko som helst.", "S\u00e5 dei neste gongene politiet ville snakka med han, heldt han kjeft, sa bare ja og ha, gjekk ikkje inn i nokon diskusjon.", "\u00abKva spurde dei om?\u00bb", "\u00abAlt mulig. Eg hadde brukt det cubanske flagget p\u00e5 ein del fotografi, dei ville vita kvifor. Dei spurte meg om ting eg hadde skrive i bloggen min, om vennene mine, om alt mulig.\u00bb", "Etterp\u00e5 sa politifolka at dei ikkje ville fengsla Orlando, bare gi han ei \u00e5tvaring. Dei ville at han skulle skriva under p\u00e5 eit papir. Han nekta, dei truga med dobbel straff om han blei teken for noko anna. Sidan blei han fengsla tre gonger, utan grunn, utan forklaring, utan nokon dokumentasjon.", "\u00abDei kom bare og henta meg, heldt meg nokre dagar, sende p\u00e5 den m\u00e5ten ein beskjed til andre som m\u00e5tte tenkja som meg. D\u00e5 Pave Benedikt kom til Cuba tre dagar i mars 2012, blei eg halden i fengsel dei tre dagane. Det er ikkje bra for den mentale helsa, men eg hadde l\u00e6rt at di mindre eg sa, di raskare ville eg sleppa ut igjen.\u00bb", "Kva gjorde alt dette med Orlando? Vel, i tillegg til sorga over \u00e5 innsj\u00e5 at endring neppe er mulig p\u00e5 Cuba, den vonde kjensla av \u00e5 ha blitt svikta av sine eigne, den veksande isolasjonen, den stadige trakasseringa av politiet, slutta Orlando \u00e5 stola p\u00e5 folk. Den beste m\u00e5ten \u00e5 unng\u00e5 meir svik og meir straff \u2013 eller \u00e5 risikera at folk han hadde kj\u00e6re skulle straffast \u2013 var \u00e5 unng\u00e5 dei.", "\u00abEg hadde mange vener fr\u00e5 alle lag i samfunnet f\u00f8r eg blei stempla som ein dissident av politiet, men etterp\u00e5 hadde eg nesten bare kontrarevolusjon\u00e6re vener, som Yoani S\u00e1nchez. S\u00e5 til slutt fekk politiet rett. Til slutt blei eg ein dissident. Men det var alts\u00e5 politiet sj\u00f8lv som skapte meg til ein kontrarevolusjon\u00e6r.\u00bb", "Er Orlando ein bitter mann?", "Nei.", "\u00abP\u00e5 det tidspunktet var eg trist, men n\u00e5 har eg fred med alle \u2013 inkludert meg sj\u00f8lv. Eg har sett vulkanar og isbrear. Eg har spelt sjakk i Reykjavik. Ingen som har gjort det, kan vera bitter. Eksilet har vore bra b\u00e5de for meg og for litteraturen min. Eg har klart \u00e5 vera nyttig p\u00e5 ein m\u00e5te eg aldri kunne ha vore p\u00e5 Cuba.\u00bb", "Orlando meiner systemet p\u00e5 Cuba har ein \u00f8ydeleggjande effekt p\u00e5 innbyggjarane p\u00e5 \u00f8ya. N\u00e5r staten tek seg av alt, har ansvar for alt, fr\u00e5 vogge til grav, m\u00e5 du aldri ta sj\u00f8lvstendige val eller ta ansvar for noko som helst.", "\u00abDermed blir du aldri vaksen p\u00e5 Cuba, du er som eit barn i staten, som aldri stiller sp\u00f8rsm\u00e5l, bare gjer som du f\u00e5r beskjed om.\u00bb", "Orlando meiner han har blitt friare, meir ansvarleg, meir vaksen av \u00e5 koma seg bort \u2013 p\u00e5 godt og vondt.", "\u00abIngen andre tek ansvar for meg, n\u00e5 er alt opp til meg sj\u00f8lv. Eg har f\u00e5tt ein sjanse til \u00e5 bli eit eige, sj\u00f8lvstendig individ, eg har f\u00e5tt ein sjanse til \u00e5 skriva. Eg kan like gjerne skriva d\u00e5rleg som godt, bruka tida mi rett som feil, s\u00e5 fridomen er ingen garanti for at eg lukkast.\u00bb", "\u00abEr det den sosialistiske ideologien eller systemet og praktiseringa som er problemet p\u00e5 Cuba?\u00bb", "\u00abProblemet er kontrollen. Den revolusjon\u00e6re retorikken, propagandaen og l\u00f8gnene er dei same som p\u00e5 1970-talet, men eigentleg handlar alt n\u00e5 om styring og kontroll, og om eit system som ikkje tolererer mangfald. Me har \u00e9in leiar, eitt parti, \u00e9i avis, eitt land. Det er eit tyranni, eit diktatur, og det kjem ikkje til \u00e5 endra seg sj\u00f8lv om president Obama har vore p\u00e5 bes\u00f8k. Om det skulle bli \u00f8konomiske endringar, trengs det ogs\u00e5 normale vilk\u00e5r for ytringsfridom, frie val, frie diskusjonar, religionsfridom, seksuell fridom. Men det kjem ikkje til \u00e5 skje. Eigentleg trur eg aldri Fidel Castro vil d\u00f8y.\u00bb", "\u00abKva meiner vanlege folk p\u00e5 Cuba?\u00bb", "\u00abSp\u00f8r du mannen i gata, vil dei seia at alt er fint, skryta av helsesystemet og utdanningssystemet og Fidel. Men eigentleg dr\u00f8ymer dei om \u00e5 koma seg til Miami. Skal du klara det, m\u00e5 du halda l\u00e5g profil og vera lojal \u2013 b\u00e5de heime og ute. For bryt du med systemet, er det slutt. Derfor kan det til d\u00f8mes vera farleg \u00e5 bli sett p\u00e5 eit bilete saman med meg,\u00bb svarer Orlando, som nesten garanterer at ogs\u00e5 denne artikkelen kjem til \u00e5 bli grundig lesen av den cubanske ambassaden i Norge.", "\u00abRegimet f\u00f8lgjer ekstremt n\u00f8ye med p\u00e5 biletet som blir teikna av Cuba utanlands. Og etter eit kritisk oppslag, kan dei godt finna p\u00e5 \u00e5 koma med ei positiv historie, bortforklara meg, kanskje ta initiativ til eit kulturarrangement i staden.\u00bb", "Den dagen Orlando reiste fr\u00e5 Cuba, 5. mars 2013, etter at Cuba hadde lempa p\u00e5 utreisevilk\u00e5ra, visste han ikkje at han drog i eksil.", "\u00abEg sette meg p\u00e5 flyet, 40 minuttar seinare var eg i Miami. D\u00e5 folk skrudde p\u00e5 mobiltelefonane, blei det full fyr. \u00abHan er d\u00f8d! Han er d\u00f8d!\u00bb ropte folk. Eg trudde Fidel hadde d\u00f8ydd mens me var i lufta, men s\u00e5 var det presidenten i Venezuela, Hugo Ch\u00e1vez, som var d\u00f8d,\u00bb seier Orlando.", "Han hadde f\u00e5tt invitasjonar til \u00e5 halda foredrag rundt om i USA, skulle bare vera der tre m\u00e5nader. S\u00e5 fekk han nye invitasjonar, var tre m\u00e5nader i Pittsburgh, eit semester ved prestisjeuniversitetet Brown i Rhode Island, h\u00f8yrde om fribyordninga fr\u00e5 ein cubansk forfattarkollega, s\u00f8kte, fekk tilslag, trudde han skulle til Spania eller Frankrike, fekk tilbod om Reykjavik, takka ja p\u00e5 flekken.", "\u00abEg hadde dermed ikkje bestemt meg for \u00e5 dra i eksil mens eg var p\u00e5 Cuba, eksilkjensla har vakse fram mens eg har vore ute av Cuba. Eg var heile tida sikker p\u00e5 at eg skulle dra tilbake. N\u00e5 trur eg ikkje lenger at det vil skje. Faren min er d\u00f8d. Mor er 80 \u00e5r. Ho har bare eitt barn. Eg veit ikkje om me vil sj\u00e5 kvarandre igjen,\u00bb seier Orlando.", "Han snakkar stadig vekk med mora p\u00e5 telefon, fyller 20 dollar p\u00e5 telefonkreditten hennar, ho ringer n\u00e5r ho vil.", "\u00abEg fortel henne om dei gode tinga som skjer med meg, nemner ikkje problema. Sj\u00f8lvsagt er det vanskeleg.\u00bb", "Orlando forl\u00e8t den karibiske \u00f8ya. Me skal dra dit. Til Castros sosialistiske paradis.", "Che heng p\u00e5 veggen. Blikket hans svart og hardt som st\u00e5l. Frigjeringshelten ser ut over Revolusjonsplassen i Havanna. Plassen med det stolte namnet, der Fidel Castro har halde s\u00e5 mange av sine uendeleg lange talar, er ein stor og tom asfalt\u00f8rken der dei einaste teikna til liv er ein og annan turist p\u00e5 jakt etter ein selfie saman med verdas mest kjende portrettfoto i gigantformat.", "Nokre bilar buldrar forbi, utgamle Lada-modellar fr\u00e5 70-talet, kanskje nokre nyare kinesiske merke. Dei fargerike, amerikanske veteranbilane fr\u00e5 50-talet, fr\u00e5 \u00e5ra d\u00e5 Havanna var Karibias Las Vegas og yngleplass for den amerikanske mafiaen, spyr ut ubegripelege mengder svart eksos. R\u00f8yken er s\u00e5 tjukk at du kan tygga han.", "\u00abHasta la victoria, siempre!\u00bb ropar Che fr\u00e5 sin vegg: Alltid mot sigeren! Borte ved Nasjonalbiblioteket, p\u00e5 den andre sida av vegen, heng ein overdimensjonert plakat med eit bilete av dei gamle revolusjonsheltane, av det cubanske flagget vaiande over vinkande hender, og med teksten \u00abViva Cuba Libre!\u00bb Leve det frie Cuba!", "Det er blitt november 2016. Me er komne til dei politiske slagordas land. Dei einaste reklameplakatane som er lovlege her, handlar ikkje om ting du kan kj\u00f8pa, men er insisterande oppslag om den glori\u00f8se cubanske revolusjonens kampvilje og suksess.", "Er Cuba verkeleg eit fritt land, med frie og lukkelege menneske, slik styresmaktene insisterer p\u00e5? Eller er det slik Orlando hevdar? Eit tyranni, eit diktatur, ein kontrollstat der folk er livredde for \u00e5 ytra seg kritisk til regimet?", "Guideboka me har med oss fr\u00e5 National Geographic listar opp ti ting du ikkje m\u00e5 gjera p\u00e5 Cuba. Enkelte av punkta er s\u00e5nt du kan forventa, som at du m\u00e5 beskytta deg mot den sterke sola, at du b\u00f8r unng\u00e5 kjeltringar og prostituerte. Det st\u00e5r ogs\u00e5 at du ikkje kan venta at reiseplanane dine g\u00e5r heilt som planlagt, sidan den statleg drivne reiseindustrien fungerer s\u00e5 d\u00e5rlig. Du kan heller ikkje venta deg god mat eller bra s\u00f8rvis, men k\u00f8ar og venting p\u00e5 grunn av l\u00e5ge l\u00f8nningar og ineffektivitet, st\u00e5r det.", "S\u00e5 kjem nokre meir uvanlege punkt, som at du ikkje kan ha med GPS-utstyr eller walkie talkie, at slikt utstyr vil bli konfiskert. Og, ikkje minst, at du ikkje m\u00e5 snakka nedsetjande om Fidel eller Ra\u00fal Castro, fordi cubanske styresmakter \u00abhar nulltoleranse for kontrarevolusjon\u00e6re ytringar i det offentlege rom\u00bb. Og: du m\u00e5 for all del ikkje ha kontakt med dissidentar. Har du det, vil du sannsynlegvis bli sett p\u00e5 f\u00f8rste fly heim.", "Me er her for \u00e5 diskutera Fidel og Ra\u00fal Castros Cuba. Me kjem til \u00e5 lata som me er turistar, vil ikkje gi oss til kjenne som journalistar n\u00e5r me snakkar med folk. Men me har samtidig intervjuavtalar med folk som veit kvifor me er her, folk som kjende Orlando, folk som snakkar ope og under fullt namn. Blant dei finst det erkl\u00e6rte, kjende dissidentar.", "Det f\u00f8rste som skjer n\u00e5r du kjem til Cuba, er at du m\u00e5 skaffa deg cubanske pesos. Ikkje den varianten vanlege cubanarar bruker og f\u00e5r utbetalt l\u00f8nna si i \u2013 som nesten ikkje er verdt noko som helst \u2013 men eigne turistpesos. S\u00e5 kan du ta ein drosje fr\u00e5 flyplassen til sentrum.", "Utan at du n\u00f8dvendigvis veit det, har du allereie hamna midt i eit cubansk paradoks: Summen drosjesj\u00e5f\u00f8ren f\u00e5r for denne eine turen, er nesten p\u00e5 niv\u00e5 med gjennomsnittsl\u00f8nna vanlege cubanarar tener p\u00e5 ein heil m\u00e5nad, rundt 250 kroner. Ein lege i Cubas verdskjende, gratis helsesystem har ei m\u00e5nadsl\u00f8n p\u00e5 rundt 400 kroner. Drosjesj\u00e5f\u00f8ren dreg inn det mangedobbelte.", "Det finst to-tre parallelle \u00f8konomiar p\u00e5 Cuba: den offisielle, den svarte og turist\u00f8konomien. I den offisielle f\u00e5r du utbetalt sm\u00e5pengar i l\u00f8nn uavhengig av innsats og utdanning, og s\u00e5 handlar du fr\u00e5 eit avgrensa utval lovlege varer. P\u00e5 svarteb\u00f8rsen kan du handla varene som offisielt ikkje er \u00e5 f\u00e5 tak i, som er meir og mindre ulovlege, heilt vanlege ting, skulle ein tru. Som poteter. Eller plankar. Mobiltelefonar har offisielt knapt vore \u00e5 f\u00e5 tak i p\u00e5 Cuba, men alle har, mange av dei smugla inn fr\u00e5 slektningar og vener i USA.", "Alle veit av svarteb\u00f8rsen finst, dei fleste handlar der. Kvifor sl\u00e5r ikkje styresmaktene ned p\u00e5 det? Vel, ein av teoriane me f\u00e5r h\u00f8yra fleire gonger dei neste dagane, er at styresmaktene nok samlar inn informasjon om at du handlar svart, og s\u00e5 legg opplysningane i mappa di. Men s\u00e5 lar dei vera \u00e5 bruka det \u2013 fram til den dagen dei eventuelt bestemmer seg for \u00e5 ta deg, kanskje for noko heilt anna. D\u00e5 kan det vera greitt \u00e5 ha noko p\u00e5 deg.", "Korleis f\u00e5r styresmaktene inn all denne informasjonen? Vel, det kan skje p\u00e5 ulike m\u00e5tar. Ser du etter, kan du f\u00e5 auge p\u00e5 ein av metodane allereie p\u00e5 taxituren og i gatene inne i byen. Omtrent i kvart kvartal i Havanna ser du bokstavane \u00abCDR\u00bb malt direkte p\u00e5 hus eller p\u00e5 eigne skilt. \u00abCDR\u00bb er ei forkorting for \u00abComit\u00e9 de Defensa de la Revoluci\u00f3n\u00bb - komit\u00e9en til forsvar av revolusjonen \u2013 som har slagordet \"\u00a1En cada barrio , Revoluci\u00f3n!\" (Revolusjon i kvart kvartal!) CDR blei stifta av Fidel Castro i 1960, og er ein effektiv velferds- og overvakingsorganisasjon, der naboar passar p\u00e5 og rapporterer inn kvarandre.", "Har du plutseleg f\u00e5tt deg nye, dyre joggesko? Vel, d\u00e5 kan det godt henda det lokale CDR-huset vil vita kor du fekk pengane fr\u00e5.", "Har du sagt ting om Fidel eller revolusjonen i det siste som kan tolkast som kritikk eller tvil? Ja, d\u00e5 kan du godt bli kalla inn for \u00e5 forklara deg.", "\u00abDu m\u00e5 vera sv\u00e6rt forsiktig med kva du seier h\u00f8gt p\u00e5 Cuba, for du veit aldri kven som lyttar. Du b\u00f8r vera ekstra forsiktig om du nemner Fidel ved namn, for d\u00e5 lyttar folk ekstra n\u00f8ye,\u00bb er setningar me skal h\u00f8yra den neste veka. Me ser ogs\u00e5 det konkrete utslaget av at folk er forsiktige med \u00e5 nemna Fidel ved namn. I staden for \u00e5 uttala ordet, f\u00f8rer dei handa opp til ansiktet, lagar ei slags knipande r\u00f8rsle ut og ned fr\u00e5 haka. Dei illuderer eit stort skjegg med ei armr\u00f8rsle. D\u00e5 veit alle kven du meiner.", "Kva slag samfunn blir det n\u00e5r du aldri kan vita om den du snakkar med er ein informant som vil tysta p\u00e5 deg til styresmaktene?", "Me kjem til Cuba i starten av h\u00f8gsesongen. Det har vore vanskeleg \u00e5 f\u00e5 tak i hotellrom, og prisane p\u00e5 det som er ledig er nesten komisk h\u00f8ge. Romkapasiteten \u2013 standarden p\u00e5 dei cubanske hotella er h\u00f8gst variabel \u2013 heng ikkje med den stadig aukande straumen av turistar som vil sj\u00e5 Cuba \u201df\u00f8r det er for seint\u201d; f\u00f8r landet eventuelt opplever moderniseringa og utviklinga dei rike turistane er s\u00e5 glade for \u00e5 ha opplevd i sine heimland. Og n\u00e5r me til slutt sjekkar inn p\u00e5 v\u00e5rt relativt nyopna hotell, har booking og betaling g\u00e5tt via eit europeisk land \u2013 der ogs\u00e5 kapitalen til renoveringa kom fr\u00e5. Men fasaden og dei offisielle eigarane er cubanske.", "Skal me leggja vekt p\u00e5 korleis fasadane i Havanna faktisk ser ut, er Cuba i tr\u00f8bbel. Sprekkene og forfallet f\u00e5r den ein gong s\u00e5 glori\u00f8se, karibiske perla til \u00e5 sj\u00e5 mest ut som ein ruin.", "Coj\u00edmar er ein liten fiskarlandsby litt aust for Havanna sentrum. Turistar har kome hit heilt sidan 1953, d\u00e5 Ernest Hemingway vann Pulitzer-prisen for romanen \u00abDen gamle mannen og havet\u00bb. \u00c5ret etter skulle han f\u00e5 Nobelprisen i litteratur, og det gjorde ikkje Coj\u00edmar mindre bes\u00f8kt. Coj\u00edmar og kysten utanfor dannar nemleg bakgrunnen for den poetiske romanen om den gamle mannen og den store fisken han pr\u00f8ver \u00e5 f\u00e5 i land \u2013 men som blir eten opp av haiar.", "\u00abB\u00e5ten hans, \u00abPilar\u00bb, l\u00e5g der borte. Gregorio Fuentes, Hemingways faste guide og kanskje modellen for den gamle mannen i romanen, budde like der borte,\u00bb seier Ahmel Echavarr\u00eda og peikar, f\u00f8rst ut over den skimrande bukta, s\u00e5 innover dei l\u00e5ge, forfalne bygningane.", "Ahmel er ikkje dissident, men ein av Cubas viktigaste, yngre forfattarstemmar. Og han bur alts\u00e5 her, midt i Hemingway-land, midt i det litter\u00e6re landskapet.", "Ahmel blei kjend med Orlando i ein litter\u00e6r workshop i 1999, same \u00e5ret Orlando fekk sparken fr\u00e5 forskingsinstituttet. P\u00e5 workshopen m\u00f8ttest unge, litteraturinteresserte for \u00e5 l\u00e6ra \u00e5 skriva fiksjonstekstar.", "\u00abVennskapet v\u00e5rt vaks fram gjennom v\u00e5r felles interesse for litteratur. Me begynte \u00e5 jobba saman om ulike litter\u00e6re prosjekt. Me trykte tekstsamlingar, gav ut tidskrift og digitale magasin, skreiv om litteratur, film og teater,\u00bb seier Ahmel.", "Han har invitert oss inn i den vesle skrivestova si. Huset er fullt av kunst, fullt av store fotografi. Ahmels sambuar er fotograf.", "\u00abMe var ein gjeng som begynte \u00e5 publisera tekstar i 2000. Orlando meinte me burde finna eit namn, ein slags etikett p\u00e5 oss sj\u00f8lv, og s\u00e5 blei det Generasjon null (Generacion Zero),\u00bb seier Ahmel.", "Dei fleste medlemmene i Generasjon null har sidan vunne mange litter\u00e6re prisar, b\u00e5de p\u00e5 Cuba og i utlandet. Mange har markert seg som breiare orienterte kommentatorar, som b\u00e5de har skrive om kultur, politikk og sosiale forhold, fortel Ahmel. Som Orlando.", "\u00abBur Generasjon null framleis p\u00e5 Cuba, eller har dei fleste reist?\u00bb", "\u00abVel, ser du p\u00e5 utviklinga p\u00e5 Cuba over tid, vil du sj\u00e5 at emigrasjonen har vore konstant. Det har alltid vore mange som har reist. Det same har skjedd med denne generasjonen. Fleire har, av ulike grunnar, bestemt seg for \u00e5 dra herifr\u00e5 og bu andre stader. Majoriteten av dei i USA,\u00bb svarer Ahmel.", "Sj\u00f8lv har han aldri vurdert \u00e5 forlata Cuba. Han har vore p\u00e5 reiser utanlands, har til d\u00f8mes m\u00f8tt Orlando p\u00e5 litter\u00e6re arrangement i utlandet for \u00e5 diskutera cubansk litteratur.", "\u00abFor den typen litteratur eg skriv, er det best \u00e5 vera her og delta her,\u00bb seier Ahmel, som er utdanna mekanisk ingeni\u00f8r. Men s\u00e5 blei han i staden forfattar, redakt\u00f8r, journalist.", "\u00abKorleis er handlingsrommet p\u00e5 Cuba i dag \u2013 er ein fri til \u00e5 skriva og seia det ein vil?\u00bb", "\u00abBueno,\u00bb seier Ahmel, og tenkjer seg om ei god stund f\u00f8r han svarer: \u00abSlik eg ser det, finst det eit sett med reglar p\u00e5 Cuba \u2013 slik det finst reglar i alle land \u2013 n\u00e5r det gjeld publisering av tekstar. S\u00e5 er det opp til den enkelte korleis ein held seg til desse reglane. Eg har mine ting eg er interessert i, og har skrive ein type litteratur som stiller sp\u00f8rsm\u00e5l ved situasjonen p\u00e5 Cuba, b\u00e5de p\u00e5 det kulturelle, sosiale og politiske feltet. Det har vore meir og mindre polemiske tekstar, men det meste har alts\u00e5 blitt publisert her p\u00e5 Cuba. Eg meiner fridomen framfor alt kviler i det enkelte individet, i kva du sj\u00f8lv vel \u00e5 gjera. Det kan sj\u00f8lvsagt finnast reglar den enkelte ikkje liker, men i siste instans m\u00e5 ein finna fridomen inni seg sj\u00f8lv.\u00bb", "\u00abOrlando blei arrestert for \u00e5 praktisera sin versjon av fridommen til \u00e5 skriva det han meinte?\u00bb", "\u00abOrlando valde sin profil som forfattar, men ogs\u00e5 som aktivist. Det fekk konsekvensar for hans relasjon til cubanske institusjonar. Han fekk problem.\u00bb", "\u00abSkj\u00f8nar du at han fekk problem, ut fr\u00e5 det han skreiv?\u00bb", "\u00abVel, han hadde meir enn \u00e9in konfrontasjon, ting bygde seg opp over tid. P\u00e5 det viset skj\u00f8nar eg at det gjekk som det gjekk. Orlando er ein smarting, og eg trur han visste kva han gjorde.\u00bb", "\u00abOrlando sa til meg at han ikkje visste at han var dissident, at han f\u00f8lte han blei pressa til \u00e5 bli det av styresmaktene som definerte han som dissident?\u00bb", "\u00abVel, om han seier det, s\u00e5. Eg kan ikkje seia mot noko han meiner sj\u00f8lv. Eg s\u00e5g han ikkje som ein dissident, men som ein forfattar som var interessert i samfunnet rundt seg. Han ville delta i det politiske og sosiale livet,\u00bb seier Ahmel, som meiner Orlando er ein av dei mest s\u00e6rprega forteljarane fr\u00e5 Cuba.", "\u00abHan har ei heilt eiga stemme, eit flott spr\u00e5k. Han skriv s\u00e6rs interessant, trekkjer linjer fr\u00e5 det private til det st\u00f8rre biletet, skaper eit intenst litter\u00e6rt univers, bidreg med eit alternativt blikk p\u00e5 Cuba. I boka \u00abBoring Home\u00bb er det til d\u00f8mes fantastisk flotte tekstar.\u00bb", "\u00abDen boka kan du ikkje f\u00e5 kj\u00f8pt p\u00e5 Cuba, fordi ho er forboden?\u00bb", "\u00abDet stemmer, men ho blei publisert p\u00e5 Cuba.\u00bb", "Ahmel seier han ikkje f\u00f8ler seg avgrensa i kva han kan skriva som forfattar p\u00e5 Cuba, og meiner b\u00f8kene han har gitt ut underbyggjer den p\u00e5standen. Han har til d\u00f8mes skrive ein prisl\u00f8na roman, \u00abLa noria\u00bb (Pariserhjulet) om ein sv\u00e6rt vanskeleg periode p\u00e5 Cuba, kalla \u00abDei fem gr\u00e5 \u00e5ra\u00bb (Quinquenio Gris), eller \u00abStalinistperioden\u00bb fr\u00e5 1971-1976. I desse \u00e5ra blei det gjort eit slags fors\u00f8k p\u00e5 sovjetifisering av Cuba som i dag ogs\u00e5 blir ford\u00f8mt av styresmaktene p\u00e5 \u00f8ya. Undertrykkinga var ekstra hard, og \u00abLa noria\u00bb handlar om ein eldre, homofil forfattar som opplever store problem og sensur.", "\u00abVil du seia at det er ytringsfridom p\u00e5 Cuba i dag?\u00bb", "Ahmel ler ein kort latter.", "\u00abAlle handlingar f\u00e5r ein reaksjon. I Orlandos tilfelle bestemte han seg for \u00e5 leggja seg p\u00e5 ei aktivistisk linje. Og, vel. S\u00e5 skjedde det ei rekke ting. Ei rekkje negative konsekvensar.\u00bb", "Det blir stille. Eg bakar sp\u00f8rsm\u00e5let mitt inn i eit ufarleggjerande smil:", "\u00abSvarte du p\u00e5 sp\u00f8rsm\u00e5let mitt n\u00e5? Du svarer ikkje direkte?\u00bb", "\u00abDu sp\u00f8r meg om ting du veit. Kva meining har det d\u00e5 kva eg seier?\u00bb", "Er dette m\u00e5ten ein cubanar svarer p\u00e5 n\u00e5r han f\u00e5r stilt direkte, kritiske sp\u00f8rsm\u00e5l om situasjonen p\u00e5 Cuba? Indirekte? Unnvikande? Eller er det slik Ahmel faktisk tenkjer? At han ikkje er begrensa av systemet, at du haustar som du s\u00e5r, at aktivisme mot systemet har sine logiske konsekvensar, slik det hadde for Orlando?", "Som journalist sit eg her og er i ein umulig situasjon. Eg kan ikkje vita sikkert kva Ahmel eigentleg tenkjer, om han svarer taktisk uklart eller \u00e6rleg intellektuelt og ope. Eg m\u00e5 nesten rekna med det siste, stola like mykje p\u00e5 Ahmel som dei som leverer svar som passar betre i min kritiske reportasje om ytringsfridom p\u00e5 Cuba. Eg er n\u00f8ydd til \u00e5 stola p\u00e5 at intervjuobjekta mine snakkar sannferdig, same kva dei svarer.", "Men eg kjem ikkje unna tvilen. N\u00e5r du p\u00e5 f\u00f8rehand har h\u00f8yrt og lese at cubanarar er redde for \u00e5 snakka fritt om regimet og situasjonen p\u00e5 \u00f8ya, i frykt for konsekvensane, hamnar du i ein pussig og uvant situasjon, b\u00e5de som journalist og som menneske. Korleis skal du forhalda deg n\u00e5r du ikkje heilt kan vita om folk snakkar fritt eller taktisk?", "Eg pensar samtalen inn p\u00e5 eit anna, meir ufarlig spor: Dei nylige, begynnande endringane p\u00e5 Cuba. Ahmel meiner du kan sj\u00e5 det n\u00e5r du g\u00e5r gjennom gatene. Etter at styresmaktene p\u00e5 visse omr\u00e5de lempa p\u00e5 reglane for \u00e5 kunna driva eiga n\u00e6ringsverksemd i liten skala, har det skjedd ting, s\u00e6rlig p\u00e5 s\u00f8rvissektoren. I gatene i Gamle Havanna poppar det opp nye barar og restaurantar. Fleie leiger ut rom. Mange har opna opp vindauget til kj\u00f8kkenet og sel sm\u00e5rettar og flasker med \u00f8l eller brus til folk ute i gata.", "\u00abDet har gitt livet p\u00e5 Cuba ein annan dynamikk, ein annan intensitet og andre muligheiter enn f\u00f8r. Eg syns det er ei endring til det betre. Individet treng ikkje p\u00e5 same m\u00e5te som f\u00f8r venta p\u00e5 staten, men kan ta initiativ og bestemma meir sj\u00f8lv,\u00bb seier Ahmel, som trur endringane ogs\u00e5 forplantar seg til det sosiale planet og at det vil skapa ny utvikling i landet som heile.", "\u00abEg trur det er bra at enkeltindivid f\u00e5r sjansen til \u00e5 engasjera seg i det \u00f8konomiske livet. Auka inntekter gir ogs\u00e5 auka skatteinntekter, som i sin tur kan hjelpa andre. Men kor det ender, veit eg ikkje. Me f\u00e5r h\u00e5pa endringane ogs\u00e5 f\u00f8rer til at cubanarar f\u00e5r lov til \u00e5 investera i andre sektorar enn bare s\u00f8rvis, og at \u00f8konomien kan veksa.\u00bb", "Eg bestemmer meg for styra samtalen inn i farlegare farvatn igjen:", "\u00abMen p\u00e5 demokratifronten har det ikkje skjedd same utvikling? Det finst framleis ingen opposisjon, ingen alternativ, ingen valfridom, ikkje noko demokrati p\u00e5 Cuba?\u00bb", "\u00abMe har jo eit valsystem, men kva som s\u00e5 skjer...\u00bb Her blir det ein lang tenkepause. Ahmel blir stille.", "\u00abVille du gjerne kunna velja mellom ulike politiske alternativ?\u00bb", "\u00abEg skulle framfor alt \u00f8nska at fleire var meir bevisste om politiske sp\u00f8rsm\u00e5l. Eg skulle \u00f8nska fleire deltok, med st\u00f8rre kunnskap, i diskusjonen rundt politiske og sosiale sp\u00f8rsm\u00e5l. Ikkje bare innanfor husets fire veggar, men ogs\u00e5 ute i gatene. D\u00e5 hadde me f\u00e5tt eit anna rom for diskusjon. Det hadde vore bra om fleire deltok aktivt i diskusjonen,\u00bb avsluttar Ahmel.", "Me g\u00e5r ut. Ein kar som sel postkort og bilete av Hemingway, b\u00e5de med fisk han har fanga og med Fidel, lurer p\u00e5 om me treng drosje tilbake til sentrum. Eg sp\u00f8r kor mykje det kostar.", "\u00ab25 turistpesos.\u00bb Han vil alts\u00e5 ha 250 kroner.", "\u00abMe betalte 12 for \u00e5 koma hit.\u00bb", "\u00abDet kostar 25 turistpesos.\u00bb", "\u00ab12.\u00bb", "\u00ab25.\u00bb", "Me tek lokalbussen. Han kostar 25 \u00f8re.", "Planen v\u00e5r var \u00e5 bes\u00f8ka Orlandos mor, sj\u00e5 huset der han vaks opp i bydelen Lawton, der hundane, kattane og b\u00f8kene hans framleis er. Men Orlando har sidan bes\u00f8ket v\u00e5rt p\u00e5 Island takka ja til eit doktorgrads-program for internasjonale forfattarar ved Washington University i St. Louis og flytta til USA. Den veka me er p\u00e5 Cuba er mora p\u00e5 bes\u00f8k hos sonen i det forgjetta landet. Dei to fekk sj\u00e5 kvarandre igjen likevel.", "I staden drar me til Vedado-bydelen. Den er meir moderne enn Gamle Havanna, utvikla i f\u00f8rste halvdel av 1900-talet. Bydelen ligg mellom gamlebyen og Miramar i aust og vest, og mot havet i nord, avgrensa av den verdskjende muren mot dei karibiske b\u00f8lgene, Malec\u00f3n, der kubanarane m\u00f8test n\u00e5r sola g\u00e5r ned og det blir svalare i lufta. Dette er, ved sida av Che, sannsynlegvis det mest fotograferte motivet fr\u00e5 Havanna.", "I Vedado bur Lia Villares. Ho er veninne av Orlando og ei viktig stemme i den kritiske, cubanske bloggosf\u00e6ren. I tillegg er ho bassist i det s\u00e6rs Castro-kritiske punkbandet Porno para Ricardo \u2013 Porno for Ricardo. Bandet kan aldri ha konsertar p\u00e5 Cuba. Skal dei opptre live, m\u00e5 det skje utanlands.", "Men i tillegg til \u00e5 vera bassist, er alts\u00e5 Lia erkl\u00e6rt dissident p\u00e5 Cuba. Det betyr at ho lever under konstant overvaking av styresmaktene. Og at ho er av den typen folk reiseguideb\u00f8kene seier at me under ingen omstende b\u00f8r m\u00f8ta n\u00e5r me er p\u00e5 \u00f8ya.", "Lia kom tilbake fr\u00e5 Miami dagen f\u00f8r, og har knapt f\u00e5tt pakka ut. Ho har eit fem\u00e5rig utreisevisum, og er paradoksalt nok friare enn mange andre til \u00e5 reisa. Ho lever p\u00e5 pengar ho f\u00e5r fr\u00e5 Princeton-universitetet i USA for \u00e5 samla inn materiale fr\u00e5 kulturscenen i Cuba.", "Ogs\u00e5 Lia blei kjent med Orlando p\u00e5 ein litter\u00e6r workshop for mange \u00e5r sidan.", "\u00abOrlando s\u00e5g heilt ulik ut d\u00e5. Han hadde kort h\u00e5r og skjorte, s\u00e5g ut som ein forskar p\u00e5 eit kontor. Men han var ein ekstremt talentfull og kreativ type som ville skriva og snakka ope om kva som er bra og d\u00e5rlig p\u00e5 Cuba. S\u00e5nne ting som folk unng\u00e5r \u00e5 snakka om her,\u00bb seier Lia.", "B\u00e5de ho og Orlando begynte \u00e5 blogga. Dei m\u00f8tte andre dissidentar, som den mest kjende av alle bloggande, cubanske dissidentar, Yoani S\u00e1nchez.", "\u00abSanchez har blitt synleg p\u00e5 ein m\u00e5te ingen andre cubanske bloggarar har oppn\u00e5dd. Men det finst mange andre,\u00bb seier Lia.", "\u00abVar det farleg \u00e5 halda p\u00e5 slik de gjorde i starten?\u00bb", "\u00abEg meinte det ikkje var farlig. Den aller f\u00f8rste, kritiske bloggaren, Jorge Alberto Aguillar, fekk litt problem, trur eg. Men det skjedde bare \u00e9in gong.\u00bb", "Bloggarane l\u00e6rte av kvarandre, om tekniske l\u00f8ysingar og teknikkar.", "\u00abMin f\u00f8rste blogg var strengt teke ei side for bandet Porno para Ricardo. Eg publiserte bilete, tekstar og videoar, men var meir visuell enn tekstbasert,\u00bb seier Lia. Og sj\u00f8lv om bandet var opposisjonelt og kritisk, og i tekstane seier direkte det folk seier n\u00e5r dei er trygge p\u00e5 at ingen informantar lyttar, var ikkje bloggen hennar s\u00e6rleg politisk p\u00e5 dette tidspunktet.", "\u00abM\u00e5let mitt var \u00e5 visa fram ei anna side av Cuba: Det unge Havanna, sett fr\u00e5 perspektivet til eit punkeband, fr\u00e5 ein friare st\u00e5stad der du kan seia ting som elles ikkje kan seiast. Bloggosf\u00e6ren er perfekt til dette: Det er gratis, enkelt teknologisk, og kan i prinsippet lesast i heile verda,\u00bb seier Lia.", "Dilemmaet er at knapt nokon p\u00e5 Cuba les bloggar, sidan tilgangen til internett er sterkt avgrensa. Tr\u00e5dlaust nett finst stort sett bare p\u00e5 dei store hotella, i enkelte parkar og i bestemte gater, der folk sit p\u00e5 fortauskantar og heng langs veggane med smarttelefonen mot andletet. For \u00e5 koma deg p\u00e5 nett der, m\u00e5 du kj\u00f8pa eit kort som kostar eit par dagsl\u00f8ner og gir deg ein time. \u00c5 ha nett heime kostar mange tusen kroner i m\u00e5naden, og er heilt urealistisk for den jamne cubanar. Som dermed er s\u00e6rs d\u00e5rlig informert om verda utanfor \u2013 og om kritiske bloggperspektiv p\u00e5 \u00f8ya dei bur p\u00e5.", "\u00abEin cubansk blogg er eigentleg retta mot verda utanfor Cuba. Og s\u00e5 kan han ha ein indirekte effekt heime,\u00bb seier Lia, som meiner cubanarar er \u00e5 rekna som analfabetar p\u00e5 nettet:", "\u00abI den grad dei brukar nettet, er det for \u00e5 kommunisera med vener og kjente p\u00e5 Facebook, ikkje for \u00e5 bli betre informert. Studentar p\u00e5 universitetet har ikkje internett, heller ikkje helsevesenet. Eg skj\u00f8nar ikkje korleis det er mulig \u00e5 hevda at cubansk utdanning og helsevesen held eit h\u00f8gt niv\u00e5 n\u00e5r ein ikkje har tilgang p\u00e5 digital teknologi. Det er bare propaganda.\u00bb", "Aller best trivst Lia i hengek\u00f8ya i atelieret til biletkunstnaren Luis Tr\u00e0paga, som ho deler husv\u00e6re med. Leilegheita er full av maleri og fotografi signert Luis, som ogs\u00e5 er ei opposisjonell stemme p\u00e5 Cuba.", "\u00abDet er ein interessant prosess \u00e5 f\u00e5 merkelappen \u201ddissident\u201d,\u00bb seier Luis, og forklarer: \u00abI starten m\u00f8ttest folk fr\u00e5 kultursf\u00e6ren, kunstnarar og artistar, som kreative menneske. S\u00e5 kom dei politiske dissidentane, fordi dei opplevde dette som ein slags fristad, der ein kunne diskutera ope med andre. Men d\u00e5 slutta dei kunstnarane som var redde for \u00e5 bli stempla som politiske dissidentar \u00e5 koma. Me sat igjen med ei gruppe politisk interesserte og kunstnarar som ikkje var redde, og som alle n\u00e5 blir definerte som politiske dissidentar.\u00bb", "Lia dreg resonnementet vidare:", "\u00abArtistar liker ikkje \u00e5 definera seg sj\u00f8lv for tydeleg eller forplikta seg til eit visst syn. Artistar liker den frie rolla si, \u00e5 ikkje ta for tydeleg stilling, heller dyrka ambivalensen og tvilen. Det ligg ein dose opportunisme i dette, men ogs\u00e5 ei stor grad av frykt i eit lukka samfunn som Cuba. S\u00e5 n\u00e5r ein musikar som Gorki \u00c1guila i Porno para Ricardo eller grafittikunstnaren El Sexto blir arrestert av politiske grunnar, blir det ikkje gjennomf\u00f8rt nokon kampanje der kunstnarkollegane st\u00e5r i k\u00f8 for \u00e5 protestera mot arrestasjonane. Grunnen er at dei er redde.\u00bb", "Denne mentaliteten finn du ogs\u00e5 i resten av det cubanske samfunnet, meiner ho. Folk engasjerer seg ikkje i kampen for grunnleggjande menneskerettar som ytringsfridom eller retten til \u00e5 driva politisk opposisjon. Mange er knapt klar over kva slag rettar dei manglar, men held uansett kjeft av frykt for konsekvensane.", "\u00abCuba er eit diktatur. Men det verste er at ingen bryr seg,\u00bb seier Lia.", "S\u00e5: Er kunsten og kunstnarane p\u00e5 Cuba politisk? Biletkunstnaren Luis svarer nei. Han meiner kunsten hans handlar om han sj\u00f8lv. N\u00e5r Lia finn fram fotografiet hans av eit cubansk flagg planta i ei vakker, cubansk kvinnerumpe, som jo ser ut som eit politisk bilete, svarer han at det er eit bilete av \u00abeit cubansk landskap\u00bb.", "\u00abMen du m\u00e5 jo leggja til at dette biletet er umulig \u00e5 stilla ut p\u00e5 Cuba fordi det er politisk ukorrekt,\u00bb seier Lia.", "\u00abDet stemmer. Han som skulle trykka biletet, sa nei. Han driv for seg sj\u00f8lv, og f\u00e5r stadig bes\u00f8k av overvakingspolitiet. Hadde dei funne dette trykket, ville han kome i tr\u00f8bbel,\u00bb seier Luis.", "\u00abS\u00e5nn er det \u00e5 vera dissident. Du kan bli nekta ei rekkje tenester, rett og slett fordi folk fryktar \u00e5 bli assosierte med namnet ditt. Det treng ikkje ein gong vera noko politisk, men du blir isolert fr\u00e5 samfunnet,\u00bb seier Lia.", "I tillegg m\u00e5 du t\u00e5la trakassering fr\u00e5 sikkerheitspolitiet.", "\u00abAlle veit kven som er dissidentar?\u00bb", "\u00abIkkje om du held l\u00e5g profil. Men er du nokolunde kjent, veit folk kven du er. Og sikkerheitspolitiet veit definitivt kven me er.\u00bb", "Det var ei verdshending d\u00e5 Barack Obama erkl\u00e6rte at han ville dra p\u00e5 statsbes\u00f8k til Cuba. Ikkje sidan Calvin Coolidges bes\u00f8k i 1928 hadde ein amerikansk president bes\u00f8kt naboen i s\u00f8r. Nesten 60 \u00e5r med kald krig mellom dei to s\u00e5g ut til \u00e5 vera over. Ra\u00fal Castro hadde s\u00f8rga for at ruta Obama skulle k\u00f8yra var nyasfaltert og fasadane ut mot denne ruta var nymala.", "Den dagen Obama landa i Havanna, s\u00f8ndag 20. mars 2016, ville Lia ned til sentrum for \u00e5 slutta seg til ein demonstrasjon arrangert av opposisjonsgruppa \u00abDamas de blanco\u00bb, Kvinner i kvitt. Organisasjonen best\u00e5r av koner, m\u00f8dre og andre kvinneleg slektningar av fengsla, cubanske dissidentar og demonstrerer kvar s\u00f8ndag ved \u00e5 g\u00e5 stille gjennom gatene i kvite klede. Gruppa oppstod under \u00abDen svarte v\u00e5ren\u00bb i 2003, d\u00e5 75 journalistar, menneskerettsaktivistar og bibliotekarar blei arresterte og d\u00f8mde til opp mot 28 \u00e5rs fengsel. Organisasjonen fekk Sakharov-prisen i 2005 \u2013 men leiaren Laura Poll\u00e1n fekk ikkje dra til Frankrike for \u00e5 ta imot prisen.", "Men, alts\u00e5: Lia var p\u00e5 veg for \u00e5 delta i denne s\u00f8ndagens marsj, som var spesielt mynta p\u00e5 den amerikanske presidenten og alle dei internasjonale journalistane som var p\u00e5 \u00f8ya. Det var ikkje bare dei cubanske leiarane som hadde tenkt p\u00e5 kva bilete som kunne sendast ut i verda denne dagen.", "\u00abEg gjekk ut, blei raskt passa opp av to store menn i sivil. Eg gjekk ned p\u00e5 hj\u00f8rnet, pr\u00f8vde \u00e5 ta ein drosje. D\u00e5 bilen stoppa, drog mennene opp identitetskort som dei viste sj\u00e5f\u00f8ren. Han skj\u00f8nte teikninga, og kj\u00f8rte vidare utan \u00e5 la meg sitja p\u00e5. Ingen drosjar ville plukka meg opp den dagen, med desse mennene ved sida av meg.\u00bb", "Lia kom seg alts\u00e5 ikkje til nokon demonstrasjon. I staden kom ein politibil og tok henne med til ei celle p\u00e5 politistasjonen. Slik dei gjorde med meir enn 50 av kvinnene i kvitt.", "\u00abDei heldt meg der til det var blitt kveld og m\u00f8rkt. Eg trur ideen var \u00e5 halda oss borte s\u00e5 lenge Obama var i sentrum.\u00bb", "Det er langt fr\u00e5 f\u00f8rste gong Lia er blitt arrestert. Luis har ogs\u00e5 blitt teken, fleire gonger.", "\u00abKva gjer dei med dykk? M\u00e5 de i forh\u00f8yr, eller l\u00e5ser dei dykk bare inne?\u00bb", "\u00abDet er alltid eit element av skremming. Beskjeden er alltid: \u00abKvifor blandar du deg inn i saker du burde halda deg unna? Dei oppf\u00f8rer seg som ein far som skal straffa den unge dottera, dei behandlar deg som eit barn som m\u00e5 irettesetjast og oppdragast,\u00bb svarer Lia.", "\u00abBlir du ikkje redd?\u00bb", "\u00abJo. Men eg trur ikkje eg er viktig nok til at det kan bli verkeleg alvorleg for min del. Ein person som Oswaldo Pay\u00e1, som var ein h\u00f8gprofilert opposisjonell, som var nominert til fredsprisen, og som eg meiner styresmaktene drap, m\u00e5tte passa seg. Men eg er ikkje s\u00e5 viktig.\u00bb", "\u00abSom open dissident blir du overvaka heile tida?\u00bb", "\u00abVennene v\u00e5re hevdar det, men det er ikkje sant. Dei overvakar oss ikkje 24 timar i d\u00f8gnet, bare ein del av d\u00f8gnet,\u00bb seier Luis. Men det er nok overvaking til at mange er redde for \u00e5 koma til dette huset, redde for \u00e5 bli sett her. Luis er lett lattermild og meiner det er ein smule paranoid. Dei som verkeleg lever under overvaking, har eit kamera plassert utanfor huset sitt, slik vokalisten og l\u00e5tskrivaren Gorki i Lias band. Der er overvakinga konstant.", "\u00abMe er ikkje s\u00e5 viktige,\u00bb seier Lia.", "\u00abEigentleg er det vel ei \u00e6re \u00e5 ha ei kamera,\u00bb flirer Luis.", "M\u00e5ten sikkerheitspolitiet held seg orientert om Lia og Luis, er gjennom \u00e5 snakka med naboane.", "\u00abSlik held dei orden p\u00e5 kven som kjem p\u00e5 bes\u00f8k hit, kven me m\u00f8ter,\u00bb seier Lia.", "\u00abNaboane kjem til \u00e5 fortelja at de kom; at det har vore to utlendingar her,\u00bb seier Luis.", "\u00abFolk passar p\u00e5 heile tida. Dei st\u00e5r kanskje ut p\u00e5 gata, ser ut som dei ikkje gjer noko som helst. Men eigentleg er dei som menneskelege kamera som registrerer alt som skjer,\u00bb seier Lia.", "\u00abEr det farleg for dykk \u00e5 snakka med oss n\u00e5?\u00bb", "Svaret fr\u00e5 Lia kjem kontant \u2013 og er bitte litt skremmande:", "\u00abNei. Det er mykje farlegare for dykk. Finn dei ut kva de er ute p\u00e5, blir de kasta ut av landet og f\u00e5r ikkje koma tilbake. Sannsynlegvis etter ein del avh\u00f8yr. Kanskje tar dei tinga dykkar.\u00bb", "\u00abS\u00e5 det er ikkje ytringsfridom p\u00e5 Cuba?\u00bb", "\u00abNei.\u00bb", "\u00abMen du praktiserer ytringsfridom p\u00e5 Cuba?\u00bb", "\u00abJa, for sj\u00f8lv om det ikkje er ytringsfridom her, finst det frie menneske her. Folk som oss.\u00bb", "Trur Lia det blir endringar p\u00e5 Cuba etter Fidel og Ra\u00fal Castro? Nei.", "\u00abDei har arverekkjef\u00f8lgja klar. Dei kjem til \u00e5 gi makta vidare til familien. Eg kallar Castro-familien for Kongefamilien p\u00e5 Cuba. Dessutan er det dei milit\u00e6re som sit p\u00e5 heile den \u00f8konomiske makta her, som eig all st\u00f8rre n\u00e6ringsverksemd. Dei kjem ikkje til \u00e5 gi makt eller pengar fr\u00e5 seg til folket.\u00bb", "Lia har alts\u00e5 heller ikkje s\u00e6rleg tru p\u00e5 \u00f8konomiske reformer. Klarer du \u00e5 etablera ei forretning som har ein viss suksess, blir du n\u00e6rmast etterforska. Og d\u00e5 kjem det nye statlege skattar og avgifter som aldri lar deg byggja opp s\u00e6rleg kapital.", "\u00abDet einaste cubanarar eigentleg vil, er \u00e5 koma seg bort. Alle kjempar for \u00e5 skaffa seg nok midlar til \u00e5 kunna dra. Det er det eigentlege provet p\u00e5 korleis det st\u00e5r til her. At s\u00e5 mange vil vekk. At alle vil til USA. Ingen ser for seg \u00e5 kunna leva eit godt liv her.\u00bb", "\u00abKvifor har ikkje du reist?\u00bb", "Lia ler. Seier det er eit godt sp\u00f8rsm\u00e5l:", "\u00abDet er ekstremt vanskeleg \u00e5 vera her. Men det er ogs\u00e5 ekstremt vanskeleg \u00e5 dra. Har du familie i USA, er det lettare, men er du aleine, er det ikkje lett. Slik som for Orlando.\u00bb", "Trassige Lia vil dessutan ikkje at nokon andre skal kunna definera at ho m\u00e5 dra. Ho vil ikkje dra fordi nokon p\u00e5 Cuba vil ha henne ut, fordi dei meiner at ho er til bry.", "\u00abDei eig ikkje landet. Dei eig ikkje meg. Dei bestemmer ikkje over meg. Og i staden for \u00e5 gi meg, vil eg bli for \u00e5 kjempa vidare, ikkje gi meg,\u00bb seier ho.", "Men Lia innr\u00f8mmer at det kan endra seg. I dag er ho 32 \u00e5r. Kanskje ser verda annleis ut n\u00e5r ho er 40.", "\u00abDet er ekstra komplisert for kvinner. Mange vel \u00e5 ikkje f\u00e5 barn. Mange vel \u00e5 dra herifr\u00e5, f\u00e5 barn utanlands. Det er ogs\u00e5 eit symptom p\u00e5 den reelle situasjonen p\u00e5 Cuba: At folketalet ikkje bare g\u00e5r ned fordi folk drar herifr\u00e5, men ogs\u00e5 fordi kvinner ikkje vil f\u00e5 barn her.\u00bb", "Lias p\u00e5stand er at den jamne cubanar ser at systemet ikkje fungerer \u2013 og er imot Castros kommunisme n\u00e5r dei er innanfor husets fire veggar og trygge. Likevel stiller folket opp p\u00e5 Revolusjonsplassen n\u00e5r det skal demonstrerast til st\u00f8tte for regimet. Og dei rapporterer inn om dei ser mistenkelege avvik.", "\u00abKvifor bidreg folk til st\u00f8tte for eit regime du hevdar dei er imot?\u00bb", "\u00abFordi cubanarane er redde. Dei trur dei har noko \u00e5 tapa \u2013 sj\u00f8lv om dei har ingenting. Har du ingenting, har du heller ingenting \u00e5 tapa.\u00bb", "Tilbake til Island og v\u00e5rt m\u00f8te med Orlando: Han blei alts\u00e5 ein av dei som trassa styresmaktene og sa ifr\u00e5. Han blei ein av dei som drog. N\u00e5r me m\u00f8ter han p\u00e5 Island er han godt p\u00e5 veg med romanen han aldri klarte \u00e5 skriva p\u00e5 Cuba. Boka skal sj\u00e5 sj\u00f8lvbiografisk ut, vera full av dokumentasjon, handla om \u00abOrlando Luis\u00bb, men ogs\u00e5 om opposisjonspolitikaren og Sakharovpris-mottakaren Oswaldo Pay\u00e1, som tilsynelatande k\u00f8yrde inn i eit tre og d\u00f8ydde 22. juli 2012, 60 \u00e5r gammal.", "\u00abDet var ikkje noko ulukke,\u00bb seier Orlando.", "Men sj\u00f8lv om romanen tek utgangspunkt i verkelege hendingar, og handlar om alt som har g\u00e5tt galt p\u00e5 Cuba, er det fiksjon. Og det er alts\u00e5 den einaste romanen Orlando ser for seg at han skal skriva.", "\u00abEg ser ikkje p\u00e5 meg som ein romanforfattar, men eg f\u00f8ler at eg skuldar det cubanske folket denne boka.\u00bb", "Han veit ikkje enn\u00e5 om han skal gi boka ut gjennom eit tradisjonelt forlag eller om han skal gi henne ut gratis, p\u00e5 nettet:", "\u00abEg er fascinert av internettlogikken, og ser store muligheiter i \u00e5 f\u00e5 spreidd boka via bloggen min, via Facebook, der eg har mange som f\u00f8lgjer meg.\u00bb", "Cyberspace har alts\u00e5 blitt opposisjonelle cubanarars viktigaste arena for \u00e5 spreia tankane, tekstane og fotografia sine. I Reykjavik viser Orlando oss opposisjonelle musikkvideoar. Carlos Varelas \u00abFoto de Familia\u00bb, der Orlando har lagt engelsk teksting p\u00e5 Youtube-versjonen, slik at ogs\u00e5 folk utanfor det spanske spr\u00e5komr\u00e5det skal skj\u00f8na kritikken. Porno para Ricardo \u2013 Lias band \u2013 med \u00abEl comandante\u00bb, eit stykke politisk punk.", "\u00abDette er grunnen til at folk ikkje f\u00e5r tilgang til internett p\u00e5 Cuba. For d\u00e5 ville dei f\u00e5tt sett slike videoar. Me som bur utanfor Cuba veit meir om kva som foreg\u00e5r p\u00e5 Cuba enn dei som bur der, for dei har ingen annan informasjon enn den staten gir dei. Eg veit meir enn mor mi om kva som skjer p\u00e5 Cuba,\u00bb seier Orlando.", "Og s\u00e5 viser han Youtube-videoar av Fidel, der han st\u00e5r p\u00e5 FNs talarstol i 1959 og seier at han og kameratane hans ikkje er kommunistar. Han seier at det f\u00f8rste diktatorar gjer, er \u00e5 innf\u00f8ra sensur, hindra den frie pressa. \u00abDet er ingen tvil om at diktaturets fremste fiende, er den frie pressa,\u00bb seier Castro \u2013 som d\u00f8yr ei veke etter at me har kome heim fr\u00e5 Cuba.", "Og i straumen av flimrande, gamle bilete, dukkar han opp igjen. Portrettet av revolusjonshelten. Che:", "\u00abDi meir ein gjer Che om til eit popikon, di meir blir han \u00f8ydelagt \u2013 og det er bra. Det er flott at Andy Warhol har laga popkunst av han, at Madonna har gjort han til popmusikk. Det er flott at homseaktivistar bruker biletet av han i regnbogefargar \u2013 sj\u00f8lv om Che sj\u00f8lv var homofob som f\u00e5. Bruk han gjerne i kampen for kva sak det skal vera; det er ein m\u00e5te \u00e5 fjerna han fr\u00e5 det han faktisk var. Che var kanskje ein helt, men han var ein tragisk helt.\u00bb", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9ba61248ef45693315953d1b1b3f181e1bd1a5416987d832ed5992c7c339b9f5"}, {"field": "createtime", "value": "2017-05-28T13:06:06.000Z"}, {"field": "description", "value": "Ein dag blei Orlando Luis Pardo Lazo kalla inn p\u00e5 sjefens kontor. Der fekk den unge forskaren sparken \u2013 og framtidsplanane hans blei knuste. Orlando hadde kritisert Fidel Castros Cuba. Det gjer du ikkje ustraffa."}, {"field": "dominantimage", "value": "http://www.adressa.no/incoming/article14784259.ece/3unusx/ALTERNATES/w980-default/doc6v1hu3ewvo5nrtnulm9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d38a77be32da044822d0aef16ffafd7672a45fc0.jpg?592b26a4"}, {"field": "dominantthumbnaildimensions", "value": "300x169"}, {"field": "heading", "value": ["\u00d8yhopparen fr\u00e5 Havanna -adressa.no", "Ikkje ei paradis\u00f8y", "Sjakk med Bobby", "Fr\u00e5 lydig til kritisk", "Forskaren blir forfattar", "Dissident?", "Teken av politiet", "Cubanarar som barn", "Utreisa", "Revolusjonsplassen, Havanna", "Parallelle \u00f8konomiar", "Tystarsamfunnet", "I Hemingways rike", "- Best \u00e5 vera p\u00e5 Cuba", "Ytringsfridom p\u00e5 Cuba?", "Endringar p\u00e5 Cuba?", "Dissident med bass", "Orlando som streiting", "Dissidenten", "Arrestert p\u00e5 Obama-dagen", "Konstant overvaking?", "Trur ikkje p\u00e5 endringar", "Reykjavik, Island"]}, {"field": "id", "value": "d38a77be32da044822d0aef16ffafd7672a45fc0"}, {"field": "keyword", "value": ["Ukeadressa", "Cuba", "Utenriks", "forfattere", "Fribyforfattere"]}, {"field": "keywords", "value": "Ukeadressa,Cuba,Utenriks,forfattere,Fribyforfattere"}, {"field": "kw-category", "value": ["pluss", "magasin"]}, {"field": "kw-classification", "value": "education"}, {"field": "kw-company", "value": ["facebook", "pulitzer"]}, {"field": "kw-concept", "value": ["vera", "halda l\u00e5g profil", "generasjon null", "cubansk", "kva", "seia"]}, {"field": "kw-entity", "value": ["revolusjonsplassen", "lada", "castro", "youtube", "luis", "generasjon", "comit\u00e9 de defensa", "a. den", "generaci\u00f3n zero", "porno", "revoluci\u00f3n", "gorki \u00e1guila", "ernesto", "foto de familia", "la caba\u00f1a", "systemet", "kvinner", "leve", "a. ingen", "fidel og ra\u00fal castros cuba", "madonna", "gaveta franz kafka", "che", "lia og luis", "fidel og ra\u00fal castro", "island og reykjavik", "fidel", "ahmel echavarr\u00eda", "gamle havanna", "folket", "damas", "brown", "finn", "vedado", "kongefamilien", "generacion zero", "coj\u00edmar", "guerrillero heroico", "el sexto", "boring home"]}, {"field": "kw-location", "value": ["reykjavik", "europa", "pittsburgh", "lawton", "norge", "venezuela", "st. louis", "miami", "rhode island", "princeton", "brooklyn", "spania", "frankrike", "stavanger", "orlando", "miramar", "ricardo", "guevara", "cuba", "pilar"]}, {"field": "kw-pageclass", "value": "article"}, {"field": "kw-person", "value": ["jorge alberto aguillar", "carlos varelas", "barack obama", "fulgencio batista", "orlando luis", "bobby fischer", "mona lisas", "oswaldo pay\u00e1", "ra\u00fal castro", "donald trump", "orlando luis pardo lazo", "alberto kordas", "yoani s\u00e1nchez", "luis tr\u00e0paga", "calvin coolidges", "fidel castros cuba", "boris spassky", "karibias las vegas", "hugo ch\u00e1vez", "che guevara", "lia villares", "ernest hemingway", "gregorio fuentes", "mario vargas llosa", "laura poll\u00e1n", "george orwells", "fidel castro", "andy warhol"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14784259.ece/3unusx/ALTERNATES/w980-default/doc6v1hu3ewvo5nrtnulm9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8yhopparen fr\u00e5 Havanna"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/28/%C3%98yhopparen-fr%C3%A5-Havanna-14784212.ece"}, {"field": "pageclass", "value": ["article"]}, {"field": "publishtime", "value": "2017-05-28T14:02:44.000Z"}, {"field": "recs-articleid", "value": "14784212"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-28T14:02:44.000Z"}, {"field": "recs-rawtitle", "value": "\u00d8yhopparen fr\u00e5 Havanna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ein dag blei Orlando Luis Pardo Lazo kalla inn p\u00e5 sjefens kontor. Der fekk den unge forskaren sparken \u2013 og framtidsplanane hans blei knuste. Orlando hadde kritisert Fidel Castros Cuba. Det gjer du ikkje ustraffa."}, {"field": "thumbnail", "value": "http://content-thumbnail.cxpublic.com/content/thumbnail200x150/d38a77be32da044822d0aef16ffafd7672a45fc0.jpg?592b26a4"}, {"field": "thumbnailfullheightdimensions", "value": "200x8159"}, {"field": "timestamp", "value": "2017-05-28T19:36:04.000Z"}, {"field": "title", "value": "Orlando hadde kritisert Fidel Castros Cuba. Det gjer du ikkje ustraffa"}, {"field": "url", "value": "http://www.adressa.no/pluss/magasin/2017/05/28/%c3%98yhopparen-fr%c3%a5-Havanna-14784212.ece"}, {"field": "urlhash", "value": "d38a77be32da044822d0aef16ffafd7672a45fc0"}], "score": 0.94668144, "siteId": "9222270286501375973", "id": "d38a77be32da044822d0aef16ffafd7672a45fc0"}

