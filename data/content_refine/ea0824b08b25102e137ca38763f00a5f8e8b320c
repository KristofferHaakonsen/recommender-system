{"fields": [{"field": "modifiedtime", "type": "time", "value": "2014-06-12T12:18:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kurt lekanger", "amobil.no"]}, {"field": "body", "value": ["Saken oppdateres.", "Utviklingen p\u00e5 mobilfronten har g\u00e5tt vanvittig raskt, og moderne smartmobiler har en ytelse og spesifikasjoner som ville v\u00e6rt ren science fiction for bare f\u00e5 \u00e5r siden. Men p\u00e5 ett punkt har det ikke skjedd s\u00e5 mye: batteritiden.", "I \u00abgamle dager\u00bb kunne du ofte bruke telefonen i flere dager f\u00f8r du ble n\u00f8dt til \u00e5 lade, men de fleste smartmobiler av nyere dato krever at du lader hver dag hvis du bruker telefonen noenlunde aktivt.", "Nye telefoner har f\u00e5tt skjermer med sv\u00e6rt h\u00f8y oppl\u00f8sning, og jo flere punkter p\u00e5 skjermen som skal oppdateres, jo h\u00f8yere blir str\u00f8mforbruket \u2013 selv om det riktignok har blitt gjort mye for \u00e5 f\u00e5 ned str\u00f8mforbruket til b\u00e5de skjermen og andre komponenter i telefonen. Kraftige firekjernersprosessorer som kj\u00f8res p\u00e5 h\u00f8y klokkefrekvens bidrar ogs\u00e5 til \u00e5 redusere batteritiden.", "Vil du ha lang batteritid, kan det faktisk l\u00f8nne seg \u00e5 kj\u00f8pe en enklere og billigere telefon i stedet for toppmodellene. Disse har svakere prosessor og skjermer med lavere oppl\u00f8sning, og begge deler bidrar til at str\u00f8mforbruket totalt sett blir lavere.", "Det er riktignok ikke alltid batteritiden blir bedre, siden toppmodellene ogs\u00e5 gjerne har st\u00f8rre batteri \u2013 s\u00e5 det du skal se etter er en telefon med svak ytelse og lavoppl\u00f8selig skjerm, men stort batteri.", "For mange er det ikke noe alternativ \u00e5 kj\u00f8pe en treg telefon for \u00e5 f\u00e5 bedre batteritid, og da kan det v\u00e6re et godt alternativ \u00e5 heller ha en toppmodell du bruker til daglig \u2013 og s\u00e5 i tillegg kj\u00f8pe en enkel knappetelefon som du kan ha som reservemobil til \u00e5 ringe med de gangene du har behov for ekstra lang batteritid.", "Praktisk for eksempel hvis du skal p\u00e5 fjelltur og kommer til \u00e5 v\u00e6re langt unna stikkontakter lenge. Enkle knappetelefoner som for eksempel Samsung E1200 og Nokia 106 koster ikke mer enn 200-300 kroner og har standbytid p\u00e5 over \u00e9n m\u00e5ned \u2013 noe du bare kan dr\u00f8mme om med en smartmobil.", "P\u00e5 nyere Android-telefoner er det lett \u00e5 finne ut hva som bruker mest str\u00f8m. Du g\u00e5r inn i innstillingsmenyen og velger Batteri for \u00e5 f\u00e5 en oversikt over str\u00f8mforbruket til apper, skjerm, Wi-Fi og andre funksjoner p\u00e5 telefonen.", "En graf viser deg hvor lenge telefonen har v\u00e6rt i bruk, og hvordan batteriet har blitt tappet i l\u00f8pet av denne tiden. Trykker du p\u00e5 den enkelte appene eller tjenestene nedover i listen, f\u00e5r du opp mer informasjon om blant annet hvor mye CPU-tid som er brukt, hvor mye data som er mottatt via Wi-Fi og mobilnettet, og s\u00e5 videre. Noen ganger f\u00e5r du opp valg som lar deg \u00f8ke batteritiden noe.", "G\u00e5r du for eksempel inn p\u00e5 Google Play-tjenester f\u00e5r du mulighet til \u00e5 skru av og p\u00e5 at Google skal bruke posisjoneringstjenester. Og g\u00e5r du inn p\u00e5 Skjerm, f\u00e5r du mulighet til \u00e5 endre hvor raskt skjermen skal slukke, eller hvor lyssterk den skal v\u00e6re.", "Apper som kj\u00f8rer i bakgrunnen kan ofte st\u00e5 for en veldig stor andel av det totale batteriforbruket. Hvis du opplever at batteritiden plutselig blir mye d\u00e5rligere enn den har v\u00e6rt f\u00f8r, er det ofte en app som har skylden.", "Bruk batterioversikten til \u00e5 se om det er bestemte apper som bruker mer str\u00f8m enn andre. Noen apper blir liggende og utf\u00f8re ulike oppgaver i bakgrunnen, selv om du har g\u00e5tt ut av dem. Sjekk om du kan endre innstillinger for den enkelte appen, og vurder \u00e5 avinstallere apper du ikke bruker.", "Gj\u00f8r det ogs\u00e5 til en vane \u00e5 avslutte apper du ikke har tenkt \u00e5 bruke p\u00e5 en stund. I Android kan du holde inne Hjem-knappen eller menyknappen for \u00e5 f\u00e5 opp en liste over de siste appene du har brukt (noen telefoner har en egen knapp for dette). Avslutt de du ikke bruker.", "Mange apper bruker GPS og Wi-Fi for \u00e5 finne ut hvor mobiltelefonen din befinner seg. Det er selvf\u00f8lgelig veldig praktisk n\u00e5r du skal bruke en Google Maps eller andre kart- og navigasjons-apper, men det er ikke sikkert det er like nyttig at telefonen konstant skal sende posisjonsdata til Google.", "Har du ikke behov for at Google N\u00e5 skal fortelle deg hvor lang tid du kommer til \u00e5 bruke til jobben, kan du g\u00e5 inn p\u00e5 Innstillinger -> Plassering og Google Posisjonsrapportering og skru av dette.", "LES OGS\u00c5: S\u00e5 mye vet Google om deg", "Under Innstillinger -> Plassering kan du ogs\u00e5 se om det er noen apper som har brukt GPS-funksjonene i telefonen i det siste, og hvor mye dette har p\u00e5virket batteritiden. Noen apper gir deg mulighet til \u00e5 velge om du vil tillate at de skal hente inn posisjon, mens du i andre tilfeller ikke har mulighet til \u00e5 endre dette. Men du kan i alle tilfeller skru av GPS-funksjonen i telefonen.", "I Android 4.4 KitKat har du f\u00e5tt en ny funksjon som lar apper finne posisjonen til telefonen uten like h\u00f8yt str\u00f8mforbruk som tidligere. Du skrur p\u00e5 denne ved \u00e5 g\u00e5 inn p\u00e5 Innstillinger -> Plassering -> Modus og velge Str\u00f8msparing. Da f\u00e5r du litt mindre n\u00f8yaktighet p\u00e5 posisjoneringen, men lavere str\u00f8mforbruk.", "De fleste som har en Android-telefon, har lagt til \u00e9n eller flere kontoer som skal synkroniseres med telefonen. Du har kanskje en Google-konto, hvor e-post, kalender og kontakter synkroniseres fra, og kanskje du ogs\u00e5 har lagt til jobbens e-postkonto, en Evernote-konto for \u00e5 synkronisere notater, en Dropbox-konto for \u00e5 synkronisere bilder og dokumenter, og s\u00e5 videre.", "Jo mer som skal synkroniseres i bakgrunnen, jo mer str\u00f8m bruker telefonen. I tillegg brukes det selvf\u00f8lgelig ogs\u00e5 av datakvoten din, hvis du ikke er tilkoblet Wi-Fi.", "Vurder derfor om du virkelig trenger kontinuerlig synkronisering av absolutt alt. Kanskje du kan la jobb-e-posten synkroniseres kun mellom klokken 8 og 16? Eller kanskje du klarer deg uten \u00abpush\u00bb, slik at innboksen din oppdateres kun n\u00e5r du aktivt starter opp e-post-appen? Du finner innstillinger for synkronisering i e-post-appen og under Innstillinger -> Kontoer .", "Google Play kan automatisk oppdatere appene dine n\u00e5r det kommer nye versjoner. Praktisk nok, men det g\u00e5r p\u00e5 bekostning av batteritiden. Du kan skru av autooppdateringen ved \u00e5 starte Google Play-appen, velge Innstillinger og Oppdater apper automatisk. S\u00e5 kan du heller oppdatere manuelt n\u00e5r telefonen st\u00e5r til lading.", "Bilder du tar med telefonen vil automatisk kunne lastes opp til b\u00e5de Google-kontoen din og eventuelt ogs\u00e5 til andre tjenester, for eksempel Dropbox. Tar du mye bilder og har automatisk bildeopplasting skrudd p\u00e5, merkes det fort p\u00e5 batteritiden.", "G\u00e5 inn i innstillingsmenyen p\u00e5 telefonen, velg for eksempel Google-kontoen, og skru av synkronisering av det du ikke trenger. Du kan ogs\u00e5 g\u00e5 inn i Bilder-appen, trykke Meny-knappen og velge Autolagring. I Dropbox m\u00e5 du starte appen, trykke menyknappen og velge Settings , og deretter skru av bildeopplasting.", "Har du d\u00e5rlig dekning, vil telefonen bruke mer str\u00f8m enn om du har god dekning. \u00c5rsaken er at telefonen vil sende med h\u00f8yere styrke for at signalene skal rekke frem til basestasjonen.", "D\u00e5rlig dekning er det ikke alltid man f\u00e5r gjort noe med, men har du muligheten til \u00e5 g\u00e5 et sted med bedre dekning kan du alts\u00e5 f\u00e5 litt ekstra batteritid. Sitter du p\u00e5 toget eller bussen og surfer p\u00e5 mobilen med elendig dekning, vil batteriet tappes fort. Har toget eller bussen Wi-Fi-nett, kan du f\u00e5 bedre batteritid ved \u00e5 surfe via dette nettet i stedet for via mobilnettet \u2013 i hvert fall hvis mobildekningen er veldig d\u00e5rlig.", "De fleste liker lyssterke skjermer, men har du skrudd lysstyrken p\u00e5 maks sier det seg selv at batteriet g\u00e5r raskere tom for str\u00f8m.", "Det gjelder spesielt for mobiler med store og h\u00f8yoppl\u00f8ste skjermer. Ta turen innom innstillingsmenyene og juster lysstyrken litt ned, og skru gjerne ogs\u00e5 p\u00e5 automatisk lysstyrke slik at lysstyrken automatisk tilpasser seg lyset fra omgivelsene.", "Lar du skjermen slukke automatisk etter 30 sekunder i stedet for flere minutter, vil det kunne merkes p\u00e5 batteritiden.", "Bluetooth er greit \u00e5 ha p\u00e5sl\u00e5tt hvis du for eksempel daglig bruker Bluetooth-h\u00e5ndfrisett eller har telefonen koblet til h\u00e5ndfril\u00f8sningen i bilen. Men bruker du Bluetooth bare sporadisk, er det like greit \u00e5 skru det av. Det samme med NFC \u2013 Near Field Communication.", "Dette er en funksjon som har f\u00e5 bruksomr\u00e5der i dag, og som de f\u00e6rreste av oss bruker. Og slik kommer det antagelig til \u00e5 v\u00e6re inntil NFC-baserte betalingsl\u00f8sninger dukker opp. Bruker du det ikke \u2013 skru det av.", "Begynner batteriet \u00e5 bli tomt? En l\u00f8sning da kan v\u00e6re \u00e5 g\u00e5 inn i innstillingsmenyen og skru av mobildata. Det vil forhindre at apper bruker data i bakgrunnen.", "Unng\u00e5 \u00e5 bruke \u00ablevende bakgrunner\u00bb \u2013 alts\u00e5 bakgrunnsbilder med masse fancy effekter. Det ser fint og flott ut \u2013 men prosessoren og grafikkretsene i telefonen m\u00e5 jobbe for \u00e5 oppdatere effektene, og det koster i form av \u00f8kt str\u00f8mforbruk.", "Mange mobilprodusenter har veldig gode str\u00f8mstyringsfunksjoner som ofte er skrudd av som standard.", "Noen mobiltelefoner kan justere ned prosessorhastigheten og lysstyrken p\u00e5 skjermen n\u00e5r batteriet kommer under et bestemt niv\u00e5, og funksjoner som for eksempel vibrasjoner n\u00e5r du trykker p\u00e5 skjermen kan ogs\u00e5 skrus av ved lavt batteriniv\u00e5.", "P\u00e5 noen telefoner er det funksjoner som kan gi lavere str\u00f8mforbruk n\u00e5r telefonen ikke er i bruk . For eksempel har Sony-mobilene en funksjon som heter Stamina mode, som automatisk skrur av mobildata og Wi-Fi n\u00e5r skjermen er slukket.", "Du kan velge om det er apper som fortsatt skal ha tilgang til Wi-Fi/mobildata n\u00e5r skjermen er slukket, og p\u00e5g\u00e5ende nedlastinger vil fortsette som normalt. Sony-mobilene kan ogs\u00e5 bruke posisjonsdata fra mobilmaster til \u00e5 \u00abforst\u00e5\u00bb n\u00e5r du er i n\u00e6rheten av et forh\u00e5ndsdefinert tr\u00e5dl\u00f8st nettverk, og skru p\u00e5 Wi-Fi kun n\u00e5r du er i n\u00e6rheten av et Wi-Fi-nettverk for eksempel hjemme eller p\u00e5 jobb.", "N\u00e5r telefonen f\u00f8rst er tom for str\u00f8m vil du antagelig \u00f8nske \u00e5 f\u00e5 \u00abfylt opp tanken\u00bb igjen s\u00e5 fort som overhodet mulig. Men visste du at det ikke er likegyldig hvilken USB-lader du bruker, eller om du lader via en USB-port p\u00e5 PC-en eller via en dedikert USB-lader?", "\u00c5rsaken til at det ofte tar lenger tid \u00e5 lade via PC-en enn via en dedikert USB-lader, er at laderne du plugger i stikkontakten vanligvis leverer mer str\u00f8m enn USB-uttaket i PC-en. Men ogs\u00e5 mellom laderne du plugger i stikkontakten kan det v\u00e6re store forskjeller.", "Alle USB -utganger leverer en spenning p\u00e5 5 volt (V), men mengden str\u00f8m kan variere fra 500 milliampere (mA) p\u00e5 en PC og helt opp til 2100 mA, det vil si 2,1 ampere (A), p\u00e5 for eksempel Apples iPad-lader. Omregnet til effekt, som oppgis p\u00e5 noen ladere, betyr det fra 2,5 watt (W) og helt opp til 10,5 watt (5V x 0,5A = 2,5W, eller 5V x 2,1A = 10,5W). De fleste ladere som f\u00f8lger med mobiltelefoner er p\u00e5 fra 700 mA til 1000 mA (1A). For raskest mulig lading, l\u00f8nner det seg \u00e5 velge en lader som kan levere mye str\u00f8m.", "De fleste telefoner av nyere dato skal kunne lades opp raskere ved \u00e5 benytte en kraftigere str\u00f8mforsyning. Det kan variere litt hvorvidt telefoner klarer \u00e5 lade raskere n\u00e5r du kobler til en kraftigere lader, men USB-laderen og telefonen \u00absnakker sammen\u00bb slik at du ikke skal kunne \u00f8delegge noe ved \u00e5 koble til en kraftigere lader enn det som f\u00f8lger med telefonen.", "Du kan lese mer om hurtiglading her \u00bb", "Til noen telefoner er det mulig \u00e5 kj\u00f8pe ekstra store batterier, men hvis ikke det lar seg gj\u00f8re kan et godt alternativ v\u00e6re \u00e5 g\u00e5 til anskaffelse av en n\u00f8dlader.", "En n\u00f8dlader er ikke annet enn et ekstra batteri som har USB-tilkobling til mobiltelefon eller nettbrett. I tillegg pleier det \u00e5 v\u00e6re en knapp for \u00e5 skru laderen av eller p\u00e5, og gjerne ogs\u00e5 en batteriindikator.", "Noen av n\u00f8dladerne bruker vanlige AA-batterier, slik at du kan stikke innom n\u00e6rmeste bensinstasjon og kj\u00f8pe batterier til \u00e5 lade opp telefonen din med. De fleste har imidlertid et innebygget batteri som du lader fra PC-en eller med en USB-lader.", "De minste n\u00f8dladerne holder til \u00e5 lade opp telefonen kanskje \u00e9n gang, mens de med st\u00f8rre batterier holder til \u00e5 lade opp 2-3 ganger.", "Skal du lade en mobiltelefon holder det at laderen kan levere for eksempel 1 ampere med str\u00f8m, mens du b\u00f8r velge en med en USB-port p\u00e5 for eksempel 2 ampere hvis du vil lade nettbrettet ditt ogs\u00e5.", "Her er noen n\u00f8dladere vi har testet i det siste:", "En solcellelader kan ogs\u00e5 v\u00e6re et godt alternativ for friluftsmennesker. Men styr unna de minste, de bruker usannsynlig lang tid p\u00e5 \u00e5 lade. Vi har imidlertid selv hatt noenlunde god erfaring med en litt st\u00f8rre solcellel\u00f8sning som lader opp en batteripakke, som igjen brukes til \u00e5 lade telefonen.", "Men lading med sol tar lang tid, s\u00e5 dette fungerer best som n\u00f8dl\u00f8sning hvis du ikke har behov for \u00e5 lade s\u00e5 ofte.", "Du kan lese v\u00e5r test av l\u00f8sningen fra mobillader.no her"]}, {"field": "category0", "value": "forbruker"}, {"field": "contenthash", "value": "eaea7628858b60bc6d557e880a213764677bf6fc028b366718edde75e20dc740"}, {"field": "createtime", "value": "2017-05-01T05:30:17.000Z"}, {"field": "description", "value": "Og her er de smarte dingsene som hjelper deg n\u00e5r batteriet er tomt."}, {"field": "dominantimage", "value": "http://www.adressa.no/incoming/article9795314.ece/ALTERNATES/w980-default/android.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ea0824b08b25102e137ca38763f00a5f8e8b320c.jpg?598c4c60"}, {"field": "dominantthumbnaildimensions", "value": "300x169"}, {"field": "heading", "value": ["Slik f\u00e5r du maks ut av batteriet p\u00e5 Android-mobilen -adressa.no", "\u00c9n m\u00e5neds standby-tid", "Sjekk hva som har brukt str\u00f8m", "Hva kj\u00f8rer i bakgrunnen?", "Synkronisering i bakgrunnen", "D\u00e5rlig dekning = kortere batteritid", "Andre innstillinger du b\u00f8r sjekke", "Sjekk produsentens egne str\u00f8mspare-innstillinger", "Lad raskere", "N\u00f8dladere"]}, {"field": "id", "value": "ea0824b08b25102e137ca38763f00a5f8e8b320c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "technology-and-computing"}, {"field": "kw-company", "value": ["sony", "google"]}, {"field": "kw-concept", "value": ["bruk", "d\u00e5rlig dekning", "batteri", "lad", "telefon", "skru"]}, {"field": "kw-entity", "value": ["stamina", "android", "str\u00f8msparing", "innstillinger", "apples ipad", "google maps", "meny", "google posisjonsrapportering", "samsung e1200", "autolagring", "evernote", "bilder", "hjem", "google n\u00e5", "skjerm", "kitkat", "settings", "wi-fi", "google play", "nokia 106", "field communication", "dropbox", "bluetooth", "innstillinger og oppdater", "batteri"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article9795314.ece/ALTERNATES/w980-default/android.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik f\u00e5r du maks ut av batteriet p\u00e5 Android-mobilen"}, {"field": "og-type", "value": "article"}, {"field": "og-url", "value": "http://www.adressa.no/forbruker/article9791421.ece"}, {"field": "pageclass", "value": ["article"]}, {"field": "publishtime", "value": "2014-06-11T14:52:56.000Z"}, {"field": "recs-articleid", "value": "9791421"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-06-11T14:52:56.000Z"}, {"field": "recs-rawtitle", "value": "Slik f\u00e5r du maks ut av batteriet p\u00e5 Android-mobilen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Og her er de smarte dingsene som hjelper deg n\u00e5r batteriet er tomt."}, {"field": "thumbnail", "value": "http://content-thumbnail.cxpublic.com/content/thumbnail200x150/ea0824b08b25102e137ca38763f00a5f8e8b320c.jpg?598c4c60"}, {"field": "thumbnailfullheightdimensions", "value": "200x2490"}, {"field": "timestamp", "value": "2017-08-10T12:06:56.000Z"}, {"field": "title", "value": "Slik f\u00e5r du maks ut av batteriet p\u00e5 Android-mobilen"}, {"field": "url", "value": "http://www.adressa.no/forbruker/article9791421.ece"}, {"field": "urlhash", "value": "ea0824b08b25102e137ca38763f00a5f8e8b320c"}], "score": 0.61740345, "siteId": "9222270286501375973", "id": "ea0824b08b25102e137ca38763f00a5f8e8b320c"}

