{"fields": [{"field": "modifiedtime", "type": "time", "value": "2015-03-29T16:10:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "egil opland"}, {"field": "body", "value": ["Saken oppdateres.", "N\u00e6rmere 40 tr\u00f8nderske omr\u00e5der med granskog er vernet p\u00e5 initiativ fra skogeierne selv.", "\u2013 Vernet har skjedd uten konflikter, sier n\u00e6ringspolitisk r\u00e5dgiver Kenneth Svensson i interesseorganisasjonen Allskog.", "Ogs\u00e5 WWF-Norge er forn\u00f8yd.", "\u2013 I dag er det en fryd \u00e5 jobbe med skogvern. Det er s\u00e5 og si totalt uten konflikt sammenlignet med 1990- og 2000-tallet. Da var det demonstrasjoner mot hogst og store konflikter mellom skogeiere og naturvernere, sier skogbiolog og r\u00e5dgiver Trude Myhre i WWF-Norge.", "Ordningen med frivillig vern ble innf\u00f8rt fra 2004. N\u00e5 er det skogeierne som selv tilbyr omr\u00e5der for vern mot erstatning fra staten. F\u00f8r var det staten som tok initiativet og styrte prosessen.", "I S\u00f8r-Tr\u00f8ndelag har Fylkesmannen startet forberedelser til vern av to nye skogomr\u00e5der. Homla i Malvik og Tangvolla i Kl\u00e6bu og Selbu er privat eid, og grunneierne tilbyr frivillig vern. I omr\u00e5dene er det p\u00e5vist flere r\u00f8dlistede arter av blant annet lav, og deler er kystgranskog.", "\u2013 Jeg regner med at det kan fattes vedtak om vern i desember, sier seniorr\u00e5dgiver Jan Erik Andersen ved milj\u00f8vernavdelingen hos Fylkesmannen.", "Den tradisjonelt tidkrevende verneprosessen er avl\u00f8st av en raskere, rimeligere og mer effektiv saksgang. Mye av jobben var gjort da Homla og Tangvolla havnet p\u00e5 Fylkesmannens bord.", "\u2013 Allskog, en representant for staten og grunneierne har forhandlet frem forslag til blant annet avgrensning, verneregler og erstatning. N\u00e5 tar vi over og kj\u00f8rer den formelle prosesen i m\u00e5l med h\u00f8ringer og eventuelle justeringer, sier Andersen.", "Allskog har bist\u00e5tt mange skogeiere med frivillig vern i M\u00f8re og Romsdal, Tr\u00f8ndelags-fylkene og Nordland.", "\u2013 Interesssen er \u00f8kende. Det er et jevnt tilsig av skogeiere som \u00f8nsker informasjon om ordningen, og vil ha skog vurdert. For at vi skal g\u00e5 videre, m\u00e5 omr\u00e5dene blant annet ha dokumenterte milj\u00f8verdier p\u00e5 minst regionalt niv\u00e5. Slike verdier oppdages ofte gjennom milj\u00f8registreringene i skogbruksplanleggingen. Myndigheten driver ogs\u00e5 milj\u00f8kartlegging som har gjort skogeierne oppmerksomme p\u00e5 slike verdier, sier Kenneth Svensson.", "Utsiktene til raskere og h\u00f8yere erstatning har ogs\u00e5 bidratt til \u00e5 \u00f8ke interessen for frivillig vern.", "\u2013 Tidligere kunne mye av erstatningen til skogeierne g\u00e5 med til \u00e5 dekke advokathjelp og dyre rettsprosesser. Vernet har ogs\u00e5 blitt rimeligere for samfunnet, og vi f\u00e5r mer vern for pengene, sier Svensson.", "I S\u00f8r-Tr\u00f8ndelag ligger bare ti prosent av den vernede skogen p\u00e5 omr\u00e5der opprettet gjennom frivillig vern. Jan Erik Andersen mener likevel vernet har fungert godt, og tror flere omr\u00e5der vil komme til.", "\u2013 Vi har sikret et bredt spekter av skogtyper med h\u00f8y verneverdi. Jeg tviler p\u00e5 at disse omr\u00e5dene ville ha blitt vernet med den gamle ordningen. Det var et uholdbart h\u00f8yt konfliktniv\u00e5, sier han.", "Trude Myhre mener det frivillige skogvernet \u00e5pner unike muligheter til \u00f8kt satsing p\u00e5 konfliktfritt skogvern. \u00c5rets bevilgning p\u00e5 ca. 330 millioner kroner m\u00e5 \u00f8kes kraftig, mener hum.", "\u2013 For \u00e5 n\u00e5 m\u00e5let om ti prosent skogvern innen 2020, m\u00e5 milj\u00f8minister Tine Sundtoft bevilge en \u00e5rlig skogvernmilliard. Verneprosesen trenger stabile bevilgninger og minst tre \u00e5rs forutsigbarhet, derfor m\u00e5 det sikres tilstrekkelige bevilgninger i \u00e5rene fremover. Sundtoft og Milj\u00f8direktoratet m\u00e5 ogs\u00e5 bli flinkere til \u00e5 bestille skogtyper de \u00f8nsker vern av, fremfor \u00e5 kun ta mot det skogeierne \u00f8nsker \u00e5 verne, sier Myhre.", "\u2013 Interessen for frivillig skogvern er spesielt stor i Midt-Norge, sier skogeier Jens Nicolai Jenssen.", "Han er leder for skogeierlaget i Malvik, der et cirka 1200 dekar stort omr\u00e5de langs elva Homla er aktuelt for frivillig vern.", "\u2013 Dette er en utstrakt h\u00e5nd fra skogeierne for \u00e5 im\u00f8tekomme storsamfunnets krav til vern. Under en registrering langs elva for noen \u00e5r siden ble det oppdaget flere sv\u00e6rt sjeldne arter. Tilbudet om frivillig vern kom som en naturlig konsekvens av dette. Homla er en unik elvedal, sier Jenssen.", "Homla er det ene av to skogomr\u00e5der som kan bli frivillig vernet i S\u00f8r-Tr\u00f8ndelag i \u00e5r. Det andre, Tangvolla i Kl\u00e6bu og Selbu, er 5480 dekar stort. Fylkesmannen startet nylig den formelle verneprosessen.", "\u2013 M\u00e5ten skogvernet ble gjennomf\u00f8rt p\u00e5 tidligere, innb\u00f8d ikke til dialog. Prosessen ble opplevd som et tvangsvern der skogeieren ble satt p\u00e5 sidelinjen. Ikke sjelden endte det med evigvarende rettssaker. Med dagens ordning er b\u00e5de naturvernet og skogeierne vinnere. Tilfanget av omr\u00e5der som tilbys for vern har h\u00f8ye naturkvaliteter, det er ikke glissen fjellskog som bys frem, sier Jenssen.", "\u2013 Men skogeierne m\u00e5 ha stor sikkerhet for at kompensasjonen ivaretar fremtidig tap av innteksmuligheter for eiendommen. Det \u00f8konomiske er helt avgj\u00f8rende dersom skogeieren vil inng\u00e5 avtale om frivillig vern, sier han.", "I Homla-omr\u00e5det er det mye granskog, med innslag av l\u00f8vtr\u00e6r. Det er funnet r\u00f8dlistede lavarter rundt fossene. St\u00f8rste grunneier er Meraker Brug. Ogs\u00e5 i Tangvolla s\u00f8r for Selbusj\u00f8en er det mange r\u00f8dlistede arter."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "5000a24fc6c74787c50068196bef667addd795bb1fcaf155c601c5c51b7a4810"}, {"field": "createtime", "value": "2015-11-02T08:08:25.000Z"}, {"field": "description", "value": "F\u00f8r kjempet skogeierne mot vern. N\u00e5 \u00f8nsker de vernemyndighetene velkommen."}, {"field": "dominantimage", "value": "http://www.adressa.no/pluss/nyheter/article10804831.ece/uo7r5/ALTERNATES/w980-default/Skogvern_0967c.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9d8d180953ce4d942bca0cf848338eaf31dfccf4.jpg?5943fd25"}, {"field": "dominantthumbnaildimensions", "value": "300x169"}, {"field": "heading", "value": ["- Skogvern er en fryd -adressa.no", "Bevarer naturmangfold", "Tidkrevende prosess", "Ti prosent frivillig", "- En utstrakt h\u00e5nd"]}, {"field": "id", "value": "9d8d180953ce4d942bca0cf848338eaf31dfccf4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["frivillig", "frivillig vern", "vern", "skogeier"]}, {"field": "kw-entity", "value": ["malvik og tangvolla", "tine sundtoft", "selbusj\u00f8en", "tangvolla", "milj\u00f8direktoratet", "homla", "fylkesmannen", "meraker brug", "homla og tangvolla", "kl\u00e6bu og selbu", "tr\u00f8ndelags", "allskog"]}, {"field": "kw-location", "value": ["s\u00f8r-tr\u00f8ndelag", "malvik", "midt-norge", "nordland", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["kenneth svensson", "trude myhre", "jens nicolai jenssen", "jan erik andersen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10804831.ece/uo7r5/ALTERNATES/w980-default/Skogvern_0967c.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Skogvern er en fryd"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10804832.ece"}, {"field": "pageclass", "value": ["article"]}, {"field": "publishtime", "value": "2015-03-29T16:10:02.000Z"}, {"field": "recs-articleid", "value": "10804832"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-03-29T16:10:02.000Z"}, {"field": "recs-rawtitle", "value": "- Skogvern er en fryd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "F\u00f8r kjempet skogeierne mot vern. N\u00e5 \u00f8nsker de vernemyndighetene velkommen."}, {"field": "thumbnail", "value": "http://content-thumbnail.cxpublic.com/content/thumbnail200x150/9d8d180953ce4d942bca0cf848338eaf31dfccf4.jpg?5943fd25"}, {"field": "thumbnailfullheightdimensions", "value": "200x1848"}, {"field": "timestamp", "value": "2017-06-16T15:45:41.000Z"}, {"field": "title", "value": "- Spesielt stor interesse for skogvern i Midt-Norge"}, {"field": "url", "value": "http://www.adressa.no/pluss/nyheter/article10804832.ece"}, {"field": "urlhash", "value": "9d8d180953ce4d942bca0cf848338eaf31dfccf4"}], "score": 1.1258522, "siteId": "9222270286501375973", "id": "9d8d180953ce4d942bca0cf848338eaf31dfccf4"}

