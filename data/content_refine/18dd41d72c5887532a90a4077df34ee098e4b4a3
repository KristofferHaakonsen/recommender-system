{"fields": [{"field": "modifiedtime", "type": "time", "value": "2013-02-13T08:39:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ivar a. bj\u00f8rgen", "professor i psykologi", "ntnu"]}, {"field": "body", "value": ["Saken oppdateres.", "Mennesker har lenge tilpasset jordkloden til sine behov; laget redskaper, bygget boliger, dyrket fram mat. Dette fins mange viktige milepeler i v\u00e5r utvikling, prosesser som har gjort det mulig for oss \u00e5 overleve og bli mangfoldige. I dag er Norge og hele verden opptatt av innovasjon og nyskaping, det gjelder p\u00e5 mange felt som ern\u00e6ring, helse, bekvemhet og trygghet, livsinnhold og opplevelser og mange andre omr\u00e5der. Stort sett leder jo dette til en bedre tilv\u00e6relse for menneskene.", "Men skaper disse nyvinningene lykke og tilfredshet? Jo, hvis de ikke blir tatt som en selvf\u00f8lge. La oss ta f.eks. vann i springen og p\u00e5 badet: Hvis du aldri har m\u00e5ttet hente vann, aldri m\u00e5ttet t\u00f8rste, ja, s\u00e5 vet du vel ikke hva vann er, hvor det kommer fra og hvordan det smaker. Utedoen er i dag ukjent for mange \u2013 og den som ikke har kjempet med uendelige oppvasker kan vel ikke glede seg over oppvaskmaskinen. Hvor er gleden og lykken hvis du ikke har et sammenlikningsgrunnlag? Kanskje vi som har opplevd en annen tilv\u00e6relse kan bidra noe? Hva med om en snudde det p\u00e5 hodet slik at de nye generasjoner skulle tilpasse seg situasjonen for 50 \u00e5r siden? Lenger tilbake trenger vi ikke g\u00e5 for \u00e5 finne et ganske annerledes dagligliv. Her kan kanskje min generasjon bidra med opplevelser som kan skape bevissthet om det som barn og barnebarn tar som en selvf\u00f8lge \u2013 og derved skape \u00ablykke\u00bb!", "Men etter hvert har vi ogs\u00e5 laget gjenstander som kan skape problemer: Dynamitten gjorde det mulig \u00e5 gj\u00f8re st\u00f8rre inngrep i kloden til veier og bygninger, men den kunne jo ogs\u00e5 misbrukes til krig. Innovasjonene som n\u00e5 kommer s\u00e5 raskt p\u00e5 mange omr\u00e5der, viser seg \u00e5 kunne skape problemer, de krever b\u00e5de ny innsikt og ny l\u00e6ring \u2013 og n\u00e5 er det min genererasjon som har mye \u00e5 l\u00e6re. Et av de raskest voksende fagfelt er s\u00e5kalt \u00abmenneske-maskin interaksjon\u00bb: menneskets tilpasning til hvordan alle nyvinningene skal brukes og settes sammen \u2013 for ikke \u00e5 snakke om hvordan de skal vedlikeholdes og repareres. Skj\u00f8nt det siste problemet er kanskje p\u00e5 vei ut: Det opplevde jeg allerede som Fulbright-student i USA like etter krigen. Da fikk jeg h\u00f8re at \u00e5 reparere var samfunnsskadelig, det hindret nyskaping og \u00f8konomisk fremgang. Det var litt av leksjon for en som kom fra et nedslitt land og oppdratt til \u00e5 spare p\u00e5 alt og reparere til det siste.", "Men vi har kommet etter ogs\u00e5 i Norge: i dag l\u00f8nner det seg ikke \u00e5 reparere oppvaskmaskinen og ingen vil p\u00e5ta seg det heller.", "Ord er greit \u00e5 ha , men ikke alltid like lett \u00e5 bruke: Mange har f\u00e5tt problemer bare med \u00e5 samtale om nyvinningene enten det n\u00e5 er innen teknologi eller media. Utenlandske betegnelser og forkortelser m\u00f8ter du ute og inne, p\u00e5 kolonialen og p\u00e5 apoteket, p\u00e5 bussen og flyplassen, ja, selv i bruksanvisninger og det gjelder ikke bare IKEA! Selv i matoppskrifter kryr det av ord som er uforst\u00e5elige for mange av oss som ikke heter Fedon eller Hellstr\u00f8m. Igjen er det godt \u00e5 ty til noen som har vokst opp med dette: snart er det forskjellige spr\u00e5k for hver generasjon \u2013 og noen m\u00e5 kunne oversette.", "Den f\u00f8rste student jeg hadde i Trondheim skulle bli verdensmester i \u00abbruker-grensesnitt\u00bb, det var en betegnelse vi den gang brukte p\u00e5 tilpasningen av det nye utstyret til brukerne av det. Om han ble det er jeg ikke i stand til \u00e5 bed\u00f8mme, men det er mer bruk for han n\u00e5 enn noensinne.", "Verst er selvsagt databransjen og dens anvendelse i \u00abduppeditter\u00bb av alle slag. Jeg skulle gjerne ha sett hvor mye tid \u2013 og ergrelser \u2013 PC bruken har p\u00e5f\u00f8rt meg, tenk om jeg kunne ha blitt spart for at utstyret ikke var tilpasset til meg og mitt \u00abgrensesnitt\u00bb Jeg startet min karriere p\u00e5 min fars Remington reiseskrivemaskin. P\u00e5 den kunne jeg selv skifte fargeb\u00e5nd, rette opp tastaturet hvis noe ble skjevt \u2013 og lage inntil fire kopier ved hjelp av sverteark. Kort sagt s\u00e5 hadde jeg full kontroll, jeg forsto alt! Mange ganger har jeg \u00f8nsket meg tilbake (Den st\u00e5r fortsatt p\u00e5 loftet!) Jeg vil helst ikke ha forandringer: jeg strevde nok med min generasjons utfordringer og ny tilpasning koster for mye. Grunnen til at jeg n\u00e5 allikevel fortsatt fungerer til en viss grad med dagens teknologi skyldes barnebarn, som i tillegg til \u00e5 ha vokst opp med dette systemet og kan spr\u00e5ket, har vist b\u00e5de pedagogisk evne og vilje! Og n\u00e5 er det jeg som m\u00e5 bevisstgj\u00f8res for \u00e5 bli lykkelig.", "Vi har alts\u00e5 nettopp forlatt det \u00e5ret som ble utpekt til \u00abDet europeiske \u00e5ret for aktiv aldring og solidaritet mellom generasjonene. Mine eksempler bekrefter kanskje at dette krever samarbeid mellom minst tre generasjoner! Det paradoksale i min fremstilling er jo at jeg p\u00e5 den ene siden kritiserer dagens tekniske utvikling og dens manglende hensyntagen til menneskets nervesystem og andre begrensninger \u2013 og samtidig pr\u00f8ver \u00e5 gj\u00f8re mine barnebarn oppmerksom p\u00e5 hvilke eventyrlige fremskritt som har skjedd slik at de ikke tar dem som en selvf\u00f8lge, men kan oppleve glede og lykke ved dem.", "Jo, vi har bruk for solidaritet mellom generasjonene \u2013 ikke sant?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "bffba80c47cf26c319897a9dbf38ff6a35134070a257683852b8ce8d0930a2ef"}, {"field": "createtime", "value": "2017-02-14T19:58:59.000Z"}, {"field": "description", "value": "\u00c5ret 2012 ble utpekt av EU til \u00abDet europeiske \u00e5ret for aktiv aldring og solidaritet mellom generasjonene\u00bb - Det kan v\u00e6re mange gode grunner for et slikt initiativ."}, {"field": "dominantimage", "value": "http://www.adressa.no/incoming/article7100989.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/18dd41d72c5887532a90a4077df34ee098e4b4a3.jpg?5978e4f7"}, {"field": "dominantthumbnaildimensions", "value": "300x169"}, {"field": "heading", "value": "Solidaritet mellom generasjoner -adressa.no"}, {"field": "id", "value": "18dd41d72c5887532a90a4077df34ee098e4b4a3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["generasjon", "aktiv aldring", "bruk", "skape", "europeiske \u00e5ret", "dag", "skape problemer"]}, {"field": "kw-entity", "value": ["fedon", "hellstr\u00f8m", "fulbright"]}, {"field": "kw-location", "value": ["remington", "norge", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7100989.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Solidaritet mellom generasjoner"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7100939.ece"}, {"field": "pageclass", "value": ["article"]}, {"field": "publishtime", "value": "2013-02-25T04:00:39.000Z"}, {"field": "recs-articleid", "value": "7100939"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-02-25T04:00:39.000Z"}, {"field": "recs-rawtitle", "value": "Solidaritet mellom generasjoner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "\u00c5ret 2012 ble utpekt av EU til \u00abDet europeiske \u00e5ret for aktiv aldring og solidaritet mellom generasjonene\u00bb - Det kan v\u00e6re mange gode grunner for et slikt initiativ."}, {"field": "thumbnail", "value": "http://content-thumbnail.cxpublic.com/content/thumbnail200x150/18dd41d72c5887532a90a4077df34ee098e4b4a3.jpg?5978e4f7"}, {"field": "thumbnailfullheightdimensions", "value": "200x1327"}, {"field": "timestamp", "value": "2017-07-26T18:52:39.000Z"}, {"field": "title", "value": "Solidaritet mellom generasjoner"}, {"field": "url", "value": "http://www.adressa.no/meninger/kronikker/article7100939.ece"}, {"field": "urlhash", "value": "18dd41d72c5887532a90a4077df34ee098e4b4a3"}], "score": 0.71716845, "siteId": "9222270286501375973", "id": "18dd41d72c5887532a90a4077df34ee098e4b4a3"}

