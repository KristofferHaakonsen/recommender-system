{"fields": [{"field": "modifiedtime", "type": "time", "value": "2014-08-20T11:12:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["heidi hjelmeland", "professor", "ntnu julia hagen stipendiat", "hist", "ntnu birthe loa knizek professor", "hist"]}, {"field": "body", "value": ["Saken oppdateres.", "I sommerens omfattende reportasjeserie har avisen presentert erfaringer og synspunkter fra flere som selv har fors\u00f8kt \u00e5 ta sitt liv, p\u00e5r\u00f8rende, etterlatte, behandlere, forskere, representanter for ledelsen i psykisk helsevern, helsemyndigheter, Norsk pasienterstatning og politikere med statsminister og helseminister i spissen.", "Mangt kan sies om flere av oppslagene og uttalelsene i reportasjeserien, men det vi vil gripe fatt i her, er det som omhandler vurderinger av selvmordsrisiko i henhold til Helsedirektoratets Nasjonale retningslinjer for forebygging av selvmord i psykisk helsevern . N\u00e5r et selvmord er skjedd og Helsetilsynet rykker ut, pekes det ofte p\u00e5 at det ikke er gjort tilstrekkelige vurderinger av selvmordsrisiko i henhold til disse. Det skapes dermed et inntrykk av at bare man f\u00f8lger de standardiserte prosedyrene som beskrives der, vil det ikke skje selvmord. Det er en urimelig forventning og i en kommentar publisert i Tidsskrift for den norske legeforening tidligere i \u00e5r, diskuterte vi dette og pekte dessuten p\u00e5 at disse retningslinjene har hatt noen uheldige konsekvenser.", "Et hovedproblem er standardiseringen og risikofaktorfokuset det legges vekt p\u00e5 i retningslinjene.", "De risikofaktorene som skal brukes gjelder p\u00e5 gruppeniv\u00e5 og har liten verdi p\u00e5 individniv\u00e5. Selvmord er et sammensatt fenomen p\u00e5virket av sv\u00e6rt mange faktorer og selv om det kan v\u00e6re fellestrekk, er hver selvmordshistorie unik. Det er derfor umulig \u00e5 forutsi sikkert hvem som kommer til \u00e5 ta sitt liv om man er aldri s\u00e5 godt skolert i standardiserte risikofaktorbaserte risikovurderinger. Til det er det altfor mange faktorer i et menneskes liv en behandler aldri vil kunne ha kontroll over.", "Det kan ogs\u00e5 se ut som myndighetenes krav om standardiserte risikovurderinger har skapt en fryktkultur blant ansatte i psykisk helsevern. De bruker mye tid og ressurser p\u00e5 kartlegging og dokumentasjon av selvmordsrisiko slik det st\u00e5r beskrevet i retningslinjene, selv n\u00e5r de faglig sett mener andre tiln\u00e6rminger til den enkelte pasient ville v\u00e6rt bedre. En del risikovurderinger ser dermed ut til \u00e5 gj\u00f8res mer av juridiske enn av behandlingsmessige hensyn.", "I tillegg kan standardiseringen g\u00e5 p\u00e5 bekostning av muligheten til \u00e5 se hvert enkelt individ i sin spesielle kontekst her og n\u00e5, og dermed bidra til \u00e5 fortrenge mer egnede faglige perspektiver. For eksempel kan det \u00e5 fokusere p\u00e5 hva hver enkelt fors\u00f8ker eller \u00f8nsker \u00e5 si med sine selvskadings-/selvmordshandlinger; se p\u00e5 hvilke problemer det er vedkommende \u00f8nsker \u00e5 l\u00f8se ved \u00e5 skade seg selv eller ta sitt liv, v\u00e6re mer fruktbart enn \u00e5 \u00abtelle\u00bb risikofaktorer.", "Myndighetene m\u00e5 ikke lage s\u00e5 rigide rammer at fagfolk hindres i \u00e5 bruke sin faglighet. De innspillene tidligere pasienter har kommet med i Adresseavisens reportasjeserie er viktige \u00e5 lytte til. Det ser ikke ut til \u00e5 v\u00e6re en standardisering disse etterlyser. Tvert imot. De \u00f8nsker \u00e5 m\u00f8te en behandler som er \u00e5pen for \u00e5 lytte til det de syns det er viktig \u00e5 f\u00e5 snakket om; som tar hver enkelt sine problemer p\u00e5 alvor. I sin h\u00e5phistorie forteller for eksempel Karen (20) at det \u00e5 bli tatt p\u00e5 alvor, bli m\u00f8tt som et medmenneske , bet\u00f8d alt for hennes bedringsprosess. Dessverre viser mange av historiene Adresseavisen har presentert, at ikke alle blir m\u00f8tt slik. Flere beskriver der at de m\u00e5tte gjennom mange behandlere f\u00f8r de m\u00f8tte en som virkelig lyttet og tok det de slet med p\u00e5 alvor.", "Retningslinjene kan st\u00e5 i veien for mulighetene til \u00e5 utvikle en god relasjon mellom pasient og behandler. Uten en god relasjon kan risikovurderinger v\u00e6re verdil\u00f8se, slik Marit Lesj\u00f8 skriver i sitt brev til Adresseavisen: \u00abEn test for hvor suicidal man egentlig er fungerer etter min erfaring d\u00e5rlig dersom man ikke kjenner pasienten i det hele tatt\u00bb. Fra f\u00f8rste stund \u00e5 bli m\u00f8tt med en standardisert kartlegging der man ut fra kjente risikofaktorer skal m\u00e5le grad av selvmordsrisiko, er med andre ord ikke n\u00f8dvendigvis hensiktsmessig. En god relasjon er avgj\u00f8rende for om pasienten vil \u00e5pne seg, ogs\u00e5 n\u00e5r det gjelder eventuelle selvmordstanker og -planer.", "Nasjonalt senter for selvmordsforskning og \u2013 forebygging, som tok initiativet til retningslinjene og som har v\u00e6rt sentrale i b\u00e5de utarbeidelsen og implementeringen av dem, svarer p\u00e5 kritikken som er reist b\u00e5de i legetidsskriftet og Aftenposten med \u00e5 beskylde kritikerne for henholdsvis \u00e5 bidra til \u00e5 opprettholde myter, eller ikke \u00e5 ha lest retningslinjene grundig nok, uten egentlig \u00e5 forholde seg til argumentene som fremf\u00f8res. Derfor er vi glade for at assisterende direkt\u00f8r i Helsedirektoratet, Cecilie Daae, i et innlegg i Aftenposten sier at direktoratet \u00f8nsker innspill fra b\u00e5de klinikere, forskere og de med brukererfaring.", "Til slutt kan en viktig p\u00e5minnelse synes \u00e5 v\u00e6re p\u00e5 sin plass. Adresseavisens reportasjeserie har hovedsakelig handlet om selvmord i psykisk helsevern. De fleste som tar sitt liv har imidlertid ikke v\u00e6rt i kontakt med psykisk helsevern. Selvmord handler ikke bare om psykiatri, men om mellommenneskelige og eksistensielle forhold. Derfor m\u00e5 selvmordsforebygging ogs\u00e5 foreg\u00e5 p\u00e5 andre arenaer enn i psykisk helsevern."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "223c4446dd8a6d912399f32f658bf07c261dca33138b6d1abd58b8fd2ba63fe1"}, {"field": "createtime", "value": "2016-02-11T09:57:42.000Z"}, {"field": "description", "value": "F\u00f8rst vil vi ber\u00f8mme Adresseavisen for \u00e5 ha satt selvmordsforebygging i psykisk helsevern p\u00e5 dagsorden. ."}, {"field": "dominantimage", "value": "http://www.adressa.no/meninger/kronikker/article10037914.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3f9ccabaeb1aa82d5b5fe80bf959281dfe4cd89a.jpg?5976f874"}, {"field": "dominantthumbnaildimensions", "value": "300x169"}, {"field": "heading", "value": "Selvmordsforebygging -adressa.no"}, {"field": "id", "value": "3f9ccabaeb1aa82d5b5fe80bf959281dfe4cd89a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["psykisk helsevern", "pasient", "behandler", "helsevern", "standardisert", "liv", "retningslinjer", "selvmord", "risikofaktorer", "psykisk"]}, {"field": "kw-entity", "value": ["tidsskrift", "aftenposten", "karen", "helsedirektoratets nasjonale", "helsetilsynet", "norsk", "adresseavisen"]}, {"field": "kw-pageclass", "value": "article"}, {"field": "kw-person", "value": ["marit lesj\u00f8", "cecilie daae"]}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10037914.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Selvmordsforebygging"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10037915.ece"}, {"field": "pageclass", "value": ["article"]}, {"field": "publishtime", "value": "2014-08-25T04:00:00.000Z"}, {"field": "recs-articleid", "value": "10037915"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-08-25T04:00:00.000Z"}, {"field": "recs-rawtitle", "value": "Selvmordsforebygging -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "F\u00f8rst vil vi ber\u00f8mme Adresseavisen for \u00e5 ha satt selvmordsforebygging i psykisk helsevern p\u00e5 dagsorden. ."}, {"field": "thumbnail", "value": "http://content-thumbnail.cxpublic.com/content/thumbnail200x150/3f9ccabaeb1aa82d5b5fe80bf959281dfe4cd89a.jpg?5976f874"}, {"field": "thumbnailfullheightdimensions", "value": "200x1290"}, {"field": "timestamp", "value": "2017-07-25T07:51:16.000Z"}, {"field": "title", "value": "Selvmordsforebygging"}, {"field": "url", "value": "http://www.adressa.no/meninger/kronikker/article10037915.ece"}, {"field": "urlhash", "value": "3f9ccabaeb1aa82d5b5fe80bf959281dfe4cd89a"}], "score": 0.60728264, "siteId": "9222270286501375973", "id": "3f9ccabaeb1aa82d5b5fe80bf959281dfe4cd89a"}

