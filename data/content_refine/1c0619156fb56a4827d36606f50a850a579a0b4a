{"fields": [{"field": "modifiedtime", "type": "time", "value": "2012-06-19T10:38:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tekst: Joakim Slettebak Wangen", "I 2004, da adressa.no fortsatt var i sin spede barndom, \u00f8nsket avisen \u00e5 opprette en sterkere dialog med sine lesere. 1. desember ble nettm\u00f8tet \u00abSp\u00f8r Ulf om vin!\u00bb opprettet. Siden har ingen haket av \u00abAvslutt nettm\u00f8te\u00bb-boksen.", "\u2013 Jeg har skrevet om vin siden september 1991, og har etter 20 \u00e5r merket at kunnskapen om og interessen for vin, har \u00f8kt. Det er jo artig at folk kan lete i sp\u00f8rsm\u00e5lene som allerede er stilt og bruke nettm\u00f8tet som en slags voksenoppl\u00e6ring, sier Dalheim, som hver uke plukker ut ett relevant sp\u00f8rsm\u00e5l som kommer p\u00e5 trykk i Ukeadressa.", "For vineksperten, som gjerne blar opp noen tusenlapper om han kommer over en brukbar vin fra 1951, hans f\u00f8dsels\u00e5r, er ikke sju \u00e5r n\u00f8dvendigvis noen alder. Sett i et annet perspektiv; ved \u00e5 bruke fem til ti minutter p\u00e5 \u00e5 besvare hvert av de 1000 sp\u00f8rsm\u00e5lene, har Dalheim brukt oppimot \u00e9n uke av sitt liv p\u00e5 \u00e5 guide Adressa-lesere gjennom hva som er et bra tax free-kj\u00f8p, hvilken vin som passer til hjortesteken p\u00e5 l\u00f8rdag, om kunstnervinen fra 90-tallet kan selges for dyre dommer eller om den, som en siste utvei, fortsatt er drikkelig.", "\u2013 Det hender ogs\u00e5 at de ringer meg n\u00e5r de st\u00e5r p\u00e5 polet og er r\u00e5dville. At leserne viser et slikt engasjement er veldig artig, sier Dalheim, som leker med tanken om \u00e5 skrive bok med utgangspunkt i lesernes sp\u00f8rsm\u00e5l.", "I tillegg til sp\u00f8rsm\u00e5l om vin- og matkombinasjoner, henvendelser relatert til garvesyre og sp\u00f8rsm\u00e5l om hvor mye gamle viner er verdt, g\u00e5r sp\u00f8rsm\u00e5l om kunstnervin inn p\u00e5 listen over de vanligste.", "\u2013 Sp\u00f8rsm\u00e5l om verdien av kunstnervinene Vinmonopolet lanserte er vanlige. Da den f\u00f8rste vinen med etikett av Jakob Weidemann kom i 1988 var det ikke alle som visste at den var en del av en serie. En leser kunne fortelle at seks slike flasker ble drukket p\u00e5 nytt\u00e5rsaften, noe han har angret p\u00e5 i ettertid.", "Selv har Dalheim to sett av den 14 viner store samlingen som han ansl\u00e5r er verd noen tusen. 1. november hvert \u00e5r i perioden kunstnervinene ble solgt, traff han p\u00e5 de samme kundene i k\u00f8en p\u00e5 Vinmonopolet. Men ikke alle var like flinke til \u00e5 holde korka p\u00e5 plass i de pent utsmykkede flaskene.", "\u2013 Mange sitter i dag p\u00e5 halvferdige samlinger som ikke er verd noe s\u00e6rlig, om man ikke er heldig og treffer noen som mangler akkurat den eller den flaska. I tillegg til \u00e5 v\u00e6re ukomplette sett, er vinene som regel \u00abover the top\u00bb.", "For noen har nettm\u00f8tet blitt en personlig arena, hvor de ikke g\u00e5r av veien for \u00e5 sp\u00f8rre Dalheim om r\u00e5d til \u00e5 velge hva som skal serveres til gjester ved store anledninger.", "\u2013 Folk har spurt om hvilke viner de b\u00f8r velge til for eksempel bryllup eller professormiddager, og jeg har i ettertid f\u00e5tt brudebilder fra forn\u00f8yde lesere som har fulgt mine anbefalinger. Det er hyggelig! Enkelte sp\u00f8rsm\u00e5l er s\u00e5 rare at jeg har vurdert ikke \u00e5 svare. Men fyren som lurte p\u00e5 hvilken vin han skulle bruke til \u00e5 sjekke opp ei dame fikk ogs\u00e5 svar. R\u00e5det var at han f\u00f8rst og fremst m\u00e5tte finne ut om hun likte r\u00f8d eller hvit vin, og s\u00e5 servere den utvalgte vinen i en romantisk setting.", "Med hundrevis av vinb\u00f8ker p\u00e5 kontoret og bred kunnskap om vin bruker han sjelden lang tid p\u00e5 \u00e5 gi leserne svar. Bortsett fra \u00e9n gang.", "\u2013 De fleste sp\u00f8rsm\u00e5lene greier jeg \u00e5 svare p\u00e5 uten \u00e5 sl\u00e5 opp. Men en gang ble jeg satt skikkelig fast. En leser hadde et vanskelig sp\u00f8rsm\u00e5l om en gammel gresk vin. Da henvendte jeg meg til Arne Ronold, Nordens f\u00f8rste Master of Wine og redakt\u00f8r i Vinforum. Men heller ikke han visste svaret.", "Gjennom en gresk kontakt av Ronold fant de imidlertid ut av saken.", "\u2013 Jeg gir aldri opp n\u00e5r jeg har f\u00e5tt et sp\u00f8rsm\u00e5l, sier Dalheim, som legger prestisje i \u00e5 kunne gi korrekt svar p\u00e5 alle henvendelser.", "En gang annonserte adressa.no nettm\u00f8te uten at Dalheim visste om det. Han sto ute p\u00e5 en vinmark i Argentina, og med litt leting fant han en pc slik at han kunne svare de interesserte leserne.", "\u2013 Det ble et ganske eksotisk nettm\u00f8te. Ved en anledning hadde jeg gjort klar sp\u00f8rsm\u00e5lene til vinspalten i Ukeadressa for noen uker fremover, og glemte derfor \u00e5 logge p\u00e5 for \u00e5 svare p\u00e5 nettsp\u00f8rsm\u00e5l i en periode. Da ble avisen kontaktet av folk som lurte p\u00e5 om vi hadde lagt ned nettm\u00f8tet. S\u00e5 engasjementet rundt vin er stort.", "\u2013 Og hva kan eksperten anbefale \u00e5 drikke p\u00e5 et \u00abtusensp\u00f8rsm\u00e5l\u00bb-jubileum?", "\u2013 En spansk Vega Sicilia, en av mine \u00aball time favourites\u00bb. Jeg har en 74-\u00e5rgang hjemme."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "1c436c275f256242b54c828f68936b71cda4ff917201a8e5c04d40e5032d9efb"}, {"field": "createtime", "value": "2014-11-30T14:27:26.193Z"}, {"field": "description", "value": "Adresseavisens Ulf Dalheim har svart p\u00e5 lesersp\u00f8rsm\u00e5l om vin i over sju \u00e5r. I forrige uke ble sp\u00f8rsm\u00e5l nummer 1000 besvart."}, {"field": "dominantimage", "value": "http://www.adressa.no/incoming/article2140260.ece5/ALTERNATES/w980-default/vinulf_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1c0619156fb56a4827d36606f50a850a579a0b4a.jpg?5984afc9"}, {"field": "dominantthumbnaildimensions", "value": "300x169"}, {"field": "heading", "value": ["Har svart p\u00e5 mer enn 1000 sp\u00f8rsm\u00e5l -adressa.no", "Hva lurer leserne p\u00e5?", "Da han ble satt fast"]}, {"field": "id", "value": "1c0619156fb56a4827d36606f50a850a579a0b4a"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": "vinmonopolet"}, {"field": "kw-concept", "value": ["ulf dalheim", "vin", "sp\u00f8rsm\u00e5l"]}, {"field": "kw-entity", "value": ["master of wine", "ukeadressa", "avslutt", "vinforum", "nordens", "adressa", "sp\u00f8r ulf"]}, {"field": "kw-location", "value": "argentina"}, {"field": "kw-pageclass", "value": "article"}, {"field": "kw-person", "value": ["vega sicilia", "jakob weidemann", "arne ronold", "ulf dalheim"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article2140260.ece5/ALTERNATES/w980-default/vinulf_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har svart p\u00e5 mer enn 1000 sp\u00f8rsm\u00e5l"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article1788000.ece"}, {"field": "pageclass", "value": ["article"]}, {"field": "publishtime", "value": "2012-03-10T17:39:48.000Z"}, {"field": "recs-articleid", "value": "3090238"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2012-03-10T17:39:48.000Z"}, {"field": "recs-rawtitle", "value": "Har svart p\u00e5 mer enn 1000 sp\u00f8rsm\u00e5l -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Adresseavisens Ulf Dalheim har svart p\u00e5 lesersp\u00f8rsm\u00e5l om vin i over sju \u00e5r. I forrige uke ble sp\u00f8rsm\u00e5l nummer 1000 besvart."}, {"field": "thumbnail", "value": "http://content-thumbnail.cxpublic.com/content/thumbnail200x150/1c0619156fb56a4827d36606f50a850a579a0b4a.jpg?5984afc9"}, {"field": "thumbnailfullheightdimensions", "value": "200x1688"}, {"field": "timestamp", "value": "2017-08-04T17:32:57.000Z"}, {"field": "title", "value": "Har svart p\u00e5 mer enn 1000 sp\u00f8rsm\u00e5l"}, {"field": "url", "value": "http://www.adressa.no/kultur/vin/article1788000.ece"}, {"field": "urlhash", "value": "1c0619156fb56a4827d36606f50a850a579a0b4a"}], "score": 0.7164072, "siteId": "9222270286501375973", "id": "1c0619156fb56a4827d36606f50a850a579a0b4a"}

