{"fields": [{"field": "modifiedtime", "type": "time", "value": "2012-04-16T21:57:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["anne stalsberg f\u00f8rsteamanuensis", "ntnu vitenskapsmuseet", "jon anders risvaag f\u00f8rsteamanuensis", "ntnu vitenskapsmuseet"]}, {"field": "body", "value": ["Saken oppdateres.", "I bes\u00f8kssenteret ved Nidarosdomen selges en liten keramikkrukke, kalt \u00abSt. Olavs pilegrimskrukke\u00bb. Krukken, som er en kopi av en krukke funnet i Olavsbr\u00f8nnen i 1885, ledsages av en liten folder hvor det opplyses at: \u00abV\u00e5r tids pilegrimsvandringer til katedralen i Trondheim er en tradisjon som videref\u00f8rer middelalderens valfarter til St. Olavs skrin i Nidarosdomen.", "Arkeologiske funn antyder at datidens pilegrimer fylte slike leirkrukker med vann fra Olavsbr\u00f8nnen og tok med tilbake til sine hjemsteder\u00bb. Men er n\u00e5 dette riktig? Dessverre er svaret p\u00e5 v\u00e5rt sp\u00f8rsm\u00e5l: Nei.", "Vi foretok et lite s\u00f8k og fikk frem at krukken ved flere anledninger har figurert i media \u2013 s\u00e6rlig i fjor. I en artikkel i Adresseavisen (08.04.08) p\u00e5st\u00e5s det at krukkene opprinnelig inneholdt vievann. I f\u00f8lge diakon Randi Winsjansen er dr\u00f8mmen \u00abat krukka skal v\u00e6re en motivasjon for \u00e5 fremme Nidarosdomen som pilegrimsm\u00e5l. Dette \u00e5 f\u00e5 gjenopptatt en tradisjon fra middelalderen hvor man antok at pilegrimene fylte vann fra kilder.", "I og med at originalen ble funnet i Olavsbr\u00f8nnen styrker det antakelsen om at den ble brukt p\u00e5 denne m\u00e5ten. For min egen del ser jeg krukka som et symbol p\u00e5 livet \u2013 hva man \u00f8nsker \u00e5 fylle det med i fremtiden. Ikke bare symbolikken man hadde i middelalderen, men symbolikken i \u00e5 legge noe bak seg p\u00e5 sikt\u00bb.", "Ogs\u00e5 i NRK Midtnytt fant vi et innslag (27.06.08); der fortelles det at mange slike krukker ble funnet langs pilegrimsledene, og p\u00e5standen om krukkens funksjon gjentas, riktig nok med et forbehold om at vi ikke kan si for sikkert at den ble brukt av pilegrimer, men som Winsjansen uttrykker det: \u00abdet kan tyde p\u00e5 det, og jeg liker tanken p\u00e5 det\u00bb. Nettstedet pilegrim.info omtaler krukken som relikviekrukke og sl\u00e5r fast at krukkene \u00abhar beviselig v\u00e6rt brukt i forbindelse med valfarten til Nidaros\u00bb.", "Men hva er det egentlig Nidarosdomen selger? Tilsynelatende dreier det seg om en gjenstand med en godt dokumentert funksjon: en krukke til \u00e5 frakte vievann eller vann fra Olavsbr\u00f8nnen i. Det tas riktignok noen forbehold at krukken kan ha hatt andre funksjoner, men til syvende og sist levnes det liten tvil om at det er en pilegrims- eller relikviekrukke. Funnet fra Olavsbr\u00f8nnen og funn langs pilegrimsledene til Nidaros styrker denne argumentasjonen.", "Krukka er , som det blir sagt i NRK Midtnytt: \u00abnoe mer enn ei lita krukke\u00bb. Og dette er det springende punkt \u2013 kirken selger en historie, en forestilling om en middelalderlig tradisjon, og en f\u00f8lelse av samh\u00f8righet med andre pilegrimer over \u00e5rhundrene: dette var noe man gjorde i middelalderen!", "Hva er s\u00e5 historien bak disse sm\u00e5 krukkene? Om dette vet vi faktisk ganske mye. De kommer fra en belgisk by ved Rhinen, Raeren, en av mange pottemakerbyer i et omr\u00e5de med god leire. Pottemakervirksomheten p\u00e5gikk fra 15.-19-\u00e5rhundre, med et h\u00f8ydepunkt mellom 1560 og 1620.", "De aktuelle krukkene ble laget i 15. og 16. \u00e5rhundre og kalles \u00abSpinnradt\u00f6pfchen\u00bb eller \u00abSpinnt\u00f6pfchen\u00bb. Det er egentlig ingen norsk betegnelse p\u00e5 dem, men spinnekrukke er en rimelig oversettelse. De er fem til syv centimeter h\u00f8ye, med liten fot og vid \u00e5pning i forhold til st\u00f8rrelsen. Under munningen er det et eller to \u00f8rer med hull i, til \u00e5 tre en snor gjennom. I avfallslagene fra pottemakeriet i Raeren er de s\u00e6rlig vanlige i lag fra tidlig 1500-tall.", "Spinnekrukkene ble brukt av spinnersker til \u00e5 fukte fingrene i \u2013 derfor er \u00e5pningen stor nok til en finger. Krukkene hang rundt halsen eller p\u00e5 rokken, og var sannsynligvis fylt med salve, olje eller vann.", "I keiser Maximilians b\u00f8nnebok er det en tegning av Albrecht D\u00fcrer (1471-1528) der vi ser en spinnekrukke henge p\u00e5 rokken. Krukkene er med andre ord lite staselige, og langt fra sjeldne. NTNU Vitenskapsmuseet har i alle fall trettifem stykker av dem. De er sjelden funnet i slik sammenheng at de kan dateres med s\u00e6rlig sikkerhet. Det er for eksempel uvisst n\u00e5r krukken som er funnet i Olavsbr\u00f8nnen kan ha havnet der.", "Her er det p\u00e5 sin plass \u00e5 komme med en bekjennelse; ogs\u00e5 NTNU Vitenskapsmuseet har i sin tid g\u00e5tt i fella. Tidligere fantes det i museets middelalderutstilling en monter hvor en spinnekrukke (med relikvier!), funnet i relikviegjemmet i alterplaten av stein i gamle Logtu kirke p\u00e5 Frosta i 1884, ble stilt ut sammen med et flere andre sm\u00e5krukker. Bes\u00f8kende som fikk se denne monteren kunne godt ha blitt forledet til \u00e5 tro nettopp den samme historien som selges i Nidarosdomen. Av den grunn ble monteren i sin tid fjernet.", "Krukken fra Logtu viser at erkebiskopen kunne benytte slurvete krukker til relikvier, \u2013 men det var ikke det de var laget til. Det er b\u00e5de mulig, og tenkelig, \u00e5 drikke \u00f8l av en tekopp, men tekoppen er fremdeles en tekopp og ikke et \u00f8lkrus. Den er laget med det form\u00e5l \u00e5 drikke te av, all annen bruk forandrer ikke p\u00e5 dette. Det er fullt mulig at eieren av spinnekrukken fra Olavsbr\u00f8nnen ville ha med hellig vann hjem i den, men \u00e5 argumentere for en tradisjon ut fra \u00e9n mulig hendelse \u2013 for s\u00e5 \u00e5 selge dette, er alt annet enn forsvarlig.", "Det faktum at man har funnet krukker langs de s\u00e5kalte pilegrimsledene til Nidaros er heller ikke et argument. Krukkene er funnet over alt. Det oppsiktsvekkende ville v\u00e6rt mangel p\u00e5 funn. Pilegrimsledene var heller ikke annet enn hovedveier \u2013 datidens E6, og ikke spesialveier for de troende.", "V\u00e5rt poeng med denne kronikken er ikke \u00e5 kritisere kirken for \u00e5 selge en falsk historie \u2013 her kan vel bl.a. utstillingene i NTNU Vitenskapsmuseet v\u00e6re \u00e9n feilkilde, men \u00e5 bidra til en korrigering av historien som formidles. Vi synes faktisk det er en god id\u00e9 \u00e5 selge disse krukkene, men ikke med den n\u00e5v\u00e6rende presentasjonen. Hva om krukkene ble fylt med salve laget av Nonnene p\u00e5 Tautra? Fortell historien om krukkene, hva de ble brukt til og, ikke minst, om funnet fra Olavsbr\u00f8nnen og krukken fra Logtu \u2013 de er jo en del av historien! Da f\u00e5r Nidarosdomens bes\u00f8kende n\u00e6rkontakt med en fasinerende og mangfoldig del av v\u00e5r lokale historie.", "anne.stalsberg@vm.ntnu.no"]}, {"field": "category0", "value": "meninger"}, {"field": "contenthash", "value": "3eb00aed616868acc454fb749f9680233ca58ac38a3db9a8445358f45d862e64"}, {"field": "createtime", "value": "2017-04-29T15:47:26.000Z"}, {"field": "description", "value": "Kirken selger en historie, en forestilling om en middelalderlig tradisjon, og en f\u00f8lelse av samh\u00f8righet med andre pilegrimer over \u00e5rhundrene \u2013 dette var noe man gjorde i middelalderen!"}, {"field": "dominantimage", "value": "http://www.adressa.no/incoming/article1327802.ece5/ALTERNATES/w980-default/Krukke1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b75ba6ca523501a825c90fbc38505f3986222a5.jpg?597a3931"}, {"field": "dominantthumbnaildimensions", "value": "300x169"}, {"field": "heading", "value": "St. Olavs Pilegrimskrukke \u2013 eller kanskje ikke -adressa.no"}, {"field": "id", "value": "9b75ba6ca523501a825c90fbc38505f3986222a5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "frosta"}, {"field": "kw-concept", "value": ["krukka", "middelalderlig tradisjon", "funn langs", "langs pilegrimsledene", "kirken selger", "funn langs pilegrimsledene", "pilegrimer fylte"]}, {"field": "kw-entity", "value": ["st. olavs", "logtu", "nidarosdomen", "nonnene", "maximilians", "pilegrimskrukke", "spinnt\u00f6pfchen", "nidaros", "rhinen", "spinnradt\u00f6pfchen", "adresseavisen", "albrecht d\u00fcrer", "tautra", "olavsbr\u00f8nnen", "midtnytt", "vitenskapsmuseet"]}, {"field": "kw-location", "value": ["raeren", "trondheim"]}, {"field": "kw-pageclass", "value": "article"}, {"field": "kw-person", "value": "randi winsjansen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1327802.ece5/ALTERNATES/w980-default/Krukke1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "St. Olavs Pilegrimskrukke &ndash; eller kanskje ikke"}, {"field": "og-type", "value": "article"}, {"field": "og-url", "value": "http://www.adressa.no/meninger/article1389480.ece"}, {"field": "pageclass", "value": ["article"]}, {"field": "publishtime", "value": "2009-09-25T07:42:08.000Z"}, {"field": "recs-articleid", "value": "1312741"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-09-25T07:42:08.000Z"}, {"field": "recs-rawtitle", "value": "St. Olavs Pilegrimskrukke &ndash; eller kanskje ikke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kirken selger en historie, en forestilling om en middelalderlig tradisjon, og en f\u00f8lelse av samh\u00f8righet med andre pilegrimer over \u00e5rhundrene \u2013 dette var noe man gjorde i middelalderen!"}, {"field": "thumbnail", "value": "http://content-thumbnail.cxpublic.com/content/thumbnail200x150/9b75ba6ca523501a825c90fbc38505f3986222a5.jpg?597a3931"}, {"field": "thumbnailfullheightdimensions", "value": "200x2512"}, {"field": "timestamp", "value": "2017-07-27T19:04:17.000Z"}, {"field": "title", "value": "St. Olavs Pilegrimskrukke &ndash; eller kanskje ikke"}, {"field": "url", "value": "http://www.adressa.no/meninger/article1389480.ece"}, {"field": "urlhash", "value": "9b75ba6ca523501a825c90fbc38505f3986222a5"}], "score": 0.98853534, "siteId": "9222270286501375973", "id": "9b75ba6ca523501a825c90fbc38505f3986222a5"}

