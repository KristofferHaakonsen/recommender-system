{"fields": [{"field": "modifiedtime", "type": "time", "value": "2012-04-16T21:06:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "willy ustad forfatter"}, {"field": "body", "value": ["Saken oppdateres.", "Hvem mener gatens justis der kvinner ble kledd nakne, sl\u00e5tt fordervet, snauklippet og sperret inne uten dom er i sin orden? Det er nesten uten unntak menn.", "Var grunnen til det som skjedde frigj\u00f8ringssommeren 1945 et syn p\u00e5 kvinner som mannens og samfunnets eiendom, parret med en primitiv oppfatning av at hevn og straff er ett og samme og at seierherren kan gj\u00f8re som han lyster?", "Hva skjedde egentlig? Det ble kringkastet trusler fra London om hevn og straff over norske kvinner som innlot seg med tyskerne. Londonregjeringen vedtok likevel aldri noen lov eller politivedtekt som skulle tre i kraft overfor dem. De ble alts\u00e5 ikke ansett som \u00abforbryterske\u00bb nok til \u00e5 straffes. Antallet norske kvinner som ble sammen med tyske soldater er i realiteten ukjent, vi finner tall som b\u00e5de 50, 70 og 100 000. Da jeg drev researcharbeid for serien \u00abFire s\u00f8sken\u00bb var langt flere hjemmefrontfolk, politimenn, s\u00e5kalte tyskert\u00f8ser og andre i live enn n\u00e5. Det ble klart at enkelte steder var b\u00e5de Hjemmefront og politi i gang med \u00e5 samle opp og sperre inne \u00abtyskert\u00f8ser\u00bb allerede fra dag 2. Andre steder pr\u00f8vde politiet \u00e5 hindre dette. I praksis betyr dette at ingen sentrale ordrer var gitt. Det later heller til at mishandlingen startet spontant som et slags gjengforetak, og at politi og hjemmefront deretter fulgte opp i en slags rettsvillfarelse - nemlig at slik omgang med tyskerne var straffbar.", "Mishandling, klipping og innesperring rammet p\u00e5 ingen m\u00e5te alle. Noen steder var jakten intens, andre steder foregikk ingenting. Noen steder ble bare kvinner av de \u00ablavere samfunnsklasser\u00bb utsatt mens de h\u00f8yere p\u00e5 den sosiale stigen ikke ble tatt.", "Det finnes et skriv fra sommeren 1945, fra den sentrale ledelsen til den lokale Hjemmefronten i Molde. Dette gj\u00f8r det klart at Hjemmefronten da hadde en koordinert aksjon g\u00e5ende mot disse kvinnene.", "Ut mot slutten av mai g\u00e5r det tydeligvis opp for noen i ledende posisjoner at det aldri har aldri v\u00e6rt straffbart \u00e5 ha en tysk kj\u00e6reste! Men det sitter tusenvis av kvinner i lensmannsarrester, i kinosaler, gymnastikksaler, noen av dem snauklipte b\u00e5de oppe og nede, andre skamsl\u00e5tte, noen er voldtatte.... En del andre har beg\u00e5tt selvmord etter mishandling.", "Kanskje man ans\u00e5 det for et nederlag \u00e5 bare slippe dem fri. L\u00f8sningen ble \u00e5 ta fram en politiforordning vedtatt i London 16 februar 1943: Den tillot \u00ab\u00e5 ta i forvaring personer som st\u00e5r i fare for \u00e5 bli utsatt for overlast fra befolkningens side p\u00e5 grunn av formodning om unasjonalt sinnelag for inntil 30 dager\u00bb.", "Den skulle imidlertid brukes i de befridde omr\u00e5dene av Norge under en frigj\u00f8ringskrig, og paragraf 10 lyder: \u00abDenne anordning gjelder s\u00e5 lenge Norge er i krig\u00bb. En offisiell fredsavtale med Tyskland var ikke undertegnet, men tyskerne hadde kapitulert, og Folkeretten var basert p\u00e5 de facto- forhold. Bruken av denne loven b\u00f8r alts\u00e5 ha v\u00e6rt klart i strid med Folkeretten, og den overlast jentene eventuelt skulle vernes mot, var for det meste alt skjedd.", "En ordning fra Naziregimet ble lett omskrevet og underskrevet av de nye norske myndigheter 12 juni 1945: \u00abProvisorisk anordning om \u00e5tgjerder mot kj\u00f8nnssykdommer\u00bb. Fullmaktene strakte seg langt - i mange tilfeller ble kvinner som hadde hatt en kj\u00f8nnssykdom for flere \u00e5r siden opps\u00f8kt og internert om de var aldri s\u00e5 friske. Ingen mann ble noen sinne internert etter denne forordningen. Det er grunnlag for \u00e5 mistenke at \u00abLovgrunnlaget\u00bb ble funnet fordi ting alt var g\u00e5tt for langt til at myndighetene kunne innr\u00f8mme en rettsvillfarelse. F eks var Selbuleiren alt under planlegging f\u00f8r dette grunnlaget n\u00e5dde politiet i Trondheim. Arrestering og internering fortsatte ut over h\u00f8sten og vinteren.", "Livet i leiren. Grovt regnet kan vi si det var ni st\u00f8rre interner-ingsleire og et tjuetall sm\u00e5, som hadde oppst\u00e5tt som oppsamlingsplasser. I regelen ble jentene marsjert eller kj\u00f8rt ut til forefallende arbeid i n\u00e6romr\u00e5det. Interne straffer i form av m\u00f8rkecelle og straffeeksersis ble brukt. Jeg ble fortalt om fysiske avstraffelser i flere leirer. Leirenes personell - og alle andre - oppfattet ikke interneringen som smittevern eller beskyttelse. I interne skriv finner vi at leire betegnes som fengsel, og oppholdet som straff. Bestyrerinnen i Selbuleiren uttalte at hun ans\u00e5 leiren som en oppdragelsesanstalt! Vaktene kunne v\u00e6re utpekt av lensmannen, eller fra Hjemmefronten. I flere tilfeller ble de skiftet ut, dels pga \u00abfraternisering\u00bb med jentene, i noen tilfelle grunnet voldtekter. I Selbuleiren gikk en mann som hadde jobbet for tyskerne som vakt - to av de internerte var ansett som \u00abtyskert\u00f8ser\u00bb fordi de ogs\u00e5 hadde hatt arbeid for tyskerne, som serveringsdamer i en befalsmesse. Her ser vi ubalansen mellom behandlingen av kvinner og menn med ekstrem tydelighet.", "Uoffisiell, administrativ straff. Riksadvokaten uttalte at interneringen ikke m\u00e5tte sees som en straff. For de som ble holdt bak piggtr\u00e5d m\u00e5 det ha v\u00e6rt vanskelig \u00e5 se forskjellen. Sannheten er vel heller at man begynte \u00e5 iverksette en straff det ikke fantes lovgrunnlag for, og konstruerte grunner underveis. Det som er absolutt sikkert, er at om 100 000 kvinner hadde seksuelle forhold til tyskerne, s\u00e5 hjalp d\u00e9t adskillig mindre p\u00e5 den tyske krigsinnsatsen enn de dobbelt s\u00e5 mange norske menn som arbeidet frivillig og for god betaling p\u00e5 tyske flyplasser og festningsanlegg.", "wilusta@online.no"]}, {"field": "category0", "value": "meninger"}, {"field": "contenthash", "value": "02576ba5754e6e3ebeda5bab00d6de145175c64bdb7b28a14800c236166ce3e4"}, {"field": "createtime", "value": "2016-02-09T20:04:47.000Z"}, {"field": "description", "value": "Dette utsagnet kan du lese i en av de mange nettdebattene om \u00abtyskert\u00f8ser\u00bb som har dukket opp fordi Tr\u00f8ndelag Teater setter opp min bok \u00abTyskert\u00f8s\u00bb fra 1992."}, {"field": "dominantimage", "value": "http://www.adressa.no/incoming/article1333741.ece5/ALTERNATES/w980-default/t%C3%B8s"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ebaa3ff137d9bc79fe3ad66796ce7e91e4f20b01.jpg?596cdeb5"}, {"field": "dominantthumbnaildimensions", "value": "300x169"}, {"field": "heading", "value": "\u00abDe skulle v\u00e6rt skutt, alle sammen!\u00bb -adressa.no"}, {"field": "id", "value": "ebaa3ff137d9bc79fe3ad66796ce7e91e4f20b01"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["hjemmefront", "straff", "interne", "sperre inne", "norske kvinner", "kvinner", "tyskerne", "menn", "tysk", "politi"]}, {"field": "kw-entity", "value": ["hjemmefront", "lovgrunnlaget", "selbuleiren", "hjemmefronten", "naziregimet", "tr\u00f8ndelag teater", "tyskert\u00f8s", "folkeretten", "london 16"]}, {"field": "kw-location", "value": ["trondheim", "norge", "tyskland", "molde"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1333741.ece5/ALTERNATES/w980-default/t%C3%B8s"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDe skulle v\u00e6rt skutt, alle sammen!\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article1410738.ece"}, {"field": "pageclass", "value": ["article"]}, {"field": "publishtime", "value": "2009-11-13T08:02:18.000Z"}, {"field": "recs-articleid", "value": "1287247"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-13T08:02:18.000Z"}, {"field": "recs-rawtitle", "value": "\u00abDe skulle v\u00e6rt skutt, alle sammen!\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Dette utsagnet kan du lese i en av de mange nettdebattene om \u00abtyskert\u00f8ser\u00bb som har dukket opp fordi Tr\u00f8ndelag Teater setter opp min bok \u00abTyskert\u00f8s\u00bb fra 1992."}, {"field": "thumbnail", "value": "http://content-thumbnail.cxpublic.com/content/thumbnail200x150/ebaa3ff137d9bc79fe3ad66796ce7e91e4f20b01.jpg?596cdeb5"}, {"field": "thumbnailfullheightdimensions", "value": "200x1636"}, {"field": "timestamp", "value": "2017-07-17T15:58:45.000Z"}, {"field": "title", "value": "\u00abDe skulle v\u00e6rt skutt, alle sammen!\u00bb"}, {"field": "url", "value": "http://www.adressa.no/meninger/article1410738.ece"}, {"field": "urlhash", "value": "ebaa3ff137d9bc79fe3ad66796ce7e91e4f20b01"}], "score": 0.43166992, "siteId": "9222270286501375973", "id": "ebaa3ff137d9bc79fe3ad66796ce7e91e4f20b01"}

