{"fields": [{"field": "modifiedtime", "type": "time", "value": "2012-06-14T12:57:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas skybakmoen"}, {"field": "body", "value": ["Saken oppdateres.", "F\u00f8r sommeren varslet MC-klubben Mongols at de \u00f8nsker \u00e5 etablere seg i Norge .", "N\u00e5 er klubbens president i Skandinavia, svenske Jonas Bergdahl (34), i ferd med \u00e5 sluttf\u00f8re forhandlinger om kj\u00f8p av en eiendom i Leksvik kommune.", "Planen er at et bygg p\u00e5 400 kvadratmeter skal fungere som klubblokale for Mongols' avdeling for J\u00e4mtland og Tr\u00f8ndelag.", "I dag ligger det en privat barnehage, kurslokaler og to leiligheter p\u00e5 samme sted.", "- Vi kj\u00f8per s\u00e5 snart vi kan. Det kjennes veldig bra, sier Jonas Bergdahl til adressa.no.", "Han forteller at n\u00e6r 20 Mongols-medlemmer kommer til \u00e5 ha tilknytning til eiendommen, som per i dag eies av familieselskapet Borg-g\u00e5rden AS.", "Selskapets daglige leder Anna Bergman bekrefter overfor adressa.no at hun har v\u00e6rt i kontakt med Bergdahl.", "- Ja, jeg pratet med ham. Jeg h\u00e5per vi blir enige. Jeg har forklart ham hvordan bygget ser ut og hva det har blitt brukt til, sier Bergman til adressa.no.", "Hun bekrefter at Mongols-presidenten har kommet med et prisforslag som n\u00e5 vurderes seri\u00f8st.", "- Nevnte Bergdahl at bygget skal brukes til \u00e5 huse motorsykkelklubben Mongols MC?", "- Nei, det vet jeg ikke hva er for noe, svarer Bergman, som understreker at hun ikke kjenner Bergdahl fra f\u00f8r.", "- Hva tenker du om at en klubb som kan sammenlignes med Outlaws, Hells Angels og Bandidos etablerer seg p\u00e5 eiendommen?", "- De er mennesker som alle andre. Hva folk bruker huset til, er opp til dem.", "- Du kan godt selge til Bergdahl dersom prisen er ok?", "- Ja. Vi m\u00e5 selge, sier Bergman.", "Borg-g\u00e5rden for \u00f8vrig fungerer i dag som et opplevelsessenter. Her tilbys aktiviteter som dykking og klatring, i tillegg til lokaler for leirskole og julebord.", "Bygningen som er til salgs ligger atskilt fra resten av g\u00e5rden. Den har et eget g\u00e5rds- og bruksnummer, opplyser daglig leder.", "Salget som s\u00e5dan har enn\u00e5 ikke blitt annonsert, bortsett fra et \u00abSelges\u00bb-skilt p\u00e5 veggen, f\u00e5r adressa.no opplyst fra kilder.", "Lensmann Gunnar A. Solli ved Leksvik og Mosvik lensmannskontor er ukjent med etableringen n\u00e5r adressa.no ringer.", "- Hvis dette stemmer, s\u00e5 er det absolutt en situasjon som ikke er \u00f8nsket, sier Solli til adressa.no.", "Han varsler at lensmannskontoret vil igangsette unders\u00f8kelser omg\u00e5ende.", "LES OGS\u00c5: - Mongols MC til Trondheim", "Opplysningene om eiendomskj\u00f8pet er ogs\u00e5 nye for politioverbetjent Sivert Rannem ved fellesoperativ enhet i Nord-Tr\u00f8ndelag politidistrikt.", "- Vi har via media registrert at Mongols \u00f8nsker en etablering i Norge. Vi samarbeider med kommunene om \u00e5 hindre at de s\u00e5kalte \u00ab\u00e9nprosent\u00bb-klubbene sprer seg, sier Rannem til adressa.no.", "Han sier at opplysningene om eiendomssalget vil v\u00e6re naturlig \u00e5 f\u00f8lge opp, men \u00f8nsker ikke \u00e5 g\u00e5 i detaljer.", "Det er uttalt strategi fra norske myndigheter at politiet skal jobbe for \u00e5 hindre nyetablering og nyrekruttering til \u00ab\u00e9nprosent\u00bb-milj\u00f8ene, opplyser Rannem.", "Selv avviser Mongols-president Jonas Bergdahl at klubben er kriminell.", "LES OGS\u00c5: Politiets rapport om bekjempelse av kriminelle MC-gjenger", "- Mongols er ikke d\u00f8mt for lovbrudd, men jeg forst\u00e5r at du sp\u00f8r om dette, sier svensken til adressa.no.", "- Noen av v\u00e5re medlemmer har tidligere beg\u00e5tt kriminelle handlinger, men de har gjort opp for seg. Det er som om noen p\u00e5 din jobb har kj\u00f8rt i fylla - det er jo ogs\u00e5 kriminelt, fortsetter han.", "Selv er han d\u00f8mt for en rekke lovbrudd i hjemlandet Sverige, hvor han tidligere har v\u00e6rt kjent som en lederskikkelse i gjenger som Crime Inc. og Original Gangsters .", "F\u00f8r sommeren uttrykte trondheimsordf\u00f8rer Rita Ottervik bekymring over Mongols varslede etablering i v\u00e5r region.", "Svenske Bergdahl mener at klubben fortjener en sjanse.", "- Det er ikke som om vi kommer med stridsvogn og helikopter. Vi kommer med motorsykkel, sier han.", "Han benekter at klubben vil engasjere seg i kriminelle aktiviteter i Tr\u00f8ndelag.", "- Vi har som policy at alle i klubben m\u00e5 ha en jobb og fors\u00f8rge sin familie, svarer Bergdahl.", "Presidenten opplyser at han har v\u00e6rt i Tr\u00f8ndelag i l\u00f8pet av sommeren, og at han snarlig skal tilbake.", "Seksjon for organisert kriminalitet ved politiet i S\u00f8r-Tr\u00f8ndelag mottok ogs\u00e5 for to uker siden opplysninger om at Mongols MC var observert i Trondheim.", "Men politioverbetjent Bj\u00f8rn Stokkan kan ikke si noe om hva klubben foretok seg i byen p\u00e5 det aktuelle tidspunktet. Stokkan er heller ikke kjent med eiendomskj\u00f8pet i Leksvik.", "- I det \u00f8yeblikket de etablerer seg i Leksvik, vil dette v\u00e6re Nord-Tr\u00f8ndelags domene. Men vi vil etter beste evne hjelpe dem. Politiet gj\u00f8r det vi kan for \u00e5 forhindre spredningen av slike klubber, sier han til adressa.no.", "TIPS OSS! Vet du noe om dette? Ta kontakt med Adresseavisens journalist Jonas Skybakmoen direkte p\u00e5 telefon +47 977 23 052 eller e-post jonas.skybakmoen@adresseavisen.no."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "a7319560d6a0da089eadd96133ec9c97b55ad8b92cdd60a6f42a41337fb1fd52"}, {"field": "createtime", "value": "2016-01-31T01:37:31.000Z"}, {"field": "description", "value": "Den beryktede MC-klubben forhandler om pris p\u00e5 400 kvadratmeter, som skal huse klubbens avdeling for J\u00e4mtland og Tr\u00f8ndelag."}, {"field": "dominantimage", "value": "http://www.adressa.no/incoming/article1402494.ece5/ALTERNATES/w980-default/borg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/beb2241d995d5bb26e932e097e02b3ca9a159736.jpg?598c176f"}, {"field": "dominantthumbnaildimensions", "value": "300x169"}, {"field": "heading", "value": ["- Kj\u00f8per lokaler i Leksvik -adressa.no", "- H\u00e5per vi blir enige", "Selger ved rett pris", "Opplevelsessenter", "Varsler unders\u00f8kelser", "- Er ikke kriminelle", "- Stridsvogn og helikopter", "Observert i Trondheim"]}, {"field": "id", "value": "beb2241d995d5bb26e932e097e02b3ca9a159736"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nordtrondelag", "nyheter"]}, {"field": "kw-classification", "value": "law-government-and-politics"}, {"field": "kw-company", "value": "crime inc"}, {"field": "kw-concept", "value": ["daglig leder", "klubb", "kj\u00f8per lokaler", "adressa"]}, {"field": "kw-entity", "value": ["outlaws", "j\u00e4mtland og tr\u00f8ndelag", "skandinavia", "selges", "leksvik og mosvik", "original gangsters", "adresseavisens", "anna bergman", "borg", "mongols mc", "hells angels og bandidos", "hells angels"]}, {"field": "kw-location", "value": ["s\u00f8r-tr\u00f8ndelag", "leksvik", "sverige", "tr\u00f8ndelag", "trondheim", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["sivert rannem", "bj\u00f8rn stokkan", "rita ottervik", "gunnar a. solli", "jonas bergdahl", "jonas skybakmoen"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1402494.ece5/ALTERNATES/w980-default/borg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Kj\u00f8per lokaler i Leksvik"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article1676571.ece"}, {"field": "pageclass", "value": ["article"]}, {"field": "publishtime", "value": "2011-08-12T13:57:46.000Z"}, {"field": "recs-articleid", "value": "967577"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2011-08-12T13:57:46.000Z"}, {"field": "recs-rawtitle", "value": "- Kj\u00f8per lokaler i Leksvik -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Den beryktede MC-klubben forhandler om pris p\u00e5 400 kvadratmeter, som skal huse klubbens avdeling for J\u00e4mtland og Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/beb2241d995d5bb26e932e097e02b3ca9a159736.jpg?598c176f"}, {"field": "thumbnailfullheightdimensions", "value": "200x2300"}, {"field": "timestamp", "value": "2017-08-10T08:21:03.000Z"}, {"field": "title", "value": "- Kj\u00f8per lokaler i Leksvik"}, {"field": "url", "value": "http://www.adressa.no/nyheter/nordtrondelag/article1676571.ece"}, {"field": "urlhash", "value": "beb2241d995d5bb26e932e097e02b3ca9a159736"}], "score": 0.65294594, "siteId": "9222270286501375973", "id": "beb2241d995d5bb26e932e097e02b3ca9a159736"}

