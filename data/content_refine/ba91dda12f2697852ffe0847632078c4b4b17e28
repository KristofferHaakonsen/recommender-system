{"fields": [{"field": "modifiedtime", "type": "time", "value": "2012-04-17T09:58:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["siri merethe neset stud. polit.", "ntnu arnulf kolstad professor", "ntnu"]}, {"field": "body", "value": ["Saken oppdateres.", "De fleste har f\u00e5tt med seg at Hamas vant valget i de okkuperte omr\u00e5der i 2006. Det \u00abinternasjonale samfunn\u00bb hadde sett fram til frie valg i de palestinske omr\u00e5dene, og det var enighet om at valgene ble gjennomf\u00f8rt etter alle kunstens og parlamentarismens regler. Makthavere i Europa og USA likte valget, men ikke resultatet. Det var ikke bare mislikt, det ble kort og godt ikke akseptert at et folk skulle velge som de gjorde.", "I Vestens retorikk er Hamas en \u00abterroristorganisasjon\u00bb og det st\u00f8rste hinder for fred. Gordon Johndroe, talsperson for Det hvite hus, uttalte til forsvar for Israels flyraid over Gaza at Hamastilhengerne \u00abikke er annet enn banditter\u00bb. Voldelig og fanatisk adferd blir framhevet som et iboende trekk. Derfor m\u00e5 Hamas \u00abn\u00f8ytraliseres\u00bb og helst utraderes. Israels krig p\u00e5 Gaza er en konsekvens av denne tankegangen. Blant mange i Israel og i USA (og muligens i Norge), blir det \u00e5 drepe Hamastilhengere sett p\u00e5 som heroisk og rettferdig. Det vi n\u00e5 ser i Gaza kjenner vi fra historien: Skadedyrene som m\u00e5 utryddes.", "Men hva er egentlig Hamas? Hvordan oppsto bevegelsen og hva representerer den i dag?", "Opprinnelse", "Hamas betyr \u00abiver\u00bb eller \u00abgl\u00f8d\u00bb, og er et akronym for Den Islamske Motstandsbevegelse (Harakat al-Muqwama al-Islamiyya). Hamas har sine r\u00f8tter i Det Muslimske Brorskap (MB), grunnlagt i 1928 i Egypt, en politisk bevegelse som gjorde motstand mot kolonimaktene. Fra 1930-\u00e5rene ble det palestinske sp\u00f8rsm\u00e5let viktigere og Brorskapet opprettet en avdeling p\u00e5 Gazastripen; Det Palestinske Muslimske Brorskap (PMB). Hovedform\u00e5let var \u00e5 ivareta de 250 000 palestinerne som hadde flyktet dit under den israelske masseinnvandringen. PMB opprettet lokallag i flyktningleirene og drev hjelpearbeid p\u00e5 lokalt niv\u00e5. En viktig sak var palestinske flyktningers rett til \u00e5 vende tilbake til hjemmene de hadde flyktet fra under den israelske statsdannelsen. Denne\u00abright of return\u00bb er fortsatt en hovedsak for Hamas. PMB var lite involvert i v\u00e6pnet motstand mot Israel, noe enkelte av medlemmene var misforn\u00f8yd med og de opprettet egne organisasjoner. En av disse var Fatah.", "Organisert motstand", "Seksdagerskrigen i 1967, der araberlandene gikk p\u00e5 et sviende nederlag, f\u00f8rte til styrking av palestinsk nasjonalisme og av Islam. Det var ogs\u00e5 begynnelsen p\u00e5 en mer organisert v\u00e6pnet motstand mot israelsk okkupasjon, noe PMB ikke argumenterte for eller deltok i. Organisasjonen arbeidet humanit\u00e6rt i Gaza og samlet st\u00f8tte blant muslimer. Fatah dominerte den politiske arena og den v\u00e6pnede motstand. PMB konsentrerte seg fortsatt om hjelpearbeidet i flyktningleire og fattigstr\u00f8k, og ble etter hvert en popul\u00e6r og anerkjent organisasjon.", "I 1973 ble Sheikh Ahmed Ismail Yassin leder for organisasjonen. Med sin asketiske livsstil og karismatiske personlighet ble han en folkekj\u00e6r leder med stor respekt, moralsk og politisk autoritet. Han etablerte Det Islamske Senter og p\u00e5 slutten av 1970-tallet var organisasjonen en viktig akt\u00f8r ogs\u00e5 ved Det Islamske universitetet i Gaza.", "PMB sitt religi\u00f8se fokus og tydelige tilstedev\u00e6relse p\u00e5 universitetene og i det palestinske samfunnet generelt appellerte s\u00e6rlig til de lavere samfunnsklasser. Fatah hadde ikke lykkes i sin motstandskamp mot israelsk okkupasjon, og organisasjonens strategi hadde sviktende oppslutning. PMB \u00f8nsket i motsetning til Fatah en \u00e9n-statsl\u00f8sning, vektlegging av islam i samfunnet, og fokus p\u00e5 palestinernes sosiale behov. Dette programmet f\u00f8rte til \u00f8kt oppslutning.", "Opprettelsen av Hamas", "Hamas ble formelt etablert under den f\u00f8rste intifada som begynte p\u00e5 Gazastripen 9. desember 1987, utl\u00f8st av utenriksminister Ariel Sharon{rsquo}s \u00abjern-neve politikk\u00bb som f\u00f8rte til \u00f8konomisk tilbakegang i de okkuperte omr\u00e5der samtidig som antall ulovlige bosettinger \u00f8kte. Det hadde lenge v\u00e6rt et press p\u00e5 Det Muslimske Brorskap for \u00e5 yte motstand mot okkupasjonsmakten. Dette toppet seg med Sabra- og Shatila- massakren i 1982 hvor mellom 2000 og 3000 palestinske flyktninger ble myrdet av de kristne-libanesiske styrkene i Libanon under oppsyn av den israelske h\u00e6ren ledet av Sharon. Sheikh Yassin mente imidlertid at tiden ikke var inne for v\u00e6pnet motstand og var uvillig til \u00e5 delta i intifadaen. Dermed ble det opprettet en separat organisasjon, Hamas, som skulle delta.", "Frigj\u00f8ring og religion", "At Hamas er b\u00e5de en frigj\u00f8ringsbevegelse og en religi\u00f8s bevegelse er en styrke og kan forklare den \u00f8kte tilslutningen. Palestinere med tradisjonell islamsk bakgrunn, sterke nasjonalistiske f\u00f8lelser og \u00f8nske om \u00e5 kjempe mot Israel, velger Hamas. Organisasjonen viser i praksis at den er en humanit\u00e6r, sosial og religi\u00f8s organisasjon for palestinere. Den arbeider blant alminnelige, fredselskende mennesker i flyktningleire og p\u00e5 universiteter, og nyter stor tillit blant dem som kjenner bevegelsen best. S\u00e5 stor tillit at flertallet av palestinerne i Gaza vil at Hamas skal ha den politiske makten.", "I Vesten, som er ansvarlige for at palestinerne mistet sitt land og ble flyktninger, betraktes Hamas som fanatiske muslimer og bombekastere, som banditter og terrorister. Kanskje skal vi minne om n\u00e5 som antall drepte blant sivilbefolkningen i Gaza \u00f8ker for hver dag, at siden Israel trakk seg ut av Gaza i 2005, har raketter derfra drept 13 sivile israelere, if\u00f8lge den israelske regjeringen. N\u00e5r dette skrives har krigen drept 450 palestinere, 200 kvinner og barn, og s\u00e5ret 2000.", "En kollektiv avstraffelse som denne krigen er, utilsiktet eller ikke, gj\u00f8r vondt verre. Moderate palestinere, som det er mange av ogs\u00e5 i Hamas, vil miste h\u00e5pet om en fredelig l\u00f8sning p\u00e5 okkupasjon og undertrykkelse. Hvis man forventer at en folkegruppe som behandles p\u00e5 den m\u00e5ten palestinerne er blitt de siste 60 \u00e5r ikke vil bite fra seg og gj\u00f8re motstand mot okkupantene, med eller uten et sterkt Hamas, da kjenner man menneskenes livskraft d\u00e5rlig.", "Arnulf.Kolstad@SVT.NTNU.NO"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "46ec6f9ba00c28d84d9ac58ba631469a675df48fe9fe558d88dfa8ac583b3d54"}, {"field": "createtime", "value": "2016-02-05T08:17:54.000Z"}, {"field": "description", "value": "N\u00e5 som Israel \u00f8nsker \u00e5 utrydde palestinere som st\u00f8tter Hamas, og USA oppfatter Hamas-tilhengere som banditter og terrorister, kan det v\u00e6re grunn til \u00e5 se n\u00e6rmere p\u00e5 hva Hamas i virkeligheten representerer."}, {"field": "dominantimage", "value": "http://www.adressa.no/incoming/article1285147.ece5/ALTERNATES/w980-default/Siri_M_Neset_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba91dda12f2697852ffe0847632078c4b4b17e28.jpg?5935dbf9"}, {"field": "dominantthumbnaildimensions", "value": "300x169"}, {"field": "heading", "value": "Dette er Hamas -adressa.no"}, {"field": "id", "value": "ba91dda12f2697852ffe0847632078c4b4b17e28"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["v\u00e6pnet motstand", "palestinsk", "organisasjon"]}, {"field": "kw-entity", "value": ["sabra", "hamas", "det muslimske brorskap", "harakat al-muqwama al-islamiyya", "shatila", "det islamske senter", "brorskapet", "palestinske muslimske brorskap", "hamastilhengere", "fatah", "hamastilhengerne", "arnulf", "islam", "den islamske motstandsbevegelse", "vesten", "det islamske"]}, {"field": "kw-location", "value": ["gaza", "libanon", "europa", "egypt", "israel", "norge", "gazastripen"]}, {"field": "kw-pageclass", "value": "article"}, {"field": "kw-person", "value": ["gordon johndroe", "ariel sharon", "sheikh ahmed ismail yassin"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1285147.ece5/ALTERNATES/w980-default/Siri_M_Neset_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er Hamas"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1222874.ece"}, {"field": "pageclass", "value": ["article"]}, {"field": "publishtime", "value": "2009-01-08T07:41:00.000Z"}, {"field": "recs-articleid", "value": "1485524"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2009-01-08T07:41:00.000Z"}, {"field": "recs-rawtitle", "value": "Dette er Hamas -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "N\u00e5 som Israel \u00f8nsker \u00e5 utrydde palestinere som st\u00f8tter Hamas, og USA oppfatter Hamas-tilhengere som banditter og terrorister, kan det v\u00e6re grunn til \u00e5 se n\u00e6rmere p\u00e5 hva Hamas i virkeligheten representerer."}, {"field": "thumbnail", "value": "http://content-thumbnail.cxpublic.com/content/thumbnail200x150/ba91dda12f2697852ffe0847632078c4b4b17e28.jpg?5935dbf9"}, {"field": "thumbnailfullheightdimensions", "value": "200x1967"}, {"field": "timestamp", "value": "2017-06-05T22:32:25.000Z"}, {"field": "title", "value": "Dette er Hamas"}, {"field": "url", "value": "http://www.adressa.no/meninger/kronikker/article1222874.ece"}, {"field": "urlhash", "value": "ba91dda12f2697852ffe0847632078c4b4b17e28"}], "score": 1.1134346, "siteId": "9222270286501375973", "id": "ba91dda12f2697852ffe0847632078c4b4b17e28"}

