{"fields": [{"field": "modifiedtime", "type": "time", "value": "2013-04-09T11:21:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anna m. kittelsaa"}, {"field": "body", "value": ["Saken oppdateres.", "Dette er ogs\u00e5 tilfelle for bydelen Saupstad, som i mange \u00e5r har hatt et negativt rykte. Med st\u00f8tte fra Husbanken har Trondheim kommune gjennomf\u00f8rt et forprosjekt, kalt Omr\u00e5del\u00f8ft, for Saupstad-Kolstad. Statusrapporten fra forprosjektet fikk bred tilslutning i formannskapets m\u00f8te i februar i \u00e5r. Det ble vedtatt at det skal fremmes en sak for bystyret i l\u00f8pet av v\u00e5ren 2013 om etablering av et langsiktig og helhetlig omr\u00e5deprogram for Saupstad-Kolstad. En slik videref\u00f8ring av prosjektet vil kunne gi omr\u00e5det et fysisk, sosialt og kulturelt l\u00f8ft, og p\u00e5 denne m\u00e5ten styrke bomilj\u00f8et og gj\u00f8re bydelen enda mer attraktiv. Med tett kobling til m\u00e5lsettingen i Omr\u00e5del\u00f8ft har NTNU Samfunnsforskning i samarbeid med SINTEF Byggforsk gjennomf\u00f8rt et forskningsprosjekt med spesielt fokus p\u00e5 barnas perspektiver. Studien viser at barna trives i omr\u00e5det, og at deres innenfraperspektiver p\u00e5 n\u00e6rmilj\u00f8et ikke alltid er sammenfallende med den m\u00e5ten omr\u00e5det vurderes p\u00e5 utenfra.", "I studien har 12 familier v\u00e6rt involvert. Intervjuer med foreldrene hadde fokus p\u00e5 bosituasjonen og p\u00e5 barnas dagligliv. Barn i alderen 7 til 15 \u00e5r i familiene fikk utlevert digitale kameraer og ble bedt om \u00e5 ta bilder av ting og steder som de liker godt hjemme og i nabolaget. Vi brukte bildene som utgangspunkt for \u00e5 snakke med barna om hva de setter pris p\u00e5 ved hjemmet og n\u00e6rmilj\u00f8et.", "Vi fikk mange positive beskrivelser av omr\u00e5det; det er trygt, gr\u00f8nt, n\u00e6r marka og har godt naboskap. Det fysiske boligmilj\u00f8et er godt tilpasset barn og spesielt \"tunet\" utenfor blokkene trekkes fram. Her er det sitteplasser og lekeapparater som innbyr til samv\u00e6r og aktivitet p\u00e5 tvers av generasjoner. Om sommeren sitter voksne ute med kaffekoppen mens barna finner fram til aktiviteter og barn \u00e5 v\u00e6re sammen med. N\u00e5r barna f\u00e5r st\u00f8rre aksjonsradius, kan de bevege seg trygt over et st\u00f8rre omr\u00e5de som er bundet sammen av et nettverk av gang- og sykkelveier. Dette gir muligheter til \u00e5 utforske et st\u00f8rre omr\u00e5de p\u00e5 egenh\u00e5nd eller sammen med venner.", "Barnas bilder fra n\u00e6rmilj\u00f8et viser mange ulike oppholdssteder og aktiviteter. De yngste har tatt bilder av lekeapparater hvor de kan huske, leke \u00abfar, mor og barn\u00bb, og hvor det er tr\u00e6r \u00e5 klatre i. De litt st\u00f8rre barna har tatt bilder av fotballbane, ballbinge og skoleg\u00e5rden hvor de ofte treffer venner. Barna viser ogs\u00e5 hvordan de tar i bruk muligheter til \u00e5 gjemme seg litt bort. Flere har tatt bilder av sm\u00e5 skogholt hvor de kan finne insekter og blomster eller v\u00e6re sammen med jevnaldrende uten voksne i n\u00e6rheten. Barna har dermed tilgang b\u00e5de til lekeutstyr som er laget for lek, og til steder de selv definerer bruksomr\u00e5det for.", "Saupstad er et omr\u00e5de hvor det bor mange ulike mennesker, og hvor det blant annet er en stor andel med innvandrerbakgrunn. \u00c5 leve i et omr\u00e5de med en \u00absosial mix\u00bb kan bidra til \u00e5 skape forst\u00e5else for hva et flerkulturelt samfunn inneb\u00e6rer. Mens enkelte foreldre forteller at barna har venner med forskjellig bakgrunn, er ikke barna opptatt av hvor vennene kommer fra. En jente sier: \u00abFor meg er de bare vennene mine. Jeg tenker ikke over hvor de er fra eller hvor foreldrene deres er fra.\u00bb Vennskap kommer til uttrykk i bilder hvor hender er lagt mot hverandre eller hvor f\u00f8tter med ulike sko peker mot hverandre. Flere barn gir uttrykk for at det er viktig \u00e5 ha venner i n\u00e6rheten, og mange sier at de liker at det bor mange i omr\u00e5det.", "Mange barn forteller at de er glade i skolen sin. Den er et viktig sted for dem b\u00e5de p\u00e5 dagtid og om ettermiddagen. St\u00f8rre barn mener at det er mindre press p\u00e5 motekl\u00e6r og alkohol i deres milj\u00f8 enn det de h\u00f8rer om fra andre skoler, og at det er lite mobbing og godt kameratskap. En av jentene oppsummerer: \u00abVi har vel egentlig det meste, vi kunne egentlig ikke \u00f8nske oss mer.\u00bb Det kommer fram at skole, barnehage og idrettslag har stor betydning for at folk fra ulike land og med forskjellig bakgrunn kan m\u00f8tes gjennom ulike aktiviteter. Dette indikerer at flere av barna er klar over at det er n\u00f8dvendig \u00e5 legge til rette for at mennesker med ulik bakgrunn skal kunne trives sammen. En sentral verdi ved omr\u00e5det ligger nettopp i den innsatsen som gj\u00f8res av ildsjeler for \u00e5 skape et inkluderende fellesskap i en befolkning med stort mangfold.", "Barnas bilder og fortellinger presenterte et positivt bilde av omr\u00e5det, og samtlige barn og unge ga uttrykk for trivsel. De la vekt p\u00e5 at det er mange ulike mennesker \u00e5 forholde seg til, og at omr\u00e5det innbyr til lek og utfoldelse b\u00e5de for store og sm\u00e5. Likevel ble ikke alt vurdert som like bra. Enkelte barn viste fram bilder av s\u00f8ppel som noen hadde slengt fra seg eller nedslitte og \u00f8delagte lekeapparater og utstyr. Noen var opptatt av at Saupstadsenteret burde rustes opp, og flere hadde gode forslag til hvordan omr\u00e5det kunne bli enda bedre. Dette viser at barn er opptatt av at omgivelsene skal v\u00e6re hyggelige og i orden. Barn er aktive brukere av n\u00e6rmilj\u00f8et, og de tilbringer mye av tiden sin der. Det betyr at de ofte har godt kjennskap til kvaliteter og ulemper ved de n\u00e6re omgivelsene, og at de kjenner lokale forhold p\u00e5 en annen m\u00e5te enn voksne gj\u00f8r. Dette gj\u00f8r at det er viktig \u00e5 lytte til barnas innenfraperspektiver hvis Omr\u00e5del\u00f8ftsatsingen skal bli det l\u00f8ftet for Saupstad-Kolstad som forprosjektet antyder. Ikke minst er det viktig \u00e5 ta p\u00e5 alvor det positive forholdet barna har til bydelen og bruke dette som utgangspunkt for \u00e5 skape samhold uavhengig av bakgrunn."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "48fd1253c16cf4cab959588319642c49bb8c608182fa6423595d5ad8223feb0d"}, {"field": "createtime", "value": "2014-10-09T18:30:35.429Z"}, {"field": "description", "value": "En del bydeler som hovedsakelig best\u00e5r av blokkbebyggelse fra 1960-tallet har en tendens til \u00e5 bli vurdert som lite attraktive bomilj\u00f8er."}, {"field": "dominantimage", "value": "http://www.adressa.no/incoming/article7368871.ece/ALTERNATES/w980-default/IMG_Reidun_Einviks_kamp_1_1_8I276PT.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/025089ef705a8f4db4386c48a9c529ed8d92519f.jpg?597722a3"}, {"field": "dominantthumbnaildimensions", "value": "300x169"}, {"field": "heading", "value": "Trivsel p\u00e5 Saupstad -adressa.no"}, {"field": "id", "value": "025089ef705a8f4db4386c48a9c529ed8d92519f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-concept", "value": ["barn", "forskjellig bakgrunn", "barnas bilder"]}, {"field": "kw-entity", "value": ["omr\u00e5del\u00f8ft", "husbanken", "saupstad-kolstad", "omr\u00e5del\u00f8ftsatsingen", "saupstad", "samfunnsforskning", "saupstadsenteret", "byggforsk"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7368871.ece/ALTERNATES/w980-default/IMG_Reidun_Einviks_kamp_1_1_8I276PT.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trivsel p\u00e5 Saupstad"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7368837.ece"}, {"field": "pageclass", "value": ["article"]}, {"field": "publishtime", "value": "2013-04-12T04:00:33.000Z"}, {"field": "recs-articleid", "value": "7368837"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-04-12T04:00:33.000Z"}, {"field": "recs-rawtitle", "value": "Trivsel p\u00e5 Saupstad -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "En del bydeler som hovedsakelig best\u00e5r av blokkbebyggelse fra 1960-tallet har en tendens til \u00e5 bli vurdert som lite attraktive bomilj\u00f8er."}, {"field": "thumbnail", "value": "http://content-thumbnail.cxpublic.com/content/thumbnail200x150/025089ef705a8f4db4386c48a9c529ed8d92519f.jpg?597722a3"}, {"field": "thumbnailfullheightdimensions", "value": "200x1433"}, {"field": "timestamp", "value": "2017-07-25T10:51:15.000Z"}, {"field": "title", "value": "Trivsel p\u00e5 Saupstad"}, {"field": "url", "value": "http://www.adressa.no/meninger/kronikker/article7368837.ece"}, {"field": "urlhash", "value": "025089ef705a8f4db4386c48a9c529ed8d92519f"}], "score": 0.62147194, "siteId": "9222270286501375973", "id": "025089ef705a8f4db4386c48a9c529ed8d92519f"}

