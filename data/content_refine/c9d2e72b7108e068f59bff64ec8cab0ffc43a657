{"fields": [{"field": "modifiedtime", "type": "time", "value": "2013-10-07T07:18:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["karl h. brox. frilansjournalist", "forfatter"]}, {"field": "body", "value": ["Saken oppdateres.", "14. juni i fjor vedtok Stortinget at Luftforsvarets kampflybase skal ligge p\u00e5 \u00d8rlandet. Ikke alle var like begeistret for det, men vedtaket er fattet og slik blir det.", "Vedtaket betyr at Forsvaret skal investere minst fem milliarder kroner p\u00e5 \u00d8rlandet, og at \u00d8rland kommune st\u00e5r overfor betydelige utfordringer for \u00e5 f\u00f8lge opp den milit\u00e6re utbyggingen. Befolkningen vil \u00f8ke med fra 35 til 50 prosent i l\u00f8pet av forholdsvis f\u00e5 \u00e5r, og b\u00e5de en skole og et hundretalls boliger, derav 40 knyttet til g\u00e5rdsbruk, m\u00e5 flyttes fordi de med sin n\u00e5v\u00e6rende beliggenhet havner innenfor den r\u00f8de st\u00f8ysonen.", "For \u00e5 l\u00f8se kommunen og lokalsamfunnets utfordringer, er tre anerkjente arkitektfirmaer invitert til \u00e5 utarbeide forslag til hvordan Brekstad kan utvikles. 5. september la de p\u00e5 et folkem\u00f8te frem sine forel\u00f8pige tanker, og 14. oktober skal de endelige forslagene presenteres. If\u00f8lge Heidi Fossland, som er prosjektleder for den omfattende samfunnsutviklingen kommunen st\u00e5r overfor, er det som vil skje p\u00e5 Brekstad i de kommende \u00e5rene n\u00e6rmest et norgesmesterskap i planlegging.", "Kommunens m\u00e5lsetting er at den store veksten som Brekstad st\u00e5r overfor, skal ramme jordbruksarealene s\u00e5 lite som mulig. Veksten i folketall, antall boliger, handel og andre former for n\u00e6ringsliv, skal derfor foreg\u00e5 noenlunde innenfor de grenser som tettbebyggelsen allerede har, og de tre arkitektfirmaene \u2013 Helen & Hard, C.F. M\u00f8ller Norge og Dyrvik arkitekter \u2013 har tatt dette p\u00e5 alvor. Det alle tre foresl\u00e5r er derfor en sterk fortetting og bygging i h\u00f8yden. Uansett hvilket forslag som blir valgt som grunnlag for den nye reguleringsplanen for Brekstad, vil det som legges frem f\u00f8re til at Brekstad endrer karakter fra \u00e5 v\u00e6re et lite kystn\u00e6rt tettsted med sm\u00e5husbebyggelse til \u00e5 bli en sterkt fortettet kystby med bygninger som rager til v\u00e6rs i kanskje b\u00e5de 10 og 12 etasjer.", "Noe helt annet som b\u00e5de kommunen og de tre arkitektfirmaene ogs\u00e5 er enige om, er at det rike fuglelivet som \u00d8rlandet er beriket med m\u00e5 bevares og utnyttes. Fire omr\u00e5der innen kommunen er siden desember 1983 vernet av hensyn til fuglelivet \u2013 tre som fuglefredningsomr\u00e5der (Innstrandfj\u00e6ra, Hovsfj\u00e6ra og Kr\u00e5kv\u00e5gsvaet) og ett \u2013 Grandefj\u00e6ra \u2013 som naturreservat. I tillegg finnes det flere andre gode fuglelokaliteter som ikke er vernet, deriblant Brekstadfj\u00e6ra rett utenfor sentrum. N\u00e5r man ser tilbake p\u00e5 den motstanden og det oppstyret som hersket da de fire omr\u00e5dene ble vernet, s\u00e6rlig omkring Grandefj\u00e6ra som det var knyttet planer om oppdyrking til, er det i dag en helt annen holdning som gj\u00f8r seg gjeldende. I stedet for \u00e5 se p\u00e5 vern som en klamp om foten, betraktes de fire verneomr\u00e5dene, og i tillegg ogs\u00e5 ikke vernede fuglerike omr\u00e5der, som et gode og en ressurs. Arkitektene vil derfor bevare Brekstadfj\u00e6ra og tilrettelegge omr\u00e5det, slik at b\u00e5de fugler og folk kan dra nytte av det, ved anlegg av en skjermet tursti mot Austr\u00e5t i overgangen mellom fj\u00e6re og bebyggelse. Alle de tre arkitektfirmaene ga p\u00e5 folkem\u00f8tet 5. september uttrykk for at \u00d8rlandets s\u00e6regne kvaliteter, deriblant fuglelivet, b\u00e5de b\u00f8r og kan utnyttes for \u00e5 trekke folk til kommunen. Fuglelivet kan kort sagt bli en viktig del av kommunens turistn\u00e6ring.", "Dette er ikke bare vyer eller tanker grepet ut av luften. Internasjonalt er det en stor og \u00f8kende interesse for fugler. Den britiske foreningen for fugleinteresserte \u2013 Royal Society for the Protection of Birds \u2013 har mer enn en million medlemmer og tilsvarende foreninger i mange andre land, deriblant Tyskland og Nederland, har ogs\u00e5 h\u00f8ye medlemstall. Foreningene arrangerer guidede reiser til interessante lokaliteter, og i tillegg er det et stort antall fugleinteresserte som reiser rundt p\u00e5 egen h\u00e5nd. Flere kjente fuglelokaliteter har et stort antall bes\u00f8kende \u2013 400 000 mennesker bes\u00f8ker for eksempel \u00e5rlig Donana nasjonalpark i det s\u00f8rlige Spania, og 150 000 kommer hver v\u00e5r til Hornborgasj\u00f8en i S\u00f8r-Sverige for \u00e5 oppleve tranetrekket. V\u00e5tmarkene p\u00e5 \u00d8rlandet og innover i Trondheimsfjorden kan kanskje ikke vente seg tilsvarende bes\u00f8kstall, men potensialet til et betydelig bes\u00f8k av turister med kikkert om halsen er i hvert fall til stede. Med bevisst og m\u00e5lrettet satsning, internasjonal markedsf\u00f8ring og tilrettelegging, kan fugleturisme \u2013 og da kanskje s\u00e6rlig knyttet opp mot trekktidene v\u00e5r og h\u00f8st og de mange interessante artene som overvintrer i Tr\u00f8ndelag \u2013 bli god butikk. Mange av artene \u00d8rlandet har \u00e5 by p\u00e5, er fugler som fugleinteresserte lenger s\u00f8r i Europa m\u00e5 hit for \u00e5 oppleve, og som de gjerne kommer for \u00e5 se.", "I en viss grad er utnyttelse av dette markedet allerede kommet i gang ogs\u00e5 i Tr\u00f8ndelag. Naturspesialisten, som eies av den nordtr\u00f8nderske fugleeksperten Terje Kolaas, og reiseoperat\u00f8ren Din Tur arrangerer flere typer guidede fugleturer, og i Flatanger har Ole Martin Dahle gjennom mange \u00e5r tatt bes\u00f8kende med ut p\u00e5 hav\u00f8rnsafarier og gjort dette til levebr\u00f8d. \u00d8rland v\u00e5tmarkssenter, som er en del av \u00d8rland Kultursenter, har ogs\u00e5 allerede grepet tak i den muligheten som fuglelivet representerer og l\u00e5ner ut b\u00e5de sykler, kikkerter, teleskop og fugleb\u00f8ker til interesserte bes\u00f8kende som ikke selv har slikt utstyr.", "Samlet danner de fire verneomr\u00e5dene i \u00d8rland kommune et v\u00e5tmarkssystem som av myndighetene har f\u00e5tt status som Ramsar-omr\u00e5de (Ramsar-konvensjonen er en internasjonal avtale om vern av v\u00e5tmarker). B\u00e5de hver for seg og samlet er omr\u00e5dene blant de viktigste v\u00e5tmarkene i Norge. Ramsar-statusen er et kvalitetsstempel som i betydelig grad letter markedsf\u00f8ringen av dette unike tilbudet. Gj\u00f8r man dette riktig, er det kort sagt ikke bare jagerflyene som kan gi \u00d8rland kommune luftb\u00e5rne inntekter."]}, {"field": "category0", "value": "meninger"}, {"field": "contenthash", "value": "9a993a00bc8ccb4f54132a7343d599c9c874bdd91b12e6be98c55895c38762f8"}, {"field": "createtime", "value": "2017-03-12T09:34:56.000Z"}, {"field": "description", "value": "Ikke bare jagerflyene, men ogs\u00e5 fugler kan gi kommunen gode og varige inntekter"}, {"field": "dominantimage", "value": "http://www.adressa.no/meninger/article8362389.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c9d2e72b7108e068f59bff64ec8cab0ffc43a657.jpg?58c51640"}, {"field": "dominantthumbnaildimensions", "value": "300x169"}, {"field": "heading", "value": "Flyvende ressurser p\u00e5 \u00d8rlandet -adressa.no"}, {"field": "id", "value": "c9d2e72b7108e068f59bff64ec8cab0ffc43a657"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["sterkt fortettet", "kommune", "stort antall", "kort sagt", "vern"]}, {"field": "kw-entity", "value": ["din tur", "austr\u00e5t", "donana", "hornborgasj\u00f8en", "innstrandfj\u00e6ra", "s\u00f8r-sverige", "\u00f8rlandet", "birds", "norge og dyrvik", "helen", "hovsfj\u00e6ra og kr\u00e5kv\u00e5gsvaet", "society for the protection", "ramsar", "tyskland og nederland", "stortinget", "grandefj\u00e6ra", "luftforsvarets", "forsvaret", "\u00f8rland kultursenter", "brekstadfj\u00e6ra"]}, {"field": "kw-location", "value": ["europa", "flatanger", "trondheimsfjorden", "brekstad", "spania", "tr\u00f8ndelag", "hard", "norge"]}, {"field": "kw-pageclass", "value": "article"}, {"field": "kw-person", "value": ["terje kolaas", "heidi fossland", "ole martin dahle"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article8362389.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Flyvende ressurser p\u00e5 \u00d8rlandet"}, {"field": "og-type", "value": "article"}, {"field": "og-url", "value": "http://www.adressa.no/meninger/article8362391.ece"}, {"field": "pageclass", "value": ["article"]}, {"field": "publishtime", "value": "2013-10-07T04:00:00.000Z"}, {"field": "recs-articleid", "value": "8362391"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-10-07T04:00:00.000Z"}, {"field": "recs-rawtitle", "value": "Flyvende ressurser p\u00e5 \u00d8rlandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Ikke bare jagerflyene, men ogs\u00e5 fugler kan gi kommunen gode og varige inntekter"}, {"field": "thumbnail", "value": "http://content-thumbnail.cxpublic.com/content/thumbnail200x150/c9d2e72b7108e068f59bff64ec8cab0ffc43a657.jpg?58c51640"}, {"field": "thumbnailfullheightdimensions", "value": "200x1344"}, {"field": "timestamp", "value": "2017-03-12T09:34:56.000Z"}, {"field": "title", "value": "Flyvende ressurser p\u00e5 \u00d8rlandet"}, {"field": "url", "value": "http://www.adressa.no/meninger/article8362391.ece"}, {"field": "urlhash", "value": "c9d2e72b7108e068f59bff64ec8cab0ffc43a657"}], "score": 0.773557, "siteId": "9222270286501375973", "id": "c9d2e72b7108e068f59bff64ec8cab0ffc43a657"}

