{"fields": [{"field": "modifiedtime", "type": "time", "value": "2016-03-09T20:17:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["F\u00f8dsel", "Helse", "Svangerskap"]}, {"field": "author", "value": ["babyverden.no", "kristine grue langset", "maren eriksen"]}, {"field": "body", "value": ["Saken oppdateres.", "I 2015 ble det f\u00f8dt 30.369 gutter og 28.689 jenter, alts\u00e5 tilsammen eksakt 59.058 barn, viser tall fra SSB som ble lagt frem onsdag formiddag.", "Det er totalt n\u00e6r like mange som ble f\u00f8dt i 2014 (59.084).", "Dette gir et samlet fruktbarhetstall (SFT) for kvinner p\u00e5 1,73. Det er en nedgang i forhold til 2014 ( 1,76) og laveste SFT siden 1986.", "Tallene viser at det er markante forskjeller i fruktbarheten rundt om i landet.", "Fruktbarheten var lavest i Telemark med et samlet fruktbarhetstall p\u00e5 1,59, if\u00f8lge SSB.", "Oslo og Hedmark hadde ogs\u00e5 lav fruktbarhet, 1,61.", "\u2014 Jeg m\u00f8ter p\u00e5 mange fordommer", "Det f\u00f8des flest barn perkvinne i Rogaland, med et samlet fruktbarhetstall p\u00e5 1,87.", "Det er likevel en liten nedgang fra 2014 hvor fruktbarhetstallet var p\u00e5 1,90. Kvinner i Nord-Tr\u00f8ndelag var ogs\u00e5 blant de mest fruktbare i landet i fjor med fruktbarhetstall p\u00e5 1,86.", "Samlet fruktbarhetstall for menn var 1,56 i 2015, ogs\u00e5 det en nedgang fra 2014.", "Gjennomsnittsalder for f\u00f8rstegangsf\u00f8dende \u00f8ker enda litt. I 2005 var den 28,1 \u00e5r, i 2014, 28,7 \u00e5r. I fjor steg den enda et par desimaler og er p\u00e5 28,9 \u00e5r.", "Dersom vi g\u00e5r tilbake til 1990, var gjennomsnittsalderen ved f\u00f8rste f\u00f8dsel 25,5 \u00e5r.", "Leder for Jordmorforeningen, Kirsten J\u00f8rgensen, er bekymret for den fallende fruktbarheten.", "- Venter du veldig lenge med \u00e5 f\u00e5 barn, kan det rett og slett bli for seit. Vi vet at fruktbarheten er halvert ved 35-\u00e5rsalder , og det skjer mye med fruktbarheten de siste ti \u00e5rene f\u00f8r man kommer i overgangsalderen. Si du er 38 \u00e5r n\u00e5r du kommer i overgangsalderen, da er fruktbarheten svekket allerede ved 28 \u00e5r, sier J\u00f8rgensen til Babyverden. (Les hele intervjuet her )", "Hun tror mange har for stor tiltro til medisinsk hjelp om det skulle bli vanskelig \u00e5 bli gravid p\u00e5 egen h\u00e5nd.", "\u2014 Mens menn produserer nye s\u00e6dceller hele tiden, er vi kvinner f\u00f8dt med alle eggcellene vi noen sinne vil ha. Antallet egg og kvaliteten p\u00e5 dem svekkes med alderen. Er det ikke gode egg, kan det bli vanskelig \u00e5 lykkes i \u00e5 bli gravid \u2013 ogs\u00e5 ved pr\u00f8ver\u00f8r. Vi vet at s\u00e6dkvaliteten ogs\u00e5 kan p\u00e5virkes, og jo lenger vi venter, jo st\u00f8rre er risikoen for at vi f\u00e5r sykdommer som kan p\u00e5virke fruktbarheten, sier J\u00f8rgensen.", "N\u00e5r du begynner senere, og sjansene for unnfangelse er d\u00e5rligere, kan det ogs\u00e5 hende at du ender opp med f\u00e6rre barn enn du \u00f8nsket deg.", "- Jeg vil presisere at kvinner sammen med sin partner naturligvis selv m\u00e5 bestemme n\u00e5r de \u00f8nsker \u00e5 pr\u00f8ve \u00e5 f\u00e5 barn. Men jeg vil oppfordre dem til \u00e5 ikke vente lenger enn n\u00f8dvendig, sier J\u00f8rgensen.", "Det har v\u00e6rt en langvarig trend at andelen som f\u00e5r tre barn eller flere, har g\u00e5tt ned.", "Av de kvinnene som ble 45 \u00e5r i 2015, hadde 30,7 prosent f\u00f8dt tre barn eller flere. Dersom vi g\u00e5r ti \u00e5r tilbake, var denne andelen 34,8 prosent.", "Det ble registrert 162 d\u00f8df\u00f8dte i fjor, noe som er det laveste antallet noen gang registrert i Norge.", "Dette tilsvarer 2,7 d\u00f8df\u00f8dte per 1000 f\u00f8dte.", "I 2015 var det 956 tvillingf\u00f8dsler og 12 trillingf\u00f8dsler, noe som tilsvarer 16,6 flerf\u00f8dsler per 1000 f\u00f8dsler. Dette er en \u00f8kning p\u00e5 0,6 sammenlignet med \u00e5ret f\u00f8r.", "Av barn f\u00f8dt i fjor, ble aller flest f\u00f8dt i samboerskap (26.600). Det er en liten \u00f8kning fra 2014. Hakk i h\u00e6l f\u00f8lger barn f\u00f8dt av gifte (25.186). 7272 barn ble f\u00f8dt av enslige.", "Lederen i Jordmorforeningensynes politikere gj\u00f8r for lite for \u00e5 legge til rette for at det kan f\u00f8des flere barn.", "\u2014 Det er en truende demografi. Vi er n\u00f8dt til \u00e5 tenke at vi trenger en ung generasjon som kan ta seg av de eldre. Det er god helseforebygging \u00e5 oppmuntre par i 20-\u00e5rene til \u00e5 f\u00e5 barn. Men de m\u00e5 v\u00e5ge \u00e5 f\u00e5 barn uten at det st\u00e5r i veien for en sunn \u00f8konomi og fremtidige arbeidsmuligheter. Politikerne m\u00e5 v\u00e5kne, mener J\u00f8rgensen.", "Hvis vi skal f\u00e5 barn n\u00e5r fruktbarheten er p\u00e5 topp, m\u00e5 mange av oss f\u00e5 barn mens vi studerer. J\u00f8rgensen har stor forst\u00e5else for at f\u00e5 velger dette slik ordningene er i dag.", "\u2014 Det er klart mye mer l\u00f8nnsomt \u00e5 vente til man har jobbet i minst seks m\u00e5neder og dermed har rett p\u00e5 foreldrepenger. F\u00f8dselsstipendet er ikke et godt nok alternativ, s\u00e6rlig ikke hvis begge studerer, og ikke har en jobb \u00e5 komme tilbake til etter permisjonen, sier J\u00f8rgensen.", "F\u00f8dselstallene har v\u00e6rt dalene gjennom mer enn et ti\u00e5r, likevel har J\u00f8rgensen tro p\u00e5 at vi kan snu trenden.", "- Vi har alt \u00e5 vinne p\u00e5 \u00e5 legge til rette for unge gravide. Hvis vi t\u00f8r \u00e5 snakke om dette h\u00f8yt, s\u00e5 politikerne skj\u00f8nner den enorme gevinsten av en oppsving, og de leverer, tror jeg vi kan snu trenden. Befolkningspyramiden er i ferd med \u00e5 bli snudd p\u00e5 hodet, og vi kan jo faktisk gj\u00f8re noe for \u00e5 hindre det, sier J\u00f8rgensen.", "\u2014 Forel\u00f8pig er det lite som ligger til rette for en oppsving, og samfunnet er heller ikke beredt p\u00e5 det. Vi f\u00f8der f\u00e6rre barn, og likevel er f\u00f8deinstitusjonene sprengt p\u00e5 kapasitet, legger hun til.", "Les ogs\u00e5:", "29 ting bare de som har v\u00e6rt gravide (og f\u00f8dt) skj\u00f8nner", "Slik p\u00e5virkes du som voksen, if\u00f8lge eksperter og forskning.", "Artikkelen er skrevet i samarbeid med Babyverden.no . Babyverden eies og drives av forlaget Sandviks AS som holder til i Stavanger.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppveks", "Fruktbarhetstallet viser hvor mange barn vi f\u00e5r i snitt. P\u00e5 landsbasis var tallet 1,73 for kvinner, men det er lokale forskjeller. Her er fylkene fra mest til minst fruktbare i 2015:", "Rogaland (1,87)", "Nord-Tr\u00f8ndelag (1,86)", "Hordaland (1,84)", "Vest-Agder (1,83)", "Sogn og Fjordane (1,83)", "Akerhus (1,81)", "M\u00f8re og Romsdal (1,81)", "Nordland (1,77)", "Finnmark (1,77)", "Aust-Agder (1,76)", "Vestfold (1,71)", "Troms (1,71)", "S\u00f8r-Tr\u00f8ndelag (1,71)", "Oppland (1,69)", "Buskerud (1,68)", "\u00d8stfold (1,67)", "Oslo (1,61)", "Hedmark (1,61)", "Telemark (1,59)", "Det er ikke publisert fylkesvise fruktbarhetstall for menn.", "(Kilde: Statistisk sentralbyr\u00e5)", "Vis fakta", "Samlet fruktbarhetstall, SFT, er et begrep brukt innen demografi (befolkningsl\u00e6re) for \u00e5 vise hvor mange barn hver kvinne f\u00f8der i l\u00f8pet av livet. Det regnes ut ved \u00e5 legge sammen gjennomsnittlig antall barn som er f\u00f8dt per kvinne p\u00e5 hvert alderstrinn dette \u00e5ret.", "Reproduksjonsniv\u00e5et ligger p\u00e5 2,1. Dette inneb\u00e6rerer at hver kvinne i l\u00f8pet av et liv m\u00e5 f\u00f8de 2,1 barn hver for at befolkningsniv\u00e5et skal holde seg jevnt.", "(Kilde: Wikipedia)", "Vis fakta"]}, {"field": "category0", "value": "familieogoppvekst"}, {"field": "contenthash", "value": "cb3736ca94ccab542d58bb0f89bd1ce1cdc23ffcc0c9e626d7ab235451859071"}, {"field": "createtime", "value": "2016-12-02T10:11:11.000Z"}, {"field": "description", "value": "I 2015 ble det f\u00f8dt n\u00e6r 60.000 barn, viser tall fra SSB. Gjennomsnittsalder for f\u00f8rstegangsf\u00f8dende \u00f8kte ytterligere i fjor sammenlignet med 2014. F\u00e6rre f\u00e5r mange barn, mens andelen flerf\u00f8dsler \u00f8ker."}, {"field": "heading", "value": ["Laveste fruktbarhet p\u00e5 30 \u00e5r -adressa.no", "Her f\u00f8des det f\u00e6rrest barn", "Rogaland igjen p\u00e5 topp", "Snittalder f\u00f8rstegangsf\u00f8dende \u00f8ker", "\u2014 Mange har for stor tiltro til medisinsk hjelp", "Eggene dine g\u00e5r ut p\u00e5 dato", "F\u00e6rre f\u00e5r mange barn, f\u00e6rre d\u00f8df\u00f8dsler", "\u00d8kning i flerf\u00f8dsler", "Flere m\u00f8dre er samboende", "Mener politikere gj\u00f8r for lite", "- Vi har alt \u00e5 vinne p\u00e5 \u00e5 legge til rette for unge gravide"]}, {"field": "id", "value": "703d8d36b3efd875c6975bfb1a0ac9c01d2165e0"}, {"field": "keyword", "value": ["F\u00f8dsel", "Helse", "Svangerskap"]}, {"field": "keywords", "value": "F\u00f8dsel,Helse,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["sandviks as", "facebook"]}, {"field": "kw-concept", "value": ["f\u00f8dt", "barn", "samlet fruktbarhetstall"]}, {"field": "kw-entity", "value": ["fjordane", "babyverden", "jordmorforeningen", "twitter", "familie", "jordmorforeningensynes", "kilde", "romsdal", "b. gjennomsnittsalder"]}, {"field": "kw-location", "value": ["hedmark", "stavanger", "telemark", "rogaland", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": "kirsten j\u00f8rgensen"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/84d39359-c0e5-47da-82d6-65c84806ca04?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Laveste fruktbarhet p\u00e5 30 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Laveste-fruktbarhet-pa-30-ar-8939b.html"}, {"field": "pageclass", "value": ["article"]}, {"field": "publishtime", "value": "2016-03-09T09:08:13.000Z"}, {"field": "recs-articleid", "value": "8939"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-03-09T09:08:13.000Z"}, {"field": "recs-rawtitle", "value": "Laveste fruktbarhet p\u00e5 30 \u00e5r -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "I 2015 ble det f\u00f8dt n\u00e6r 60.000 barn, viser tall fra SSB. Gjennomsnittsalder for f\u00f8rstegangsf\u00f8dende \u00f8kte ytterligere i fjor sammenlignet med 2014. F\u00e6rre f\u00e5r mange barn, mens andelen flerf\u00f8dsler \u00f8ker."}, {"field": "thumbnail", "value": "http://content-thumbnail.cxpublic.com/content/thumbnail200x150/703d8d36b3efd875c6975bfb1a0ac9c01d2165e0.jpg?593c633b"}, {"field": "thumbnailfullheightdimensions", "value": "200x1865"}, {"field": "timestamp", "value": "2017-06-10T21:23:07.000Z"}, {"field": "title", "value": "Laveste fruktbarhet p\u00e5 30 \u00e5r"}, {"field": "url", "value": "http://www.adressa.no/familieogoppvekst/Laveste-fruktbarhet-pa-30-ar-8939b.html"}, {"field": "urlhash", "value": "703d8d36b3efd875c6975bfb1a0ac9c01d2165e0"}], "score": 0.59760106, "siteId": "9222270286501375973", "id": "703d8d36b3efd875c6975bfb1a0ac9c01d2165e0"}

