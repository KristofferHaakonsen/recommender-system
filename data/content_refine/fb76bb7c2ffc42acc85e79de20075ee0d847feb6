{"fields": [{"field": "modifiedtime", "type": "time", "value": "2012-04-24T14:03:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Gro Espeseth kan bli en av tidenes mest meritterte norske fotballspillere. N\u00e5 forteller hun de ville historiene du ikke har h\u00f8rt f\u00f8r. Og snakker om fremtiden og utviklingen av damefotballen.", "Vi spaserer i The Rocks. Det er fridag. Fotballbeina f\u00e5r enda en dag hvile. Gro sonet karantene i semifinalen mot Tyskland. Hun er glad for hver dag det venstre kneet f\u00e5r hente seg inn igjen. Enn\u00e5 har hun tr\u00f8bbel med \u00e5 g\u00e5 ned trapper etter korsb\u00e5nd-problemene som satte henne utenfor i 16 m\u00e5neder.", "Men torsdag sparer hun ikke p\u00e5 noen ting mot USA. Da ofrer hun gjerne kneet og litt til for den eneste internasjonale tittelen hun mangler: OL-gull.", "- OL er det absolutte h\u00f8ydepunktet dette \u00e5ret. Jeg har v\u00e6rt langt nede. N\u00e5 er jeg h\u00f8yt oppe, smiler 28-\u00e5ringen, som har f\u00e5tt ekteskaps- og skadeproblemer p\u00e5 avstand.", "Gro blir gjenkjent av en gjeng norske supportere fra H\u00e5ndballens Venner. Gro er stjerne, ingen tvil om det. - Torsdag ofrer vi kvartfinalen i h\u00e5ndball og kommer for \u00e5 heie p\u00e5 dere, h\u00e5ndballjentene har jo semien og finalen igjen, roper gutta p\u00e5 tur.", "Gro takker.", "I n\u00e6rmere et ti\u00e5r har \u00d8rn-jenta v\u00e6rt med p\u00e5 \u00e5 prege norsk og internasjonal damefotball. Hun har reist verden rundt siden hun debuterte p\u00e5 landslaget som 18-\u00e5ring mot Sverige i 1991.", "Gro har EM-tittel. Hun var kaptein p\u00e5 laget og hevet VM-trofeet i G\u00f6teborg i 1995. Hun er omtalt som verdens beste forsvarsspiller. Hun har sett at damefotballen har g\u00e5tt fra \u00e5 v\u00e6re h\u00e5net og hengt ut, til \u00e5 bli respektert og omfavnet. Gro har v\u00e6rt syndebukk og knekt til t\u00e5rer. Hun brente straffe og Norge r\u00f8k ut av EM p\u00e5 hjemmebane mot Italia i 1997.", "Hun har opplevd alt p\u00e5 fotballbanen, og mye utenfor.", "VM i 1991 var i Kina. Unge Espeseth fra Bergen var 18 \u00e5r gammel f\u00f8rstereisjente. Og fikk sjokk.", "- Aftenposten-journalist Arild Sandven tok oss med inn et smau, en bakgate med et slags marked. Jeg fikk se det groveste av dyreplageri. Katter som var presset sammen i bur. Der hang fl\u00e5dde griser og hunder, de var blitt kokt levende og fl\u00e5dd.", "Gro gr\u00f8sser ved minnene, og tenker p\u00e5 Samba. Hun savner Samba. Hun savner leken og dansen med Samba.", "- Samba er boxeren min, s\u00e5 livlig og snill, jeg er en skikkelig dyrevenn. Heldigvis blir hun tatt godt vare p\u00e5 i Trondheim.", "VM i 1991 var Gros f\u00f8rste store mesterskap. Men allerede da markerte hun seg med knallharde taklinger. Det er blitt hennes varemerke. I finalen mot USA fikk Gro i oppgave \u00e5 ta seg av amerikanernes stjernespiller Michelle Akers.", "- Jeg hadde noen taklinger litt p\u00e5 kanten. USAs kaptein April Heinrich slengte noen meldinger, jeg svarte tilbake; \u00abYou better pass yourself\u00bb.", "Gro flirer: - Det er godt \u00e5 kunne le av seg selv.", "Norge tapte den f\u00f8rste offisielle VM-finalen for damer i 1991, men s\u00e5 begynte oppturen under Even Pellerud.", "- Han l\u00e6rte oss sonespill. Even fikk struktur i laget, vi ble et hardt arbeidende og fysisk lag, forteller Gro.", "I 1993 tok Norge og Gro EM-tittelen. To \u00e5r senere skjedde det st\u00f8rste Gro har opplevd i karrieren. I semifinalen slo Norge ut USA og laget skapte den ber\u00f8mte seiersormen da de kr\u00f8p triumferende rundt p\u00e5 gressteppet etter \u00e5 ha vunnet 1-0 i V\u00e4ster\u00e5s. Det var da en amerikansk radioreporter ville ha Gro Espeseth til \u00e5 utbrodere m\u00e5let. Hun hadde tatt hj\u00f8rnesparket i forkant og forklarte seg slik:", "\u00abI tried to screw the ball in the goal\u00bb.", "Reporteren lo seg skakk.", "VM-gullet i 1995 ble et vendepunkt for damefotballen i Norge. - Selv om han Kapital-fyren, Trygve Hegnar, slengte med leppa og sa at kvinnelige fotballkeepere s\u00e5 ut som potetsekker, f\u00f8lte jeg at det mesterskapet gav oss aksept og respekt.", "- Den st\u00f8rste forskjellen p\u00e5 i dag og for ti \u00e5r siden, er bedre teknikk og h\u00f8yere tempo. Det er st\u00f8rre bredde internasjonalt, bare se p\u00e5 dette OL'et, ingen kamper er lette, poengterer 28-\u00e5ringen, som neste v\u00e5r g\u00e5r fra spill i Trondheims-\u00d8rn til proffkarriere i den nye amerikanske ligaen. Gro h\u00e5per \u00e5 kunne tjene litt penger p\u00e5 idretten sin, f\u00f8r vernepleieren en dag vender hjem til Bergen, avslutter karrieren i Bj\u00f8rnar eller Sandviken og jobber med rusomsorg.", "N\u00e5 dr\u00f8mmer hun om \u00e5 hevne semifinalenederlaget for USA i Atlanta-OL. Da hun satt igjen p\u00e5 gressteppet oppl\u00f8st i nederlagets t\u00e5rer etter 1-2. Det endte med bronse i Statene, mens Mia Hamm & co vant gull.", "Men det er en episode hun husker minst like godt fra den forrige OL-turneringen:", "- Vi hadde mannlig dommer, og jeg hadde satt inn en av disse taklingene jeg pleier. Dommeren kom bort og sa \u00abdu f\u00e5r ikke gult kort, du smiler s\u00e5 fint\u00bb.", "- Da var han i gang. P\u00e5 slutten kom han bort og spurte om jeg ville ha telefonnummeret hans. Jeg sa nei og ble forbannet."]}, {"field": "category0", "value": "sport"}, {"field": "contenthash", "value": "30b0221d88a3045875ce34d130ea3ceba787a1f22b93bd2b8a43df5edebdbde6"}, {"field": "createtime", "value": "2017-04-03T07:42:54.000Z"}, {"field": "description", "value": "SYDNEY: Gro Espeseth (28) er blitt sjekket opp av en dommer midt under en kamp. Og p\u00e5 amerikansk radio forklarte hun en gang at hun pr\u00f8vde \u00e5 \u00abscrew\u00bb corneren i m\u00e5l."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb76bb7c2ffc42acc85e79de20075ee0d847feb6.jpg?596bb0ba"}, {"field": "dominantthumbnaildimensions", "value": "256x256"}, {"field": "heading", "value": "Sjekket opp av dommeren -adressa.no"}, {"field": "id", "value": "fb76bb7c2ffc42acc85e79de20075ee0d847feb6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["the", "amerikansk", "sjekket", "dommeren", "dag", "internasjonal", "norsk", "damefotball", "laget"]}, {"field": "kw-entity", "value": ["trondheims-\u00f8rn", "statene", "h\u00e5ndballens venner", "\u00f8rn", "the rocks", "gro em", "l. da", "kapital", "a. da", "norge og gro em", "bj\u00f8rnar"]}, {"field": "kw-location", "value": ["italia", "kina", "tyskland", "g\u00f6teborg", "sverige", "trondheim", "samba", "v\u00e4ster\u00e5s", "norge", "atlanta", "bergen", "sandviken"]}, {"field": "kw-pageclass", "value": "article"}, {"field": "kw-person", "value": ["arild sandven", "michelle akers", "april heinrich", "even pellerud", "trygve hegnar", "gro espeseth", "mia hamm"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sjekket opp av dommeren"}, {"field": "og-type", "value": "article"}, {"field": "og-url", "value": "http://www.adressa.no/sport/article339483.ece"}, {"field": "pageclass", "value": ["article"]}, {"field": "publishtime", "value": "2000-09-26T23:00:00.000Z"}, {"field": "recs-articleid", "value": "3062280"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2000-09-26T23:00:00.000Z"}, {"field": "recs-rawtitle", "value": "Sjekket opp av dommeren -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "SYDNEY: Gro Espeseth (28) er blitt sjekket opp av en dommer midt under en kamp. Og p\u00e5 amerikansk radio forklarte hun en gang at hun pr\u00f8vde \u00e5 \u00abscrew\u00bb corneren i m\u00e5l."}, {"field": "thumbnail", "value": "http://content-thumbnail.cxpublic.com/content/thumbnail200x150/fb76bb7c2ffc42acc85e79de20075ee0d847feb6.jpg?596bb0ba"}, {"field": "thumbnailfullheightdimensions", "value": "200x1383"}, {"field": "timestamp", "value": "2017-07-16T18:30:18.000Z"}, {"field": "title", "value": "Sjekket opp av dommeren"}, {"field": "url", "value": "http://www.adressa.no/sport/article339483.ece"}, {"field": "urlhash", "value": "fb76bb7c2ffc42acc85e79de20075ee0d847feb6"}], "score": 0.47002658, "siteId": "9222270286501375973", "id": "fb76bb7c2ffc42acc85e79de20075ee0d847feb6"}

