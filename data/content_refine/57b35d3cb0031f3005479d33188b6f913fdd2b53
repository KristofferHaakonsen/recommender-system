{"fields": [{"field": "modifiedtime", "type": "time", "value": "2012-04-17T07:15:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "heidi oliv wollamo"}, {"field": "body", "value": ["Saken oppdateres.", "- Filmen har f\u00e5tt frem mye av grusomheten i det russiske helsesystemet, som totalt har ignorert det forebyggende arbeidet, sier professor Sturla Eik-Nes, leder for Nasjonalt senter for fostermedisin ved St. Olavs Hospital etter en forh\u00e5ndsvisning av filmen i g\u00e5r.", "Brutale metoder", "Hver uke blir 18 unge jenter innlagt ved klinikken som har spesialisert seg p\u00e5 senaborter. En av dem er bare 16 \u00e5r og skal g\u00e5 igjennom sin andre abort. Filmens mest rystende scene er n\u00e5r legen sitter p\u00e5 sengekanten med h\u00e5nden inne i pasienten.", "- Jeg ser, som medisiner, de gammeldags og brutale abortmetodene. Med r\u00e5 h\u00e5ndmakt tvinges livmorhalsen \u00e5pen, mens den forsvarsl\u00f8se kvinnen i sengen f\u00e5r kjeft av legen n\u00e5r hun skriker, beskriver Eik-Nes.", "De unge jentene er filmet i svart-hvitt mens de ligger p\u00e5 samme rom og vrir seg i smerter. Inne p\u00e5 f\u00f8destua blir de sterkeste scenene skildret med stillfoto, og sang demper skrikene. Russland legaliserte abort i 1955, og har de samme abortlovene som Norge med selvbestemt abort opp til uke 12. Men ten\u00e5ringsjenter og kvinner over 40 \u00e5r kan f\u00e5 utf\u00f8rt abort senere hvis det er s\u00e6rskilte \u00e5rsaker som fattigdom eller at de er framtidige alenem\u00f8dre.", "- Legene mener det er bedre med abort enn at barna blir f\u00f8dt som et problem, sier filmskaper David Kinsella, som filmet en hiv-smittet som gjennomf\u00f8rte aborten da hun var sju m\u00e5neder p\u00e5 vei.", "Som en av legene sier: \u00abDette er legalisert mord.\u00bb", "Har spilt fallitt", "Kinsella er opprinnelig fra Irland, men bosatt i Norge. Dette er hans tredje dokumentarfilmen om det moderne Russland. Kinsella har fulgt de unge jentene siden 2002, og spesielt Valrya (15), som bor sammen med sin mor. Hun ble s\u00e5 rar i magen etter nytt\u00e5rsfeiringen med kj\u00e6resten Zhenya (17). Flere av ten\u00e5ringsjentene skj\u00f8nte ikke at de var gravide, selv om de mistet menstruasjonen fire-fem m\u00e5neder tidligere. Valrya drar for \u00e5 f\u00e5 utf\u00f8rt senabort, men r\u00f8mmer fra klinikken.", "- Det var ganske r\u00f8rende. Hun klarte \u00e5 f\u00e5 hjelp av moren og opplevde det positive med familielivet. Det st\u00e5r i kontrast til et liv med fest og alkohol som alle forst\u00e5r ville ha f\u00f8rt henne til to-tre-fire nye aborter, sier Eik-Nes.", "If\u00f8lge filmen har 80 prosent av russiske kvinner gjennomf\u00f8rt mellom to og ti aborter.", "- Jeg f\u00e5r ikke noe inntrykk av at det er en offentlig abortdebatt i Russland. Det f\u00e5r meg til \u00e5 tenke p\u00e5 n\u00e5r temperaturen stiger i diskusjonen om fosterdiagnostikk, s\u00e5 pleier jeg \u00e5 f\u00e5 sp\u00f8rsm\u00e5l om det er ubehagelig. Svaret mitt er at ethvert land m\u00e5 ha en aktiv abortdebatt. For hvis debatten stilner, blir det farlig. Hvis det stemmer at 80 prosent har hatt mellom to og ti aborter, s\u00e5 har det offentlige systemet spilt fallitt. Det er en grusom og brutal m\u00e5te \u00e5 l\u00f8se framtidige sosiale problemer p\u00e5, mener Eik-Nes, som ble sterkt engasjert.", "- Etter \u00e5 ha jobbet med abortproblematikk i 30 \u00e5r, gj\u00f8r det et alvorlig inntrykk p\u00e5 meg.", "Grunnen til at s\u00e5 mange russiske kvinner tar abort er delvis fordi sex fortsatt er tabu. Seksualundervisningen i skolen er n\u00e6rmest ikke-eksisterende, og mange kvinner er sv\u00e6rt skeptiske til p-piller, fordi de f\u00f8ler at det er \u00e5 \u00abrote\u00bb med hormonsystemet. N\u00e5r Valrya ikke har registrert at hun er gravid f\u00f8r uke 12, f\u00e5r hun heller ikke noen st\u00f8tte. Den lille familien m\u00e5 selge alt de eier og flytte til en liten leilighet for \u00e5 kunne overleve.", "- Filmen er et enormt angrep p\u00e5 den tidligere Sovjetstaten, og deres totalt manglende interesse for helseopplysning. Som \u00e5 gi kvinner informasjon om deres fysiologi og hvordan befruktning skjer, s\u00e5 kom perestrojka med enorm frihet og l\u00f8ssluppent forhold til alkohol og sex. Men samfunnet var det samme, og n\u00e5r kvinner ble gravide ble de overlatt til de gamle tradisjonene med brutale senaborter, mener Eik-Nes, som fremhever behandlingen av ten\u00e5ringsjentene som un\u00f8dig grusom.", "- Jeg undrer meg over den praksisen de har med f\u00f8rst \u00e5 terrorisere kvinnen f\u00f8r forl\u00f8sningen. S\u00e5 forteller de henne etterp\u00e5 om det er en gutt eller jente, for \u00e5 gj\u00f8re s\u00e5ret enda dypere for kvinnen.", "If\u00f8lge Kinsella \u00f8ker aborttallene i Russland under finanskrisen. Eik-Nes mener det vil ta tid f\u00f8r antall ten\u00e5ringsaborter synker i Russland.", "- Det er klart at Russland har en lang vei \u00e5 g\u00e5. Folkeopplysning tar tid, f\u00f8rst om ti til tjue \u00e5r vil arbeidet gi resultater."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|kosmorama"}, {"field": "contenthash", "value": "ea7d622ccbba88d2bc983312e9cdda33bc530be098d6c48ce1daea2a11c944bc"}, {"field": "createtime", "value": "2016-01-03T21:53:59.000Z"}, {"field": "description", "value": "Dokumentarfilmen \u00abKilling Girls\u00bb er trolig blant de sterkeste filmene under \u00e5rets Kosmorama. Den handler om gravide ten\u00e5ringsjenter i St. Petersburg som tar abort n\u00e5r de er fem til seks m\u00e5neder p\u00e5 vei."}, {"field": "dominantimage", "value": "http://www.adressa.no/incoming/article1301174.ece5/ALTERNATES/w980-default/a%20KillingGirlsSturlaEikNes_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/57b35d3cb0031f3005479d33188b6f913fdd2b53.jpg?5988e63b"}, {"field": "dominantthumbnaildimensions", "value": "300x169"}, {"field": "heading", "value": "- Rystende  abortfilm -adressa.no"}, {"field": "id", "value": "57b35d3cb0031f3005479d33188b6f913fdd2b53"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "kosmorama", "film"]}, {"field": "kw-classification", "value": "arts-and-entertainment"}, {"field": "kw-concept", "value": ["unge jenter", "kvinner", "filmen", "abort"]}, {"field": "kw-entity", "value": ["sovjetstaten", "olavs hospital", "zhenya", "nasjonalt", "valrya", "st. olavs hospital", "kosmorama", "killing girls"]}, {"field": "kw-location", "value": ["irland", "russland", "norge", "st. petersburg"]}, {"field": "kw-pageclass", "value": "article"}, {"field": "kw-person", "value": ["david kinsella", "sturla eik-nes"]}, {"field": "kw-taxonomy", "value": ["kultur/film/kosmorama", "kultur", "kultur/film"]}, {"field": "og-image", "value": "http://www.adressa.no/incoming/article1301174.ece5/ALTERNATES/w980-default/a%20KillingGirlsSturlaEikNes_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Rystende abortfilm"}, {"field": "og-type", "value": "article"}, {"field": "og-url", "value": "http://www.adressa.no/kultur/film/kosmorama/article1287664.ece"}, {"field": "pageclass", "value": ["article"]}, {"field": "publishtime", "value": "2009-03-06T07:44:30.000Z"}, {"field": "recs-articleid", "value": "1427360"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|kosmorama"}, {"field": "recs-publishtime", "value": "2009-03-06T07:44:30.000Z"}, {"field": "recs-rawtitle", "value": "- Rystende abortfilm -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/kosmorama", "kultur", "kultur/film"]}, {"field": "teaser", "value": "Dokumentarfilmen \u00abKilling Girls\u00bb er trolig blant de sterkeste filmene under \u00e5rets Kosmorama. Den handler om gravide ten\u00e5ringsjenter i St. Petersburg som tar abort n\u00e5r de er fem til seks m\u00e5neder p\u00e5 vei."}, {"field": "thumbnail", "value": "http://content-thumbnail.cxpublic.com/content/thumbnail200x150/57b35d3cb0031f3005479d33188b6f913fdd2b53.jpg?5988e63b"}, {"field": "thumbnailfullheightdimensions", "value": "200x1552"}, {"field": "timestamp", "value": "2017-08-07T22:14:19.000Z"}, {"field": "title", "value": "- Rystende abortfilm"}, {"field": "url", "value": "http://www.adressa.no/kultur/film/kosmorama/article1287664.ece"}, {"field": "urlhash", "value": "57b35d3cb0031f3005479d33188b6f913fdd2b53"}], "score": 0.8509033, "siteId": "9222270286501375973", "id": "57b35d3cb0031f3005479d33188b6f913fdd2b53"}

