{"fields": [{"field": "modifiedtime", "type": "time", "value": "2016-12-05T15:00:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kirken", "Ukeadressa", "Meldal", "Arbeidsliv"]}, {"field": "author", "value": ["s\u00e6ba bajoghli", "richard sagen"]}, {"field": "body", "value": ["En del av henne ville bare snu bilen og kj\u00f8re hjem igjen den kalde vinterdagen. Krype under dyna, utsette det. Marita Hammervik-Owen var 22 \u00e5r gammel og vikarprest, p\u00e5 vei til sin f\u00f8rste sorgsamtale. I bilen p\u00e5 vei utover til familien kjente hun nerv\u00f8siteten ta tak. Med foten p\u00e5 gassen \u00f8nsket hun at tiden skulle g\u00e5 fort - og samtidig sakte. Hvordan kunne hun hjelpe dem?", "Hvordan finne de rette ordene?", "Meldal menighet: 2235 medlemmer.", "L\u00f8kken menighet: 1130 medlemmer.", "Kirkekontoret har ni ansatte.", "\u00c5rene har g\u00e5tt. Vi skal komme tilbake til m\u00f8tet senere. For tre og et halvt \u00e5r siden flyttet den n\u00e5 27 \u00e5r gamle presten og hennes amerikanske ektemann Alex Brent Owen (28) til jordbruksbygda Meldal i S\u00f8r-Tr\u00f8ndelag. Den nye presten i Meldal og L\u00f8kken var bare 24 da hun overtok etter forgjengeren, som i 36 \u00e5r hadde v\u00e6rt menighetens trofaste klippe. Bygdas f\u00f8rste kvinnelige prest noensinne, med en agnostiker til ektemann. Rett fra seks \u00e5rs utdanning og ut i den virkelige verden.", "Til opprivende sorg og ekstatisk glede.", "D\u00f8dsbudskap og d\u00e5p.", "Det skulle bli t\u00f8ffere enn hun s\u00e5 for seg.", "\u00abYou'll remember me when the west wind moves", "Upon the fields of barley\u00bb ...", "Med et godt tak rundt mikrofonen, ledsaget av sin far opp midtgangen, fyller brudens myke stemme Meldal kirke med Stings \u00abFields of Gold\u00bb. Ved alteret st\u00e5r brudgom Eirik Solem og smiler, overrasket over brud Berit Bolmes musikalske stunt. Det unge paret setter seg. Retter blikket mot presten.", "- N\u00e5de v\u00e6re med dere, og fred fra Gud v\u00e5r Far og Herren Jesus Kristus. Berit og Eirik, i dag er dere kommet til Meldal kirke for \u00e5 inng\u00e5 ekteskap.", "Sogneprest Marita Hammervik-Owen taler med st\u00f8dig stemme. Ordene som skal f\u00f8lge det unge paret inn i ekteskapet, har hun valgt med omhu.", "Ukeadressa har fulgt henne siden \u00e5rsskiftet for \u00e5 f\u00e5 et innblikk i en prests liv. P\u00e5 konfirmantundevisning i kirken, p\u00e5 isbading etter friluftsandakten en hutrende s\u00f8ndag i mars og nattverd p\u00e5 helsetunet. Vigselssamtaler og bryllup.", "Noen timer f\u00f8r vielsen i Meldal kirke denne l\u00f8rdagen i september sitter familien Hammervik-Owen benket rundt frokostbordet i den \u00e6rverdige presteboligen.", "- S\u00e5nn her har vi det ikke hver l\u00f8rdag! innr\u00f8mmer 27-\u00e5ringen lattermildt mens hun klatrer opp p\u00e5 stolen for \u00e5 sikre et Instagram-bilde av det lekre frokostbordet.", "Regnet h\u00f8ljer over presteg\u00e5rden, hvor bygdas prester har avl\u00f8st hverandre siden middelalderen. G\u00e5rdsdriften er i dag tatt h\u00e5nd om av andre. Nedenfor hovedbygget ligger Meldals eldste hageanlegg med lysthuset fra 1700-tallet i pilegrimsleia, et \u00e5rlig samlingspunkt for pilegrimer p\u00e5 vei til Olsokmarkering.", "Inne i det fredede hovedbygget er det sm\u00f8rblide Ellinor (2) som stjeler all oppmerksomheten med sine \u00abtitt-titt\u00bb og jevnlige helsesjekk med et rosa lekestetoskop. Mens rundstykker med r\u00f8kelaks og egger\u00f8re forsvinner fra frokostbordet, har presten og ektemannen rukket \u00e5 diskutere skyldsp\u00f8rsm\u00e5let i O.J. Simpson-saken og legge ivrig ut om midnattspremieren p\u00e5 Star Wars hun overrasket Alex med i fjor. Etter frokosten rydder han av bordet, mens hun tusler inn i en av de tre andre stuene i f\u00f8rsteetasjen. Med f\u00f8ttene godt plantet i m\u00f8rkegr\u00f8nne Yoda-t\u00f8fler (fra Star Wars), synker hun ned i en kongebl\u00e5 stol for \u00e5 legge siste h\u00e5nd p\u00e5 talen til brudeparet hun skal vie f\u00e5 timer senere.", "- \u00c5 st\u00e5 med andre i deres viktigste \u00f8yeblikk i livet ...", "Hun tenker tilbake p\u00e5 de mange m\u00f8tene. \u00c5 v\u00e6re der for en brudgom, spent og klam i hendene, med behov for noen \u00e5 lene seg p\u00e5. Kunne st\u00f8tte enken med r\u00f8de \u00f8yne, i bunnl\u00f8s sorg etter tapet av sin livsledsager. Stolte foreldre som b\u00e6rer sitt lille barn frem til d\u00f8pefonten.", "- Det er store og betydelige m\u00f8ter. Da \u00f8nsker jeg at de skal m\u00f8te noe godt, noen som lytter og er til stede. Jeg kan ikke ta vekk spenningen til han som st\u00e5r og venter p\u00e5 bruden. Jeg kan aldri ta vekk sorgen til den som har mistet noen. Men vi har alle et behov for at noen er der i disse skj\u00e6ringspunktene i livene v\u00e5re, sier hun.", "Inne i vakre Meldal kirke, med sine farger og detaljer fra barokken, f\u00f8lger blikkene fra innrammede, voksne herrer henne fra veggene. Prestene f\u00f8r i tiden: Menn. Strenge, hvite kraver. Alvorlige miner. Med en autoritet i tr\u00e5d med yrkets dav\u00e6rende status i samfunnet. Presterollen har blitt myket opp med \u00e5rene. Kontrasten fra de innrammede herrene til 27-\u00e5ringen med halvlangt, blondt h\u00e5r oppe ved alteret er likevel sl\u00e5ende.", "- Det har helt klart v\u00e6rt et generasjonsskifte i prestetjenesten her i Meldal, og det har nok v\u00e6rt uvant for noen. Det er t\u00f8ft \u00e5 st\u00e5 oppi det og f\u00f8le seg som den lille jenta, det er det, sier hun ettertenksomt.", "Per 1. januar 2016 utgjorde prestetjenesten 1250 \u00e5rsverk. De aller fleste er menighetsprester, men 25 \u00e5rsverk er fengselsprester. Nesten like mange er studentprester og d\u00f8veprester.", "31 prosent av disse er kvinner.", "Gjennomsnittsalderen blant prestene er 51,3 \u00e5r. 28,3 prosent er 60 \u00e5r eller eldre.", "Per 30. november 2015 sto rundt 50 prestestillinger ubesatt i Norge.", "I 2015 var det totalt 5,8 millioner til stede p\u00e5 om lag 62 000 gudstjenester i Den norske kirke.", "Kirken fikk i fjor inn rundt 305 millioner kroner gjennom offer, kollekt, givertjeneste og andre innsamlinger.", "Kilde: Kulturdepartementet og Statistisk sentralbyr\u00e5", "- Hvordan har det v\u00e6rt t\u00f8ft?", "- Jeg kan kjenne p\u00e5 f\u00f8lelser som at jeg rett og slett ikke er bra nok. At en prest helst skulle hatt flere \u00e5r p\u00e5 baken, og et annet kj\u00f8nn.", "Det h\u00f8rer sjeldenhetene til, men det er de sm\u00e5 tingene: \u00c5 bli klappet p\u00e5 kinnet av personer hun har truffet i tjenesten. Utsagn som \u00abEr det du, litjveita, som skal ha begravelsen?\u00bb. Da hun var i f\u00f8dselspermisjon, f\u00f8lte hun p\u00e5 en forventning fra enkelte om at presten like fullt burde v\u00e6re til stede i ulike sammenhenger. Hun tror ikke det skyldes vond vilje, bare at hun representerer noe nytt. Sier at all endring tar tid.", "- Det har mest med historien \u00e5 gj\u00f8re. Her har det ikke v\u00e6rt noen kvinnelig prest f\u00f8r, s\u00e5 klart blir det en overgang for noen. Jeg m\u00e5 bare tenke s\u00e5nn p\u00e5 det.", "Mer enn hver fjerde prest (28 prosent) i Norge er 60 \u00e5r eller eldre. Gjennomsnittsalderen blant landets prester, fordelt p\u00e5 1250 \u00e5rsverk, er 51 \u00e5r. Hver tredje prest i landet er kvinne. Generasjonsskiftet merkes flere steder, sier Nidaros-biskop Tor Singsaas, som sto for ordinasjonen av Marita i Meldal kirke i juni 2013.", "- Da jeg selv ble utdannet p\u00e5 1970-tallet, var det store kull. N\u00e5 som vi etter hvert skal pensjoneres, har bisped\u00f8mmene en stor utfordring med \u00e5 rekruttere yngre prester. For det er for f\u00e5 unge som utdannes i forhold til de som g\u00e5r av med pensjon. Men vi ser heldigvis at vi f\u00e5r en del \u00absecond career\u00bb-prester som har omskolert seg i voksen alder, sier Singsaas.", "Per november i fjor sto 50 prestestillinger ubesatt over hele landet, if\u00f8lge Kulturdepartementet.", "Marita er en av de yngste prestene i bisped\u00f8mmet.", "- Hun ble tidlig prest, har store ressurser og er veldig dyktig og m\u00e5lbevisst. Jordn\u00e6r og liketil, sier Singsaas.", "Ogs\u00e5 for menigheten kan presteskifter v\u00e6re en overgang, med en ung nyutdannet prest som f\u00e5r en bratt l\u00e6ringskurve.", "- Klart det kan v\u00e6re krevende for en menighet \u00e5 ha en mannlig prest gjennom s\u00e5 mange \u00e5r, og s\u00e5 kommer det en kvinne inn. Det vil kunne by p\u00e5 utfordringer \u00e5 f\u00e5 en ny prest som selvsagt vil gj\u00f8re ting p\u00e5 sin m\u00e5te og prioritere annerledes. Slik m\u00e5 det v\u00e6re. Dette er en generell utfordring flere steder der det kommer inn en ung prest. Dette er krevende ogs\u00e5 for den unge presten. Samtidig tenker mange som meg at nye prester gir nye muligheter. Det trenger vi, og det er mye positivt i dette, sier biskopen.", "Maritas forgjenger Thor Aas syntes det var fint at hun kom til bygda, som han og familien har trivdes s\u00e5 godt i. Gamlepresten bor fortsatt i Meldal med sin kone, tr\u00e5r til som vikarprest i bisped\u00f8mmet - og er ofte \u00e5 finne p\u00e5 kirkebenken under s\u00f8ndagsgudstjenestene. Uvant synes han. En overgang ogs\u00e5 for ham, etter \u00e5 ha st\u00e5tt oppe ved alteret i n\u00e6rmere 36 \u00e5r.", "- Jeg synes Marita har f\u00e5tt en fin inngang blant folk. Hun har utf\u00f8rt de kirkelige handlingene p\u00e5 en fin m\u00e5te, sier han.", "Aas kom til Meldal som ung og ny prest i 1977, og sier presterollen alltid har v\u00e6rt i endring. Selv trakk han i damekl\u00e6r p\u00e5 Damenes aften under kulturuka og har bed\u00f8mt mang en russebil p\u00e5 Stor\u00e5s natt til 17. mai i l\u00f8pet av sine \u00e5r som prest. Utenkelig for mange av hans forgjengere.", "Marita Hammervik-Owen tror samtidig hennes unge alder har gjort terskelen lavere for \u00e5 ta kontakt. Presterollen \u00e5pner d\u00f8rer. Hun stortrives med de direkte og \u00e6rlige konfirmantene. Nyter \u00f8yeblikk som n\u00e5r de eldre p\u00e5 helsetunet synger salmene utenat, selv om hukommelsen ellers kan skrante.", "Allerede har hun rukket \u00e5 gi familier sjokkbeskjed p\u00e5 d\u00f8ren, gitt intetanende m\u00f8dre, fedre og s\u00f8sken d\u00f8dsbudskap. Sorgsamtalene er blitt flere i l\u00f8pet av \u00e5rene som prest. Men den f\u00f8rste gangen, da hun satt der som 22-\u00e5ring, glemmer hun ikke. Selv om hun grudde seg, minnet hun seg selv p\u00e5 at det ikke var henne situasjonen var verst for. Det var ikke hennes sorg, ikke hennes tap. S\u00e5 hva sa hun, da hun satt der med de s\u00f8rgende foreldrene?", "- Jeg var opptatt av \u00e5 m\u00f8te dem der de var. Lytte til hva som var viktig for dem, hva de hadde behov for \u00e5 snakke om.", "Noen dager etter sorgsamtalen, da hun forrettet i begravelsen, gikk tragedien opp for henne med ny styrke.", "- Det ble veldig rart \u00e5 se sangarket med en f\u00f8dselsdato som var s\u00e5 n\u00e6r min egen. Nesten som en ut av deg selv-opplevelse. Det er kanskje den f\u00f8rste gangen jeg virkelig forsto at jeg ikke kommer med noe som hjelper. Jeg kan aldri ta vekk brodden av sorgen. Jeg kan bare v\u00e6re til stede, og g\u00e5 den lille biten sammen med dem den f\u00f8rste tiden etter at det har skjedd.", "- Tenker du at du kan lindre med ord?", "- Jeg vet ikke om det er s\u00e5 enkelt. Jeg tror egentlig ikke at ordene vi sier er det aller viktigste, men at vi er til stede med kroppen v\u00e5r og handlingene v\u00e5re, sier hun.", "Ogs\u00e5 en prest kan ha behov for \u00e5 skjerme seg. Etter at hun og mannen mistet et uf\u00f8dt barn i mai, ble det for krevende \u00e5 bist\u00e5 andre i sorg. En kort periode var hun sykmeldt. Det er vanskelig \u00e5 v\u00e6re i sorg selv, sier hun, og samtidig h\u00e5ndtere andres f\u00f8lelser.", "- Arbeidsverkt\u00f8yet mitt er jo hele meg. Jeg m\u00e5 v\u00e6re i vater selv, sier hun.", "Det er f\u00e5 yrker som i s\u00e5 sterk grad er offentlig, sier biskop Singsaas. Mange i bygda kan vurdere innsatsen din til enhver tid: Er du en dyktig prest? God i begravelser? Flink med konfirmanter? Med manges \u00f8yne p\u00e5 seg i livets skjellsettende \u00f8yeblikk er det lite rom for \u00e5 feile.", "- Det gj\u00f8r prestetjenesten s\u00e6rlig krevende. De f\u00f8rste fem til sju \u00e5rene som prest er den mest s\u00e5rbare perioden. Det er ogs\u00e5 i l\u00f8pet av denne tiden flest unge prester har sluttet.For tre \u00e5r siden startet Kirken derfor et tre\u00e5rig veiledningsprogram for nye prester, med oppf\u00f8lging og veiledning, sier Singsaas.", "- Har du kjent p\u00e5 presset selv?", "- \u00c5, ja, sier biskopen, som var nyutdannet prest som 28-\u00e5ring.", "- Ofte er man sin egen strengeste dommer. Men jeg bruker \u00e5 si til yngre prester at de m\u00e5 v\u00e6re klar over at folk er veldig takknemlige for det de gj\u00f8r.", "Kirken kom sent i gang med debrifing etter krevende oppgaver, mener biskopen. F\u00f8rst etter 20 \u00e5r som prest, kom han selv inn i et veiledningssystem. F\u00f8r det var han mye alene med tankene, etter begravelser og sorgsamtaler.", "- Vi l\u00e6rte at \u00abdette t\u00e5ler du\u00bb. Vi har hatt mye utbrenthetsproblematikk blant prester tidligere. For det er kjempekrevende! Det krever mye profesjonalitet \u00e5 kunne sortere: Hva er mitt og hva er andres? Som n\u00e5r man har en vanskelig begravelse: Hvis du skal ha begravelse av en seks\u00e5ring, og har en seks\u00e5ring hjemme selv, er det veldig krevende. Samtidig er det ogs\u00e5 dette som gj\u00f8r jobben meningsfylt. For de etterlatte trenger noen som tilbyr n\u00e6rv\u00e6r i en akutt situasjon, og som kan v\u00e6re med p\u00e5 \u00e5 skape litt ro og orden i et kaos av f\u00f8lelser.", "Allerede tidlig som sogneprest ba Marita Hammervik-Owen om tettere oppf\u00f8lgning, og var en av de f\u00f8rste som ble med i det tre\u00e5rige veiledningsprogrammet i regi av bisped\u00f8mmet. Det har v\u00e6rt til stor hjelp \u00e5 m\u00f8te andre prester p\u00e5 samlinger, h\u00f8re deres tanker og refleksjoner om situasjoner de alle st\u00e5r i. For noen av m\u00f8tene gjennom jobben har v\u00e6rt tunge \u00e5 b\u00e6re. Kanskje er det derfor hun svarer som hun gj\u00f8r, n\u00e5r vi en regntung septemberdag sp\u00f8r henne:", "- Har du noen gang angret p\u00e5 at du ble prest?", "- Ja, mange ganger.", "Svaret kommer overraskende fort. Hun forteller om sin f\u00f8rste julaften som sogneprest i Meldal og L\u00f8kken, da hun sto der foran en fullstappet kirke.", "- Det gikk opp for meg hvor stor, flott og viktig jobb dette er. Samtidig slo det meg at jeg ikke vet n\u00e5r jeg kan v\u00e6re hjemme med familien neste gang det er jul, eller p\u00e5ske. Alle s\u00f8ndagene borte fra familien. Arbeidstid mot familietid. Det kjentes som en liten sorg.", "Selv om prester fikk fast arbeidstid fra januar i \u00e5r, f\u00f8ler hun presterollen kan ta vel stor plass.", "- Av og til synes jeg ansvaret er s\u00e5 stort. Jeg synes det kan v\u00e6re vanskelig \u00e5 hele tiden v\u00e6re \u00abpresten\u00bb og ikke kunne v\u00e6re bare meg, Marita. Noen ganger f\u00f8ler jeg at presterollen spiser opp hele livet mitt, personligheten min. Men jeg har ikke lyst til \u00e5 virke utakknemlig, for jeg er veldig takknemlig for den rollen jeg har. Den \u00e5pner d\u00f8rer, \u00e5pner mennesker.", "Som prest f\u00e5r hun tilgang p\u00e5 menneskers innerste, et hellig rom. Deres f\u00f8lelser og tanker. Stunder i livet de alltid vil b\u00e6re med seg. De sterkeste \u00f8yeblikkene p\u00e5 jobb er n\u00e5r hun befinner seg midt oppe i en gravferd, eller i barned\u00e5p.", "- \u00d8yeblikkene som har truffet meg skikkelig i hjertet er n\u00e5r vi har st\u00e5tt ved d\u00f8pefonten, n\u00e5r jeg sier at n\u00e5 har Gud gitt deg Den hellige \u00e5nd og jeg gir barnet et korstegn - og barnet har smilt. Det synes jeg er helt ... wow.", "Ansiktet sprekker opp i et stort smil, som om hun gjenopplever de dyrebare stundene. Da kjenner hun seg n\u00e6r livet, sier hun, n\u00e6r Gud og \u00e5rsakene til at hun valgte dette yrket. Hun ser nesten r\u00f8rt ut ved tanken, f\u00f8r hun fortsetter:", "- Jeg tror jo at noe skjer i d\u00e5pen. Jeg tror at vi blir Guds barn, at et fr\u00f8 bli plantet med mulighet for en tro \u00e5 vokse fram. Selv om mange i dag sier at de d\u00f8per ut fra tradisjon, s\u00e5 kommer de til kirken med sine f\u00f8tter og sine hender, og b\u00e6rer barnet inn. For \u00e5 feire det nye livet som er blitt til. Jeg har et bilde av at det er mye uuttalt tro blant folk, som man ikke t\u00f8r \u00e5 prate om, fordi det ikke passer inn i folks oppfatning av hva en kristen er.", "Ektemannen Alex er ikke kristen. Paret m\u00f8ttes p\u00e5 en videreg\u00e5ende skole i Kentucky for ti \u00e5r siden, da Marita var utvekslingsstudent. Den Star Wars-frelste amerikaneren fra Madisonville kommer fra et hjem med en kristen mor, en pastor til stefar og en ateist til far. I fire \u00e5r jobbet Marita heltid p\u00e5 Narvesen i Oslo ved siden av \u00e5 v\u00e6re fulltidsstudent ved Menighetsfakultet, for \u00e5 tjene nok til at mannen skulle f\u00e5 opphold i Norge. 25. august 2010 ga de hverandre sitt ja i frodige Pennyrile Forest State Resort Park i Kentucky, f\u00f8r han flyttet etter.", "Da de m\u00f8ttes, regnet ogs\u00e5 Alex seg som kristen. Og s\u00e5, mens kona utdannet seg til prest ved Menighetsfakultetet i Oslo, fant han gradvis ut at han var agnostiker. Han tvilte, mente man ikke kunne bevise Guds eksistens.", "- Det ble litt vanskelig for henne. Jeg tror Marita sliter litt med at jeg ikke er kristen, sier Alex, mens Marita lytter fra godstolen foran vinduet.", "- Vi har diskutert det flere ganger. Det er mye i Bibelen og i fortellingene om Jesus jeg er enig i. Hun mener det er nok til at jeg kan kalle meg kristen, smiler han forsiktig.", "- Det er kanskje fordi det er en tr\u00f8st for meg selv, skyter kona inn.", "- Det handler om mine tanker om livet etter dette livet. Jeg er redd for at jeg ikke skal v\u00e6re sammen med Alex for alltid, selvf\u00f8lgelig er jeg det. At vi ikke havner p\u00e5 samme sted, eller at vi ikke g\u00e5r inn i evigheten sammen. Derfor tenker jeg at hans tro ikke er s\u00e5 uttalt, eller s\u00e5 definert, som min. Det er et behov jeg har, sier hun.", "- Er det en sorg?", "- B\u00e5de ja og nei. Egentlig ikke, for jeg synes det er s\u00e5 fryktelig viktig at folk m\u00e5 f\u00e5 v\u00e6re som de er. Jeg synes det er fint Alex er som han er.", "- Det er f\u00f8rste gang du har sagt det, erter Alex.", "- Det er det ikke! protesterer hun muntert tilbake.", "Allerede som liten jente p\u00e5 Fr\u00f8ya h\u00f8rte moren Marita si at hun en dag ville bli prest. Selv sier hun at veien har blitt til mens hun har g\u00e5tt, mer enn at det har v\u00e6rt et kall. Gudstroen har hun f\u00e5tt inn med morsmelken, med en familie som var aktiv i menigheten p\u00e5 Hallaren p\u00e5 Fr\u00f8ya, der mor og far var klokker og kirkeverge.", "Marita funderer ofte p\u00e5 sin rolle i det lille lokalsamfunnet med knapt 4000 innbyggere. Undrer seg over om de lever opp til det som forventes av en \u00abprestefamilie\u00bb. Alex tar med Ellinor p\u00e5 barneklubb og gudstjenester s\u00e5 sant natte- og helgejobbingen p\u00e5 bensinstasjonen i Orkanger tillater det, men det blir ikke ofte. Samtidig lurer hun p\u00e5 om det f\u00f8rst og fremst er \u00abpresten\u00bb, ikke bare Marita, folk rundt henne ser. Som n\u00e5r hun henter i barnehagen eller er p\u00e5 butikken.", "- Det er vanskeligere \u00e5 komme inn som privatperson, som nabo og venninne. Det blir bedre for hver dag som g\u00e5r, men det er det som er frykten min: At folk kun skal se meg som presten, og Alex som \u00abmannen til presten\u00bb. At vi ikke skal klare \u00e5 skape de dypere sosiale b\u00e5ndene som andre, sier hun.", "- Det har dere ikke per n\u00e5?", "- Ikke enn\u00e5. Vi har venner, men jeg lengter fortsatt etter noen venninner som jeg kan slappe helt av med. Det kan jeg v\u00e6re s\u00e5 \u00e6rlig \u00e5 si. Men det er vanskelig \u00e5 gi noen den tilliten og \u00e5pne seg, for samtidig er jeg redd for at det jeg bringer med meg inn i et s\u00e5nt vennskap skal bli slarv p\u00e5 bygda: \u00abPresten fortalte meg ...\u00bb.", "N\u00e5r hun sier hun har opplevd de f\u00f8rste \u00e5rene som t\u00f8ft til tider, handler det ogs\u00e5 om det personlige plan.", "- Jeg har kjent p\u00e5 om jeg kanskje ikke passer til dette. Eller til denne plassen? Jeg sitter med en f\u00f8lelse av noe som ikke er helt avklart, og lurer ofte p\u00e5 om er det her jeg skal v\u00e6re. Er det en god match? For jeg har kjent meg veldig liberal, kanskje litt for ...", "Hun blir stille. Dunker en pekefinger mot leppene om og om igjen. Leter etter ordene.", "- Kanskje har jeg v\u00e6rt litt for h\u00f8yr\u00f8stet, sier hun til slutt.", "For det siste \u00e5ret er det \u00e9n sak som for alvor har f\u00f8rt til splittelse og opphetet debatt i Kirke-Norge: sp\u00f8rsm\u00e5let om en kirkelig liturgi for homofile par. I april vedtok Kirkem\u00f8tet \u00e5 \u00e5pne for kirkelig liturgi for likekj\u00f8nnede par, et syn Marita helhjertet st\u00f8tter - og har gitt uttrykk for fra prekestolen og i lokalavisen. Saken, som har f\u00f8rt til utmeldinger over hele landet, er den mest kontroversielle i hennes korte presteliv. Reaksjonene har for det meste v\u00e6rt positive, fra hvermannsen i butikken og p\u00e5 gata og sms-er, utflytta homofile som har sendt tommel opp p\u00e5 sosiale medier. De negative reaksjonene har hun f\u00e5tt indirekte.", "- Jeg tror b\u00e5de Meldal og L\u00f8kken trenger \u00e5 prate om dette. Jeg synes ikke jeg kan v\u00e6re ekte overfor alle som vokser opp i bygda her uten \u00e5 fremme et slikt menneskesyn. Jeg \u00f8nsker ikke \u00e5 v\u00e6re polariserende, men f\u00f8ler et ansvar for \u00e5 si klart og tydelig ifra at her er alle velkommen.", "Da kirken inviterte til Regnbuemesse under fjor\u00e5rets kulturfestival Vinterlarm i Meldal, falt det ikke i god jord hos alle . Gudstjenesten var tenkt som en fargerik familiegudstjeneste med utgangspunkt i fortellingen om Noahs ark, men navnet skapte andre assosiasjoner. Arrangementet ble tatt til inntekt for \u00e5 st\u00f8tte homofiles rettigheter.", "- Jeg var ikke imot det, men det var ikke det som var utgangspunktet. Media her tok kontakt med noen utflyttede homofile som tidligere har f\u00f8lt seg diskriminert og som \u00f8nsket \u00e5 v\u00e6re med p\u00e5 gudstjenesten. S\u00e5 da ble det en markering likevel.", "Det var langt ifra gitt at presten i Meldal og L\u00f8kken skulle tale s\u00e5 tydelig for de homofiles sak. Ogs\u00e5 hun har snudd. Som 18 \u00e5r gammel skr\u00e5sikker student ved Menighetsfakultetet i Oslo var hun hellig overbevist om at ekteskapet var forbeholdt mann og kvinne. Ung og uerfaren jypling, sier hun om seg selv i dag. De neste seks \u00e5rene brukte hun p\u00e5 \u00e5 diskutere etikk, tro, tolkning av Bibelen og samfunnssp\u00f8rsm\u00e5l.", "- Jeg kom fra et lite sted. Ingen i min omgangskrets var homofile, det var ikke i mitt verdensbilde. Jeg tror jeg desperat hadde lyst til \u00e5 holde fast p\u00e5 ekteskapet som noe mellom mann og kvinne, og at det var gudegitt. Og s\u00e5 har jeg levd litt mer, forst\u00e5tt at verden faktisk ikke er A4. Det er ikke s\u00e5nn at folk m\u00f8ter den de skal leve sammen med hele livet n\u00e5r de er 20 \u00e5r, gifter seg n\u00e5r de er 23, f\u00e5r to og et halvt barn, Volvo, villa. S\u00e5nn er ikke livet.", "Medlems- og d\u00e5pstallene synker over hele landet. P\u00e5 enkelte gudstjenester i Meldal og L\u00f8kken kirker kan det v\u00e6re s\u00e5 f\u00e5 som fire personer p\u00e5 kirkebenkene, p\u00e5 andre opptil 120. Kun p\u00e5 julaften er det fullt hus. Men Marita har en misjon - \u00e5ret rundt. Hun vil \u00abselge merkevaren Jesus\u00bb, sier hun lattermildt, f\u00f8r hun ser ut som hun angrer litt p\u00e5 formuleringen.", "- Hva legger du i det?", "- Jeg \u00f8nsker at jesusfortellingene skal v\u00e6re aktuelle for oss i dag. Hvorfor har vi behov for tro i dag? Jeg tror det er fordi vi bare er mennesker. At vi har behov for fellesskapet som Gud har skapt, at vi har behov for hverandre og for \u00e5 heie hverandre frem. Opptre kj\u00e6rlig overfor alle vi m\u00f8ter. Det kan man jo se p\u00e5 verdenssituasjonen og si at vi kanskje ikke har gjort en s\u00e5 god jobb.", "- Snakker du ofte med Gud?", "- N\u00e5r jeg ber. Til konfirmantene er jeg opptatt av \u00e5 si at man ikke bare ber p\u00e5 \u00e9n m\u00e5te. Det trenger ikke v\u00e6re med foldede hender ved sengekanten. Mitt b\u00f8nneliv best\u00e5r mer av refleksjoner jeg gj\u00f8r meg, tanker jeg sender i vei. Jeg ber for mennesker jeg har truffet gjennom arbeid, og for menigheten v\u00e5r. At den skal ha det bra, vokse, finne mening og glede .", "Ogs\u00e5 presten har f\u00e5tt satt sin tro p\u00e5 pr\u00f8ve. To ganger under ekstrajobben p\u00e5 Narvesen, ble hun utsatt for v\u00e6pnet ran.", "- Da var ting m\u00f8rkt og veldig vanskelig en periode. Da blir det vanskelig \u00e5 tro p\u00e5 ...", "Hun tar en kort pause, leter etter ordene.", "- \u00c5 tro p\u00e5 det gode, da.", "- Hvorfor fortsatte du?", "- Jeg hadde kanskje ikke noe valg. Det er s\u00e5 mye vondt i verden, men jeg har ikke annet valg enn \u00e5 tro p\u00e5 at det finnes gode krefter, sier sognepresten.", "Den ser hun rundt seg hver dag. I frivilligheten, i menigheten, i sine medmennesker.", "- Jeg er fortsatt s\u00e5 idealistisk at jeg tror vi kan f\u00e5 et bedre samfunn ved \u00e5 v\u00e6re bedre mot hverandre og hele tiden utvikle oss. Jeg tror verden kan endres med kj\u00e6rlighet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4052a6b58c4a0c7023a140a60c2b07d96da85f2365c1d34d270e5275376d9f29"}, {"field": "createtime", "value": "2017-05-01T21:11:41.000Z"}, {"field": "description", "value": "Du er 22 \u00e5r og vikarprest. Hva sier du til en mor og en far som har mistet et barn?"}, {"field": "dominantimage", "value": "http://www.adressa.no/pluss/magasin/article13869716.ece/xp5kmj/ALTERNATES/w980-default/INNGANGSBILDE_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/75ba268cf39115369d943bc209cab0afbad6dfaf.jpg?596c7523"}, {"field": "dominantthumbnaildimensions", "value": "300x169"}, {"field": "heading", "value": ["En ung prests bekjennelser -adressa.no", "Flere bryllup og noen gravferd", "\u00abLitjveita\u00bb", "De rette ordene", "Ikke r\u00e5d til \u00e5 feile", "En agnostiker fra Kentucky", "Ikke et kall", "Snudde om homofile", "\u00abMerkevaren Jesus\u00bb"]}, {"field": "id", "value": "75ba268cf39115369d943bc209cab0afbad6dfaf"}, {"field": "keyword", "value": ["Kirken", "Ukeadressa", "Meldal", "Arbeidsliv"]}, {"field": "keywords", "value": "Kirken,Ukeadressa,Meldal,Arbeidsliv"}, {"field": "kw-category", "value": ["pluss", "magasin"]}, {"field": "kw-classification", "value": "religion-and-spirituality"}, {"field": "kw-company", "value": ["volvo", "instagram"]}, {"field": "kw-concept", "value": ["ung prest", "prest"]}, {"field": "kw-entity", "value": ["damenes", "vinterlarm", "noahs", "far og herren jesus kristus", "kirken", "herren jesus kristus", "orkanger", "nidaros", "statistisk", "star wars", "stings", "menighetsfakultetet", "stor\u00e5s", "olsokmarkering", "ellinor", "regnbuemesse", "yoda", "meldal og l\u00f8kken", "bibelen", "hallaren", "jesus", "fields of gold", "pennyrile forest state resort park", "gud", "berit og eirik", "narvesen", "kirkem\u00f8tet", "menighetsfakultet", "kulturdepartementet", "kirke-norge"]}, {"field": "kw-location", "value": ["fr\u00f8ya", "s\u00f8r-tr\u00f8ndelag", "oslo", "madisonville", "meldal", "norge", "kentucky"]}, {"field": "kw-pageclass", "value": "article"}, {"field": "kw-person", "value": ["marita hammervik-owen", "eirik solem", "berit bolmes", "thor aas", "o.j. simpson", "alex brent owen", "tor singsaas"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13869716.ece/xp5kmj/ALTERNATES/w980-default/INNGANGSBILDE_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En ung prests bekjennelser"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/03/En-ung-prests-bekjennelser-13869736.ece"}, {"field": "pageclass", "value": ["article"]}, {"field": "publishtime", "value": "2016-12-03T15:06:53.000Z"}, {"field": "recs-articleid", "value": "13869736"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-03T15:06:53.000Z"}, {"field": "recs-rawtitle", "value": "En ung prests bekjennelser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Du er 22 \u00e5r og vikarprest. Hva sier du til en mor og en far som har mistet et barn?"}, {"field": "thumbnail", "value": "http://content-thumbnail.cxpublic.com/content/thumbnail200x150/75ba268cf39115369d943bc209cab0afbad6dfaf.jpg?596c7523"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-17T08:28:19.000Z"}, {"field": "title", "value": "\u00abEr det du, litjveita, som skal ha begravelsen?\u00bb"}, {"field": "url", "value": "http://www.adressa.no/pluss/magasin/2016/12/03/En-ung-prests-bekjennelser-13869736.ece"}, {"field": "urlhash", "value": "75ba268cf39115369d943bc209cab0afbad6dfaf"}], "score": 0.39092988, "siteId": "9222270286501375973", "id": "75ba268cf39115369d943bc209cab0afbad6dfaf"}

