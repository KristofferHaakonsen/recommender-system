{"fields": [{"field": "modifiedtime", "type": "time", "value": "2012-04-17T00:25:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arne blix. sjefredakt\u00f8r"}, {"field": "body", "value": ["Saken oppdateres.", "Norge sklir mot Oslo. I \u00f8kende tempo. Unge utdanningss\u00f8kende kvinner leder an. Finanskrisen ser ut til \u00e5 \u00f8ke farten ytterligere. Kanskje er det derfor at et gammelt stridstema igjen blir hentet frem: Hvilke statsinstitusjoner b\u00f8r flyttes ut fra Oslo?", "Victor D. Norman har blitt et ikon. Han kommer til \u00e5 bli husket til evig tid for sitt engasjement for \u00e5 flytte statsvirksomhet ut fra Oslo. Som arbeids- og administrasjonsminister i Bondevik II-regjeringen bidro han sterkt til at \u00e5tte tilsyn med til sammen 900 arbeidsplasser ble lokalisert utenfor Oslo. Isolert sett ikke noe h\u00f8yt tall, men grepet fremst\u00e5r likevel som resolutt og uredd.", "Og professoren er p\u00e5 hugget igjen. Jeg fikk anledning til \u00e5 h\u00f8re ham p\u00e5 NHOs regionkonferanse i Trondheim tidligere i mai. Han argumenterer overbevisende: Statlige arbeidsplasser er et attraktivt tilbud for unge med h\u00f8y utdanning. Arbeidsplasser i regionene utenfor Oslo bidrar til at flere blir boende der etter endt utdanning. At kvinner f\u00e5r mulighet til \u00e5 bli, er s\u00e6rlig viktig. Dette skaper st\u00f8rre stabilitet over tid. Derfor er utflytting av statlige arbeidsplasser ogs\u00e5 viktig for at vi skal kunne utnytte ressursene i hele landet.", "Med de r\u00f8dgr\u00f8nne ble det nesten full stopp. Bare et par titalls arbeidsplasser er flyttet ut av Oslo i siste periode. Nye tilsyn legges til hovedstaden. Arbeiderpartiets \u00f8nske om politisk kontroll med viktige statlige institusjoner synes \u00e5 ha vunnet over tydelige valgl\u00f8fter fra Senterpartiet. Etter siste landsm\u00f8te er Sp blitt sv\u00e6rt vage p\u00e5 dette punktet. Sant \u00e5 si har ogs\u00e5 opposisjonen sovet i denne timen. Gode \u00e5r med mangel p\u00e5 arbeidskraft i alle bransjer har f\u00f8rt til kollektiv sovesyke. Men n\u00e5r ledighetstallene n\u00e5 stiger raskt, er det ikke lenger like lett \u00e5 trille frem sin syke mor.", "Vi snakker her om en gammel sak. Utflytting har v\u00e6rt en del av distriktspolitikken siden slutten av 50-tallet. Mest som id\u00e9 og debattema. P\u00e5 60- og 70-tallet ble noen statlige virksomheter flyttet ut, men ikke s\u00e6rlig langt. Seddeltrykkeriet til Kongsberg i 1967, Statens sprengstoffinspeksjon til T\u00f8nsberg i 1970, Norsk Tipping til Hamar i 1975 og Statens kartverk til H\u00f8nefoss i 1980, er eksempler. At Norges geologiske unders\u00f8kelser ble flyttet til Trondheim i 1961 var nesten som unntak \u00e5 regne. Det viktigste argumentet den gang var \u00e5 dempe presset p\u00e5 Oslo.", "F\u00f8rst p\u00e5 80- og 90-tallet dristet man seg til \u00e5 flytte statsvirksomhet unna synsvidde. Br\u00f8nn\u00f8ysundregistrene, Nasjonalbiblioteket til Mo, Direktoratet for statens skoger til Namsos, Kystverket til \u00c5lesund og Norsk Polarinstitutt til Troms\u00f8. N\u00e5 var argumentene ogs\u00e5 arbeidsplasser til distriktene, gjerne som kompensasjon for tapte industriarbeidsplasser.", "Utflyttingen av tilsyn etter 2003 ble ogs\u00e5 begrunnet med at det var viktig med avstand mellom tilsyn og myndighetene det skulle f\u00f8re tilsyn med. Arbeidstilsynet til Trondheim var en av de mest omstride utflyttingene i denne runden.", "De relativt f\u00e5 utflyttingene skjedde med stor st\u00f8y. P\u00e5 50 \u00e5r er mellom 1000 og 2000 arbeidsplasser flyttet fra Oslo. I praksis var det nesten ingen ansatte som valgte \u00e5 flytte med sine arbeidsplasser ut fra Oslo og de fleste fikk raskt andre stillinger i hovedstaden. Da Norsk Polarinstitutt flyttet fra Oslo til Troms\u00f8, arbeidet det om lag 100 personer der. Under ti flyttet med til Troms\u00f8. Dette f\u00f8rte til at instituttet rekrutterte nye n\u00f8kkelmedarbeidere fra mange land. Mange mener at dette bidro til \u00e5 modernisere og styrke polarforskningen fremfor \u00e5 svekke den.", "Faktum er at Sverige er bedre enn oss p\u00e5 dette omr\u00e5det. Fra ca 1960 har v\u00e5rt naboland flyttet 12 500 statlige arbeidsplasser fra hovedstaden til mindre steder i landet. Disse tiltakene har v\u00e6rt m\u00e5lrettet for \u00e5 m\u00f8te s\u00e6rlige arbeidsmarkedsutfordringer i mindre svenske byer. Ogs\u00e5 andre land har gjennomf\u00f8rt langt dristigere utflyttingsprosjekter enn Norge.", "Rett skal likevel v\u00e6re rett. B\u00e5de norske kommuner og statlige regionavdelinger har f\u00e5tt stadig nye oppgaver. Det har bidratt til stor vekst av offentlige arbeidsplasser i distriktene.", "N\u00e5 er tiden inne for en ny aksjon. 50 \u00e5rs forsiktig pr\u00f8ving viser at man med stort hell kan etablere h\u00f8ykompetansevirksomhet ute i regionene. Det betyr ikke all verden for sysselsettingen. Det er kanskje heller ikke lenger s\u00e5 viktig i et maktperspektiv. Men det er viktigere enn noen gang i et kompetanse- og utviklingsperspektiv. Vi m\u00e5 bygge opp flere sterke kunnskapsmilj\u00f8er i Norge dersom vi skal utvikle flere ben \u00e5 st\u00e5 p\u00e5. Oljenasjonen Norge er rik p\u00e5 penger, men s\u00e5rbart ensidig skrudd sammen.", "Vi kan etter hvert mye om regional utvikling. Omfattende forskning hos oss og i mange andre land er entydig: Det er sv\u00e6rt viktig hva man flytter hvor. Best resultater f\u00e5r man ved \u00e5 bygge opp utdannings- og forskningsmilj\u00f8er innenfor bestemte fagomr\u00e5der og legge til rette for samspill med private bedrifter og offentlig virksomhet. Kunnskapsutvikling skjer best i st\u00f8rre milj\u00f8er. Derfor b\u00f8r plassering av statlig virksomhet ikke bare sees p\u00e5 som et distriktspolitisk verkt\u00f8y, men like mye som et redskap for \u00e5 skape ny virksomhet.", "Tenker man slik, kan noen spennende ideer v\u00e6re: \u00d8kokrim til Bergen. Der finnes allerede Konkurransetilsynet og landets fremste \u00f8konomiforskning. Kripos til Bod\u00f8 for \u00e5 st\u00f8tte opp om det politifaglige milj\u00f8et der.", "Men vi er selvsagt mest opptatt av hva vi kan skape i Trondheim. F\u00f8rst og fremst m\u00e5 teknologibyen styrkes ytterligere. Natur og milj\u00f8 er ogs\u00e5 et s\u00e6rlig viktig omr\u00e5de der Trondheim har flere institusjoner. Enova har allerede f\u00e5tt sv\u00e6rt stor betydning som forvalter av betydelige samfunnsmidler. Det er derfor naturlig at Statens forurensningstilsyn flyttes og blir en del av dette milj\u00f8et.", "Arbeidstilsynet arbeider blant annet med milj\u00f8sp\u00f8rsm\u00e5l og f\u00f8rer videre en lang tradisjon innenfor moderne arbeidslivsforskning. Ogs\u00e5 dette omr\u00e5det b\u00f8r bygges ut videre i Trondheim.", "Den mest aktuelle saken n\u00e5 er kanskje permanent plassering av kirkens preses. Med Nidarosdomen som symbol og pilegrimsbevegelsen som b\u00e6rende kraft, kan jeg ikke se andre som bedre kan modernisere og utvikle folkekirken enn milj\u00f8et i Trondheim.", "Men hva med Gahr St\u00f8re og UD? Utenriksministeren er en diplomat, derfor vil han neppe rokke ved nyvunnet husfred i Drammensveien. Men kulturminister Trond Giske tenker ofte praktisk og uredd: Han kan kanskje finne p\u00e5 \u00e5 flytte Medietilsynet fra Fredrikstad til Trondheim?"]}, {"field": "category0", "value": "meninger"}, {"field": "contenthash", "value": "921b4b55b161d5e184e3f6ec1e34c143688b96232f52a1225e21d31aca077736"}, {"field": "createtime", "value": "2017-01-21T20:07:16.000Z"}, {"field": "description", "value": "N\u00e5r utenriksminister Jonas Gahr St\u00f8re knytter en s\u00e5 stor del av v\u00e5r utenriks- og sikkerhetspolitikk til nordomr\u00e5dene, skulle man tro at han ville flytte viktige deler av departementet sitt til Troms\u00f8?"}, {"field": "dominantimage", "value": "http://www.adressa.no/incoming/article1312232.ece5/ALTERNATES/w980-default/l%C3%B8rdagskommentar%20blix2305_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0d159c91d43021abebe7935ae70ed33bb6defb57.jpg?59821d5c"}, {"field": "dominantthumbnaildimensions", "value": "300x169"}, {"field": "heading", "value": "Noen m\u00e5 hjelpe staten med flyttebil -adressa.no"}, {"field": "id", "value": "0d159c91d43021abebe7935ae70ed33bb6defb57"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": ["norsk tipping", "enova"]}, {"field": "kw-concept", "value": ["arbeidsplasser", "flytte", "statlige arbeidsplasser"]}, {"field": "kw-entity", "value": ["senterpartiet", "konkurransetilsynet", "nidarosdomen", "nasjonalbiblioteket", "bondevik ii", "kystverket", "drammensveien", "medietilsynet", "\u00e5lesund og norsk polarinstitutt", "gahr st\u00f8re", "direktoratet", "norsk polarinstitutt", "statens"]}, {"field": "kw-location", "value": ["namsos", "hamar", "t\u00f8nsberg", "h\u00f8nefoss", "trondheim", "norge", "troms\u00f8", "bod\u00f8", "oslo", "sverige", "fredrikstad", "bergen", "kongsberg"]}, {"field": "kw-pageclass", "value": "article"}, {"field": "kw-person", "value": ["victor d. norman", "jonas gahr st\u00f8re", "trond giske"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1312232.ece5/ALTERNATES/w980-default/l%C3%B8rdagskommentar%20blix2305_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Noen m\u00e5 hjelpe staten med flyttebil"}, {"field": "og-type", "value": "article"}, {"field": "og-url", "value": "http://www.adressa.no/meninger/article1329796.ece"}, {"field": "pageclass", "value": ["article"]}, {"field": "publishtime", "value": "2009-05-25T10:50:20.000Z"}, {"field": "recs-articleid", "value": "1381198"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-25T10:50:20.000Z"}, {"field": "recs-rawtitle", "value": "Noen m\u00e5 hjelpe staten med flyttebil -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5r utenriksminister Jonas Gahr St\u00f8re knytter en s\u00e5 stor del av v\u00e5r utenriks- og sikkerhetspolitikk til nordomr\u00e5dene, skulle man tro at han ville flytte viktige deler av departementet sitt til Troms\u00f8?"}, {"field": "thumbnail", "value": "http://content-thumbnail.cxpublic.com/content/thumbnail200x150/0d159c91d43021abebe7935ae70ed33bb6defb57.jpg?59821d5c"}, {"field": "thumbnailfullheightdimensions", "value": "200x2105"}, {"field": "timestamp", "value": "2017-08-02T18:43:40.000Z"}, {"field": "title", "value": "Noen m\u00e5 hjelpe staten med flyttebil"}, {"field": "url", "value": "http://www.adressa.no/meninger/article1329796.ece"}, {"field": "urlhash", "value": "0d159c91d43021abebe7935ae70ed33bb6defb57"}], "score": 0.5929075, "siteId": "9222270286501375973", "id": "0d159c91d43021abebe7935ae70ed33bb6defb57"}

