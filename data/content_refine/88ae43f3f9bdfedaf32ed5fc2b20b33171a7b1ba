{"fields": [{"field": "modifiedtime", "type": "time", "value": "2012-06-19T11:28:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Bj\u00f8rn Svange og kona Sissel Borgh Svange er amerikafrelst, begge to. Det har blitt snart 30 turer \"over there\" og til sommeren har ekteparet, som, selvsagt, giftet seg i Sj\u00f8mannskirken i San Francisco, mest sannsynlig bes\u00f8kt alle de 50 amerikanske delstatene!", "Bare Alaska og Oregon mangler, men for ekteparet som er i USA et par ganger i \u00e5ret, s\u00e5 er snart de statene med i opptellingen ogs\u00e5. Etter planen i l\u00f8pet av kommende sommer.", "Realiserer dr\u00f8mmer", "Jo da, hvis du syns det er noe kjent med Bj\u00f8rn og Sissel, s\u00e5 har Hjem bes\u00f8kt dem f\u00f8r ogs\u00e5. For dette er et kreativt par, som lar dr\u00f8mmer bli virkelighet. Hjem har bes\u00f8kt Bj\u00f8rn i garasjen, den han har gitt adressen 429 Mustang Road. To str\u00f8kne sjarmklumper av noen glis, en Mustang Mach1 fra 1971 og en Pontiac Grand Prix fra 1980 i en garasje som er gjennomf\u00f8rt ned til den minste detalj, fullstendig i amerikansk stil. Vi har ogs\u00e5 skrevet om hagen rundt eneboligen p\u00e5 Tyholt som er helt uten plen, alt av plen er byttet ut med singel.", "Men da vi fikk h\u00f8re at Bj\u00f8rn hadde f\u00e5tt seg ny finstue, sin egen saloon og en vinstue i vinkjelleren med amerikansk \u00e5rgangsvin, ja, da m\u00e5tte vi bes\u00f8ke selve huset ogs\u00e5.", "Amerikansk look", "Bj\u00f8rn har skjegg, og er kledd som prototypen p\u00e5 en amcarfrelst fyr. Sorte jeans, sort genser fra Hard Rock-kaf\u00e9. Bj\u00f8rn er bankansatt, mens kona Sissel har en Jens Hoff-butikk p\u00e5 Solsiden, snart \u00e5pner hun den andre p\u00e5 det nye kj\u00f8pesentret Sirkus shopping. Hun har forresten ogs\u00e5 Hard Rock-kaf\u00e9 p\u00e5 genseren.", "To amcarer i garasjen, trehundre miniatyr-amcarer p\u00e5 loftet og en s\u00e6rs vedlikeholdsfri hage, noe som er kjekt hvis du hver sommer tar ut med amerikakofferten.", "Men n\u00e5 har ogs\u00e5 huset i Paul Fjermstadsveg vei f\u00e5tt en amerikansk ansiktsl\u00f8ftning. Det er nesten som om Bj\u00f8rn sl\u00e5r inn d\u00f8ra med cowboybootsen n\u00e5r han g\u00e5r inn i spisestua, eller saloonen.", "\u2013 Det begynte med at vi fikk tak i det m\u00f8rke spisebordet, som er i westernstil. Dermed var det bestemt, at her skulle det bli saloon, smiler Bj\u00f8rn og har med ett byttet ut capsen med en sort cowboyhatt.", "Garn\u2013 og cowboydilla", "\u2013 Da vi dro til Florida i november, s\u00e5 visste vi at rommet var der. N\u00e5 kunne vi handle inn, sier Bj\u00f8rn. Og den turen vi n\u00e5 snakker om er ekteparets forel\u00f8pige siste USA-tur, og tur nummer 26.", "Sissel, som driver en, snart to garnbutikker, hadde et m\u00e5l for den siste turen i USA, hun ville p\u00e5 et stort hobbyvarehus kalt Hobby Lobby. For \u00e5 handle garn og s\u00e5nt. Sissel dro til hobbyvarehusets garnavdeling, mens Bj\u00f8rn skulle vente utenfor. Litt etter f\u00e5r Sissel se Bj\u00f8rn b\u00e6re handleposer inn i bilen.", "\u2013 Dette er runde nummer to, sa Bj\u00f8rn med et bredt smil. Han hadde funnet cowboyavdelingen, og dermed alt han beh\u00f8vde til saloonen hjemme p\u00e5 Tyholt. Cowboyboots som egentlig er vaser, og den slags. Alt er n\u00e5 dandert i saloonen, og over saloonskiltet og det litt slitte speilet som ser ut som om det snart skal knuses med brennevinsflasker er det b\u00f8ffelhorn, ogs\u00e5 det tatt med hjem fra over dammen.", "Gyngestoldr\u00f8mmen", "\u2013 Det er nok mest Bj\u00f8rn som holder p\u00e5 her hjemme, men jeg syns det er helt greit. Vi er like betatte av Amerika begge to, s\u00e5 han m\u00e5 bare holde p\u00e5, sier Sissel som er satt litt p\u00e5 sidelinjen interi\u00f8rmessig, noe som vel ikke er s\u00e5 vanlig kj\u00f8nnsfordeling. Men s\u00e5 er da heller ikke dette et vanlig hjem, og interessen for alt amerikansk m\u00e5 v\u00e6re stor, hos begge, for at dette skal g\u00e5.", "I stua st\u00e5r en amerikansk gyngestol. Bj\u00f8rn setter seg ned, lukker \u00f8ynene og forsvinner litt for oss. Sissel forklarer:", "\u2013 Vi hadde lenge \u00f8nsket oss en s\u00e5nn skikkelig amerikansk gyngestol. I Arizona kom vi over denne, som var flatpakket. Vi kj\u00f8pte den og sendte den med posten hjem til Trondheim. Frakten ble dyrere enn selve gyngestolen, men det var verdt det, sier Sissel. Bj\u00f8rn \u00e5pner \u00f8ynene s\u00e5 vidt og forklarer:", "\u2013N\u00e5r jeg sitter her og gynger, s\u00e5 ser jeg for meg at gyngestolen st\u00e5r p\u00e5 en stor amerikansk veranda i ville vesten. Det er tre mil til n\u00e6rmeste nabo, og p\u00e5 bakken virvler vinden sanden av g\u00e5rde, sier Bj\u00f8rn.", "Startet med Donald", "Men nok dr\u00f8mmerier, p\u00e5 tide \u00e5 fortsette runden i ville vesten huset p\u00e5 Tyholt. Nede i kjelleren er det et lite museum, og sm\u00e5 scener fra amerikansk hverdagsliv.", "Hans bestefars Amerika-koffert, og ogs\u00e5 Bj\u00f8rns f\u00f8rste Amerika-koffert, begge dekket av klistremerker fra ulike stoppesteder. Cola- og \u00f8lflasker, og p\u00e5 en d\u00f8r st\u00e5r det vinkjeller. Her samler Bj\u00f8rn p\u00e5 vin, f\u00f8rst og fremst p\u00e5 amerikansk vin, m\u00e5 skj\u00f8nne.", "N\u00e5r Bj\u00f8rn og Sissel et par ganger om \u00e5ret kj\u00f8rer rundt i USA, s\u00e5 stopper de p\u00e5 ving\u00e5rder og kj\u00f8per med lagringsvin. Vinkjelleren har helt nylig f\u00e5tt en egen liten vinstue, og ostefatet p\u00e5 bordet er formet som et kart over USA. For som Bj\u00f8rn sier: \u2013Et rundt, vanlig fat her nede hadde sett litt stusslig ut.", "Ekteparet serverer kaffe, kaffe som skjenkes i kopper som ikke er kj\u00f8pt her i hjemlandet. Det st\u00e5r s\u00e5nt som Ruth 66 p\u00e5 dem.", "\u2013 Hva er det egentlig med USA som er s\u00e5 fascinerende?", "\u2013 Kj\u00e6rligheten til USA oppsto allerede da jeg var en seks-syv \u00e5r og leste Donald. Jeg bare visste jeg m\u00e5tte dit, og etter den f\u00f8rste turen i 1982, s\u00e5 har det blitt en eller to turer hvert \u00e5r. Det er v\u00e6ret, jeg er mest glad i sommer, og s\u00e5 er det jo bilens hjemland, sier Bj\u00f8rn.", "\u2013 Jeg bruker \u00e5 si at det er ikke verre enn at andre drar til Gran Canaria \u00e5r etter \u00e5r. Vi drar til USA, og selve reisen koster faktisk ikke mer, sier Sissel.", "\u2013 Sola og badingen er gratis, og s\u00e5 leier vi bil og kj\u00f8rer rundt, smiler Bj\u00f8rn.", "Katta Bud", "Til sommeren er de ferdige, alle de 50 delstatene i USA er bes\u00f8kt. Noe som helt siden de m\u00f8ttes har v\u00e6rt et m\u00e5l \u00e5 strekke seg mot.", "\u2013 Hva skjer da?", "\u2013 Det er jo mange karibiske \u00f8yer, kanskje vi m\u00e5 begynne \u00e5 samle p\u00e5 dem? Et bes\u00f8k der lar seg kombinere med en biltur i USA, sier Bj\u00f8rn som har en flaske p\u00e5 lagring i vinkjelleren med en spesiell stengsel, hvor det st\u00e5r: \u00c5pnes mars 2019.", "\u2013 Det er da jeg g\u00e5r av med AFP, da kan det blir enda lengre opphold i Amerika, sier Bj\u00f8rn. Men det er enn\u00e5 en god stund frem dit, og til da er det enda flere prosjekter i det lille Amerika p\u00e5 Tyholt.", "\u2013 Det er alltid noe \u00e5 holde p\u00e5 med. Det neste n\u00e5 er \u00e5 lage en ny stue som skal huse de 300 amcar-miniatyrbilene mine som st\u00e5r oppe p\u00e5 loftet. Vi har heldigvis godt med plass her, s\u00e5 vi trenger ikke \u00e5 brenne inne med dr\u00f8mmene v\u00e5re, sier Bj\u00f8rn, og Sissel nikker enig. Ekteparet har ikke barn, men de har katten Bud, oppkalt etter det amerikanske \u00f8let Budweiser, og s\u00e5 har de en stor enebolig p\u00e5 Tyholt som de like gjerne bare kan kalle Ville vesten."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "8c8e59b51b383bd4e766b9d23b92480dc9a916c3ba7d1eeeac2c52ab22dd6b6a"}, {"field": "createtime", "value": "2016-02-13T11:49:16.000Z"}, {"field": "description", "value": "Bj\u00f8rn Svange tar p\u00e5 seg cowboyhatten, og sparker inn d\u00f8ra til sin egen saloon."}, {"field": "dominantimage", "value": "http://www.adressa.no/incoming/article2133284.ece5/ALTERNATES/w980-default/cowboy%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/88ae43f3f9bdfedaf32ed5fc2b20b33171a7b1ba.jpg?59905658"}, {"field": "dominantthumbnaildimensions", "value": "300x169"}, {"field": "heading", "value": "Saloon i spisestua -adressa.no"}, {"field": "id", "value": "88ae43f3f9bdfedaf32ed5fc2b20b33171a7b1ba"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["tur", "amerikansk", "hjem", "par ganger", "saloon", "amerikansk gyngestol"]}, {"field": "kw-entity", "value": ["alaska og oregon", "pontiac grand prix", "a. for", "sj\u00f8mannskirken", "bj\u00f8rn og sissel", "budweiser", "mustang road", "solsiden", "bud", "hobby lobby", "ruth 66", "sirkus", "tyholt", "hard rock", "hjem", "mustang mach1"]}, {"field": "kw-location", "value": ["donald", "florida", "arizona", "amerika", "trondheim", "gran canaria", "san francisco"]}, {"field": "kw-pageclass", "value": "article"}, {"field": "kw-person", "value": ["sissel borgh svange", "jens hoff", "paul fjermstadsveg", "bj\u00f8rn svange"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2133284.ece5/ALTERNATES/w980-default/cowboy%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Saloon i spisestua"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1777252.ece"}, {"field": "pageclass", "value": ["article"]}, {"field": "publishtime", "value": "2012-02-20T12:02:19.000Z"}, {"field": "recs-articleid", "value": "3115782"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-02-20T12:02:19.000Z"}, {"field": "recs-rawtitle", "value": "Saloon i spisestua -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Bj\u00f8rn Svange tar p\u00e5 seg cowboyhatten, og sparker inn d\u00f8ra til sin egen saloon."}, {"field": "thumbnail", "value": "http://content-thumbnail.cxpublic.com/content/thumbnail200x150/88ae43f3f9bdfedaf32ed5fc2b20b33171a7b1ba.jpg?59905658"}, {"field": "thumbnailfullheightdimensions", "value": "200x3414"}, {"field": "timestamp", "value": "2017-08-13T13:38:32.000Z"}, {"field": "title", "value": "Saloon i spisestua"}, {"field": "url", "value": "http://www.adressa.no/forbruker/hjem/article1777252.ece"}, {"field": "urlhash", "value": "88ae43f3f9bdfedaf32ed5fc2b20b33171a7b1ba"}], "score": 0.92301214, "siteId": "9222270286501375973", "id": "88ae43f3f9bdfedaf32ed5fc2b20b33171a7b1ba"}

