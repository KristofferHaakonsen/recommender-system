{"fields": [{"field": "modifiedtime", "type": "time", "value": "2014-08-13T16:36:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["june westerveld", "lene skogstr\u00f8m / aftenposten"]}, {"field": "body", "value": ["Saken oppdateres.", "- Norske helsemyndigheter gjennomg\u00e5r hendelsen p\u00e5 Trondheim lufthavn V\u00e6rnes for \u00e5 se om man har noen l\u00e6ringspunkter, sier Line Vold, fungerende avdelingsdirekt\u00f8r p\u00e5 avdeling for infeksjonsoverv\u00e5kning ved Folkehelseinstituttet, til Aftenposten .", "Mandag ble et fly fra Amsterdam holdt igjen p\u00e5 V\u00e6rnes flyplass i over to timer p\u00e5 grunn av en mistanke om ebola-smitte. Passasjerene fikk ikke forlate flyet, og alarmen gikk hos helsemyndighetene som rykket ut med ambulanse og kommuneoverlege. De opprettet ogs\u00e5 kontakt med Folkehelseinstituttets smittevernavdeling.", "Personen man mistenkte var smittet, snakket etterhvert med lege, og da avklarte man raskt at det kun dreide seg om en vanlig luftveisinfeksjon. Personen hadde heller ikke v\u00e6rt i et av de landene hvor ebola-sykdommen har brutt ut.", "- Vi b\u00f8r se p\u00e5 om vi m\u00e5 presisere noen av r\u00e5dene for hvordan man skal vurdere smittemistanke for ebola i lys av situasjonen p\u00e5 V\u00e6rnes mandag, sier Vold.", "LES OGS\u00c5: Kommuneoverlegen i Stj\u00f8rdal fikk ebola-varsel etter \u00e9n time", "Hun forteller at flyplasser og flyselskaper forholder seg til internasjonale regler for hvordan de skal h\u00e5ndtere mistanke om smittsomme sykdommer. Beredskapsplanene er generelle, og ikke laget for ebola spesielt.", "- Kan dette bli et problem n\u00e5r vi n\u00e5 g\u00e5r inn i en sesong med mye influensa og luftveisinfeksjoner?", "- Vi skal selvsagt ikke ha det s\u00e5nn at man sl\u00e5r full ebola-alarm fordi det er en forkj\u00f8let person om bord p\u00e5 et fly. Jeg tror heller ikke det er fare for at det vil skje, men vi b\u00f8r se p\u00e5 om noen av retningslinjene m\u00e5 spesifiseres slik at man f\u00e5r avklart slike mistanker raskere, sier Vold.", "- Hvilke symptomer skal flypersonell se etter for \u00e5 vurdere om de m\u00e5 sl\u00e5 smittealarm for ebola?", "- Symptomene er innledningsvis ganske uspesifikke, med sterk hodepine, h\u00f8y feber, slapphet, muskelsmerter, oppkast, diar\u00e9 og utslett.  Derfor kan sykdommen v\u00e6re vanskelig \u00e5 skille fra andre infeksjoner f\u00f8r man f\u00e5r unders\u00f8kt pasienten n\u00e6rmere.", "Etter fem til sju dager kan det oppst\u00e5 indre og ytre bl\u00f8dninger, forteller Vold.", "LES OGS\u00c5: - Flypersonalet nevnte ordet \u00abebola\u00bb", "Hun understreker at det kanskje viktigste kriteriet \u00e5 vurdere etter er om vedkommende har v\u00e6rt i et land der det er ebola-utbrudd, og om han eller hun har v\u00e6rt i n\u00e6rkontakt med en smittet. Viruset har til n\u00e5 spredt seg i Liberia, Guinea, Sierra Leone og Nigeria.", "Hun sier at sykdommen er lite smittsom sammenlignet med sykdommer som kan smitte via luft, og at den er mindre smittsom ved begynnende symptomer enn senere i forl\u00f8pet.", "- Dette er en sykdom som blir mer smittsom etterhvert. For \u00e5 bli smittet m\u00e5 man v\u00e6re i direkte kontakt med kroppsv\u00e6sken til en syk pasient. Det er sv\u00e6rt lite sannsynlig at vi f\u00e5r pasienter med ebola i Norge, og at vi vil f\u00e5 et smitteutbrudd her.", "LES OGS\u00c5: F\u00f8rste ebola-mistanke i Norge", "Avinor har etter anmodning fra Helsedirektoratet etablert tre mottaksflyplasser for fly som har med pasienter med mulig Ebola-smitte. Dersom det er smittemistanke, skal flyene omdirigeres til enten Oslo, Troms\u00f8 eller Bergen.", "- Dette er byer som har ekstra beredskapsplaner for pandemih\u00e5ndtering, og dermed i \u00e5 h\u00e5ndtere smittede, forteller Gurli H\u00f8eg Ulverud, kommunikasjonssjef i Avinor.", "Hver m\u00e5ned landet det gjennomsnittlig 775.000 passasjerer fra utlandet p\u00e5 norske flyplasser.", "Ulverud forteller at rutinene er at et fly som mistenker at de har med smittede passasjerer, skal kontakte kontrollsentralen eller t\u00e5rnet p\u00e5 den flyplassen de skal lande.", "- S\u00e5 vil det v\u00e6re opp til de som kontrollerer luftrommet \u00e5 videreformidle og sette fart\u00f8ysjefen (kapteinen) i kontakt med lokale helsemyndigheter, og vurdere om flyet skal omdirigeres til en av mottaksbyene - eller om det kan tas ned lokalt, sier Ulverud.", "LES OGS\u00c5: - En passasjer hostet og harket", "Hun forteller at \u00e5rsaken til at det ikke skjedde p\u00e5 V\u00e6rnes, var at de ikke oppdaget mistanken f\u00f8r mot slutten av flyturen, og ikke rakk \u00e5 kontakte t\u00e5rnet f\u00f8r de landet.", "- Ut fra den situasjonen agerte de helt riktig og etter planverket. De tok ned flyet, isolerte det og parkerte det p\u00e5 en egen plass for deretter og f\u00e5 situasjonen avklart med lokale og nasjonale helsemyndigheter.", "- Var det en overreaksjon n\u00e5r vi senere vet at det var normal luftveisinfeksjon og at vedkommende ikke hadde v\u00e6rt i et land med ebola-smitte?", "- Vi vet ikke noe om hvor raskt alarmen g\u00e5r hos flyselskapene. Flyselskapene f\u00e5r sine retningslinjer fra sine nasjonale helsemyndigheter.", "Hun forteller at de skal ha et m\u00f8te med Helsedirektoratet denne uken for \u00e5 f\u00e5 mer informasjon om h\u00e5ndtering.", "- Vi jobber n\u00e5 sammen med Folkehelseinstituttet for \u00e5 tydeliggj\u00f8re r\u00e5dene til flyplassmyndighetene, sier Svein Lie, divisjonsdirekt\u00f8r for prim\u00e6rhelsetjenesten i Helsedirektoratet.", "- Smittevern-h\u00e5ndteringsansvaret ligger i den kommunen flyplassen ligger, og det er ikke alltid flyene lander i de tre byene som er utpekt som \u00abpoints of entry\u00bb. Dermed kan det oppst\u00e5 sp\u00f8rsm\u00e5l om hvordan man h\u00e5ndtere en mulig ebola-smittet i f\u00f8rste fase, sier Lie.", "Han har f\u00e5tt f\u00f8rste rapport om det som skjedde p\u00e5 V\u00e6rnes mandag, men ikke f\u00e5tt sett n\u00e6rmere p\u00e5 den.", "- Det vil alltid g\u00e5 noe tid n\u00e5r en slik situasjon oppst\u00e5r f\u00f8r man f\u00e5r varslet personell som kan vurdere situasjonen. Inntil videre er det kapteinen som har ansvaret i flyet sitt, sier han.", "- Et av sp\u00f8rsm\u00e5lene vi ser p\u00e5, er om den syke skal g\u00e5 ut f\u00f8rst, eller motsatt - at vedkommende skal bli sittende, og de andre passasjerene forlater flyet.", "- Frykter dere overreaksjoner n\u00e5r det gjelder mistanke om ebolasmitte?", "- Vi regner med at det kan skje overreaksjoner. Til en viss grad m\u00e5 man akseptere det, sier Lie.", "- Mange sykdommer er like i starten. Sykdomshistorien blir viktig for \u00e5 avgj\u00f8re smittefare \u2013 ikke minst om vedkommende kommer fra omr\u00e5der hvor det er ebolasmitte, eller har v\u00e6rt i kontakt med folk som har v\u00e6rt smittet.", "Fungerende lufthavnsjef p\u00e5 V\u00e6rnes, Per Jarle Ingstad, er forn\u00f8yd med at AMK-sentralen ble varslet allerede f\u00f8r KLM-flyet landet, og at ambulansene med helsepersonell kom raskt til stedet.", "- Det som ikke fungerte, var at det tok for lang tid f\u00f8r vi fikk p\u00e5 plass en ansvarlig smittevernlege som kunne ta en avgj\u00f8relse om hva som skulle skje videre, sier han.", "- Vi fikk melding fra KLM-flyets kaptein om at de hadde en syk passasjer om bord. De ba om bistand, og ordet \u00abebola\u00bb ble brukt.", "- Da tok vi avgj\u00f8relsen om \u00e5 varsle helsemyndighetene, sier han.", "- Hva  bygget flykapteinen sin foresp\u00f8rsel om bistand p\u00e5 n\u00e5r passasjeren i ettertid viste seg \u00e5 ha en vanlig luftveisinfeksjon?", "- Kapteinen tar avgj\u00f8relsen om \u00e5 varsle oss p\u00e5 bakgrunn av vurderingene han selv gj\u00f8r ombord. Flyselskapene har sine interne rutiner for n\u00e5r de skal varsle, sier Ingstad.", "Pressekontakt i SAS, Tormod Sandst\u00f8, sier at vanlige prosedyrer f\u00f8lges for hvordan man h\u00e5ndterer syke personer om bord.", "- Men v\u00e5rt personell har f\u00e5tt en oppdatering om ebola-smitte og -symptomer, legger han til."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "942f2b852632c2a747440d39bc9b254f1394b32e3b6c90613fa8a7b80cfd7603"}, {"field": "createtime", "value": "2017-02-27T05:02:24.000Z"}, {"field": "description", "value": "Helsemyndighetene vil gi tydeligere r\u00e5d til flyselskaper etter at det ble sl\u00e5tt full smittealarm ved V\u00e6rnes flyplass mandag."}, {"field": "dominantimage", "value": "http://www.adressa.no/incoming/article10009476.ece/ALTERNATES/w980-default/DH8A1235.jpeg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/73a7c3f1604f332f6bef6cf7c4b917b102dbf10e.jpg?58b3b2e0"}, {"field": "dominantthumbnaildimensions", "value": "300x169"}, {"field": "heading", "value": ["- Kan ikke sl\u00e5 full ebola-alarm fordi det er en forkj\u00f8let person om bord -adressa.no", "Internasjonale regler", "N\u00e6rkontakt med smittet", "Oslo, Bergen eller Troms\u00f8", "For d\u00e5rlig tid p\u00e5 V\u00e6rnes", "\u00abF\u00f8rste fase-sp\u00f8rsm\u00e5l\u00bb", "M\u00e5 regne med overreaksjoner", "- Kapteinen brukte ordet \u00abebola\u00bb"]}, {"field": "id", "value": "73a7c3f1604f332f6bef6cf7c4b917b102dbf10e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nordtrondelag", "nyheter"]}, {"field": "kw-company", "value": "avinor"}, {"field": "kw-concept", "value": ["sl\u00e5 full", "flyplass", "helsemyndigheter", "kontakt", "passasjer", "fly", "person", "smitte", "mistanke", "forkj\u00f8let person", "land", "sl\u00e5 full ebola-alarm", "ebola", "full ebola-alarm"]}, {"field": "kw-entity", "value": ["helsedirektoratet", "folkehelseinstituttet", "aftenposten", "gurli h\u00f8eg ulverud", "ebola", "sierra leone og nigeria", "per jarle ingstad"]}, {"field": "kw-location", "value": ["v\u00e6rnes", "oslo", "sierra leone", "amsterdam", "liberia", "guinea", "trondheim", "stj\u00f8rdal", "troms\u00f8", "norge", "bergen"]}, {"field": "kw-pageclass", "value": "article"}, {"field": "kw-person", "value": ["tormod sandst\u00f8", "svein lie", "line vold"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article10009476.ece/ALTERNATES/w980-default/DH8A1235.jpeg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Kan ikke sl\u00e5 full ebola-alarm fordi det er en forkj\u00f8let person om bord"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article10012215.ece"}, {"field": "pageclass", "value": null}, {"field": "publishtime", "value": "2014-08-12T14:23:41.000Z"}, {"field": "recs-articleid", "value": "10012215"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2014-08-12T14:23:41.000Z"}, {"field": "recs-rawtitle", "value": "- Kan ikke sl\u00e5 full ebola-alarm fordi det er en forkj\u00f8let person om bord -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Helsemyndighetene vil gi tydeligere r\u00e5d til flyselskaper etter at det ble sl\u00e5tt full smittealarm ved V\u00e6rnes flyplass mandag."}, {"field": "thumbnail", "value": "http://content-thumbnail.cxpublic.com/content/thumbnail200x150/73a7c3f1604f332f6bef6cf7c4b917b102dbf10e.jpg?58b3b2e0"}, {"field": "thumbnailfullheightdimensions", "value": "200x2172"}, {"field": "timestamp", "value": "2017-02-27T05:02:24.000Z"}, {"field": "title", "value": "- Kan ikke sl\u00e5 full ebola-alarm fordi det er en forkj\u00f8let person om bord"}, {"field": "url", "value": "http://www.adressa.no/nyheter/nordtrondelag/article10012215.ece"}, {"field": "urlhash", "value": "73a7c3f1604f332f6bef6cf7c4b917b102dbf10e"}], "score": 1.0006115, "siteId": "9222270286501375973", "id": "73a7c3f1604f332f6bef6cf7c4b917b102dbf10e"}

