{"fields": [{"field": "modifiedtime", "type": "time", "value": "2012-04-17T22:20:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Ny hovedvei for biltrafikken mellom byens \u00f8st- og vestside", "Nytt stort kongresshotell Hurtigb\u00e5tterminalen flyttes", "Bruforbindelse p\u00e5 tvers over Bratt\u00f8ra", "Nasjonalt pop- og rocksenter", "Kj\u00f8lelageret rives og gir plass til kontorer", "Ny sj\u00f8terminal, vei og containerlager p\u00e5 Pir 2", "N\u00e5r godsterminalen forsvinner om 15 \u00e5r og \u00e5pner nye omr\u00e5 der, er allerede mange viktige brikker lagt.", "Klokken har s\u00e5 vidt passert 09.30, og en liten str\u00f8m mennesker beveger seg i begge retninger under Nidelv bru.", "Forretningsfolk i dress p\u00e5 vei til Pirsentret, syklende trimmere p\u00e5 vei til fasilitetene i Pirbadet, og ikke minst sm\u00e5forvirrete turister fra hurtigruten. P\u00e5 veien durer trailerne forbi i en jevn str\u00f8m.", "Hvis du f\u00f8lger Havnegata videre mot sj\u00f8en, er det f\u00f8rste du passerer p\u00e5 venstre side en vegg av containere. Det er her mye kan skje i fremtiden, n\u00e5r containerne blir borte.", "Veksten i godsmengdene tvinger godsterminalen bort fra Bratt\u00f8ra. Det betyr at 80 dekar blir frigitt.", "Arbeidet med \u00e5 finne stedet for et nytt logistikknutepunkt i n\u00e6rheten av Trondheim er allerede i gang, og alternativene skal foreligge i l\u00f8pet av 2009.", "Melhus peker seg ut som det mest sannsynlige valget.", "Trolig tar det 15 \u00e5r f\u00f8r arealene p\u00e5 Bratt\u00f8ra er frigitt. Men innen den tid skjer andre store forandringer i selve kjernen av havna.", "Ikke langt unna containerveggen ligger en avdeling av Nyhavna Mekaniske verksted, et navn som b\u00e6rer preg av b\u00e5de historie og tradisjon, men som for tiden ligner mest p\u00e5 en sliten garasje.", "En vennlig mann med bart og et stort smil vandrer rundt p\u00e5 omr\u00e5det. P\u00e5 gebrokkent norsk forteller han og de to arbeidskameratene at de kommer fra Polen og har v\u00e6rt i Norge i to m\u00e5neder.", "Tonen er lett, og smilene sitter l\u00f8st. De sveiser og maler. De har ingen tanker om hva som b\u00f8r bli omr\u00e5dets fremtidige skjebne.", "\u2013 Vi trives her, er alt Darek Wski har \u00e5 si.", "Langt borte i det fjerne kan det h\u00f8res en fl\u00f8yte. Det er den s\u00f8rg\u00e5ende hurtigruten \u00abFinnmarken\u00bb som letter anker.", "Men turistene fra nordg\u00e5ende er her enn\u00e5. De ivrigste studerer n\u00f8ye kartet Trondheim turistkontor har satt opp.", "Om to \u00e5r kan de sannsynligvis velge den nye tverrforbindelsen, en gangbru fra Bratt\u00f8rkaia ved en ny hurtigb\u00e5tterminal og inn til bykjernen.", "Det blir b\u00e5de tidsbesparende, og kanskje en mer behagelig opplevelse enn \u00e5 g\u00e5 slal\u00e5m mellom containerne f\u00f8r bryggerekka eller Nidarosdomen er i sikte.", "\u2013 Den nye tverrforbindelsen vil bringe byen helt ned p\u00e5 Bratt\u00f8rkaia. Tanken er at byen skal \u00e5pnes mot fjorden, p\u00e5peker markedssjef Rolf Aarland i Trondheim Havn.", "Planene er n\u00e5 ute p\u00e5 h\u00f8ring, og det jobbes med finansieringen.", "\u2013 Vi h\u00e5per at brua, \u00abDobbel \u00f8nskekvist\u00bb, st\u00e5r ferdig i 2010. Vi \u00f8nsker \u00e5 koordinere anleggsarbeid med Nordre avlastningsvei, som vil ha kommet til omr\u00e5det h\u00f8sten 2009, sier Espen Susegg, daglig leder i Bratt\u00f8rkaia AS, selskapet som st\u00e5r for utbyggingen p\u00e5 nordsiden av Bratt\u00f8ra.", "Gangbrua b\u00f8r v\u00e6re klar n\u00e5r trafikken slippes l\u00f8s p\u00e5 nye Nordre avlastningsvei i april 2010. Da kan fotgjengere p\u00e5 gangveien passere biltrafikken i trygg h\u00f8yde.", "Antall arbeidsplasser p\u00e5 Bratt\u00f8ra vil \u00f8ke kraftig. I tillegg kommer bes\u00f8kende til Pirbadet og nye publikumsrettede funksjoner som konferansehotell, pop- og rocksenter og gjestehavn for sm\u00e5b\u00e5ter.", "Et \u00f8kende antall reisende vil ogs\u00e5 passere over brua, fra hurtigb\u00e5tene og ikke minst fra cruiseskipene.", "\u00c5 f\u00e5 brua p\u00e5 plass er viktig ogs\u00e5 av andre hensyn. Rekkef\u00f8lgebestemmelser er lagt inn i reguleringsplanen, som n\u00e5 n\u00e6rmer seg sluttbehandling.", "Det inneb\u00e6rer at utbyggerne langs havnefronten ikke vil f\u00e5 ferdigattest for sine prosjekter f\u00f8r tverrforbindelsen er p\u00e5 plass.", "Det vil heller ikke bli gitt tillatelse til \u00e5 starte nye, store byggeprosjekter f\u00f8r gangbrua er klar.", "Bak en sperring, mellom trucker og trailere, st\u00e5r ekteparet Margitta og Lutz Becker fra Duisburg ved Rhinen. Det er en by som if\u00f8lge Lutz har Tysklands st\u00f8rste innlandshavn.", "Ekteparet er interessert i \u00e5 se p\u00e5 aktiviteten p\u00e5 havna denne formiddagen. De liker \u00e5 se kraner i bevegelse, og mener trucker p\u00e5 kaia er greit. Men det er likevel noe de savner.", "\u2013 Vi skulle gjerne ha sett noen fiskeb\u00e5ter p\u00e5 n\u00e6rt hold. Det hadde vi ventet oss. Og siden vi er her p\u00e5 ferie, hadde vi ogs\u00e5 \u00f8nsket oss en eller to kafeer i havneomr\u00e5det, sier Lutz, som f\u00e5r bifallende nikk fra sin kone.", "Ikke langt fra hurtigrutekaia ligger Pirsentret, hvor et bredt utvalg kunnskapsbedrifter og ingeni\u00f8rfirmaer holder til. Her er 100 virksomheter og 2600 mennesker samlet p\u00e5 50 000 kvadratmeter. Fra nabotomta h\u00f8res hyppige hammerslag.", "N\u00e5 avsluttes snart byggetrinn 3, og enda flere bedrifter vil da f\u00e5 adresse Bratt\u00f8ra.", "Ved inngangspartiet ligger en innend\u00f8rs gatekaf\u00e9. Ved lunsjtid fylles den raskt opp av unge BI-studenter, som \u00f8nsker dagens hamburger, men ogs\u00e5 den middelaldrende mannen i gr\u00e5 dress er lett \u00e5 f\u00e5 \u00f8ye p\u00e5.", "Det er blant annet denne typen virksomhet kommunaldirekt\u00f8r H\u00e5kon Grimstad h\u00e5per man skal f\u00e5 mer av i havna. Han \u00f8nsker arealkrevende industri ut, fordi man kan f\u00e5 flere arbeidsplasser i omr\u00e5det hvis man satser p\u00e5 kunnskapsbedrifter.", "Dette er tanker som harmonerer med \u00f8nskene til sjef for Fiskeri og havbruk i Sintef Sealab, Karl Alm\u00e5s. Sintef Sealab ligger sentralt plassert p\u00e5 Bratt\u00f8rkaia, hvor noen av de fremste forskningsmilj\u00f8ene i verden innenfor havbruk og marint milj\u00f8 holder hus.", "Fra kontorvinduet har Alm\u00e5s normalt utsikt til Munkholmen, og her kan han se hurtigb\u00e5tene som g\u00e5r til og fra omr\u00e5det. Men dessverre gj\u00f8r reserveferja til forbindelsen Flakk\u2013R\u00f8rvik sitt til \u00e5 forstyrre for synsinntrykket denne sensommerdagen. Men det er til \u00e5 leve med, smiler Alm\u00e5s.", "\u2013 \u00c5 ha en maritim beliggenhet betyr sv\u00e6rt mye for oss som forsker p\u00e5 livet i sj\u00f8en. Det var tilgangen p\u00e5 saltvann som fikk oss hit, og n\u00e5 er vi sv\u00e6rt forn\u00f8yd med tilv\u00e6relsen her i havna, sier Alm\u00e5s.", "Sintef og NTNU er s\u00e5 forn\u00f8yd at de har sikret seg 1000 nye kvadratmeter i nybygget som kommer p\u00e5 nabotomta, n\u00e5r gamle Kj\u00f8lelageret skal rives. Det skjer allerede i vinter.", "\u2013 Det er ogs\u00e5 sv\u00e6rt viktig for oss \u00e5 ha samarbeidspartnere som ogs\u00e5 driver med maritim virksomhet, i n\u00e6rheten. Det har vi i dag p\u00e5 Pirsentret, sier Alm\u00e5s. Han legger ikke skjul p\u00e5 at han \u00f8nsker at det nettopp er kunnskapsbedrifter man skal satse p\u00e5 i omr\u00e5det fremover.", "\u2013 Et bra maritimt milj\u00f8, vil trekke til seg enda flere akt\u00f8rer, tror han.", "Men det er \u00e9n ting Alm\u00e5s kunne v\u00e6rt for uten, og det er at trafikken p\u00e5 Nordre avlastningsvei snart kommer til \u00e5 dundre forbi.", "\u2013 Jeg skulle \u00f8nske de hadde lagt veien i tunnel, sier han.", "Om f\u00e5 \u00e5r vil Bratt\u00f8ra ha gjennomg\u00e5tt en total forvandling fra dagens virkelighet. Men til tross for at planene for den nye bebyggelsen skal v\u00e6re n\u00f8ye planlagt, har mange reagert p\u00e5 byggeh\u00f8ydene p\u00e5 flate Bratt\u00f8ra.", "Tanken er at det mellom de h\u00f8yeste bygningene kommer lavere bebyggelse som skal sikre utsyn.", "Et parkeringshus blir lagt under jorda, slik at man i fremtiden skal kunne st\u00e5 ved jernbanestasjonen og se ut p\u00e5 fjorden, noe som er umulig i dag.", "I Adresseavisen raser debatten. I et innlegg signert \u00d8.G. skrives det at arkitekter og utbyggere i fri dressur f\u00e5r bygge en betongmur som vil stenge byen fra fjorden:", "\u00abNybyggene strekker seg mot himmelen p\u00e5 sj\u00f8siden.\u00bb Det vises blant annet til det som skal bli Skandinavias st\u00f8rste kongresshotell, som skal bygges p\u00e5 nabotomta til Pirbadet.", "I et annet innlegg vises det til at \u00abBratt\u00f8rveggen\u00bb eller \u00abklagemuren\u00bb yt terst ved Bratt\u00f8rabassenget fors\u00f8pler omr\u00e5det. \u00abPirterminalen og Pirbadet blir rene dukkestuer n\u00e5r de gigantiske byggene reiser seg etter hvert.", "Hotellet foran Pirbadet blir dobbelt s\u00e5 h\u00f8yt som badet, det samme gjelder kontorbygget,\u00bb p\u00e5peker Trond Moksnes i et annet innlegg.", "Men hvor h\u00f8yt det omstridte hotellet blir, er enn\u00e5 ikke klart. Nylig vedtok bygningsr\u00e5det \u00e5 utsette vedtaket om de skal g\u00e5 med p\u00e5 r\u00e5dmannens forslag om \u00e5 redusere h\u00f8yden p\u00e5 hotellet.", "Hotellet, som skal ligge p\u00e5 nabotomta til Pirbadet, skal etter planen ha 400 gjesterom og en stor kongresshall med plass for 1600 personer. Det stjerneformede hotellet har fire bygningskropper, hvor tre av fl\u00f8yene er p\u00e5 26 meter.", "Over vestibylen er det planlagt en takkonstruksjon p\u00e5 30 meter i v\u00e6ret. R\u00e5dmannen har foresl\u00e5tt \u00e5 senke h\u00f8yden med seks meter p\u00e5 fl\u00f8yene.", "\u2013 N\u00e5 er det en utfordring for b\u00e5de utbygger og Arbeiderpartiet \u00e5 gj\u00f8re noe med det jeg vil kalle en berlinmur mot sj\u00f8en, sa byutviklingskomiteens leder Odd Anders With (KrF) p\u00e5 sist komit\u00e9m\u00f8te. Saken skal til ny behandling tirsdag 2. september.", "Et nytt byggeproblem som er oppst\u00e5tt p\u00e5 Bratt\u00f8ra, er konkursen til firmaet Saga Entrepren\u00f8r AS, som skulle bygge pop- og rocksenteret Rockheim.", "Byggeplassen st\u00e5r n\u00e5 helt tom, men fortsatt h\u00e5per de \u00e5 overholde den opprinnelig \u00e5pningen 19. august neste \u00e5r. Selve bygget er planlagt ferdig i april.", "Den gamle bygningsmassen p\u00e5 Bratt\u00f8rkaia b\u00e6rer i dag preg av forfall. Guri Bjerkaker reflekterer lite over byggeh\u00f8yder p\u00e5 Bratt\u00f8ra der hun sitter og har \u00bfr\u00f8ykepause p\u00e5 trappa til bygget i Bratt\u00f8rkaia 16. Hun jobber i Isfjord Seafood AS, og fileterer og pakker fisk. N\u00e5 skal huset de holder til i rives, og bedriften flytte til Bratsberg.", "\u2013 Huset slik det er i dag, er utg\u00e5tt p\u00e5 dato. Derfor er det greit \u00e5 flytte, men det blir trist \u00e5 miste utsikten, medgir Guri Bjerkaker.", "Inne i oppgangen lukter det surt, og det er skittent.", "\u2013 Jeg tror bygget skal rives allerede neste uke, sier hun.", "Det f\u00f8rste bygget som ferdigstilles, er Bratt\u00f8rkaia 17 B. Bygget, som st\u00e5r p\u00e5 restene etter gamle Frionor, blir p\u00e5 22\u00bf500 kvadratmeter over syv etasjer, pluss en mesanin p\u00e5 niv\u00e5 seks.", "Utbyggingen startet i 2005, og det er her Sintef Sealab og NTNU Sealab har sikret seg plass.", "Mellom Bratt\u00f8rkaia 14 og tverrforbindelsen (Bratt\u00f8rkaia 17A) er det regulert tre bygninger. Og i tilknytning til tverrforbindelsen og plassen foran en ny hurtigb\u00e5tterminal planlegges et kontorbygg p\u00e5 ca 10\u00bf500 kvadratmeter.", "If\u00f8lge reguleringsplanen skal det etableres 420 parkeringsplasser p\u00e5 omr\u00e5det. Disse er planlagt i en egen parkeringskjeller, som strekker seg fra Bratt\u00f8rkaia 17B til Bratt\u00f8rkaia 14.", "Det er en forutsetning at parkeringsplassenen blir tilgjengelig for alle.", "Ute p\u00e5 Pir 2 er det i dag trangt om plassen, spesielt for bilister. Her har J.P. Str\u00f8m Shipping holdt hus i en mannsalder. I fjor kj\u00f8pte Trondheim Havn J.P. Str\u00f8ms eiendom p\u00e5 Pir 2, kai 13, som ligger ytterst p\u00e5 piren.", "B\u00e5de forn\u00f8yelsespark og kulturbygg var blant de luftige forslagene p\u00e5 hva eiendommen burde brukes til. N\u00e5 er et 30 m\u00e5l stort omr\u00e5de ferdigstilt. Hele grunnen er lagt med stein, og det er en fantastisk f\u00f8lelse \u00e5 g\u00e5 p\u00e5 den tomme plassen med b\u00f8lgeskvulp og fjorden rett imot.", "\u2013 Wow, dette omr\u00e5det er jo helt utrolig. Her hadde det v\u00e6rt flott med park, foresl\u00e5r journalisten i et svakt \u00f8yeblikk, men f\u00e5r svar p\u00e5 tiltale:", "\u2013 N\u00e5 m\u00e5 du ta det med ro! Ja, ja, vi har jo demokrati her i landet, sier Knut Selboe, markedssjef i J.P. Str\u00f8m, lett hoderystende.", "Han legger ikke skjul p\u00e5 at han mener omr\u00e5det b\u00f8r brukes til havnerelatert virksomhet.", "\u2013 Her f\u00e5r vi ro-ro-havn, og p\u00e5 dette omr\u00e5det skal det lagres containere. Punktum.", "Knut Selboe har lite til overs for andre forslag:", "\u2013 Vi kommer til \u00e5 forsvare arbeidsplassene v\u00e5re her nede med nebb og kl\u00f8r. For oss er det viktig \u00e5 ha n\u00e6rhet til sj\u00f8en og b\u00e5tene.", "P\u00e5 det tradisjonsrike kontoret til J.P Str\u00f8m er daglig leder Ivar R\u00f8sholdt litt mindre bombastisk:", "\u2013 Jeg tror at om en 15 \u00e5rs tid, vil ikke storsamfunnet lenger ha virksomheter som J.P. Str\u00f8m i havneomr\u00e5det.", "Men begge er enige om at det n\u00e5 fortsatt b\u00f8r v\u00e6re havnerelaterte n\u00e6ringer i omr\u00e5det.", "At en virksomhet som Coca-Cola ligger p\u00e5 havna, har de derimot mindre forst\u00e5else for. Det genererer mye trafikk, i et omr\u00e5de hvor godstrafikken allerede er for stor.", "Dette er en innvending markedssjef i Trondheim Havn, Rolf Aarland, skj\u00f8nner, men som han mener ikke er riktig.", "\u2013 Trondheim Havn har i flere \u00e5r jobbet med prosjektet \u00abTr\u00f8ndelagterminalen\u00bb, som er et varestr\u00f8mskonsept for bil, b\u00e5t og jernbane i Tr\u00f8ndelag. Coca-Cola flyttet for to \u00e5r siden lagret fra Heimdal til havna, fordi de f\u00e5r varene med jernbanen. Leveransen trekkes n\u00e5 ned til lagret p\u00e5 havna og splittes opp. Flyttingen har gitt dem en innsparing p\u00e5 syv millioner kroner i \u00e5ret.", "Rolf Aarland bruker benevnelsen \u00abcross-docking\u00bb, hvor containeren f\u00f8res frem direkte til butikken uten lagring. Det gjelder ogs\u00e5 i \u00f8kende grad dagligvarer.", "Coca-Cola er derfor et godt eksempel p\u00e5 hvordan \u00abTr\u00f8ndelags\u00bfterminalen\u00bb skal fungere, mener markedssjefen.", "\u2013 Hvis godsmengden vokser 5-6 prosent \u00e5rlig, vil vi f\u00e5 en fordobling i l\u00f8pet av ti \u00e5r. Bare i dag kj\u00f8rer 2000 trailere inn og ut av Trondheim by daglig. M\u00e5let m\u00e5 v\u00e6re \u00e5 f\u00e5 denne godsmengden over enten p\u00e5 b\u00e5t eller jernbane, mener Aarland.", "I tillegg kommer distribusjonsbilene, som kj\u00f8rer mellom 1000 og 1500 turer daglig.", "Om aktiviteten ytterst p\u00e5 Pir 2, sier Aarland at Trondheim Havn har planer om \u00e5 bygge en ny sj\u00f8terminal i tilknytning til det nye containeromr\u00e5det. Terminalen skal v\u00e6re moderne og tilpasset kravene til rederiene. Her skal det v\u00e6re b\u00e5de lager og kontorer.", "\u2013 Meningen er at firmaer kan leie plass i terminalen sammen. Vi m\u00e5 rydde opp i omr\u00e5det, for \u00e5 f\u00e5 til et moderne logistikknutepunkt, mener han.", "Men ingenting varer evig. 15 \u00e5r frem i tid, n\u00e5r den nye godsterminalen for jernbane er ferdig, tror Aarland situasjonen og behovene i havna kan v\u00e6re helt annerledes.", "\u2013 Det blir fortsatt b\u00e5ttrafikk, men store mengder gods er flyttet til en annen havn, i tilknytning til et nytt logistikknutepunkt, tror Rolf Aarland."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "1ecbce2ca6e9d60c5f53a84e218a9446b6caea790a60696628f9afddc6e80635"}, {"field": "createtime", "value": "2017-05-02T11:24:43.000Z"}, {"field": "description", "value": "I dag er den kunstige \u00f8ya en salig blanding av gammelt og nytt, stort og sm\u00e5tt. Forandringene skjer akkurat n\u00e5. Bli med p\u00e5 en guidet tur Bratt\u00f8ra rundt."}, {"field": "dominantimage", "value": "http://www.adressa.no/incoming/article1263256.ece5/ALTERNATES/w980-default/TrondheimHavn661"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6dfeffde84343823a07e8856595d2e1be2b3f5e4.jpg?598d6393"}, {"field": "dominantthumbnaildimensions", "value": "300x169"}, {"field": "heading", "value": ["Den store rokaden p\u00e5 Bratt\u00f8ra -adressa.no", "Ny bydel", "Utsikt mot fjorden", "\u00abDobbel \u00f8nskekvist\u00bb", "Folkevandring til omr\u00e5det", "Vil se fiskeb\u00e5ter", "Forsker p\u00e5 livet i sj\u00f8en", "\u2013 Sats p\u00e5 kunnskapsbedrifter", "Krangel om h\u00f8yde p\u00e5 nybygg", "En berlinmur mot sj\u00f8en?", "M\u00e5 flytte fileten", "Ro-ro-havn", "Over p\u00e5 b\u00e5t og jernbane", "Om 15 \u00e5r er alt annerledes"]}, {"field": "id", "value": "6dfeffde84343823a07e8856595d2e1be2b3f5e4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "real-estate"}, {"field": "kw-company", "value": ["isfjord seafood as", "saga entrepren\u00f8r as", "coca-cola", "bratt\u00f8rkaia as"]}, {"field": "kw-concept", "value": ["trondheim havn", "havn", "bygge", "omr\u00e5de", "plass", "trondheim", "dag"]}, {"field": "kw-entity", "value": ["margitta og lutz becker", "bratt\u00f8rkaia 17a", "nidarosdomen", "bratt\u00f8rkaia 17b", "bratt\u00f8rkaia", "fiskeri", "bratt\u00f8rkaia 16", "heimdal", "bratt\u00f8rkaia 17", "pirsentret", "bratt\u00f8rkaia 14", "munkholmen", "rockheim", "dobbel", "krf", "sintef sealab", "nordre", "frionor", "bratsberg", "guri bjerkaker", "hurtigb\u00e5tterminalen", "skandinavias", "j.p. str\u00f8m shipping", "havnegata", "bratt\u00f8rabassenget", "bratt\u00f8ra", "arbeiderpartiet", "nidelv", "str\u00f8m", "nyhavna mekaniske", "pir 2", "kj\u00f8lelageret", "flakk", "darek wski", "finnmarken", "pirbadet", "rhinen", "bratt\u00f8rveggen", "adresseavisen", "b. bygget"]}, {"field": "kw-location", "value": ["polen", "tr\u00f8ndelag", "trondheim", "duisburg", "norge", "lutz"]}, {"field": "kw-pageclass", "value": "article"}, {"field": "kw-person", "value": ["trondheim havn", "h\u00e5kon grimstad", "rolf aarland", "j.p. str\u00f8m", "knut selboe", "trond moksnes", "lutz becker", "odd anders with", "espen susegg", "karl alm\u00e5s", "ivar r\u00f8sholdt"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1263256.ece5/ALTERNATES/w980-default/TrondheimHavn661"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den store rokaden p\u00e5 Bratt\u00f8ra"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1142626.ece"}, {"field": "pageclass", "value": ["article"]}, {"field": "publishtime", "value": "2008-08-29T09:34:20.000Z"}, {"field": "recs-articleid", "value": "1494402"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-08-29T09:34:20.000Z"}, {"field": "recs-rawtitle", "value": "Den store rokaden p\u00e5 Bratt\u00f8ra -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "I dag er den kunstige \u00f8ya en salig blanding av gammelt og nytt, stort og sm\u00e5tt. Forandringene skjer akkurat n\u00e5. Bli med p\u00e5 en guidet tur Bratt\u00f8ra rundt."}, {"field": "thumbnail", "value": "http://content-thumbnail.cxpublic.com/content/thumbnail200x150/6dfeffde84343823a07e8856595d2e1be2b3f5e4.jpg?598d6393"}, {"field": "thumbnailfullheightdimensions", "value": "200x3843"}, {"field": "timestamp", "value": "2017-08-11T07:58:11.000Z"}, {"field": "title", "value": "Den store rokaden p\u00e5 Bratt\u00f8ra"}, {"field": "url", "value": "http://www.adressa.no/nyheter/dokument/article1142626.ece"}, {"field": "urlhash", "value": "6dfeffde84343823a07e8856595d2e1be2b3f5e4"}], "score": 0.5049262, "siteId": "9222270286501375973", "id": "6dfeffde84343823a07e8856595d2e1be2b3f5e4"}

