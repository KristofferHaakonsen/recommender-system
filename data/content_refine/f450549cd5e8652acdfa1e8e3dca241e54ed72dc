{"fields": [{"field": "modifiedtime", "type": "time", "value": "2012-10-02T09:17:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anders skonhoft. professor i samfunns\u00f8konomi ntnu"}, {"field": "body", "value": ["Saken oppdateres.", "Oversikten viste b\u00e5de anlegg i drift, konsesjonss\u00f8kte anlegg og anlegg hvor konsesjonen er p\u00e5klagd. I alt er over 140 vindturbinprosjekter som ligger p\u00e5 bordet i Norge i dag. I S\u00f8r-Tr\u00f8ndelag er det gitt konsesjon til 10 anlegg, mens det i Nord-Tr\u00f8ndelag forel\u00f8pig kun er gitt konsesjon til tre anlegg i Ytre Namdal. Vindkraft gir h\u00f8yere str\u00f8mregning og milj\u00f8\u00f8deleggelser, og gir ingen klimaeffekt. Dette er kostbart.", "I Tr\u00f8ndelag er det planlagte utbygginger b\u00e5de langs kysten, flere steder p\u00e5 Fosen og s\u00f8rover i Snillfjord og p\u00e5 Fr\u00f8ya. Dessuten i fjellomr\u00e5dene mot \u00f8st b\u00e5de i nordfylket og i s\u00f8rfylket. Men ogs\u00e5 byn\u00e6re omr\u00e5der som Brungmarka rett s\u00f8r\u00f8st for Trondheim. I sum representer disse anleggene om de blir realisert en rasering av store naturomr\u00e5der, og det skjer under dekke av \u00e5 redde naturen. Forbrukerne skal betale gjennom h\u00f8yere str\u00f8mpris, og metoden som brukes er s\u00e5kalte gr\u00f8nne sertifikater.", "Gr\u00f8nne sertifikater er en ny m\u00e5te \u00e5 subsidiere fornybar energi p\u00e5. Tidligere ble s\u00f8knad om subsidiering behandlet av Enova i Trondheim. Den nye ordningen inneb\u00e6rer at allerede etablerte vannkraftprodusenter i f\u00f8rste omgang tar en del av regningen ved vindkraftprosjektene. I neste omgang veltes s\u00e5 disse kostnadene over p\u00e5 kundene via str\u00f8mregningen. N\u00e5r et vindkraftprosjekt subsidieres med flere hundre millioner kroner er det derfor str\u00f8mkundene som betaler.", "Men selv ved subsidiering og bruk av gr\u00f8nne sertifikater er ikke vindturbinene i Tr\u00f8ndelag samfunns\u00f8konomisk l\u00f8nnsomme. Vindenergi er sv\u00e6rt kostbar \u00e5 bygge ut, og kostnadene ved de rene investeringer og drift kan gjerne v\u00e6re det doble av hva som kan tas inn ved str\u00f8msalget. Dessuten er ikke kostnadene ved nedbygging av verdifull natur og \u00f8delagt biodiversitet tatt med i regnskapene.", "Hvordan er det s\u00e5 mulig at dette kan g\u00e5 sin gang og at samfunnet skal sl\u00f8se med knappe ressurser og bygge ut vindkraft? Hvordan har galskapen med gr\u00f8nne sertifikater kommet i gang? Hovedgrunnen er at politikere \u00f8nsker \u00e5 vise handlekraft i klimasp\u00f8rsm\u00e5let, samtidig som de ikke skj\u00f8nner hvordan mekanismene her virker.", "Utbygging av fornybar energi som vindkraft gir ingen klimaeffekt. For det f\u00f8rste vil ikke denne energien erstatte forbrenning av olje og kull i Norge fordi denne type elektrisitetsproduksjon stort sett er ikke-eksisterende. Riktignok kan sokkelen elektrifiseres, men dette er sv\u00e6rt dyrt og gir heller ingen klimaeffekt. Bilparken kan ogs\u00e5 elektrifiseres, men dette betyr lite.", "Vindenergien vil stort sett bli eksportert til Europa, men gir heller ikke her noen klimaeffekt. Grunner er at energiproduksjonen i EU, det systemet Norge er en del av, er underlagt et felles kvotesystem. Kun lavere utslippskvoter og kvoter som binder kan redusere klimagassutslippene. Det m\u00e5 bli dyrere \u00e5 bruke energi og slippe ut klimagasser. Det er det eneste som hjelper og motiverer samtidig til alternativ teknologiutvikling. Men dette er ikke politikerne interessert i.", "En annen viktig grunn til alle disse vindturbinprosjektene er at fortjenesten ved utbyggingen privatiseres mens kostnadene sosialiseres. Som f\u00f8lge av subsidieringen er det tre parter som tjener p\u00e5 utbyggingen; utbygger, grunneier og den aktuelle utbyggingskommunen. Kraftutbygger f\u00e5r subsidier betalt av forbrukerne som sammen med markedsprisen p\u00e5 str\u00f8m gir profitt. Noe av denne profitten kanaliseres s\u00e5 til grunneier som derfor st\u00f8tter prosjektet. Og hvis vertskommunen har eiendomsskatt, tjener ogs\u00e5 kommunen p\u00e5 utbyggingen og vil derfor typisk ogs\u00e5 st\u00f8tte prosjektet.", "De som b\u00e6rer kostnadene ved utbyggingen er den vanlige forbruker som f\u00e5r en h\u00f8yere str\u00f8mregning som f\u00f8lge av gr\u00f8nne sertifikater og subsidieringen til utbygger. Dernest den vanlige mann og kvinne som setter pris p\u00e5 natur, biodiversitet og et vakkert landskap. I begge tilfeller er det de mange og de er d\u00e5rlig organisert. Dette er sosialiseringen av kostnadene.", "I Tr\u00f8ndelagsfylkene er Tr\u00f8nderenergi og Nord Tr\u00f8ndelag Energiverk (NTE) to av de store utbyggerne. NTE har allerede anlegg i Ytre Namdal i drift. Tr\u00f8nderenergi st\u00e5r bak s\u00f8knaden om utbyggingen i Brungmarka og er inne p\u00e5 Fr\u00f8ya og p\u00e5 Fosen, delvis sammen med NTE. Og dette er bare en del av det hele.", "B\u00e5de Tr\u00f8nderenergi og NTE er eid av befolkningen i Tr\u00f8ndelag. Tr\u00f8nderenergi er eid av 22 kommuner i S\u00f8r Tr\u00f8ndelag, mens NTE eies av Nord Tr\u00f8ndelag fylkeskommune.", "Situasjonen er derfor at befolkningen i Tr\u00f8ndelag skal betale bedriftene de selv eier for disse ul\u00f8nnsomme vindturbinprosjektene. Og det skjer p\u00e5 to m\u00e5ter. For det f\u00f8rste gjennom h\u00f8yere str\u00f8mregning via subsidiering og de gr\u00f8nne sertifikatene. Og for det andre ved at verdifull natur som store deler av denne befolkningen har et n\u00e6rt og kj\u00e6rt forhold til blir \u00f8delagt.", "Offentlig eide bedrifter kan ta et samfunnsansvar som private bedrifter ikke uten videre tar. Befolkningen i Tr\u00f8ndelag b\u00f8r forlange at Tr\u00f8nderenergi og NTE ikke kun skal styres av profitt og subsidier. Det m\u00e5 kreves at milj\u00f8kostnadene ogs\u00e5 tas med, og at det stilles opp samfunnsregnskap for vindturbinprosjektene."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "d8693efbe4c15c4cc349066c6da02aec68807b4d19363814aa28eec25241deaf"}, {"field": "createtime", "value": "2015-09-23T06:18:07.000Z"}, {"field": "description", "value": "Adresseavisen viste nylig (15.9) en oversikt over vindturbinprosjekter i Norge og Tr\u00f8ndelag."}, {"field": "dominantimage", "value": "http://www.adressa.no/incoming/article6393227.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f450549cd5e8652acdfa1e8e3dca241e54ed72dc.jpg?58c04459"}, {"field": "dominantthumbnaildimensions", "value": "300x169"}, {"field": "heading", "value": "Ingen klimaeffekt av vindkraft -adressa.no"}, {"field": "id", "value": "f450549cd5e8652acdfa1e8e3dca241e54ed72dc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-company", "value": "enova"}, {"field": "kw-concept", "value": ["anlegg", "eid", "klimaeffekt", "utbygger", "kostnadene", "gr\u00f8nne", "gr\u00f8nne sertifikater", "sertifikater", "vindkraft", "subsidiere"]}, {"field": "kw-entity", "value": ["ytre namdal", "tr\u00f8ndelagsfylkene", "fosen", "norge og tr\u00f8ndelag", "tr\u00f8nderenergi", "nord tr\u00f8ndelag", "nord tr\u00f8ndelag energiverk", "brungmarka", "tr\u00f8nderenergi og nord tr\u00f8ndelag energiverk", "e. og", "s\u00f8r tr\u00f8ndelag"]}, {"field": "kw-location", "value": ["fr\u00f8ya", "europa", "s\u00f8r-tr\u00f8ndelag", "snillfjord", "tr\u00f8ndelag", "trondheim", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6393227.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ingen klimaeffekt av vindkraft"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6393213.ece"}, {"field": "pageclass", "value": ["article"]}, {"field": "publishtime", "value": "2012-10-15T04:00:26.000Z"}, {"field": "recs-articleid", "value": "6393213"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-10-15T04:00:26.000Z"}, {"field": "recs-rawtitle", "value": "Ingen klimaeffekt av vindkraft -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Adresseavisen viste nylig (15.9) en oversikt over vindturbinprosjekter i Norge og Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/f450549cd5e8652acdfa1e8e3dca241e54ed72dc.jpg?58c04459"}, {"field": "thumbnailfullheightdimensions", "value": "200x1502"}, {"field": "timestamp", "value": "2017-03-08T17:50:17.000Z"}, {"field": "title", "value": "Ingen klimaeffekt av vindkraft"}, {"field": "url", "value": "http://www.adressa.no/meninger/kronikker/article6393213.ece"}, {"field": "urlhash", "value": "f450549cd5e8652acdfa1e8e3dca241e54ed72dc"}], "score": 0.93922013, "siteId": "9222270286501375973", "id": "f450549cd5e8652acdfa1e8e3dca241e54ed72dc"}

