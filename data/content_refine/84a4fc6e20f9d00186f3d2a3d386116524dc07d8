{"fields": [{"field": "modifiedtime", "type": "time", "value": "2016-08-04T11:31:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "morten antonsen"}, {"field": "body", "value": ["S\u00e5 ta telefonen da, ta telefonen.", "I 28 000 kilometer i timen kretser Kevin Ford rundt jorden. Den vanvittige farten og de 400 kilometerne ned til jorden til tross, det er teknisk mulig \u00e5 ta en \u00abvanlig\u00bb telefonsamtale fra verdensrommet. Kevin Ford, 52 \u00e5r gammel og Station Commander p\u00e5 den internasjonale romstasjonen, har f\u00e5tt Nasas godkjenning til \u00e5 ta en sv\u00e6rt privat telefonsamtale. Det er 25. desember 2012 og nede p\u00e5 jorden feires det jul.", "Telefonen ringer. Og ringer. Men det er ingen som svarer.", "Nede p\u00e5 jorden, i Norge, kommer Liss Amdal ut av dusjen. Samtidig som hun t\u00f8rker det lange, lyse h\u00e5ret, gl\u00f8tter hun ned p\u00e5 mobiltelefonen. \u00abEt tapt anrop fra et langt og ukjent nummer? Hvem er dette\u00bb, tenker hun. Liss Amdal har jobbet i USA i flere \u00e5r, og hun forst\u00e5r raskt det er et telefonnummer som h\u00f8rer til i USA. Men nummeret stemmer ikke med noe hun har v\u00e6rt borti tidligere. Og Liss venter slett ingen telefon n\u00e5 i jula.", "Vi hopper tilbake i tid. \u00c5ret er 1974 og stedet er Montpelier i Indiana, en s\u00f8vnig liten by med bare 2000 innbyggere. Familien Ford livn\u00e6rer seg av jordbruk og skaffer seg samtidig en ekstra inntekt fra bilindustrien i omr\u00e5det.", "David, den eldste av de fem s\u00f8nnene i huset, har tatt sertifikat for sm\u00e5fly og denne dagen skal 14-\u00e5ringen Kevin Ford endelig f\u00e5 v\u00e6re med storebror David opp i luften. P\u00e5 flyturen til Indianapolis blir Kevin totalt hektet p\u00e5 fly, og n\u00e5r 14-\u00e5ringen er vel hjemme igjen, er br\u00f8drenes b\u00f8ker med flyteori det eneste lesestoff som gjelder. Pengene han tjener p\u00e5 deltidsjobben i den lokale matbutikken, g\u00e5r med til \u00e5 betale flytimer. Samme dag som han feirer sin 17-\u00e5rsdag, st\u00e5r han med sm\u00e5flysertifikatet i h\u00e5nden. Lite aner Kevin at dette flysertifikatet er f\u00f8rste skritt p\u00e5 veien til fjellbygda Oppdal i Norge.", "High school kombineres med kontrakt med US Air Force. Denne kontrakten forlenges n\u00e5r Kevin de fire neste \u00e5rene starter studier ved University of Notre Dame, hvor flere av fagene dreier seg om flyving og romfart.", "Men veien til Oppdal er lang. I alle fall for Kevin Ford. N\u00e5 venter et \u00e5r med trening p\u00e5 T-37 og T-38, begge tomotors jetfly.", "- Det var en knallt\u00f8ff skole, forteller Kevin Ford til Ukeadressa da vi m\u00f8ter ham p\u00e5 g\u00e5rden vest for Oppdal sentrum.", "- Mens vi loopet og rollet med flyene, fikk vi matematikkoppgaver som skulle l\u00f8ses.", "Vekkeklokken sto p\u00e5 2.30 og ikke lenge etter var undervisningen i gang.", "- En hard, men god skole, minnes Kevin.", "Vi flytter oss til Overhalla i Nord-Tr\u00f8ndelag og kalenderen viser 1984. Terje Amdal har tatt med sin \u00e5tte \u00e5r gamle datter Liss til Overhalladagene. Det tilbys helikopterturer over Namdalen, og pappa Terje er ikke snauere enn at han spanderer en tur p\u00e5 Liss.", "- Jeg fikk sitte foran og da vi landet igjen, husker jeg at pappa sa at gliset gikk hele veien rundt hodet mitt, forteller Liss Amdal. I hodet til Liss begynner det \u00e5 danne seg tanker om flyving. Kanskje ikke s\u00e5 rart, siden s\u00f8skenbarn Lars alt er helikopterpilot og storebror Eskil ender opp som F-16-pilot i det norske luft-forsvaret.", "- Jeg ville egentlig bli dyrlege og jeg husker godt at jeg p\u00e5 fritiden var med Terje Eggen mens han dro rundt i Overhalla for \u00e5 se til dyr, sier Liss. Men da jeg s\u00f8kte p\u00e5 studiet for \u00e5 bli vete- rin\u00e6r, fikk jeg avslag.", "I stedet ble det luftforsvarets befalsskole med p\u00e5f\u00f8lgende administrativ jobb i Bod\u00f8.", "- En dag fikk jeg v\u00e6re med i Sea King-en og gjett hvem som fikk sitte ved spakene.", "- Jeg fl\u00f8y virkelig helikopteret og syntes det var greit nok. Men jeg vet at legen som satt bak i redningshelikopteret var gr\u00f8nn i trynet.", "Amerikaneren Kevin Anthony Ford er p\u00e5 vei til Oppdal, han vet det bare ikke selv. F\u00f8rst venter fem plikt\u00e5r og Kevin utplasseres som F-15-pilot i Bitburg, Tyskland.", "- Mitt f\u00f8rste m\u00f8te med Norge var da vi fl\u00f8y opp til Rygge. Senere ble det turer til Bod\u00f8.", "Men Oppdal, det stedet hadde jeg enn\u00e5 ikke oppdaget, forteller han.", "Etter Tyskland og to \u00e5r p\u00e5 Island, venter solfylte California. Mer utdannelse og n\u00e5 g\u00e5r det i retning testpilot.", "- Dette var h\u00e5rete jobbing. Jeg fikk jobb for US Air Force i Florida som testpilot p\u00e5 F-16.", "20 \u00e5r er g\u00e5tt siden Kevin fikk v\u00e6re med storebror p\u00e5 flytur og som 34-\u00e5ring f\u00e5r han plass p\u00e5 et av luftforsvarets universitet. Fagene er romfart, strukturer, dynamikk og kontroll av satellitter.", "En dag, mens han er logget p\u00e5 US Air Force intranett, dukker det opp en ganske spesiell stillingsutlysning.", "- Astronaut hos Nasa, det passet jo meg perfekt, sier Kevin og smiler. Slike jobber utlyses normalt annethvert \u00e5r og n\u00e5 var vi kommet til 1994.", "- Dessverre fikk jeg avslag, men det fulgte med et hyggelig brev som oppmuntret meg til \u00e5 s\u00f8ke igjen to \u00e5r senere. Og det samme skjedde igjen og igjen.", "- Men i \u00e5r 2000 fikk jeg \u00abYES!\u00bb fra Nasa i Houston, Texas.", "\u00abYES!\u00bb sto det ogs\u00e5 p\u00e5 papirene Liss Amdal fra Overhalla mottok, etter at hun hadde opptak p\u00e5 sivil flyskole i USA. 5. januar 2000 startet hun opp som elev ved Helicopter Adventures inc. i California. \u00c5ret etter, da skolen flyttet til Titusville i Florida, ble hun med p\u00e5 lasset som instrukt\u00f8r.", "- S\u00f8skenbarnet mitt, Lars, jobbet n\u00e5 som pilot i Norsk Luftambulanse, og dette var", "dr\u00f8mmejobben for meg. Helikoptersertifikatet var p\u00e5 plass, n\u00e5 var det bare \u00e5 samle nok fly-timer til \u00e5 kunne s\u00f8ke p\u00e5 jobb i Norge, forklarer Liss.", "Kevin og Nasa ser nytten i et helikoptersertifikat og v\u00e5ren 2003 er Kevin igjen p\u00e5 skolebenken, denne gang i Titusville. En uke senere flyr han solo med helikopteret.", "- Bilturen fra Houston i Texas til Titusville i Florida tar 14 timer, s\u00e5 Nasa lot meg bruke et T-38N jetfly til og fra helikopterskolen. Helikop-tertimene ble kombinert med andre oppdrag.", "Men det er n\u00e5 det skjer, dette med Oppdal.", "Alle piloter f\u00f8rer n\u00f8ye loggbok over sine timer i luften. S\u00e5 langt har Kevin Ford 5100 timer i fly og 157 dager i verdensrommet.", "- Se her, se her, sier Kevin. Han har v\u00e6rt p\u00e5 loftet og hentet loggb\u00f8kene. Ivrig peker han p\u00e5 linjen med 13. august 2003, hvor en siste sjekk f\u00f8r helikoptereksamen er loggf\u00f8rt.", "- Se hvem som er sensor. Det st\u00e5r Liss Amdal, sier han stolt.", "- Liss stakk seg virkelig ut blant de 30 instrukt\u00f8rene ved flyskolen i Titusville. Det lange, lyse h\u00e5ret og smilet hennes, hun var en utrolig attraktiv instrukt\u00f8r, innr\u00f8mmer Kevin.", "De to glemte ikke hverandre etter det korte m\u00f8tet. Men de bodde p\u00e5 hver sin kant av USA. Og det ble ikke lettere da Liss flyttet til Las Vegas for \u00e5 fly turister over Grand Canyon. Eller da hun senere fikk sin f\u00f8rste luftambulansejobb i Ohio.", "Kontakten var ganske l\u00f8s, selv om det gikk noen e-poster frem og tilbake mellom de to.", "Liss innr\u00f8mmer i ettertid at hun trodde astronauten var omsvermet, og astronauten trodde den alltid smilende Liss var tilsvarende opptatt.", "Det er oktober 2012 og astronaut Kevin er med p\u00e5 en oppskytning fra Kasakhstan. M\u00e5let er den internasjonale romstasjonen, 400 kilometer over jorden. Toktet varer i 145 dager og 25. desember tar han mot til seg og ringer ned til Liss.", "Liss, som n\u00e5 har f\u00e5tt jobb som pilot hos Norsk Luftambulanse, har fri denne julehelga. Men hun st\u00e5r i dusjen.", "Det er umulig \u00e5 ringe tilbake til romstasjonen, og Liss gikk derfor med mobiltelefonen i h\u00e5nden. H\u00e5pet var der. Og endelig, et par timer senere ringte det p\u00e5 nytt. Da storebror Eskil fikk h\u00f8re om stemmen fra verdensrommet, spurte han lilles\u00f8steren, \u00abtror du han liker deg?\u00bb.", "- I dag vet jeg at han hadde et lite bilde av meg hengende oppe i romstasjonen da han ringte meg.", "- Vi var nok litt trege her, for selv om Kevin kom ned fra rommet i mars 2013, skjedde det ikke noe mer, innr\u00f8mmer Liss Amdal.", "Rett f\u00f8r jul spurte imidlertid Liss om \u00e5 f\u00e5 privatadressen til astronauten, slik at hun kunne sende et julekort som takk for telefonen fra verdensrommet.", "- Du kan f\u00e5 adressen min, du kan f\u00e5 husn\u00f8klene mine om du vil, svarte Kevin.", "Liss sendte et julekort med bilde av seg selv og araberhesten hennes, Ebonee Dream. Og p\u00e5 kortet var det et par sm\u00e5 hjerter.", "Vi tenkte begge at vi hadde ganske spesielle jobber p\u00e5 hver v\u00e5r side av jorden, og at dette ikke ville g\u00e5.", "Men det ble flere romantiske m\u00f8ter rundt om i verden, og etter hvert landet bokstavelig talt paret p\u00e5 et lite g\u00e5rdsbruk p\u00e5 Munkvoll rett utenfor Oppdal.", "- Se p\u00e5 denne utsikten, sier Kevin og peker mot de sn\u00f8dekte toppene p\u00e5 Sol\u00f8yfjellet.", "Utsikten her er det ingen i Houston som har.", "G\u00e5rden ble nylig brukt av spreke folk fra treningssentrene til 3T, og hele anlegget er pusset opp til en meget bra standard.", "- Hvordan kan noen si opp jobben som astronaut?", "- N\u00e5r jeg har tatt en \u00f8l sammen med andre astronauter, har tema ofte v\u00e6rt n\u00e5r slutter vi i jobben, svarer Kevin Ford.", "Som pensjonert oberst fra US Air Force har jeg en bedre pensjon enn den Nasa ville ha gitt. Og fortsatt er det igjen noen dollar fra romferdene.", "Begynnerl\u00f8nnen hos Nasa er 70 000 USD og toppl\u00f8nnen som astronaut er rundt 160 000 USD, vel 1 300 000 kroner.", "- Og tro det eller ei, fra jeg forlot Houston for \u00e5 dra til Kasakhstan og videre ut i verdensrommet og s\u00e5 tilbake til Texas, fikk jeg tre dollar hver dag i reisetilskudd.", "Men tilfeldighetene stopper ikke her for astronaut- og luftambulanseparet i Oppdal. En dag Liss satt i bilen, p\u00e5 vei til luftambulansebasen i Trondheim, var det et program p\u00e5 radio om NTNUs deltagelse i forskningsprosjekter i verdensrommet.", "- Dette var jo midt i blinken for Kevin, og vi tok \u00f8yeblikkelig kontakt med forskningssenteret Ciris p\u00e5 Dragvoll og etter hvert dekan Ingvald Str\u00f8mmen ved Fakultet for ingeni\u00f8r-vitenskap og teknologi, forteller Liss.", "Ved NTNU sto jubelen i taket.", "- Han har en fantastisk spennende bakgrunn, astronaut med doktorgrad i romfartsteknikk og dynamikk, sier Str\u00f8mmen.", "Han mener den 56 \u00e5r gamle astronaut-pensjonisten, som begynte ved NTNU i g\u00e5r, kan bidra med mye, b\u00e5de i forskning og undervisning.", "- Prim\u00e6rt vil nok arbeidssted bli Institutt for konstruksjonsteknikk, men ogs\u00e5 forskningen ved Marintek vil dra nytte av kunnskapen til Ford.", "- Ute i verdensrommet har jeg jobbet med \u00abhardware\u00bb fra NTNU, og jeg ser med spenning p\u00e5 m\u00f8tet med universitetsmilj\u00f8et i Trondheim, sier Kevin Ford.", "- Men Oppdal, et fantastisk g\u00e5rdsbruk, en utrolig utsikt og en kjempes\u00f8t samboer, det er nytt for meg, avslutter han."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5c92b3aed95fbb86280d82826f63493ddca49a8f573ef8326dbd78d818b52077"}, {"field": "createtime", "value": "2016-05-20T18:10:14.000Z"}, {"field": "description", "value": "Norge og Oppdal har f\u00e5tt sin aller f\u00f8rste astronaut. Ikke overraskende er det en utrolig kj\u00e6rlighetshistorie som ligger bak."}, {"field": "dominantimage", "value": "http://www.adressa.no/incoming/article12763481.ece/kci7cw/ALTERNATES/w980-default/inside-spacecraft.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/84a4fc6e20f9d00186f3d2a3d386116524dc07d8.jpg?596d3416"}, {"field": "dominantthumbnaildimensions", "value": "300x169"}, {"field": "heading", "value": ["Astronauten som landet p\u00e5 Oppdal -adressa.no", "I dusjen", "Loop", "Overhalladagene", "Hairy stuff", "Luftambulanse", "Sensor", "Romstasjonen", "Sol\u00f8yfjellet", "Jubel p\u00e5 NTNU"]}, {"field": "id", "value": "84a4fc6e20f9d00186f3d2a3d386116524dc07d8"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": "ford"}, {"field": "kw-concept", "value": ["astronaut", "utrolig kj\u00e6rlighetshistorie", "jobb", "internasjonale romstasjonen", "ganske spesiell", "dag", "lyse h\u00e5ret"]}, {"field": "kw-entity", "value": ["lars", "a. og", "dragvoll", "institutt", "terje", "helicopter adventures", "kevin", "ciris", "kevin og nasa", "sol\u00f8yfjellet", "marintek", "kevin ford 5100", "david", "university of notre dame", "ebonee dream", "station commander", "ukeadressa", "eskil", "ute", "air force", "overhalladagene", "namdalen", "fakultet", "nasa", "munkvoll", "norsk luftambulanse", "a. men", "sea king"]}, {"field": "kw-location", "value": ["montpelier", "rygge", "florida", "kasakhstan", "tyskland", "island", "oppdal", "indianapolis", "texas", "ohio", "trondheim", "norge", "nord-tr\u00f8ndelag", "las vegas", "bod\u00f8", "overhalla", "titusville", "bitburg", "houston", "grand canyon", "california", "notre dame", "indiana"]}, {"field": "kw-pageclass", "value": "article"}, {"field": "kw-person", "value": ["ingvald str\u00f8mmen", "kevin ford", "terje eggen", "terje amdal", "kevin anthony ford", "liss amdal"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12763481.ece/kci7cw/ALTERNATES/w980-default/inside-spacecraft.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Astronauten som landet p\u00e5 Oppdal"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/20/Astronauten-som-landet-p%C3%A5-Oppdal-12763616.ece"}, {"field": "pageclass", "value": ["article"]}, {"field": "publishtime", "value": "2016-05-20T18:57:07.000Z"}, {"field": "recs-articleid", "value": "12763616"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-20T18:57:07.000Z"}, {"field": "recs-rawtitle", "value": "Astronauten som landet p\u00e5 Oppdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Norge og Oppdal har f\u00e5tt sin aller f\u00f8rste astronaut. Ikke overraskende er det en utrolig kj\u00e6rlighetshistorie som ligger bak."}, {"field": "thumbnail", "value": "http://content-thumbnail.cxpublic.com/content/thumbnail200x150/84a4fc6e20f9d00186f3d2a3d386116524dc07d8.jpg?596d3416"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-17T22:03:02.000Z"}, {"field": "title", "value": "Norge og Oppdal har f\u00e5tt sin aller f\u00f8rste astronaut. En utrolig kj\u00e6rlighetshistorie ligger bak"}, {"field": "url", "value": "http://www.adressa.no/pluss/magasin/2016/05/20/Astronauten-som-landet-p%c3%a5-Oppdal-12763616.ece"}, {"field": "urlhash", "value": "84a4fc6e20f9d00186f3d2a3d386116524dc07d8"}], "score": 0.8141457, "siteId": "9222270286501375973", "id": "84a4fc6e20f9d00186f3d2a3d386116524dc07d8"}

