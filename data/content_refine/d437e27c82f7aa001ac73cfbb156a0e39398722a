{"fields": [{"field": "modifiedtime", "type": "time", "value": "2012-04-24T11:56:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er en staselig \u00abbyg\u00e5rd\u00bb ekteparet Liv Ingrid og Odd Olav Mosbakk har klart \u00e5 skape ut av arven etter Torleif S\u00f8bstad, som d\u00f8de i 1995. G\u00e5rden som beboerne kjempet for med nebb og kl\u00f8r og hesjestaur for at den ikke skulle bli spist opp av bydelsutbyggerne, er blitt tatt vel vare p\u00e5 og rehabilitert gjennom et m\u00f8ysommelig arbeid, der eier, h\u00e5ndverkere og antikvarer har gjort et felles l\u00f8ft. Det er blitt b\u00e5de en funksjonell fremtidsbolig og et tilbakeskuende bydelsmuseum ut av S\u00f8bstad-arven.", "Oasen p\u00e5 S\u00f8bstad", "Det henger enn\u00e5 litt julestemning igjen n\u00e5r vi runder eldreboligblokkene og kommer inn p\u00e5 tunet. Kanskje er det lyssettingen, kanskje er det fugleneket, kanskje de f\u00e5 centimeterne med nysn\u00f8 som dalte ned samme formiddag som setter den spesielle rammen. For her er det b\u00e5de uventet stille, og et annerledes milj\u00f8, i en bydel som ellers er full av liv og aktivitet. Et historisk ankerfeste i bydelen.", "Bestemor til Odd Olav Mosbakk ble f\u00f8dt p\u00e5 S\u00f8bstad. Selv vokste han opp p\u00e5 L\u00f8kken, men tannlegen har i en \u00e5rrekke bodd p\u00e5 Heimdal hvor han fra hagen hadde utsikt mot g\u00e5rden. N\u00e5 er eneboligen i Lerkeveien solgt og familien har flyttet inn p\u00e5 S\u00f8bstad. Inne i hallen st\u00e5r kista som ble reid opp til seng da Mosbakk var baby i Meldal. Den hadde bestemor f\u00e5tt med fra S\u00f8bstad. N\u00e5 er den, sammen med sofa, gyngestol og andre ting, kommet tilbake til utgangspunktet. Det er det meste p\u00e5 S\u00f8bstad g\u00e5rd. For her er alt originalt. Den lave og brede d\u00f8ra til klesskapet ute i gangen er hentet inn fra mastua. F\u00f8r f\u00f8rste verdenskrig flyttet forresten sj\u00f8lfolket ut i mastua hver sommer, n\u00e5r byfolket kom og leide seg inn p\u00e5 g\u00e5rden for sommeren.", "Tatt vare p\u00e5", "Ansiktsl\u00f8ftningen b\u00e5de innvending og utvendig er formidabel siden de siste \u00e5rene S\u00f8bstad-br\u00f8drene Reidar og Torleif satt ved vinduet p\u00e5 kj\u00f8kkenet. Men b\u00e5de skap og hyller, og delvis ogs\u00e5 panelet p\u00e5 veggene er bevart. I f\u00f8rste etasje er det lagt nytt gulv. F\u00f8r det kom p\u00e5 plass hentet man opp jordvarme til varmepumpe og la vannr\u00f8r under alle gulv. For var det noe Mosbakk fikk nok av i sine barndoms\u00e5r, s\u00e5 var det at det var golvkaldt. P\u00e5 stabbur og l\u00e5n er det bevart mye gammel skifer, men l\u00e5vetaket har flere tonn med nydelig 75 \u00e5r gammel altaskifer, hentet fra Heggdal g\u00e5rd.", "F\u00f8rste del av den store tr\u00f8nderl\u00e5na p\u00e5 g\u00e5rden, som opprinnelig strakk seg helt bort til \u00c5sheim skole, ble bygget i 1804. Siden er den p\u00e5bygd flere ganger, b\u00e5de i 1874 og 1906. Under restaureringen fant man avispapir og tapet p\u00e5 en av veggene. Avisen var fra 1874. B\u00e5de biter av avisen og tapeten er rammet inn og hengt opp som \u00abkunst\u00bb blant Widerberg, Finne, Johannessen og Bleken.", "- P\u00e5bygningene kom nok etter hvert som beboerne her fikk bedre r\u00e5d og familien vokste, mener Mosbakk. God plass var det n\u00f8dvendig at det var p\u00e5 S\u00f8bstad, for finstua p\u00e5 g\u00e5rden var i mange \u00e5r forsamlingssted for menigheten. Frem til ganske nylig hadde beboerne sin egen emiss\u00e6r, Immanuel Ottesen fra Bergen. Han kom p\u00e5 jevnlige bes\u00f8k og sendte alltid julekort. At veggene fremdeles prydes med broderte gudsord er derfor bare rett og rimelig. Under krigen, da tyskerne okkuperte \u00c5sheim skole, ble det holdt undervisning for skolebarna her. Guro Selboe var den siste l\u00e6rerinna som underviste p\u00e5 S\u00f8bstad.", "Skriver historien", "P\u00e5 loftet er gulvet fra gamlestua havnet. Det samme er trappa som f\u00f8r gikk opp til andre etasje. Loftet er blitt et lite museum til minne om de tidligere beboerne. De kastet ikke noe, og de nye eierne har interesse av \u00e5 ta vare p\u00e5 det meste.", "- Loftet skal bli skrivestua mi. Jeg har tanker om \u00e5 skrive historien om g\u00e5rden og slekta, r\u00f8per Odd Olav Mosbakk. Han viser oss rundt i andre etasjen. \u00abGulrommet\u00bb er tenkt som gjesterom, \u00abbl\u00e5rommet\u00bb er forel\u00f8pig bare et roterom.", "Helt siden 1500-tallet har det v\u00e6rt g\u00e5rd p\u00e5 S\u00f8bstad-eiendommen. Reier Andersen Hoel var den f\u00f8rste fra \u00abS\u00f8bstad-slekta\u00bb som bodde her. Reier var f\u00f8dt 17. april 1845, og overtok g\u00e5rden i 1879. Opprinnelig hadde han planlagt \u00e5 emigrere til Amerika. Han hadde forpaktet Hoeggen g\u00e5rd av trelasthandler Einar Digre fra 1875, og fikk nok hjelp fra samme Digre da han kj\u00f8pte S\u00f8bstad og valgte \u00e5 bli i gamlelandet. Reier Andersen Hoel var en markant mann som bl.a. satt i kommunestyret. Hans tre barn fikk navnene Anders, Ingeborg og Randi. Sistnevnte, som fikk hele tolv barn i l\u00f8pet av 14 \u00e5r (!), var alts\u00e5 bestemor til dagens eier. Broren Anders giftet seg i Domkirken med Kari i kronings\u00e5ret 1906. De fikk fire barn, guttene Reidar og Torleif, og jentene Karen og Ingeborg. Ingen av de fire fikk barn eller flyttet noen gang fra S\u00f8bstad g\u00e5rd.", "Odd Olav Mosbakk skryter av h\u00e5ndverkerne som har st\u00e5tt bak rehabiliteringsarbeidet. Fra t\u00f8mmermester Gunnar T\u00f8rriseng til malermester Per H\u00e5rstad og skiferlegger Harald Bels\u00e5s. Far og s\u00f8nn Romundstad har bevart mye av sjela i huset ved \u00e5 restaurere d\u00f8rene og de originale vinduene med broget, gammelt glass. P\u00e5 vegger, tak, d\u00f8rer og skap er det brukt rundt 20 forskjellige farver. Underveis har Odd Olav Mosbakk dokumentert gjennom mer enn 500 bilder b\u00e5de den opprinnelige tilstanden og det store arbeidet som er utf\u00f8rt.", "Her og der m\u00e5tte man bruke Petter Smart-metoder for \u00e5 f\u00e5 orden p\u00e5 bl.a. \u00abhengende tak\u00bb. Men mye av sjarmen og sjelen i huset er at ikke alt er likt eller for rettlinjet. Det er ingen herreg\u00e5rd de nye \u00abhusmennene\u00bb p\u00e5 S\u00f8bstad har fors\u00f8kt \u00e5 skape, men en modernisert tr\u00f8nderl\u00e5n med s\u00e6rpreget i behold, og samtidig ogs\u00e5 en funksjonell bolig for en familie.", "Et funksjonelt kj\u00f8kken som ikke bryter for mye med stilen i tr\u00f8nderl\u00e5na. Liv Ingrid Mosbakk er forn\u00f8yd b\u00e5de med kj\u00f8kkenet og spisestua hvor det gamle ildstedet er skiftet ut med en Brimistein i kleberstein. Skuvsengen ble funnet p\u00e5 loftet. Den er malt i 1867 av Esten Aas Rise, som i likhet med Reier Hoel var fra Rennebu.Med ny trapp opp til loftet fikk man skapt b\u00e5de en hall og en oppgang med litt st\u00f8rre luftighet. De brede gamle d\u00f8rene gir bygningen et helt spesielt s\u00e6rpreg.Denne fantastiske etasjeovnen ble funnet i flere deler i mastua. N\u00e5 har den f\u00e5tt hedersplassen p\u00e5 stua.S\u00f8bstad g\u00e5rd, for 40 \u00e5r siden. (Maleri.) Gammel tapet og aviser fra 1874 ble funnet under rehabiliteringen.S\u00f8bstad-br\u00f8drene Torleif og Reidar S\u00f8bstad fotografert i 1983 p\u00e5 det som den gang var kj\u00f8kkenet p\u00e5 g\u00e5rden. B\u00e5de hj\u00f8rneskapet og hyllen p\u00e5 veggen i det nye kj\u00f8kkenet t.v. er fortsatt p\u00e5 plass."]}, {"field": "category0", "value": "forbruker"}, {"field": "contenthash", "value": "d874717e4d08a20e128e29f29def24f485589b808ebadfd063eb3fde3d903e0a"}, {"field": "createtime", "value": "2017-04-30T18:20:05.000Z"}, {"field": "description", "value": "I hele sitt liv kjempet S\u00f8bstad-br\u00f8drene for g\u00e5rden sin midt inne i en av Trondheims tetteste bydeler. Vel fem \u00e5r og fire millioner etter at den siste gjenlevende av de fire s\u00f8sknene p\u00e5 g\u00e5rden gikk bort, er S\u00f8bstad-g\u00e5rden gitt nytt liv med gammelt innhold."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d437e27c82f7aa001ac73cfbb156a0e39398722a.jpg?5980d93a"}, {"field": "dominantthumbnaildimensions", "value": "256x256"}, {"field": "heading", "value": "Nytt liv p\u00e5 S\u00f8bstad -adressa.no"}, {"field": "id", "value": "d437e27c82f7aa001ac73cfbb156a0e39398722a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "home-and-garden"}, {"field": "kw-concept", "value": ["nytt liv", "g\u00e5rd"]}, {"field": "kw-entity", "value": ["reidar og torleif", "ingeborg og randi", "selboe", "mosbakk", "\u00e5sheim", "liv ingrid og odd olav mosbakk", "brimistein", "per h\u00e5rstad", "maleri", "heggdal", "l\u00f8kken", "heimdal", "lerkeveien", "trondheims", "torleif og reidar s\u00f8bstad", "hoeggen", "johannessen og bleken", "domkirken", "romundstad", "karen og ingeborg", "widerberg"]}, {"field": "kw-location", "value": ["meldal", "rennebu", "bergen", "amerika", "kari"]}, {"field": "kw-pageclass", "value": "article"}, {"field": "kw-person", "value": ["odd olav mosbakk", "liv ingrid mosbakk", "immanuel ottesen", "reier hoel", "torleif s\u00f8bstad", "esten aas rise", "reidar s\u00f8bstad", "harald bels\u00e5s", "einar digre", "gunnar t\u00f8rriseng", "petter smart", "liv ingrid", "andersen hoel"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nytt liv p\u00e5 S\u00f8bstad"}, {"field": "og-type", "value": "article"}, {"field": "og-url", "value": "http://www.adressa.no/forbruker/article296539.ece"}, {"field": "pageclass", "value": ["article"]}, {"field": "publishtime", "value": "2001-02-09T23:00:00.000Z"}, {"field": "recs-articleid", "value": "2983910"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-02-09T23:00:00.000Z"}, {"field": "recs-rawtitle", "value": "Nytt liv p\u00e5 S\u00f8bstad -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "I hele sitt liv kjempet S\u00f8bstad-br\u00f8drene for g\u00e5rden sin midt inne i en av Trondheims tetteste bydeler. Vel fem \u00e5r og fire millioner etter at den siste gjenlevende av de fire s\u00f8sknene p\u00e5 g\u00e5rden gikk bort, er S\u00f8bstad-g\u00e5rden gitt nytt liv med gammelt innhold."}, {"field": "thumbnail", "value": "http://content-thumbnail.cxpublic.com/content/thumbnail200x150/d437e27c82f7aa001ac73cfbb156a0e39398722a.jpg?5980d93a"}, {"field": "thumbnailfullheightdimensions", "value": "200x924"}, {"field": "timestamp", "value": "2017-08-01T19:40:42.000Z"}, {"field": "title", "value": "Nytt liv p\u00e5 S\u00f8bstad"}, {"field": "url", "value": "http://www.adressa.no/forbruker/article296539.ece"}, {"field": "urlhash", "value": "d437e27c82f7aa001ac73cfbb156a0e39398722a"}], "score": 0.91128725, "siteId": "9222270286501375973", "id": "d437e27c82f7aa001ac73cfbb156a0e39398722a"}

