{"fields": [{"field": "modifiedtime", "type": "time", "value": "2017-02-20T21:23:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Langrenn", "Ski-VM", "Doping", "FIS"]}, {"field": "author", "value": "erlend nesje"}, {"field": "body", "value": ["LAHTI: Det lynte i et hundretall blitzlamper.", "Svarte duker dekket over en 40 kvadratmeter sponsorvegg.", "P\u00e5 podiet i pressekonferanserommet satt finske skiledere med b\u00f8yde hoder. Halvannen uke tidligere trodde de samme lederne at de skulle sitte her og oppsummere finsk VM-suksess 25. februar 2001 \u2013 p\u00e5 mesterskapets siste dag.", "Men i stedet lyttet alvorlige journalister til de lavm\u00e6lte mennene som fortalte om en ny dopingsak under opprulling \u2013 n\u00f8yaktig \u00e9n uke etter at Finlands Jari Isomets\u00e4 hadde lagt alle kortene p\u00e5 bordet i samme sal.", "P\u00e5 f\u00f8rste rad smilte en av de mest rutinerte finske journalistene. S\u00e5 begynte han \u00e5 le. Pekka Holopainen i avisen Ilta-Sanomat klarte ikke \u00e5 stoppe.", "\u2013 Jeg burde ikke si dette, men jeg fikk et latteranfall. Det hele var s\u00e5 uvirkelig, det var science fiction. Latter ble min m\u00e5te \u00e5 reagere p\u00e5. Men i finsk langrenn var det ikke s\u00e5 mye \u00e5 le av den dagen, forteller Holopainen 16 \u00e5r senere.", "Jari Isomets\u00e4 ble avsl\u00f8rt for Hemohes (HES), et middel som blant annet kunne brukes for \u00e5 kamuflere misbruk av EPO, etter \u00e5 ha blitt nummer fire p\u00e5 15-kilometeren p\u00e5 VMs \u00e5pningsdag.", "Denne s\u00f8ndagen bekreftet de finske skilederne at en ny l\u00f8per, Janne Immonen, hadde avlagt positiv dopingpr\u00f8ve.", "Men det skulle bli mye verre. Tre dager etter at VM var over kom det store sjokket: Flere finske l\u00f8pere var tatt for doping. Ikke \u00e9n. Ikke to. Ikke tre. Men fire.", "Kvinnel\u00f8perne Virpi Kuitunen og Milla Jauho. Folkekj\u00e6re Harri Kirvesniemi. Og nasjonalikonet Mika Myllyl\u00e4.", "Nasjonens egne helter var tatt med buksene nede. Festen ble til grav\u00f8l.", "Haapaj\u00e4rvi, 15. februar 2001: Livet gikk tilsynelatende sin vante gang i det lille finske samfunnet i Norra \u00d6sterbotten p\u00e5 VMs \u00e5pningsdag. Det ble hogget t\u00f8mmer, jordene var like flate som de alltid hadde v\u00e6rt, de rette strekningene p\u00e5 veiene var fortsatt flere kilometer lange, og p\u00e5 Haapaj\u00e4rvi kommunes hjemmeside prydet et kjent ansikt forsiden. P\u00e5 teksten under bildet av Mika Myllyl\u00e4 sto det \"Vinnernes by\".", "Bortsett fra sine \u00e5tte f\u00f8rste leve\u00e5r, da faren jobbet i Sverige, hadde Mika Myllyl\u00e4 alltid bodd her.", "Det var s\u00e5 flatt at langrennshelten ikke hadde noen ordentlige bakker \u00e5 trene i. For \u00e5 f\u00e5 motstand p\u00e5 sine t\u00f8ffe treningsturer bakset han rundt i s\u00f8kkv\u00e5te myrer.", "Det var her han la grunnlaget for VM-gullet i Trondheim i 1997, OL-gullet i Nagano i 1998, og de tre VM-gullene i Ramsau i 1999. Da Myllyl\u00e4 kom hjem etter OL-gullet i Nagano, fikk han 200 m\u00e5l skog i gave. Det enorme huset ble bygd p\u00e5 kommunens regning.", "Jeg m\u00e5tte snu meg mot en vegg for ikke \u00e5 r\u00f8pe meg med ansiktsuttrykket.", "Denne februartorsdagen forberedte Haapaj\u00e4rvis dr\u00f8yt 8000 innbyggere nye seiersfester.", "Finlands st\u00f8rste idrettsut\u00f8ver skulle bare vinne noen nye gullmedaljer i Lahti f\u00f8rst.", "Men fra VM-byen 370 kilometer lenger s\u00f8r kom det bekymringsmeldinger.", "Mika Myllyl\u00e4 hadde blitt syk. Hjemmeh\u00e5pet droppet 15-kilometeren p\u00e5 VMs \u00e5pningsdag.", "Noe var galt. Hvor galt det sto til skulle Haapaj\u00e4rvis innbyggere f\u00e5 vite snaut to uker senere.", "Lahti, 17. februar 2001: Den influensasyke mesterskapsfavoritten Mika Myllyl\u00e4 kreket seg opp fra sykesengen, stilte til start og knuste konkurrentene p\u00e5 den f\u00f8rste delen av jaktstarten. Men han viste ingen glede, han forsvant fort ut av skistadion, noen timer senere kom beskjeden om at hjemmeh\u00e5pet hadde trukket seg fra jaktstarten i fristil samme dag.", "Lagkamerat Janne Immonen stilte til start, to dager etter at han \"\u00f8dela\" den ene skien og m\u00e5tte bryte 15-kilometeren. N\u00e5 \u00f8dela han staven og et nytt VM-l\u00f8p. I ettertid ble det kjent at hovedtrener Kari-Pekka Kyr\u00f6 hadde gitt beskjed om at det var best at Immonen ikke kom til m\u00e5l.", "Men Jari Isomets\u00e4, Finlands Mr. Nice Guy, lyktes i jaktstarten og gikk inn til s\u00f8lv. Til stor glede blant titusener finske tilskuere.", "Gleden var kortvarig.", "P\u00e5 ettermiddagen kom meldingen om at medaljeseremonien var utsatt \u00e9n dag. En stund ble det snakket om at en bombetrussel mot Lahtis sentrumsgater var grunnen. Det ble tilbakevist av politiet.", "Men \u00e9n mann visste da hva som var i gj\u00e6re: Nordmannen Inggard Lereim, \"medisinsk supervisor\" i FIS.", "Han hadde blitt oppringt av dopinglaboratoriet i Helsingfors. En ny testmetode ble klar rett f\u00f8r VM. Hemohes (HES), som da hadde st\u00e5tt p\u00e5 forbudslisten i ett \u00e5r, kunne spores via urintester. Men det var kun to dopinglaboratorier i hele verden som hadde analyseverkt\u00f8yene: Det ene l\u00e5 i K\u00f6ln. Det andre i Helsingfors, dr\u00f8yt ti mil fra Lahti.", "Beskjeden fra dopinglaboratoriet i Helsingfors til Lereim var at de hadde sporet HES i urinen til Isomets\u00e4 etter 15-kilometeren to dager tidligere.", "\u2013 Jeg var p\u00e5 stadion og fikk en telefon fra Helsingfors. Jeg m\u00e5tte snu meg mot en vegg for ikke \u00e5 r\u00f8pe meg med ansiktsuttrykket. Om at det var noe alarmerende. Jeg m\u00e5tte informere ledelsen i FIS og det finske skiforbundet. Jeg m\u00e5tte passe p\u00e5 at ingen h\u00f8rte meg.", "\u2013 Hvordan reagerte du?", "\u2013 Det var n\u00e6rmest et sjokk for meg at det var slike ting i milj\u00f8et. Det var jo veldig uflaks for dem at det var nettopp Finland selv som arrangerte VM. Laboratoriet i Helsingfors var sammen med det i K\u00f6ln de eneste som kunne avdekke Hemohes. Hadde VM v\u00e6rt i Norge eller Sverige ville de ikke blitt tatt, fordi laboratoriene der ikke hadde de nyutviklede avdekkingsmetodene. Jeg som \"medisinsk supervisor\" visste heller ikke at finnene var i stand til \u00e5 ta dette stoffet. Jeg fikk bakoversveis da den f\u00f8rste pr\u00f8ven viste Hemohes.", "\u2013 Fryktet du da at det ville komme mer?", "\u2013 Nei, jeg h\u00e5pet at det kun var \u00e9n som hadde gjort noe uklokt. Men s\u00e5 kom funnet p\u00e5 bensinstasjonen. Da begynte ballen \u00e5 rulle.", "Funnet Lereim snakker om er en gjenglemt bag tilh\u00f8rende det finske skiforbundet som ble funnet p\u00e5 en bensinstasjon utenfor flyplassen i Helsingfors f\u00e5 dager f\u00f8r VM startet. Den inneholdt blant annet 30 esker med medikamenter og brukerutstyr. P\u00e5 en av de tomme HES-posene sto navnet til den finske landslagslegen Juha-Pekka Turpeinen.", "Det var f\u00e5 som visste om dette da. Men tidlig den l\u00f8rdagskvelden kom det et varsel om hva som var i vente.", "Klokken 20.59 sendte NTB ut denne meldingen:", "\"Dopingansvarlig Inggard Lereim bekrefter overfor NTB at en B-pr\u00f8ve innhentet i ski-VM skal analyseres. Det betyr i klartekst at det foreligger en positiv A-pr\u00f8ve, selv om det offisielt ikke er noen dopingsak f\u00f8r B-pr\u00f8ven er analysert. Lereim sier ogs\u00e5 at det snart vil komme en pressemelding om en \"trist sak\". \"", "Klokken n\u00e6rmet seg midnatt, og ryktene svirret ved nattklubben p\u00e5 hotell Seurahuone.", "Her var det pressefolk, FIS-topper og skiledere. Ingen navn var frigitt, og blant journalistene ble det spekulert i hvem det kunne v\u00e6re. Flere navn ble nevnt, blant annet Per Elofsson, som vant gull p\u00e5 15-kilometeren.", "For \u00e5 stoppe rykteflommen rykket Finlands skipresident Paavo N. Pet\u00e4j\u00e4 ut.", "Han bekreftet at Jari Isomets\u00e4 var tatt for doping.", "Det var n\u00e6rmest et sjokk for meg at det var slike ting i milj\u00f8et.", "Nyheten slo ned som en bombe i VM-byen. Inggard Lereim bodde p\u00e5 Seurahuone, og for ham handlet resten av mesterskapet om \u00e5 svare p\u00e5 dopingsp\u00f8rsm\u00e5l.", "\u2013 Jeg fikk ikke fred et sekund. Det var TV-kameraer og mikrofoner utenfor hotellrommet mitt omtrent d\u00f8gnet rundt. Mediene ville ha svar p\u00e5 om det kom noe mer. Det var veldig slitsomt og en uhyre trist opplevelse.", "Lahti, 18. februar 2001: S\u00f8ndagen startet bra for Finland. Virpi Kuitunen vant et overraskende gull p\u00e5 kvinnenes jaktstart, og VM-verten fikk en opptur etter et blytungt d\u00f8gn. Trodde de.", "Omtrent samtidig m\u00f8ttes Jari Isomets\u00e4, Mika Myllyl\u00e4, Janne Immonen, hovedtrener Kari-Pekka Kyr\u00f6 og landslagssjef Antti Lepp\u00e4vuori i en badstu et annet sted i Lahti. Der ble partene enige om at Isomets\u00e4 skulle ta p\u00e5 seg all skyld for dopingskandalen. En h\u00e5ndskrevet kontrakt fortalte at Isomets\u00e4 skulle kompenseres med rundt halvannen million norske kroner de kommende tre \u00e5rene dersom han holdt kjeft.", "Aftenposten snakket med Isomets\u00e4 for dr\u00f8yt tre uker siden. Han var vennlig, men bestemt:", "\u2013 Nei, nei, nei, jeg er ikke interessert i \u00e5 snakke om 2001. Jeg har glemt det som skjedde.", "Noen timer etter at Isomets\u00e4 hadde signert kontrakten i badstuen, m\u00f8tte han pressen og la alle kortene p\u00e5 bordet. Han innr\u00f8mmet \u00e5 ha brukt HES for \u00e5 f\u00e5 ned hemoglobinniv\u00e5et i blodet. Men presiserte at han var alene om handlingen. I svart dress og hvit skjorte satt han p\u00e5 podiet og smilte med konen Johanna ved sin side i det som var en surrealistisk seanse.", "\u2013 Jeg sitter ved hans side i gode og onde dager, utbr\u00f8t konen og felte noen t\u00e5rer.", "Lahti, 19. februar 2001: Dopingsnakket fortsatte i Lahti. Det var mandag i VM-byen, og herrene skulle g\u00e5 klassisk tremil. Men heller ikke da stilte Myllyl\u00e4 til start. Han m\u00f8tte mediene i et trangt lokale ved skistadion. Han hostet og harket. Stemmen var hes. Men den finske skihelten nektet for \u00e5 ha dopet seg.", "\u2013 Hver enkelt gj\u00f8r sine egne valg, sa han og siktet til at lagkamerat Isomets\u00e4 var tatt.", "En etter en ble de finske l\u00f8perne konfrontert. Men de hevdet at det var et \"solol\u00f8p\" fra Isomets\u00e4.", "\u2013 Da Isomets\u00e4 ble tatt, tenkte jeg at jeg ikke \u00f8nsket \u00e5 v\u00e6re der lenger. Selv om han sa at det var han alene som syslet med dette, var det veldig vanskelig for oss \u00e5 tro. Jeg trodde kanskje at en eller to til ville bli tatt. Men at det skulle ende med fem til ... Det var helt uvirkelig. Det var veldig vanskelig \u00e5 f\u00f8le glede med de ut\u00f8verne som hadde suksess. Vi spurte de andre om Isomets\u00e4, men de sa at de ikke hadde noe med ham \u00e5 gj\u00f8re. Det viste seg \u00e5 v\u00e6re en l\u00f8gn alt i hop. Alt hadde ogs\u00e5 med dem \u00e5 gj\u00f8re, fastsl\u00e5r Pekka Holopainen i Ilta-Sanomat.", "Lahti, 22. februar 2001: \u2013 Det er umulig \u00e5 skj\u00f8nne hva denne mannen er laget av!", "Myllyl\u00e4 friskmeldte seg selv til herrestafetten og gikk rett fra Norges ankermann Tor Arne Hetland. Kjell Kristian Rike i NRKs kommentatorbod kunne ikke begripe at Myllyl\u00e4 kunne g\u00e5 s\u00e5 fort etter \u00e5 ha v\u00e6rt syk s\u00e5 lenge. Finland slo Norge med 27 sekunder, og Myllyl\u00e4 ble b\u00e5ret rundt p\u00e5 gullstol av Harri Kirvesniemi, Janne Immonen og Sami Repo.", "Endelig finsk jubel. Under medaljeseremonien i Lahti sentrum senere p\u00e5 kvelden vaiet de finske flaggene.", "Men Myllyl\u00e4 og lagkameratene hadde knapt rukket \u00e5 forlate seierspallen f\u00f8r de ble geleidet av hver sin politimann inn i en buss. WADA hadde bestemt at hele det finske laget skulle dopingtestes. Funnet av den gjenglemte bagen p\u00e5 bensinstasjonen utenfor Helsingfors, kastet mistanke rundt hele det finske laget.", "N\u00e5 gjensto det \u00e5 vente p\u00e5 hva dopinglaboratoriet i Helsingfors fant.", "Lahti, 25. februar 2001: L\u00f8rdag var blitt til s\u00f8ndag p\u00e5 nattklubben Seurahuone. Noen timer tidligere hadde FIS blitt informert om at VM-verten hadde f\u00e5tt en ny dopingsak i fanget. Ryktene begynte \u00e5 g\u00e5, journalistene hadde ikke lenger tid til \u00e5 drikke \u00f8l. Men ingen turte \u00e5 melde noe.", "VG og svenske Aftonbladet hadde senest deadline av avisene. Da de klokken 03.30 konfronterte skipresident Paavo M. Pet\u00e4j\u00e4 om ryktene, svarte han:", "\u2013 Jeg vet ingenting.", "Det var blank l\u00f8gn.", "Da tyskspanjolen Johann M\u00fchlegg i 20 minusgrader 10 timer senere knuste konkurrentene og vant femmila med nesten to minutter, var det ingen som brydde seg.", "TV-kanaler og nettaviser flommet i stedet over av spekulasjoner om at det kunne komme en ny dopingskandale.", "Aftenposten m\u00f8tte Inggard Lereim p\u00e5 skistadion. Vi gjorde oss til kjenne og spurte p\u00e5 norsk:", "\u2013 Kan du kommentere spekulasjonene om at det er en ny dopingsak?", "\u2013 No comment, svarte Lereim p\u00e5 engelsk.", "Vi gjentok sp\u00f8rsm\u00e5let p\u00e5 norsk. Lereim svarte igjen p\u00e5 engelsk.", "\u2013 Jeg var vel s\u00e5 pass opptatt at jeg trodde du var en finne. Men det beskriver hvor kaotisk alt var. Jeg var vant til at det var de finske mediene som gikk hardest p\u00e5.", "P\u00e5 tidlig ettermiddag denne s\u00f8ndagen trakk de finske VM-legene Pirrka Makela og Juha-Pekka Turpeinen seg fra vervene, de f\u00f8lte de ikke lenger hadde noen troverdighet etter at Isomets\u00e4 ble tatt.", "VM var over. S\u00e5 kom sjokkmeldingen. En ny finsk herrel\u00f8per hadde testet positivt, det som litt senere skulle vise seg \u00e5 v\u00e6re Janne Immonen.", "De svarte dukene ble trukket ned over sponsorveggen. Finsk skisport hadde g\u00e5tt i svart.", "Men det skulle bli verre. Mye verre.", "Helsingfors, 28. februar 2001: Denne hustrige onsdagen startet med en gladnyhet p\u00e5 finsk TV. Man kunne fortsatt spise finsk kj\u00f8tt uten \u00e5 frykte kugalskap. Analysene av mistenkelige finske kyr viste seg \u00e5 v\u00e6re negative.", "Men det var ikke testene av de finske langrennsl\u00f8perne. De var gl\u00f8dende positive.", "Bildene fra pressekonferansen i Helsingfors viste skipresident Paavo M. Pet\u00e4j\u00e4, som sank dypere og dypere i stolen \u2013 mens hovedtrener Kyr\u00f6, ofte omtalt som hjernen bak dopingskandalen, satt rank. To ord gikk igjen i hele Finland den dagen: \"Doping\" og \"skandaali\" .", "Det var ikke bare Isomets\u00e4 og Immonen som var tatt. Virpi Kuitunen, Milla Jauho, Harri Kirvesniemi og Mika Myllyl\u00e4 hadde ogs\u00e5 testet positivt.", "Finsk skisport var nede i det dypeste m\u00f8rket. Folket mistet tilliten og de neste tre \u00e5rene tapte finsk skisport n\u00e6rmere 120 millioner kroner i tapte sponsorinntekter. Pengene ble i stedet brukt til \u00e5 st\u00f8tte kultur eller ungdomsvirksomhet.", "Det var kun avisene som vant p\u00e5 skandalen.", "\u2013 Avisene solgte som helt gale. Dette var noe alle finner ville vite alt om. Normalt hadde vi et opplag p\u00e5 210.000 aviser, men i VM \u2013 og spesielt etter skandalene \u2013 solgte vi 50.000 ekstra aviser om dagen, forteller Holopainen i Ilta-Sanomat.", "Han merker at det finske folk fortsatt er skeptiske.", "\u2013 Det er mange som p\u00e5st\u00e5r at det som skjedde er glemt. Men i kommentarfeltene p\u00e5 sakene om langrenn handler nesten halvparten om 2001. N\u00e5 m\u00e5 de finske l\u00f8perne bevise at de er rene. Det er blitt en omvendt bevisbyrde. Folk er veldig skeptiske.", "Lereim har f\u00e5tt kritikk av blant andre Kari-Pekka Kyr\u00f6. At den dopingjegeren dro til 2001-VM for \u00e5 \"ta finnene\", noe nordmannen har tilbakevist de 15 siste \u00e5rene.", "Lereim sier i dag at han har et sv\u00e6rt godt forhold til Finland \u2013 og at han unner dem suksess i 2017-VM.", "\u2013 Jeg h\u00e5per at finnene gj\u00f8r gode prestasjoner og f\u00e5r gode resultater, s\u00e5nn at de f\u00e5r leget noen s\u00e5r. Det er mitt st\u00f8rste \u00f8nske. I tillegg h\u00e5per jeg at det ikke blir noen positive dopingpr\u00f8ver. S\u00e5 mye styr det har v\u00e6rt rundt doping og skiidretten kan jeg ikke skj\u00f8nne at det er noen som v\u00e5ger \u00e5 pr\u00f8ve seg.", "Aftenposten har flere ganger v\u00e6rt i kontakt med Jari Isomets\u00e4, Harri Kirvesniemi og Kari-Pekka Kyr\u00f6. Isomets\u00e4 hevder han har glemt.", "Kirvesniemi sier han ikke har noe behov for \u00e5 stille til intervju fordi det som skjedde i 2001 ligger s\u00e5 langt tilbake i tid.", "Kyr\u00f6, som i september i fjor fikk opphevet utestengelsen p\u00e5 livstid, har trukket seg unna de gangene vi har f\u00e5tt tak i ham.", "Men han har bedt oss hilse:", "\u2013 Hello Norway! Say hello to all my Norwegian friends, including my friend Inggard Lereim!", "PS: Mika Myllyl\u00e4 slet med depresjon og alkoholproblemer i \u00e5rene etter 2001-skandalen. 5. juli 2011 ble han funnet d\u00f8d i sitt eget hjem. I januar i \u00e5r vedtok Haapaj\u00e4rvi kommune \u00e5 reise en statue av skil\u00f8peren."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "aac6d058e2b7ac649c1309fc87f25d52a292b320375f4dbfff4de14a9ec4ddea"}, {"field": "createtime", "value": "2017-02-20T18:49:00.000Z"}, {"field": "description", "value": "Skandalen veltet et helt mesterskap. N\u00e5 er ski-VM tilbake i Lahti \u2013 16 \u00e5r etter dopingsaken som rystet Finland og skiverdenen."}, {"field": "heading", "value": ["De skulle lage gullfest p\u00e5 hjemmebane, men ble avsl\u00f8rt som juksemakere -adressa.no", "Den finske skikongen", "Reagerte med sjokk", "Slo ned som en bombe", "M\u00f8ttes i badstu", "Ble hentet av politiet", "Tapte 120 millioner kroner", "\"M\u00e5 bevise at de er rene\"", "Tause finner"]}, {"field": "id", "value": "6f170c84d182385bb268f549b00f5f2c67e71f93"}, {"field": "keyword", "value": ["Langrenn", "Ski-VM", "Doping", "FIS"]}, {"field": "keywords", "value": "Langrenn,Ski-VM,Doping,FIS"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-company", "value": "aftonbladet"}, {"field": "kw-concept", "value": ["finske l\u00f8pere", "finsk skisport", "finsk"]}, {"field": "kw-entity", "value": ["seurahuone", "johanna", "v. man", "juha-pekka turpeinen", "pekka holopainen", "doping", "paavo m. pet\u00e4j\u00e4", "guy", "kuitunen", "per elofsson", "jari isomets\u00e4", "norwegian", "a-pr\u00f8ve", "m. hemohes", "janne immonen og sami repo", "paavo n. pet\u00e4j\u00e4", "inggard lereim", "holopainen 16", "m. laboratoriet", "ilta-sanomat", "norra \u00f6sterbotten", "finlands mr", "isomets\u00e4", "pirrka makela", "pirrka makela og juha-pekka turpeinen", "isomets\u00e4 og immonen", "holopainen", "b-pr\u00f8ve", "b-pr\u00f8ven", "finlands jari isomets\u00e4", "kari-pekka kyr\u00f6", "harri kirvesniemi og kari-pekka kyr\u00f6", "antti lepp\u00e4vuori", "harri kirvesniemi og mika myllyl\u00e4"]}, {"field": "kw-location", "value": ["ski", "nagano", "haapaj\u00e4rvi", "lahti", "norway", "k\u00f6ln", "sverige", "trondheim", "ramsau", "norge", "helsingfors", "finland"]}, {"field": "kw-pageclass", "value": "article"}, {"field": "kw-person", "value": ["tor arne hetland", "milla jauho", "sami repo", "janne immonen", "harri kirvesniemi", "mika myllyl\u00e4", "kjell kristian rike", "johann m\u00fchlegg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/0dae4e26-cb98-40c2-849d-749beffb97f5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De skulle lage gullfest p\u00e5 hjemmebane, men ble avsl\u00f8rt som juksemakere"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/De-skulle-lage-gullfest-pa-hjemmebane_-men-ble-avslort-som-juksemakere-230499b.html"}, {"field": "pageclass", "value": ["article"]}, {"field": "publishtime", "value": "2017-02-20T18:46:52.000Z"}, {"field": "recs-articleid", "value": "230499"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-20T18:46:52.000Z"}, {"field": "recs-rawtitle", "value": "De skulle lage gullfest p\u00e5 hjemmebane, men ble avsl\u00f8rt som juksemakere -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Skandalen veltet et helt mesterskap. N\u00e5 er ski-VM tilbake i Lahti \u2013 16 \u00e5r etter dopingsaken som rystet Finland og skiverdenen."}, {"field": "thumbnail", "value": "http://content-thumbnail.cxpublic.com/content/thumbnail200x150/6f170c84d182385bb268f549b00f5f2c67e71f93.jpg?58f2773c"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-15T19:40:44.000Z"}, {"field": "title", "value": "De skulle lage gullfest p\u00e5 hjemmebane, men ble avsl\u00f8rt som juksemakere"}, {"field": "url", "value": "http://www.adressa.no/100Sport/vintersport/langrenn/De-skulle-lage-gullfest-pa-hjemmebane_-men-ble-avslort-som-juksemakere-230499b.html"}, {"field": "urlhash", "value": "6f170c84d182385bb268f549b00f5f2c67e71f93"}], "score": 0.54247075, "siteId": "9222270286501375973", "id": "6f170c84d182385bb268f549b00f5f2c67e71f93"}

