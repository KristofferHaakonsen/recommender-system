{"fields": [{"field": "modifiedtime", "type": "time", "value": "2014-11-25T19:17:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "La oss fors\u00f8ke et tankeeksperiment. Forestill deg at du har bodd under en sten ute i skogen de siste ti \u00e5rene. Hvordan ville du da oppleve \u00abWorld of Warcraft\u00bb i dag, mon tro?", "F\u00f8lgende tekst er et fors\u00f8k fra forfatterens side p\u00e5 \u00e5 se en av tidenes spillsuksesser \u00abWorld of Warcraft\u00bb med nye \u00f8yne.", "Les ogs\u00e5: P\u00e5 h\u00f8yden igjen etter ti \u00e5r", "Sist uke slapp Blizzard Entertainment ( \u00abDiablo\u00bb, \u00abHearthstone\u00bb, \u00abStarcraft\u00bb ) sin femte tilleggspakke til MMO-spillet \u00abWorld of Warcraft\u00bb. \u00abWarlords of Dreanor\u00bb satte salgsrekord de f\u00f8rste 24 timene spillet var i salg og \u00abWorld of Warcraft\u00bb klarte noe som tidligere aldri har blitt gjort i spillbransjen, nemlig \u00e5 \u00f8ke antall abonnenter fra dr\u00f8ye syv millioner til ti millioner p\u00e5 bare noen f\u00e5 uker.", "Om du er ny til \u00abWorld of Warcraft\u00bb er det noen viktige detaljer du b\u00f8r f\u00e5 med deg f\u00f8r du leser videre.", "1. \u00abWorld of Warcraft\u00bb kan du spille helt gratis opp til erfaringniv\u00e5 20.", "2. Om du etter dette velger \u00e5 kj\u00f8pe spillet, samt tegne et m\u00e5nedsabonnement s\u00e5 vil du f\u00e5 med alle de fire f\u00f8rste tillleggspakkene ( \u00abThe Burning Crusade\u00bb, \u00abWrath of The Lich King\u00bb, \u00abCataclysm\u00bb og \u00abMist of Pandoria\u00bb ) innebygget i hovedspillet uten ytterligere kostnader.", "3. Om du i tillegg kj\u00f8per \u00abWarlords of Dreanor\u00bb s\u00e5 har du muligheten til \u00e5 hoppe rett inn i dette innholdet med en level 90 -karakter ( noe som for \u00f8vrig ikke anbefales for nye spillere ).", "Undertegnede har v\u00e6rt ute fra Blizzards fantasiverden Azeroth i en \u00e5rrekke og fors\u00f8kte nylig p\u00e5 nytt \u00e5 bes\u00f8k den enorme online-verdene som han ikke har satt sine f\u00f8tter i siden 2007. S\u00e5 hvordan opplese n\u00e5 fantasilandet Azeroth for en som har v\u00e6rt i utlendighet i mange \u00e5r. Og hvordan oppleves spillet for en som aldri har satt sine virtuelle f\u00f8tter i et MMORPG-spill  tidligere ( MMO st\u00e5r for Massive Multiplayer Online Role Playing Game )?", "Les ogs\u00e5: Aldri bedre enn n\u00e5 ( anmeldelse av \u00abWarlords of Dreanor\u00bb)", "\u00abWorld of Warcraft\u00bb feirer n\u00e5 sitt ti-\u00e5rs jubileum i USA og Canada . Det ble f\u00f8rste gang utgitt i Australia og Nord-Amerika den 23. november 2004. Her i Europa ble spillet lansert den 11. februar \u00e5ret etter.", "Med en rimelig priset laptop uten s\u00e6rlig til maskinkraft \u00e5 skryte av laget jeg en helt ny konto og startet spillet p\u00e5 bar bakke med en Human Paladin. Det f\u00f8rste som slo meg hvor lekent spillet gled avg\u00e5rde. Husk vi snakker her om en PC hvis st\u00f8rste bragd er \u00e5 kj\u00f8re Minecraft i en rimelig skjermoppl\u00f8sning. \u00abWorld of Warcraft\u00bb p\u00e5 sin side gled som kniv i varmt sm\u00f8r. Jeg opplevde absolutt ingen hakking, hopping eller andre former for tekniske problemer. Selv i sentrum av Stormwind City ( hovedstaden til Alliance - en av spillets to fraksjoner ) gled alt glatt - og det til tross for at det til stadighet var et mylder av andre spillere tilstede p\u00e5 samme tid. Blizzard har i l\u00f8pet av disse ni \u00e5rene optimalisert koden til spillet ( ja, vi blir litt tekniske her ) s\u00e5 til de grader at \u00abWorld of Warcraft\u00bb neppe har villet hatt noen problemer med \u00e5 kj\u00f8re p\u00e5 telefonene din.", "S\u00e5 ble jeg alts\u00e5 ikke \u00abavhengig\u00bb likevel", "Men \u00abWorld of Warcraft\u00bb kan ikke spilles p\u00e5 en iPhone eller en annen smartelefon. Heller ikke p\u00e5 den n\u00e5v\u00e6rende eller den kommende konsollgenerasjonen. Dette er et spill du skal leve i - helst med skjermen bare centimeter unna ansiktet ditt. F\u00f8rst da kommer Azeroth til live og du kan spille bort m\u00e5neder og \u00e5r av livet ditt ( eller til du blir \u00abspillavhengig\u00bb som var den store stygge ulven for en fire-fem \u00e5r tilbake da \u00abWorld of Warcraft\u00bb n\u00e5dde h\u00f8yden av sin popularitet).", "Men alts\u00e5 \u00abWorld of Warcraft\u00bb sett med 2014-brillene p\u00e5. Min Human Paladin n\u00e5dde ganske raskt et metningspunkt. Skogene rundt Stormwind City var sannsynligvis det omr\u00e5det jeg husket aller best fra den f\u00f8rste gangen jeg spilte spillet i 2005. Her var det lite som hadde forandret seg. Fortsatt sprang det en rekke kobolder omkring og gaulet \u00abYou no take candle\u00bb mens de ut\u00e5lmodig sprang i sirkler og ventet p\u00e5 \u00e5 bli klubbet i hodet av avataren min. \u00c5 g\u00e5 opp i erfaringspoeng gikk langt raskere enn det gjorde i 2005, men fortsatt er oppdragene rundt Stormwind City og Westfall en t\u00e5lmodighetspr\u00f8ve av dimensjoner.", "Langt bedre ble det da jeg startet opp en Blood Elf Warlock. Startsonen rundt Silvermoon City ser fortsatt ut som en godtebutikk som har v\u00e5knet til liv og oppdragene her er langt mer varierte og spennende enn den traurige spaserturen gjennom Elwynn Forest ( om jeg m\u00e5 gj\u00f8re oppdragene i Fargodeep Mine og Jasperlode Mine en gang til s\u00e5 kommer jeg til \u00e5 bryte ut i krampegr\u00e5t ).", "Introduksjonen av rasen Blood Elf var nytt med \u00abThe Burning Crusade\u00bb som var den f\u00f8rste tilleggspakken til \u00abWorld of Warcraft\u00bb. Ikke bare introduserte denne to nye raser ( Blood Elf og Dranei ), men ogs\u00e5 en helt ny sone i form av Outland . De 20 f\u00f8rste levlene til Blood Elf -rasen kuliminerer i noen halsbrekkende og fantastisk spennende oppdrag i hjertet av Deathholme i Ghostlands. Denne sonen oser av atmosf\u00e6re og fantasifull design og st\u00e5r sammen med deler av Northlands som en av mine favorittsoner i Azeroth. Etter at du n\u00e5r level 20 ( eller deromkring) st\u00e5r du fritt til \u00e5 fly, g\u00e5 eller ta b\u00e5t til alle andre deler av Eastern Kingdoms og Kalimdor ( som utgj\u00f8r de to eldste kontintene i WoW-historikken ).", "P\u00e5 dette tidspunktet f\u00f8lte jeg at jeg var i siget. Verden l\u00e5 \u00e5pen for mine f\u00f8tter og min Human Paladin var bare  som en liten klump av d\u00e5rlig samvittighet nederst i mageregionen. For hva skulle jeg vel med en Human Paladin? Alliansen kunne r\u00e5tne p\u00e5 rot i Stormwind City for min del. Nei, her var det heder og \u00e6re for horden som gjaldt. Men hvor til n\u00e5? Horde-hovedstaden Ogrimmar eller til de ud\u00f8des by The Undercity? Valget falt p\u00e5 sistnevnte. Silverpine Forest gikk som en lek og f\u00f8r jeg visste ordet av det var jeg nok en gang i Hillsbrad Foothills - en sone der de fleste bruker ugudelig lang tid p\u00e5 \u00e5 gjennomf\u00f8re dusinvis av oppdrag. Eller rettere sagt, slik var det en gang for lenge, lenge siden.", "Med 2014-brillene p\u00e5 hadde jeg gjort unna det meste i l\u00f8pet av et par korte timer. Et raskt regnestykke viste at turen fra level 1 til 30 hadde tatt med i underkant av bare en h\u00e5ndfull timer. Men om ikke hukommelsen spilte meg et realt puss s\u00e5 kunne jeg ha veddet p\u00e5 at jeg brukte b\u00e5de uker og m\u00e5neder p\u00e5 den samme turen da \u00abThe Burning Crusade\u00bb enn\u00e5 var ung og uutforsket i 2007. Besynderlig, men Blizzard har alts\u00e5 str\u00f8mlinjeformet og kortet inn p\u00e5 den tiden du trenger for \u00e5 g\u00e5 opp i level s\u00e5 til de grader i l\u00f8pet av de siste \u00e5rene at Azeroth knapt var til \u00e5 kjenne igjen. Her og der vistes tydelige tegn p\u00e5 den altoppslukende katastrofen som hadde forandret Azeroth med \u00abCataclysm\u00bb - tilleggspakken fra 2010 som redesignet hele verden p\u00e5 nytt. De st\u00f8rste forandringene var \u00e5 finne i Kalimdor, men ogs\u00e5 Eastern Kingdoms bar preg av at \u00abWorld of Warcraft\u00bb p\u00e5 langt n\u00e6r er det samme spillet i 2013 som det var i 2004.", "Ferden gikk videre over begge kontintene de neste par dagene. Mest forbl\u00f8ffet ble jeg over sonen Desolace som i \u00abvanilla\u00bb -utgaven av spillet var det d\u00f8lleste og mest fargel\u00f8se omr\u00e5det av dem alle. N\u00e5 var denne sonen forandret til det nesten ugjennkjennelige. Kort tid senere ( ved flere anledninger m\u00e5tte jeg klype meg selv i armen over hvor vanvittig raskt det gikk \u00e5 gjennomf\u00f8re oppdrag og g\u00e5 opp i level - vi snakker turbo-fart her ) var jeg fremme ved The Dark Portal og inngangen til Outland. P\u00e5 dette kontinentet hadde tiden st\u00e5tt stille. Opplevelsene her var stort sett de samme som de var i 2007. Ikke direkte kjedelige, men Outland som sone framst\u00e5r i dag som et sted som s\u00e5 s\u00e5rt trenger en oppgradering  i form av b\u00e5de nye oppdrag og nye spillmekanismer.", "Vel framme ved level 55 var det p\u00e5 tide \u00e5 ta farvel med min trofaste Blood Elf. En Death Knight ved navn \u00abSummerLips\u00bb var f\u00f8dt ( du  t r e n g e r  ikke \u00e5 ha et bad-ass navn for \u00e5 v\u00e6re en Death Knight... ). P\u00e5 mange m\u00e5ter s\u00e5 starter det \u00abmoderne\u00bb \u00abWorld of Warcraft\u00bb ved level 55 og tilleggspakken \u00abWrath of the Lich King\u00bb. Ikke bare er omr\u00e5dene og oppdragene mye mer dynamiske og morsomme, men historien om hvordan Arthas Menethil falt i un\u00e5de og ble til The Lich King er Blizzards historiefortelling p\u00e5 sitt beste.", "Startomr\u00e5dene for Death Knights i Eastern Plaguelands kalles Acherus, et svevende plat\u00e5 over bakken. Min trofaste Blood Elf hadde ikke hatt et blodslit med \u00e5 n\u00e5 niv\u00e5 55, men et par uheldige d\u00f8dsfall p\u00e5 veien var ikke til \u00e5 unng\u00e5. Med SummerLips derimot ble visa en helt annen. En Death Knight er en s\u00e5kallt Hero Class. Hva Blizzard egentlig mente med \u00e5 gi spillerne fri tilgang til en s\u00e5pass sterk karakter vites ikke, men faktum var at jeg raste  som en tornado opp til level 69 og tok b\u00e5ten til Northrend uten \u00e5 se meg tilbake en eneste gang.", "Northrend er kontinentet som ble innf\u00f8rt med tilleggspakken \u00abWrath of the Lich King\u00bb i 2008 og er et ugjestmildt sted som stort sett best\u00e5r av is\u00f8de og tundra. N\u00e5r det er sagt s\u00e5 byr Northrend p\u00e5 de aller morsomste og beste oppdragene i spillet. Sonen er ikke spesielt stor sammenlignet med Eastern Kingdoms og Kalimdor, men det finnes tusen ting \u00e5 gj\u00f8re her.", "S\u00e5 langt i historien hadde jeg spilt \u00abWorld of Warcraft\u00bb utelukkende solo. Ikke fordi det var en mangel p\u00e5 folk \u00e5 sl\u00e5 seg sammen med, men fordi de aller fleste oppdragene kunne utf\u00f8res p\u00e5 egen h\u00e5nd - helt uten problemer. Nok et bevis p\u00e5 at \u00abWorld of Warcraft\u00bb anno 2014 er et helt annet spill enn \u00abWorld of Warcraft\u00bb i 2005. Men n\u00e5 m\u00e5tte jeg alts\u00e5 krype til korset og be om hjelp. Det tok meg n\u00f8yaktig ett minutt \u00e5 bli med i et laug ( Guild ) og f\u00e5 med meg et par laug-kamerater til de mest h\u00e5rete oppdragene i Northrend.  Det er viktig \u00e5 merke seg her at du b\u00f8r velge en server som har en \u00abhigh population\u00bb. Velger du en med \u00abLow\u00bb eller \u00abNormal\u00bb s\u00e5 kan du fort finne det mutters alene i \u00f8demarka store deler av spillet. \u00abWorld of Warcraft\u00bb er fortsatt verdens mest popul\u00e6re MMO-spill, men det er ikke i n\u00e6rheten av \u00e5 ha like store spillermasser som for en fire-fem \u00e5r tilbake.", "S\u00e5 etter Northrend og den eksplosive avslutningen p\u00e5 historien her, hvor g\u00e5r s\u00e5 turen? Jeg begynte \u00e5 bli litt lei av tungsinnet til SummerLips ( de andre Death Knight' ene sluttet aldri \u00e5 hetse ham for navnet ), og han var i ferd med \u00e5 synke inn i en dyp depresjon. Jeg forlot ham i is\u00f8det ikke langt i fra Frosthold i Storm Peaks og tok turen over til vakre Pandaria i stedet.", "Av en eller annen grunn s\u00e5 falt jeg aldri for tilleggspakken \u00abMists of Pandaria\u00bb fra 2012. Assosiasjonene til filmen \u00abKung Fu Panda\u00bb overd\u00f8vet alle fors\u00f8k p\u00e5 \u00e5 ta panda-monkene p\u00e5 alvor. Det var ogs\u00e5 der jeg slapp \u00abWorld of Warcraft\u00bb for godt ( ).", "Et nytt fors\u00f8k p\u00e5 \u00e5 starte en Panda-Monk med 2013-brillene p\u00e5 falt heller ikke spesielt heldig ut. Pandaria  s e r flott ut, men det f\u00f8les mer som om Blizzard desperat bare  m \u00e5 t t e  komme opp med noe nytt. B\u00e5de Monk-klassen og Pandaria i sin helhet f\u00f8les litt...halvhjertet ut. Det ser sukkers\u00f8tt ut og det f\u00f8les litt feil. Litt som et fors\u00f8k p\u00e5 \u00e5 trekke til seg nye og yngre spillere i en tid der \u00abWorld of Warcraft\u00bb i sin helhet var farlig n\u00e6r pensjonsalder.", "Nei, panda-monken min ga jeg opp etter level 12. I stedet tok jeg turen til Kezan og staret opp en nyf\u00f8dt Goblin ( nisse ). Startsonen til Goblin-rasen har lenge v\u00e6rt kjent som en av de aller morsomste i \u00abWorld of Warcraft\u00bb. Selv var jeg i ukjent terreng, men etter bare en liten time i selskap med de gr\u00f8nne nissene forsto jeg hva plutselig hva alle hadde snakket om. De fire f\u00f8rste timene p\u00e5 \u00f8ya Kezan ble de mest underholdende og morsomste jeg har opplevd i l\u00f8pet av mine \u00e5r med \u00abWorld of Warcraft\u00bb. Ikke bare morsomt, men hysterisk morsomt. Fra det \u00f8yeblikket du starter en ny karaktere her s\u00e5 p\u00f8ses det p\u00e5 med oppdrag. Det ene mer sinnsykt enn det andre. Fyrverkeri, eksplosjoner, rally-kj\u00f8ring og Cosplay. Det kan virke som om designerne til Blizzard har fors\u00f8kt alle ideer de har kommet p\u00e5 og bare kj\u00f8rt l\u00f8pet fullt ut. Goblin-rasen i seg selv er ikke blant de mest sympatiske i fantasiverdenen Azeroth, men om du akter \u00e5 lage en alt ( alts\u00e5 en alternativ karakter som du kan spille ved siden av din \u00abmain\u00bb - din hovedkarakter ), s\u00e5 er Goblin-rasen mitt stalltips til en underholdende reise fra level 1 til 20.", "S\u00e5 hvor lang tid har denne reisen gjennom \u00abWorld of Warcraft\u00bb undres du kanskje p\u00e5? Forbausende kort tid, faktisk. Fra starten av min f\u00f8rste Human Paladin ( som sannsynligvis akkurat n\u00e5 drukner sin sorg over \u00e5 v\u00e6re etterlatt p\u00e5 en pub i Storwind City) og til level 20 p\u00e5 min Goblin s\u00e5 har jeg spilt \u00abWorld of Warcraft\u00bb i ganske n\u00f8yaktig fire uker. Enkelte dager mer enn andre, men til sammenligning med slik spillet framsto i 2005 s\u00e5 ville jeg med denne tidsbruken p\u00e5 dette tidspunktet ha befunnet meg et sted mellom level 33 og 40, mest sannsynligvis et sted i jungelen i Stranglethorn Vale.", "\u00abWorld of Warcraft\u00bb per dags dato byr p\u00e5 en nesten ufattelig rik verden av underholdning og spenning. Det er ikke uten grunn at spillet i dag er nesten det eneste som klarer \u00e5 overleve p\u00e5 abonnementsordningen. Det koster kanskje noen kroner per m\u00e5ned \u00e5 spille \u00abWorld of Warcraft\u00bb, men det er fortsatt verdt det. Ikke minst om du tar i betrakning at om du betaler abonnementsprisen i en to-tre m\u00e5neder s\u00e5 rekker du \u00e5 oppleve sv\u00e6rt mye av det Azeroth har \u00e5 by p\u00e5. Og med tanke p\u00e5 de tekniske spesifikasjonene til spillet s\u00e5 er det overhodet ingen grunn til \u00e5 kj\u00f8pe seg en ny PC eller Mac for \u00e5 nyte spillet til fulle.", "Om du er helt fersk i \u00abWorld of Warcraft\u00bb -universet s\u00e5 v\u00e6r klar over at spillet byr p\u00e5 en rekke forskjellige raser og klasser \u00e5 spille som, men bare to forskjellige fraksjoner ( Horde og Alliance ). Dette er viktig fordi du vil f\u00e5 oppleve helt andre deler av Azeroth om du velger \u00e5 spille som Alliance ( og vise versa). V\u00e5r anbefaling er at om du velger \u00e5 starte som medlem av alliansen s\u00e5 kan du pr\u00f8ve deg som Dwarf eller Dranei ( dette fordi startsonene til disse to rasene framst\u00e5r som mest spennende). Om du derimot vil spille som Horde s\u00e5 anbefaler undertegnede varmt \u00e5 starte som en Blood Elf. Hva klassene ang\u00e5r s\u00e5 er det helt opp til deg selv og hva du foretrekker, men for nybegynnere s\u00e5 vil kanskje klassen Priest v\u00e6re den vanskeligste.", "Priest ( essensiell del av et team, har gode egenskaper for \u00e5 overlevelse, lav skade)", "Rogue ( h\u00f8y skade, kan gj\u00f8re seg usynlig, ikke den letteste klassen for nybegynnere)", "Warrior ( h\u00f8y skade, t\u00e5ler mye juling, men er avhengig av en priest eller mye helsedrikk for \u00e5 klare seg alene)", "Mage ( en glasskanon, h\u00f8y skade, men t\u00e5ler fint lite, kan v\u00e6re vanskelig for solo-spillere)", "Druid ( kan gj\u00f8re seg om til diverse dyreskikkelser, medium skade, grei startklasse)", "Hunter ( perfekt solo-karakter om du vet hvordan du spiller den riktig, har et kj\u00e6ledyr for ekstra skade)", "Warlock ( god solo-karakter, har en demon som bakcup, gj\u00f8r skade over tid, men lav direkte skade)", "Shaman ( hybrid-klasse som vet \u00e5 ta vare p\u00e5 seg selv, ganske h\u00f8y skade og gode beskyttelsesegenskaper)", "Paladin ( en slags hellig ridder, gode beskyttelsesegenskaper, h\u00f8y skade, den beste solo-klassen for begynnere)", "Monk ( medium vanskelighetsgrad, bruker nevene som v\u00e5pen, h\u00f8y skade, men ikke like h\u00f8y overlevelsesevne)", "Death Knight ( spillets eneste \u00abhelte-klasse\u00bb, h\u00f8y skade, h\u00f8y beskyttelse, t\u00f8ffere enn toget, men du f\u00e5r ikke lov til \u00e5 lage en f\u00f8r du har tatt en annen karakter opp til level 55).", "Vi sees i Azeroth!"]}, {"field": "category0", "value": "kultur"}, {"field": "contenthash", "value": "ef43365762bec97bb3338af4a6f38235f696d7d569009c2f29703cbe79b690a9"}, {"field": "createtime", "value": "2016-03-01T19:19:46.000Z"}, {"field": "description", "value": "\u00abWorld of Warcraft\u00bb opplever i disse dagene en renessanse med over 10 millioner abonnenter i sitt tiende \u00e5r. Men hvordan er det egentlig \u00e5 komme helt fersk inn i spillet i dag?"}, {"field": "dominantimage", "value": "http://www.adressa.no/incoming/article10381413.ece/ibn4gr/ALTERNATES/w980-default/wow6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6a91c1308f837b8202b47397308d85bc3db79c02.jpg?59849b5b"}, {"field": "dominantthumbnaildimensions", "value": "300x169"}, {"field": "heading", "value": ["En nybegynners guide til Azeroth -adressa.no", "Ti \u00e5r i Azeroth", "You take no candle", "Oser av atmosf\u00e6re", "Fra Undercity til Hillsbrad Foothills", "Turbo-Warcraft", "Hvor tiden har st\u00e5tt stille", "Vel m\u00f8tt, SummerLips!", "P\u00e5 vei mot Northrend", "Iskald moro", "You never walk alone", "Vakre Pandaria", "Halvhjertet, men nusselig", "Goblin-g\u00f8y", "P\u00e5 villspor i Stranglethorn Vale", "Valuta for pengene", "Kunsten \u00e5 velge riktig klasse"]}, {"field": "id", "value": "6a91c1308f837b8202b47397308d85bc3db79c02"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "hobbies-and-interests"}, {"field": "kw-company", "value": "blizzard entertainment"}, {"field": "kw-concept", "value": ["spill", "h\u00f8y skade"]}, {"field": "kw-entity", "value": ["cosplay", "ghostlands", "acherus", "the lich king", "dranei", "blood elf warlock", "azeroth", "warlords of dreanor", "guild", "summerlips", "deathholme", "eastern kingdoms og kalimdor", "dreanor", "cataclysm", "dwarf", "goblin", "arthas menethil", "the burning crusade", "kezan", "northrend", "fargodeep mine", "world of warcraft", "warcraft", "horde", "desolace", "hero class", "eastern plaguelands", "stormwind city", "elwynn forest", "frosthold", "hearthstone", "blood elf og dranei", "eastern kingdoms", "australia og nord-amerika", "hillsbrad foothills", "wrath of the lich king", "outland", "fargodeep mine og jasperlode mine", "blood elf", "human paladin"]}, {"field": "kw-location", "value": ["diablo", "europa", "normal", "alliance", "canada", "pandaria", "hunter"]}, {"field": "kw-pageclass", "value": "article"}, {"field": "kw-person", "value": ["death knight", "lich king"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10381413.ece/ibn4gr/ALTERNATES/w980-default/wow6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En nybegynners guide til Azeroth"}, {"field": "og-type", "value": "article"}, {"field": "og-url", "value": "http://www.adressa.no/kultur/article10381433.ece"}, {"field": "pageclass", "value": ["article"]}, {"field": "publishtime", "value": "2014-11-25T19:17:34.000Z"}, {"field": "recs-articleid", "value": "10381433"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-11-25T19:17:34.000Z"}, {"field": "recs-rawtitle", "value": "En nybegynners guide til Azeroth -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00abWorld of Warcraft\u00bb opplever i disse dagene en renessanse med over 10 millioner abonnenter i sitt tiende \u00e5r. Men hvordan er det egentlig \u00e5 komme helt fersk inn i spillet i dag?"}, {"field": "thumbnail", "value": "http://content-thumbnail.cxpublic.com/content/thumbnail200x150/6a91c1308f837b8202b47397308d85bc3db79c02.jpg?59849b5b"}, {"field": "thumbnailfullheightdimensions", "value": "200x3149"}, {"field": "timestamp", "value": "2017-08-04T16:05:47.000Z"}, {"field": "title", "value": "En nybegynners guide til Azeroth"}, {"field": "url", "value": "http://www.adressa.no/kultur/article10381433.ece"}, {"field": "urlhash", "value": "6a91c1308f837b8202b47397308d85bc3db79c02"}], "score": 0.73726535, "siteId": "9222270286501375973", "id": "6a91c1308f837b8202b47397308d85bc3db79c02"}

