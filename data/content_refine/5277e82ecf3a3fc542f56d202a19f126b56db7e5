{"fields": [{"field": "modifiedtime", "type": "time", "value": "2012-08-23T10:38:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kirsti jensen", "stipendiat", "ntnu kristianne v. l. ervik", "stipendiat", "ntnu"]}, {"field": "body", "value": ["Saken oppdateres.", "Tilbakemeldingene til Fagerberg-utvalgets utredning kan best tolkes som et rungende \u00abTja.\u00bb Vi tror at svaret godt kan v\u00e6re et rungende \u00abJa!\u00bb \u2013 men ikke i dagens tankegang om endring.", "Ph.d.-utdanningen er blitt framstilt som et arbeid fullt av frustrasjon og ensomhet med stor fare for frafall. NTNUs nye h\u00e5ndbok for ph.d.-utdanningen er et av flere gode tiltak som vil hjelpe stipendiatene \u00e5 komme seg igjennom: p\u00e5 kortere tid og med bedre oppf\u00f8lging.", "Fra fagmilj\u00f8ene kommer advarsler om at ledelsen ikke trenger blande seg eller bekymre seg. Noen mener alt er slik det skal v\u00e6re \u2013 med lokalt ansvar, med herding og med en relativt h\u00f8y frafallsprosent \u2013 fordi ikke alle skal bli doktorer. Verdien i forskningen og erfaringen som forsker kan v\u00e6re tilstede selv om avhandlingen, det siste kronseglet p\u00e5 dannelsesprosessen av selvstendige og gode forskere, mangler.", "Skrekkvisjonen er kanskje at kontrolltiltakene rundt utdanningen blir viktigere enn den individuelle dannelsesprosessen, og at graden dermed blir skadelidende. Flere obligatoriske kurs og milep\u00e6ler ville kanskje \u00f8ke gjennomstr\u00f8mmingen og kontrollen, men da ville doktorgraden i praksis ikke lenger v\u00e6re et s\u00e6rlig selvstendig arbeid. Dermed ville den heller ikke holde det h\u00f8ye faglige niv\u00e5et vi i dag forventer, og den ville i liten grad v\u00e6re en trening i den karakteristiske selvstendige arbeidsformen som er s\u00e5 h\u00f8yt verdsatt, b\u00e5de i og utenfor akademia. Ingen \u00f8nsker at det skal g\u00e5 s\u00e5 langt.", "Endringsteoretisk er dette de ansvarlige ledernes dilemma: Det er begrenset hvor mye som kan vedtas om hvor god ph.d.-utdanningen skal bli, og hvilke tiltak ovenfra som kan stimulere fagmilj\u00f8ene til \u00e5 involvere seg i nytenking. Det er arbeidet som foreg\u00e5r p\u00e5 de enkelte fakultet og institutt som utgj\u00f8r forskjellen, og toppstyrt lokaldemokrati er en vanskelig \u00f8velse. Om man tror p\u00e5 at ph.d. handler om \u00e5 skape noe nytt \u2013 da m\u00e5 man gi fra seg noe av behovet for kontroll. Selv om det i seg selv kan v\u00e6re b\u00e5de nyttig og n\u00f8dvendig, kan ikke nye regler og forordninger s\u00f8rge for at nyskapende aktivitet kommer i gang. Ledelsen kan spre beste praksis, men ikke ta ansvar for \u00e5 skape bedre praksis. Gode eksempler er heller ikke til for \u00e5 kopieres: One size fits none. Til gjengjeld kan de v\u00e6re gull verdt for \u00e5 la seg inspirere i sine egne utviklings- og nyskapingsprosjekter.", "Ingenting er uunng\u00e5elig eller n\u00f8dvendig, selv om man kan bruke kriser og mangel p\u00e5 sammenheng til \u00e5 finne nye l\u00f8sninger. M\u00e5ten vi tenker endring styrer hva vi gj\u00f8r. Vi trenger nye metaforer som kan bringe oss videre.", "Det er en forslitt metafor at ledelse handler om \u00e5 legge til rette for vekst p\u00e5 samme m\u00e5ten som bonden legger til rette for at planter skal gro i hans mark. Han kan ikke vokse for planten, men han kan gj\u00f8dsle, s\u00e5 og luke slik at plantene kan vokse seg store. Men hva om det store nye ligger i noe bonden anser som ugress? La oss pr\u00f8ve en annen metafor som t\u00e5ler at endringen ikke er planlagt.", "Leonard Cohen har sagt det godt i en sang: There's a crack, a crack in everything. That's where the lights get in (Anthem, 1982). Eller omskrevet og p\u00e5 norsk: Det er sprekker i alle planer, i all organisering. Det er ogs\u00e5 gjennom sprekkene at problemer kan settes i nytt lys. Kanskje skal vi se p\u00e5 utfordringene p\u00e5 nytt, heller enn \u00e5 f\u00e5 det vi har til \u00e5 vokse bittelitt mer. I stedet for \u00e5 luke ut negative avvik kan det da bli viktigere \u00e5 ha metoder for \u00e5 lage sprekken st\u00f8rre for de positive avvikene, de avvikene som er de f\u00f8rste tegnene p\u00e5 at endringen kommer. Dette er et bilde p\u00e5 endring der all nyskaping m\u00e5 starte med et avvik: at noen ser en mulighet der andre ser problemer og sprekker som m\u00e5 glattes over.", "N\u00e5r man bruker en metafor om sprekkdannelser som kilde til endring, vil man ogs\u00e5 forst\u00e5 n\u00f8dvendigheten av fiasko: Man m\u00e5 kunne produsere avvik i rikt monn, og utvikle dem s\u00e5 langt at man kan avgj\u00f8re om de er sm\u00e5 fiaskoer, eller om de er positive og skal satses p\u00e5 videre.", "\u00c5penhet for gode avvik kan ogs\u00e5 inspirere til \u00e5 lete etter andre og nye folk \u00e5 l\u00e6re av, noe som blir spesielt viktig n\u00e5r mange ph.d.-kandidater skal ha en karriere utenfor akademia. Forskningsprosessen framstilles ofte som s\u00e5 spesiell at det ikke likner noe annet. Det er klart at den ligner p\u00e5 andre kreative prosesser, og det er fullt mulig \u00e5 l\u00e6re metoder som gj\u00f8r forskningsprosessen mer lekende, mindre angstbitersk og samtidig mer produktiv.", "Det er kun i m\u00f8tet mellom engasjerte fagpersoner og kandidater at nye metoder i ph.d.-utdanningen kan utvikles, testes, forkastes og raffineres: Kontrollerende typer tiltak kan ikke skape de overraskende positive avvikene som gj\u00f8r at vi former morgendagens akademikere, praktikere og alle gode kombinasjoner imellom. At en slik innfallsvinkel til endring er d\u00e5rlig beskrevet i b\u00e5de fag- og flyplasslitteratur b\u00f8r ikke v\u00e6re en hindring, tvert imot burde vi skape nye, gode eksempler som kan inspirere til bedre praksis."]}, {"field": "category0", "value": "meninger"}, {"field": "contenthash", "value": "6efedac276455cb26c7c99bf744e2b2bc8f643a2abdf905d51809ef7402bab05"}, {"field": "createtime", "value": "2017-04-30T11:49:24.000Z"}, {"field": "description", "value": "Flere doktorer \u2013 er det riktig medisin for kunnskapsbasert n\u00e6rings- og samfunnsutvikling i Norge?"}, {"field": "dominantimage", "value": "http://www.adressa.no/incoming/article2123518.ece5/ALTERNATES/w980-default/kronikk2411"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5277e82ecf3a3fc542f56d202a19f126b56db7e5.jpg?5936936e"}, {"field": "dominantthumbnaildimensions", "value": "300x169"}, {"field": "heading", "value": "Doktorer uten grenser -adressa.no"}, {"field": "id", "value": "5277e82ecf3a3fc542f56d202a19f126b56db7e5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["doktorer", "sprekker", "utdanningen", "utenfor akademia", "endring", "avvik", "positive avvikene"]}, {"field": "kw-entity", "value": ["tja", "fagerberg"]}, {"field": "kw-location", "value": ["norge", "anthem"]}, {"field": "kw-pageclass", "value": "article"}, {"field": "kw-person", "value": "leonard cohen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2123518.ece5/ALTERNATES/w980-default/kronikk2411"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Doktorer uten grenser"}, {"field": "og-type", "value": "article"}, {"field": "og-url", "value": "http://www.adressa.no/meninger/article1732157.ece"}, {"field": "pageclass", "value": ["article"]}, {"field": "publishtime", "value": "2011-11-24T08:39:22.000Z"}, {"field": "recs-articleid", "value": "3178389"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-11-24T08:39:22.000Z"}, {"field": "recs-rawtitle", "value": "Doktorer uten grenser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Flere doktorer \u2013 er det riktig medisin for kunnskapsbasert n\u00e6rings- og samfunnsutvikling i Norge?"}, {"field": "thumbnail", "value": "http://content-thumbnail.cxpublic.com/content/thumbnail200x150/5277e82ecf3a3fc542f56d202a19f126b56db7e5.jpg?5936936e"}, {"field": "thumbnailfullheightdimensions", "value": "200x1334"}, {"field": "timestamp", "value": "2017-06-06T11:35:10.000Z"}, {"field": "title", "value": "Doktorer uten grenser"}, {"field": "url", "value": "http://www.adressa.no/meninger/article1732157.ece"}, {"field": "urlhash", "value": "5277e82ecf3a3fc542f56d202a19f126b56db7e5"}], "score": 0.6979965, "siteId": "9222270286501375973", "id": "5277e82ecf3a3fc542f56d202a19f126b56db7e5"}

