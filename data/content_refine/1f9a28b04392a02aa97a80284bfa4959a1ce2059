{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "D\u00f8dsmarsjen i Bornem, Belgia, er ikke for pyser. I tr\u00e5d med navnet er det bare de r\u00e5este og seigeste som klarer \u00e5 g\u00e5 100 kilometer, i til dels vanskelig terreng, i l\u00f8pet av 24 timer.", "Fredag 8. august, klokken 21.00, sto ca 12 000 deltakere p\u00e5 startstreken. 24 timer senere hadde over halvparten brutt av ulike \u00e5rsaker. Men ikke Nancy Skogseid fra H\u00e5landsdalen i Fusa. Hun gikk i m\u00e5l 23 timer og 17 minutter etter at hun startet.", "- Folk sp\u00f8r hva beina mine er laget av, og det lurer jeg ogs\u00e5 p\u00e5. Jeg var aldri i tvil om at jeg kom til \u00e5 gjennomf\u00f8re. Jeg kunne g\u00e5tt lengre, ler Skogseid.", "Hun var den eldste kvinnen som gjennomf\u00f8rte marsjen. Hun var trolig ogs\u00e5 en av f\u00e5 som gikk de ti milene med sandaler.", "- Tidligere gikk jeg med joggesko, men da hovnet beina ofte opp til st\u00f8rrelsen av kn\u00e6rne mine og skoene var ofte gjennomtrukket av blod fra s\u00e5rene jeg fikk, sier Skogseid.", "For seks \u00e5r siden begynte hun \u00e5 g\u00e5 med sandaler med ekstra st\u00f8tdemping.", "- Der ligger f\u00f8ttene helt stabilt, de f\u00e5r luft og jeg f\u00e5r ingen blemmer, s\u00e5r eller hevelser, sier Skogseid.", "Hun g\u00e5r aldri mer enn 50 mil f\u00f8r hun skifter ut sandalparet, og underveis i D\u00f8dsmarsjen stoppet hun fire ganger for \u00e5 bytte til t\u00f8rre sokker.", "73-\u00e5ringen ser uforskammet sprek ut for alderen og betegner seg selv som en dame som \"snakker for fort, g\u00e5r for fort og kj\u00f8rer for fort\". Etter en prat med 73-\u00e5ringen er ikke vi i tvil om at det stemmer.", "- Folk synes jeg er litt spr\u00f8 og lurer p\u00e5 hvorfor jeg gj\u00f8r dette. Jeg gj\u00f8r det fordi jeg er glad i utfordringer, sier Skogseid.", "Og \u00e5rets D\u00f8dsmarsj ble en real utfordring for de fleste - ogs\u00e5 for de 15 andre som Skogseid reiste sammen med. I piskende regn p\u00e5 store deler av turen, ble det gj\u00f8rmete og v\u00e5tt p\u00e5 skogsveien de gikk p\u00e5. Men 73-\u00e5ringen synes hun taklet v\u00e6rforholdene godt. Hun gikk jevnt og hadde bare 12 korte pauser p\u00e5 maks ti minutter underveis.", "- Dagen etter marsjen hadde alle blemmer og s\u00e5r p\u00e5 beina. Jeg var litt flau, fordi jeg f\u00f8lte meg s\u00e5 fin. Jeg danset for dem p\u00e5 togperrongen. Det var litt simpelt gjort, sier Skogseid.", "Hun mener feilen mange gj\u00f8r, er \u00e5 kle seg for godt.", "- Jeg g\u00e5r i en tynn T-shorte i bomull, shorts, bomullssokker og sandaler - uansett v\u00e6r. Dessuten er det mange som g\u00e5r for hardt ut. S\u00e5 blir de slitne og m\u00e5 sette seg ned, sier Skogseid.", "Men 73-\u00e5ringen har ikke alltid v\u00e6rt like sprek. F\u00f8r 1992 var hun som folk flest. Men en ulykke i 1992 endret alt. P\u00e5 vei til jobb p\u00e5 hovedkj\u00f8kkenet p\u00e5 Haukeland universitetssykehus, ble hun p\u00e5kj\u00f8rt bakfra. Ulykken ga henne alvorlige skader i rygg og nakke.", "Medisinen ble fysisk aktivitet - f\u00f8rst turg\u00e5ing, s\u00e5 l\u00f8ping. Etter hvert ble hun ikke bare friskmeldt fra nakke- og ryggskaden, hun ble ogs\u00e5 en sv\u00e6rt habil l\u00f8per. Da hun var 60 \u00e5r l\u00f8p hun 5 km under Grete Waits-l\u00f8pet p\u00e5 20 minutter og 14 sekunder. Noen \u00e5r senere kom hun i m\u00e5l p\u00e5 halvmaraton p\u00e5 1.39.", "Men et uhell for fire \u00e5r siden satte en stopper for l\u00f8pingen.", "- Jeg falt ned en trapp, med hodet f\u00f8rst. Jeg m\u00e5tte ligge 17 dager p\u00e5 nevrokirurgen p\u00e5 Haukeland, sier Skogseid.", "Hun fikk beskjed om \u00e5 slutte \u00e5 jobbe og \u00e5 slutte \u00e5 g\u00e5 marsjer, men det ville hun ikke. Seks m\u00e5neder senere var hun tilbake p\u00e5 jobb som hjelpepleier p\u00e5 Strandebarmheimen, og noen m\u00e5neder senere gikk hun Nijmegen-marsjen og D\u00f8dsmarsjen. De har hun g\u00e5tt fast hvert \u00e5r de siste, henholdsvis, 15 og seks \u00e5rene.", "John Stensby var turleder for det norske f\u00f8lget p\u00e5 16 som gikk sammen med Skogseid under D\u00f8dsmarsjen. Han lar seg imponere av den spreke 73-\u00e5ringen.", "- Det st\u00e5r all mulig respekt av det hun gj\u00f8r. Hun fullf\u00f8rer med stil hvert \u00e5r, sier Stensby.", "Han forteller at D\u00f8dsmarsjen er en hard n\u00f8tt \u00e5 knekke.", "- Det er den t\u00f8ffeste turmarsjen jeg har g\u00e5tt. Den starter klokken 21 om kvelden, s\u00e5 n\u00e5r du har g\u00e5tt omtrent halveis, er klokken 07 om morgenen. Da er kroppen tr\u00f8tt og sliten, men s\u00e5 vet du at du har 5 mil igjen. I tillegg er det et veldig trangt og smalt smug som man skal gjennom i starten. Med 12 000 deltakere tar det minst 15 km f\u00f8r man kan g\u00e5 i et eget tempo, sier Stensby.", "Tim Bennett er president i Kondis, norsk organisasjon for kondisjonsidrett. Han synes det er en ekstremt god prestasjon av Skogseid \u00e5 gjennomf\u00f8re D\u00f8dsmarsjen.", "- Det \u00e5 g\u00e5 i s\u00e5 lang tid krever en del av hodet og at du er i grei form. N\u00e5r du er 73 \u00e5r i tillegg s\u00e5 er det en fantastisk prestasjon. Det er ikke sikkert at jeg hadde klart \u00e5 g\u00e5 den marsjen, sier Bennett.", "- Hva synes du om at hun g\u00e5r s\u00e5 langt if\u00f8rt sandaler?", "- Skal man l\u00f8pe eller g\u00e5 over s\u00e5 lang tid, s\u00e5 m\u00e5 man gj\u00f8re det med noe som er behagelig. Hva folk synes er behagelig, er individuelt, sier han.", "Skogseid selv har ikke tenkt til \u00e5 gi seg etter D\u00f8dsmarsjen. Neste post p\u00e5 programmet er Ormen Lange-marsjen i Trondheim l\u00f8rdag 20. september.", "- Den er bare 60 km, s\u00e5 det g\u00e5r nok veldig bra, sier Skogseid."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "6b3b7a0f8871f3ac1031731e8979348995e223919ed563265a42a4c0360a1617"}, {"field": "createtime", "value": "2016-08-02T15:18:26.000Z"}, {"field": "description", "value": "- Jeg kunne g\u00e5tt lengre, sier Nancy Skogseid, etter \u00e5 ha g\u00e5tt D\u00f8dsmarsjen p\u00e5 under ett d\u00f8gn."}, {"field": "dominantimage", "value": "http://www.adressa.no/incoming/article10022358.ece/BINARY/w980/Nordmenn.jpg"}, {"field": "dominantimagedimensions", "value": "980x980"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1f9a28b04392a02aa97a80284bfa4959a1ce2059.jpg?57e44e92"}, {"field": "dominantthumbnaildimensions", "value": "300x300"}, {"field": "heading", "value": ["Nancy (73) gikk 100 kilometer i sandaler -adressa.no", "Eldste kvinne", "- Synes jeg er litt spr\u00f8", "Skadet i alvorlig ulykke", "- T\u00f8ffeste turmarsjen", "- Fantastisk prestasjon"]}, {"field": "id", "value": "1f9a28b04392a02aa97a80284bfa4959a1ce2059"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-concept", "value": ["g\u00e5tt lengre", "l\u00f8p", "t\u00f8ffeste turmarsjen", "marsjen", "fantastisk prestasjon", "tim", "73-\u00e5ringen", "m\u00e5neder senere", "sandaler", "g\u00e5tt", "senere", "eldste kvinne"]}, {"field": "kw-entity", "value": ["strandebarmheimen", "haukeland", "kondis", "h\u00e5landsdalen", "t-shorte", "d\u00f8dsmarsj", "d\u00f8dsmarsjen"]}, {"field": "kw-location", "value": ["nijmegen", "belgia", "trondheim", "fusa", "bornem"]}, {"field": "kw-pageclass", "value": "article"}, {"field": "kw-person", "value": ["grete waits", "ormen lange", "nancy skogseid", "tim bennett", "john stensby"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10022358.ece/BINARY/w980/Nordmenn.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nancy (73) gikk 100 kilometer i sandaler"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10022391.ece"}, {"field": "publishtime", "value": "2014-08-17T19:30:13.000Z"}, {"field": "recs-articleid", "value": "10022391"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-08-17T19:30:13.000Z"}, {"field": "recs-rawtitle", "value": "Nancy (73) gikk 100 kilometer i sandaler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "teaser", "value": "- Jeg kunne g\u00e5tt lengre, sier Nancy Skogseid, etter \u00e5 ha g\u00e5tt D\u00f8dsmarsjen p\u00e5 under ett d\u00f8gn."}, {"field": "thumbnail", "value": "http://content-thumbnail.cxpublic.com/content/thumbnail200x150/1f9a28b04392a02aa97a80284bfa4959a1ce2059.jpg?57e44e92"}, {"field": "thumbnailfullheightdimensions", "value": "200x1915"}, {"field": "timestamp", "value": "2016-09-22T21:35:14.000Z"}, {"field": "title", "value": "Nancy (73) gikk 100 kilometer i sandaler"}, {"field": "url", "value": "http://www.adressa.no/sport/sprek/article10022391.ece"}, {"field": "urlhash", "value": "1f9a28b04392a02aa97a80284bfa4959a1ce2059"}], "score": 1.0801033, "siteId": "9222270286501375973", "id": "1f9a28b04392a02aa97a80284bfa4959a1ce2059"}

