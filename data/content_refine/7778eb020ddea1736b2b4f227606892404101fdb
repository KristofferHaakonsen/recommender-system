{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["S\u00f8rsamer", "samer", "samejubileet 2017", "Vindkraft", "Fosen", "\u00c5fjord", "Kommentar", "stein arne S\u00e6ther"]}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Midt p\u00e5 70-tallet fartet jeg og noen kamerater mye p\u00e5 kryss og tvers av Fosenhalv\u00f8ya. Vi overnattet ofte i avsidesliggende seterbuer som sto \u00e5pne. P\u00e5 en lang vintertur i retning Sela, p\u00e5 grensen mellom \u00c5fjord og Verran, fikk vi \u00f8ye p\u00e5 noe uvanlig; en gamme ved et lite vann som heter Langvatnet. Det ble et perfekt losji og en ny opplevelse for tre slitne ungdommer.", "Her ble jeg for f\u00f8rste gang klar over at det faktisk finnes samer og reindrift p\u00e5 Fosen. I oppveksten hadde jeg ikke forbundet samer med stort annet enn Finnmark og hermetiske Joika-kj\u00f8ttkaker. P\u00e5 turene v\u00e5re hadde vi riktignok reinskinn som liggeunderlag, men kunnskapen om s\u00f8rsamene var ikke-eksisterende. Den massive usynliggj\u00f8ringen av en tusen\u00e5rig og stolt kultur midt blant det vi kaller det norske, er nesten like ille som all uretten som er beg\u00e5tt mot samene.", "Da vi v\u00e5knet, etter frokost med knekkebr\u00f8d og smeltet sn\u00f8, kikket vi n\u00e6rmere p\u00e5 kartet og s\u00e5 at vi var p\u00e5 vei mot to markante fjell som begge hadde samiske navn: D\u00e5apma og Raassje. Lite ante vi at gamma vi sov i, var over hundre \u00e5r gammel og at her hadde den myteomspunne reineieren \u00abRik-Thomas\u00bb Jonassen ogs\u00e5 bodd. Det skulle jeg f\u00e5 h\u00f8re om mange \u00e5r senere.", "Men n\u00e5 var interessen og engasjementet vakt. P\u00e5 denne tiden, for f\u00f8rti \u00e5r siden, ble vi klar over at Forsvaret planla et stort skyte- og \u00f8vingsfelt midt i beiteomr\u00e5dene til s\u00f8rsamene. Vi skj\u00f8nte at reindriftsn\u00e6ringen levde p\u00e5 n\u00e5de, og fra sidelinjen ble vi byguttene med i kampen mot skytefelt p\u00e5 Nord-Fosen. Den p\u00e5gikk i \u00e5revis og ble vunnet i 1991. En av de mest aktive personene i denne striden var reindriftssamen Arvid J\u00e5ma.", "Les ogs\u00e5 portrettet med Arvid J\u00e5ma", "I dag er han i ferd med \u00e5 m\u00e5tte gi tapt for det neste store angrepet fra storsamfunnets side. Vindkraftutbyggingen i Storheia-omr\u00e5det, litt lenger vest p\u00e5 Fosen, vil bli Europas st\u00f8rste landbaserte anlegg. Det vil \u00f8delegge omtrent en tredjedel av vinterbeitene som J\u00e5ma-familiens reinflokk bruker. S\u00f8rsamenes sak er enn\u00e5 ikke behandlet av lagmannsretten, men taper de her, vil de bringe den inn for den internasjonale folkeretten.", "Les ogs\u00e5 kommentaren \"Farvel med Storheia\"", "Norge har undertegnet ILO-konvensjonen for urfolk, og det blir interessant \u00e5 se om domstolen i Haag mener at vi p\u00e5 Fosen ivaretar urfolks rett til \u00e5 bevare og videreutvikle sin egen kultur.", "Det var ikke selvsagt at kraftutbyggerne skulle f\u00e5 det som de ville p\u00e5 Storheia. Kanskje var de bare passelig tidlig ute da de fikk viljen sin hos Ola Borten Moe og Olje- og energidepartementet. I en tilsvarende sak, Kalvvatnan vindkraftverk p\u00e5 grensen mellom Nord-Tr\u00f8ndelag og Nordland, sa det samme departementet i fjor nei til utbygging, blant annet med henvisning nettopp til \u00abvernet folkeretten oppstiller for urfolks n\u00e6ringsut\u00f8velse\u00bb. Begrunnelsen inneholder ogs\u00e5 en oppsiktsvekkende anerkjennelse av at samenes spr\u00e5k og kultur er truet.", "Les ogs\u00e5 kommentaren \"Hva gj\u00f8r vi med all str\u00f8mmen?\"", "Mer enn femten \u00e5r etter overnattingen i gamma ble jeg bedre kjent med Arvid J\u00e5ma. I arbeidet med \u00abFosenboka\u00bb fulgte vi han og reinflokken gjennom vinter, v\u00e5r og h\u00f8st. Boernebahke kaller samene stedet som fra gammelt av har v\u00e6rt brukt til \u00e5 samle og vinterslakte reinen. Her hang dampende skrotter mellom grantr\u00e6rne, mens lassoen suste gjennom lufta mot reinen som sprang rundt og rundt p\u00e5 den hardtr\u00e5kkede sn\u00f8en.", "Noen m\u00e5neder senere var det kalving, og vi m\u00f8tte Arvid og onkelen Jakob Johnsen Boere i \u00e5fjordstraktene. Han hadde passert 80 \u00e5r, men tok seg kjappere frem enn oss. Ved b\u00e5let under en bergheller fikk vi h\u00f8re om da Jakob i yngre \u00e5r drev flere hundre reinsdyr fra R\u00f8ros, gjennom Jotunheimen og til Sogn. Og vi fikk historiene om storkaren \u00abRik-Thomas\u00bb som hadde flere tusen dyr over hele Fosen. Han ble til slutt funnet d\u00f8d sn\u00f8en, ranet og drept, eller bare frosset i hjel?", "N\u00e5 st\u00e5r samenes hundre\u00e5rsfeiring av det f\u00f8rste landsm\u00f8tet for d\u00f8ren. Trondheim blir stedet for en storstilt markering. N\u00e5r Arvid kommer tilbake fra jubileet, skal han og arvtakerne hans p\u00e5 nytt samle flokken ved Boernebahke for \u00e5 skille ut de dyrene som skal d\u00f8. Det er tross alt kj\u00f8ttet som gir levebr\u00f8d. Det er en tid for kamp, det er en tid for feiring, men oftest er det en tid for \u00e5 f\u00f8lge reinen.", "Anbefalt lesning: \"Samer s\u00f8r for midnattssola\" av Leif Braseth (Fagbokforlaget 2014)", "Les ogs\u00e5 om de viktigste samiske sakene i dag", "Les ogs\u00e5: Helt ekte same", "Les ogs\u00e5: Levanger-trio skal forske p\u00e5 s\u00f8rsamene"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "44d88cd469438da3975429bfe13571f532a1f4ecb88aca2fa5bdd8a4031cba3e"}, {"field": "createtime", "value": "2017-02-04T09:36:55.000Z"}, {"field": "description", "value": "For tjuefem \u00e5r siden vant s\u00f8rsamene en lang kamp mot storsamfunnet. Denne gangen er de i ferd med \u00e5 tape."}, {"field": "dominantimage", "value": "http://www.adressa.no/incoming/article14164315.ece/7m3zxf/ALTERNATES/w980-default/doc6ti26webf1wy9p513fd.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7778eb020ddea1736b2b4f227606892404101fdb.jpg?5895a0b7"}, {"field": "dominantthumbnaildimensions", "value": "300x169"}, {"field": "heading", "value": "Oppv\u00e5kning i en gamme p\u00e5 Fosen -adressa.no"}, {"field": "id", "value": "7778eb020ddea1736b2b4f227606892404101fdb"}, {"field": "keyword", "value": ["S\u00f8rsamer", "samer", "samejubileet 2017", "Vindkraft", "Fosen", "\u00c5fjord", "Kommentar", "stein arne S\u00e6ther"]}, {"field": "keywords", "value": "S\u00f8rsamer,samer,samejubileet 2017,Vindkraft,Fosen,\u00c5fjord,Kommentar,stein arne S\u00e6ther"}, {"field": "kw-category", "value": ["meninger", "pluss"]}, {"field": "kw-concept", "value": ["reinen", "gamme", "s\u00f8rsamer", "sak", "samer", "midt"]}, {"field": "kw-entity", "value": ["storheia", "fosen", "fosenhalv\u00f8ya", "europas", "\u00e5fjord og verran", "rik-thomas", "ola borten moe og olje", "s\u00e6ther", "jotunheimen", "vindkraft", "nord-tr\u00f8ndelag og nordland", "fagbokforlaget 2014", "boernebahke", "nord-fosen", "sela", "joika", "jonassen", "raassje", "langvatnet", "kalvvatnan", "sogn", "forsvaret", "fosenboka", "kommentar"]}, {"field": "kw-location", "value": ["r\u00f8ros", "finnmark", "\u00e5fjord", "haag"]}, {"field": "kw-pageclass", "value": "article"}, {"field": "kw-person", "value": ["leif braseth", "jakob johnsen boere", "ola borten moe", "arvid j\u00e5ma"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/incoming/article14164315.ece/7m3zxf/ALTERNATES/w980-default/doc6ti26webf1wy9p513fd.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppv\u00e5kning i en gamme p\u00e5 Fosen"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/02/03/Oppv%C3%A5kning-i-en-gamme-p%C3%A5-Fosen-14163221.ece"}, {"field": "pageclass", "value": null}, {"field": "publishtime", "value": "2017-02-03T15:35:30.000Z"}, {"field": "recs-articleid", "value": "14163221"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-02-03T15:35:30.000Z"}, {"field": "recs-rawtitle", "value": "Oppv\u00e5kning i en gamme p\u00e5 Fosen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "For tjuefem \u00e5r siden vant s\u00f8rsamene en lang kamp mot storsamfunnet. Denne gangen er de i ferd med \u00e5 tape."}, {"field": "thumbnail", "value": "http://content-thumbnail.cxpublic.com/content/thumbnail200x150/7778eb020ddea1736b2b4f227606892404101fdb.jpg?5895a0b7"}, {"field": "thumbnailfullheightdimensions", "value": "200x2258"}, {"field": "timestamp", "value": "2017-02-04T09:36:55.000Z"}, {"field": "title", "value": "Jeg v\u00e5knet i en gamme og skj\u00f8nte at det finnes samer p\u00e5 Fosen"}, {"field": "url", "value": "http://www.adressa.no/pluss/meninger/2017/02/03/Oppv%c3%a5kning-i-en-gamme-p%c3%a5-Fosen-14163221.ece"}, {"field": "urlhash", "value": "7778eb020ddea1736b2b4f227606892404101fdb"}], "score": 1.0615352, "siteId": "9222270286501375973", "id": "7778eb020ddea1736b2b4f227606892404101fdb"}

