{"fields": [{"field": "modifiedtime", "type": "time", "value": "2012-06-20T10:04:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det er en lei tendens til at man tenker at det finnes ideelle, ferdige ledere der ute som kan g\u00e5 rett inn og forvandle gr\u00e5stein til gull, uansett budsjettrammer. S\u00e5 enkelt er det ikke, p\u00e5peker f\u00f8rsteamanuensis og forsker Grete Wennes (bildet) ved H\u00f8gskolen i S\u00f8r-Tr\u00f8ndelag, som har tatt doktorgrad i ledelse av kulturinstitusjoner.", "Hun studerte blant annet Den Norske Opera og Oslo-Filharmonien i arbeidet med avhandlingen \u00abSkj\u00f8nnheten og udyret: Kunsten \u00e5 lede kunstorganisasjonen\u00bb. Konklusjonen er at jo sterkere eller mer kunnskapsintensive profesjoner man leder, jo vanskeligere er lederjobben. Som teatersjef kreves det at man b\u00e5de er en dyktig leder og en dyktig fagperson som kan lede det kreative teaterarbeidet.", "- Teatersjefen g\u00e5r inn i lederjobben for en relativt kort tidsperiode, bare fire \u00e5r, og vil bli kontinuerlig m\u00e5lt - ogs\u00e5 i pressen - i forhold til forestillingene, publikumsinteressen og \u00f8konomien. Det er en vanskelig jobb, og det er vanskelig \u00e5 finne en som har kompetanse p\u00e5 alle disse omr\u00e5dene p\u00e5 forh\u00e5nd. Egentlig er det ikke rimelig \u00e5 kreve det av s\u00f8kerne heller. Det inneb\u00e6rer ogs\u00e5 at det stilles spesielle krav til kompetansen til de som skal ansette denne personen, sier Wennes.", "M\u00e5 se de ansatte p\u00e5 teatret", "Tr\u00f8ndelag Teater har en toledermodell med egen direkt\u00f8r, men med teatersjefen som \u00f8verste leder.", "- Det betyr at teatersjefen ikke kan v\u00e6re \u00f8konomisk blind, p\u00e5peker Wennes.", "Hun tror ogs\u00e5 den rette teatersjefen m\u00e5 v\u00e6re god til \u00e5 forst\u00e5 lokale forhold.", "- Tr\u00f8ndelag Teater er unikt og har noen andre utfordringer enn man finner i andre byer og land. \u00c5 v\u00e6re teatersjef handler b\u00e5de om hvor god man er til \u00e5 lese teatret og om \u00e5 l\u00e6re \u00e5 kjenne de ansatte, som er den viktigste ressursen ved et teater. Det viktigste er evnen til \u00e5 f\u00e5 med seg folk. Hvor god man er som teatersjef, handler om hvor god man er til \u00e5 utvikle de ansatte, til \u00e5 utvikle teatret og ikke minst utvikle sin egen ledelse. Derfor er fire \u00e5r relativt kort tid i en slik jobb, mener Wennes.", "Samhold og gl\u00f8d", "Hun sier hun personlig mener Tr\u00f8ndelag Teater er best tjent med en sjef som g\u00e5r godt inn i lederteamet og som evner \u00e5 skape samhold og gl\u00f8d i staben.", "- Det er n\u00f8dvendig for \u00e5 skape vekst og utvikling ved en slik institusjon. Det er ikke sikkert det er de kjente kunstlederne som er det beste valget for \u00e5 oppn\u00e5 dette. Det kan like gjerne v\u00e6re mer ukjente navn, sier f\u00f8rsteamanuensen, som tror styret m\u00e5 gj\u00f8re mer enn \u00e5 lete i de vanlige bunkene med kandidater i jakten p\u00e5 en person som kan fylle s\u00e5 store sko som den neste teatersjefen blir tildelt."]}, {"field": "category0", "value": "kultur"}, {"field": "contenthash", "value": "a1a87db53430dc83e5a96415e29436a21d039e6d976567e6101e3068b7303582"}, {"field": "createtime", "value": "2017-03-01T19:13:34.000Z"}, {"field": "description", "value": "Forsker Grete Wennes mener det er naivt \u00e5 tro at man kan finne en fiks ferdig leder som behersker alle deler av det \u00e5 lede en institusjon som Tr\u00f8ndelag Teater."}, {"field": "dominantimage", "value": "http://www.adressa.no/incoming/article1270642.ece5/ALTERNATES/w980-default/Grete%20Wennes"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66d3a001186a8a7e99e06a518d0b3a6ef8929b58.jpg?59864c35"}, {"field": "dominantthumbnaildimensions", "value": "300x169"}, {"field": "heading", "value": "- Vanskelig \u00e5 finne en fiks ferdig sjef -adressa.no"}, {"field": "id", "value": "66d3a001186a8a7e99e06a518d0b3a6ef8929b58"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["lede", "teatersjef", "fiks ferdig sjef", "teater", "fiks ferdig"]}, {"field": "kw-entity", "value": ["den norske opera og oslo-filharmonien", "skj\u00f8nnheten", "den norske opera", "h\u00f8gskolen", "tr\u00f8ndelag teater"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": "grete wennes"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1270642.ece5/ALTERNATES/w980-default/Grete%20Wennes"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vanskelig \u00e5 finne en fiks ferdig sjef"}, {"field": "og-type", "value": "article"}, {"field": "og-url", "value": "http://www.adressa.no/kultur/article1169910.ece"}, {"field": "pageclass", "value": ["article"]}, {"field": "publishtime", "value": "2008-10-14T08:08:54.000Z"}, {"field": "recs-articleid", "value": "870731"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-10-14T08:08:54.000Z"}, {"field": "recs-rawtitle", "value": "- Vanskelig \u00e5 finne en fiks ferdig sjef -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Forsker Grete Wennes mener det er naivt \u00e5 tro at man kan finne en fiks ferdig leder som behersker alle deler av det \u00e5 lede en institusjon som Tr\u00f8ndelag Teater."}, {"field": "thumbnail", "value": "http://content-thumbnail.cxpublic.com/content/thumbnail200x150/66d3a001186a8a7e99e06a518d0b3a6ef8929b58.jpg?59864c35"}, {"field": "thumbnailfullheightdimensions", "value": "200x1260"}, {"field": "timestamp", "value": "2017-08-05T22:52:37.000Z"}, {"field": "title", "value": "- Vanskelig \u00e5 finne en fiks ferdig sjef"}, {"field": "url", "value": "http://www.adressa.no/kultur/article1169910.ece"}, {"field": "urlhash", "value": "66d3a001186a8a7e99e06a518d0b3a6ef8929b58"}], "score": 0.7775395, "siteId": "9222270286501375973", "id": "66d3a001186a8a7e99e06a518d0b3a6ef8929b58"}

