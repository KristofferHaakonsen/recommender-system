{"fields": [{"field": "modifiedtime", "type": "time", "value": "2013-04-09T11:39:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "\u2013 Barnebursdager blir mer og mer kommersielle. Men det er absolutt verdifullt med hjemmebursdag. Dessuten forteller mange barn at f\u00f8rste gang p\u00e5 McDonalds-bursdag var g\u00f8y, men den tredje gangen var det ikke like g\u00f8y, sier Erika Ravne Scott, som har doktorgrad p\u00e5 barnebursdager.", "Hun forteller at barnebursdager st\u00e5r sterkt i Nord-Europa og USA, andre steder er det ikke s\u00e5 farlig. Men \u00e5 bare droppe barnebursdagen er nesten uh\u00f8rt her til lands.", "\u2013 Det trenger ikke \u00e5 v\u00e6re s\u00e5 komplisert. Velg noen morsomme leker som barnet liker, la barna kose seg i et par timer, og s\u00e5 er de forn\u00f8yde, sier hun.", "Selv om stadig flere velger kj\u00f8pebursdag, mener Ravne Scott at dr\u00f8mmen om hjemmebursdag med nybakte boller og g\u00f8yale leker fremdeles st\u00e5r sterkt.", "\u2013 Mange f\u00f8ler de m\u00e5 komme med en forklaring n\u00e5r de velger kj\u00f8pebursdag, og understreke at det bare var i \u00e5r fordi ditt eller datt, sier hun.", "Og fremdeles feires de fleste barnebursdager hjemme \u2013 i hvert fall for de minste.", "LES OGS\u00c5:", "F\u00e5r ikke bl\u00e5se ut bursdagslys", "Skal man bli v\u00e6rende eller levere og g\u00e5 i bursdag?", "Barna som blir glemt i bursdagsselskap", "Ravne Scott synes godt foreldre kan v\u00e6re litt mer kreative n\u00e5r de skal planlegge barnebursdag. Og \u00f8nsker \u00e5 g\u00e5 imot kj\u00f8pepresset. En barnebursdag b\u00f8r v\u00e6re overkommelig b\u00e5de \u00e5 arrangere og \u00e5 delta i.", "\u2013 V\u00e6r kreativ uten \u00e5 overdrive. Det er jo ikke grenser for hvor gjennomf\u00f8rt ting skal v\u00e6re. Noen setter i gang et voldsomt apparat. Men mitt beste r\u00e5d er; keep it simple, sier hun.", "Ravne Scott tr\u00f8ster sm\u00e5barnsfamilier med at det er ok med Hello Kitty-tallerker og kopper i papp hvis det er det barnet \u00f8nsker. Enkelt og praktisk er det jo ogs\u00e5.", "\u2013 Men det g\u00e5r jo an \u00e5 kj\u00f8pe inn andre typer engangstallerker \u00f3g \u2013 kopper ogs\u00e5, eller billige plastvarianter som eventuelt kan pyntes med klistremerker, sier hun.", "Ofte finner noen et emne som blir en gjenganger for alle barnebursdagene p\u00e5 den avdelingen \u2013 som for eksempel karnevalsbursdag. Men ofte blir det morsommere n\u00e5r man varierer litt.", "\u2013 Men pass p\u00e5. Ikke alle har r\u00e5d til \u00e5 kj\u00f8pe nytt kostyme til hver barnebursdag i tillegg til gaven. Ikke velg noe som krever mye ekstra, r\u00e5der hun.", "I Ravne Scotts unders\u00f8kelse gikk det fram at bursdagsbordet er noe av det viktigste. Derfor kan d\u00e9t v\u00e6re et greit utgangspunkt n\u00e5r du skal planlegge bursdagen. Farger, ballonger og pynt er viktige stikkord. Og det skal v\u00e6re fint i barnets \u00f8yne, ikke bare mors og fars.", "\u2013 Det er viktig \u00e5 tenke p\u00e5 at bursdagen skal v\u00e6re fin for den som har bursdag. Derfor b\u00f8r man v\u00e6re lydh\u00f8r for bursdagsbarnets \u00f8nsker, sier hun.", "Hun sl\u00e5r ogs\u00e5 et slag for den tradisjonelle hvite papirduken og farger som barna kan bruke til \u00e5 tegne p\u00e5 duken. Kanskje har du noen koselige minner fra egne bursdagsselskaper som du kunne tenke deg \u00e5 videref\u00f8re til dine barn? For eksempel p\u00f8lsebu i stedet for utdeling ved bordet? Det er ikke s\u00e5 mye som skal til. Gi gjerne barna et par gullmynter hver som de kan handle for.", "LES OGS\u00c5:", "Dilemmaer n\u00e5r man slutter \u00e5 invitere alle", "M\u00f8dre finner kosenavn til barna", "M\u00e5 det enten v\u00e6re lekeland eller hjemmebursdag med penkl\u00e6r og hale p\u00e5 grisen? Slett ikke! En hjemmebursdag trenger slett ikke \u00e5 bli holdt hjemme engang. Hvis du kjenner h\u00e5ret gr\u00e5ne av tanken p\u00e5 ti viltre fire\u00e5ringer som l\u00f8per rundt i stuen, er det kanskje greiest for alle parter at du finner et alternativ som fungerer bedre for dere?", "\u2013 Hva med akebursdag eller sn\u00f8borgbursdag, eller rebuser og skattejakt ute i hagen, tipser Ravne Scott.", "Hvem har sagt at barnebursdag m\u00e5 v\u00e6re p\u00e5 ettermiddagen? \u00c5 vente i timevis p\u00e5 at bursdagen skal begynne kan v\u00e6re slitsomt b\u00e5de for bursdagsbarnet, gjestene og foreldrene som skal arrangere kalaset. Det kan v\u00e6re vel s\u00e5 koselig \u00e5 begynne dagen med feiring. Dette fungerer naturligvis best p\u00e5 fridager. Inviter gjerne barna til \u00e5 stille opp i pysj og server god frokost!", "Morsomt for barn i alle aldre, men kanskje ekstra aktuelt for seks\u00e5rsbursdagen? Hva med \u00e5 be alle kle seg ut som noe p\u00e5 barnets forbokstav. For eksempel kan gjestene i Pias bursdag kle seg ut som Pippi, popcorn, i pyjamas, pirat, politi, prest, persille... bare fantasien setter grenser. Ekstra morsomt er det jo om emnet er gjennomg\u00e5ende ogs\u00e5 for det som serveres \u2013 for eksempel pannekaker og p\u00e6rebrus.", "Frister det ikke \u00e5 ha huset fullt av sm\u00e5 krabater med h\u00f8yt aktivitetsniv\u00e5? Da kan hagebursdag v\u00e6re en god l\u00f8sning. Denne varianten passer nok best i sommerlige temperaturer p\u00e5 regnfrie dager, men med litt planlegging og overbygg i tilfelle nedb\u00f8r kan den la seg gj\u00f8re ellers ogs\u00e5. Dekk et koselig bord p\u00e5 terrassen eller i hagen, og la barna kose seg med hoppetau, kubbespill, s\u00e5pebobler og fotball.", "Det er noe magisk med \u00e5 sitte rundt et b\u00e5l inne i en lavvo. Det blir en slags hemmelig verden. Pinnebr\u00f8d, p\u00f8lser og kakao er fine serveringsforslag. Det finnes ogs\u00e5 egne b\u00e5lgryter for popkorn! Lavvoen kan settes opp hvor som helst \u2013 i hagen, i skogen eller ved sj\u00f8en. Noen steder kan du ogs\u00e5 leie den ferdig oppsatt. Passer til alle \u00e5rstider, men viktig \u00e5 si ifra p\u00e5 forh\u00e5nd s\u00e5 barna kommer passelig kledd.", "Dersom det er vann i n\u00e6rheten av der du bor, og isen er trygg p\u00e5 vinteren, kan bursdagen arrangeres i n\u00e6rmilj\u00f8et. Ellers i \u00e5ret har ishaller \u00e5pent for publikum, men da blir det betaling med i bildet. Passer kanskje best n\u00e5r barnet n\u00e6rmer seg skolealder. Ta med grill, termos og boller eller kake og lag en liten leirplass ved vannet hvor barna kan hvile seg og f\u00e5 p\u00e5fyll av energi mellom sk\u00f8yterundene.", "Barn elsker \u00e5 leke utend\u00f8rs til alle \u00e5rstider. Hva med \u00e5 la barnet ta med seg vennene sine til favorittstedet sitt? Her er det bare fantasien som setter grenser. Akebursdag, skogsbursdag, fjellklatrebursdag, lek i vannkanten-bursdag, lekeplassbursdag... Det viktigste er naturligvis \u00e5 s\u00f8rge for at barna er trygge og at det er nok voksne som hjelper til og passer p\u00e5. Enkel medbrakt mat og drikke er praktisk. Noen steder finnes ogs\u00e5 utend\u00f8rs anlegg til l\u00e5ns, og noen sp\u00f8r ogs\u00e5 om \u00e5 f\u00e5 l\u00e5ne barnehagens uteomr\u00e5de for slike bursdager.", "Har du adgang til \u00e5 l\u00e5ne skolens eller kommunens badebasseng i noen timer? Mange barn vil elske badebursdag, og ved \u00e5 ha sv\u00f8mmehallen alene, begrenser du b\u00e5de omfanget og gj\u00f8r gjengen mer sammensveiset. Det er en klar fordel om det er mange sv\u00f8mmedyktige voksne til stede, gjerne ogs\u00e5 noen som har drevet sv\u00f8mmeoppl\u00e6ring. Mange barn, s\u00e6rlig i barnehagealder, er ikke sv\u00f8mmedyktige enn\u00e5. Et tips her er \u00e5 l\u00e5ne et basseng som ikke er s\u00e6rlig dypt. Kanskje g\u00e5r det an \u00e5 l\u00e5ne en gymsal i n\u00e6rheten til litt servering, eller be om at barna blir levert mette. Garantert en bursdag som blir husket!", "Mange skoler leier ut gymsalen sin, og det kan v\u00e6re et godt alternativ om du ikke vil ha bursdagen hjemme eller utend\u00f8rs. Her kan barna virkelig springe fra seg uten at det gj\u00f8r noe! Arranger gjerne leker eller lag hinderl\u00f8ype. Pass p\u00e5 at alle kan v\u00e6re med, men det er lov til \u00e5 gi premier.", "Det er lov til \u00e5 ha pyjamasbursdag selv om gjestene ikke skal sove over. Og det kan v\u00e6re herlig befriende \u00e5 f\u00e5 leke i deilig mykt natt\u00f8y. Inviter gjerne med kosebamsen! Holdes bursdagen p\u00e5 ettermiddag/kveld er det jo lov til \u00e5 roe ned mot leggetid ogs\u00e5. H\u00f8ytlesning fra en spennende bok kan fungere godt!", "Har mamma eller pappa en spennende jobb? Sjekk om du f\u00e5r lov til \u00e5 arrangere bursdagen der, for eksempel i kantina. Et bes\u00f8k p\u00e5 politistasjon, brannstasjon, tv-kanal, museum eller noe annet kan v\u00e6re kjempespennende! Ekstra stas er det jo om det er mulig med en omvisning eller utpr\u00f8ving \u2013 utenom vanlig \u00e5pningstid. Kantinen p\u00e5 jobben kan uansett hvilken jobb du har v\u00e6re et bra sted for bursdagsfeiring, og ofte slipper du greit unna prismessig. \u00c5 f\u00e5 f\u00f8le seg stor er jo heller ingen dum id\u00e9 p\u00e5 bursdagen.", "Tenk at du kommer inn i en m\u00f8rk regnskog, det er lyder overalt, en slange henger ned fra taket, det serveres eksotiske frukter og kryper edderkopper p\u00e5 bordet. Vent litt, var det en l\u00f8ve? Ja, det var det. Tobias-l\u00f8ven! Utkledningsdrakter er en fin effekt her. Kanskje har dere noen barna kan bytte p\u00e5, eller dere ber om at barna kler seg ut f\u00f8r de kommer. Hvor langt du trekker temaet avgj\u00f8r du selv.", "Det var en gang... S\u00e5nn kan gjerne bursdagsinvitasjonen begynne. Gjestene kan kle seg ut som en eventyrfigur eller dere kan velge ett eventyr som skal v\u00e6re i fokus. Hva er barnets favoritt? Eventyr pleier jo \u00e5 v\u00e6re litt skumle f\u00f8r \u201dde levde lykkelig i alle sine dager\u201d, s\u00e5 den skumle rollen kan kanskje en av de voksne ha. Pass bare p\u00e5 at det ikke blir for skummelt. Server kandiserte epler til Sn\u00f8hvit, gr\u00f8t til Gullh\u00e5r eller la prinsessene pr\u00f8ve \u00e5 sove p\u00e5 erten for \u00e5 finne ut hvem som er ekte prinsesser. Her kan du gj\u00f8re mye g\u00f8y p\u00e5 en enkel m\u00e5te. Husk \u00e5 lese eventyr \u2013 gjerne under middagen!", "Hopp i havet og g\u00e5 planken! Det er ingen tvil om at mange sm\u00e5 elsker pirater og deres spennende verden. Lapp over \u00f8yet, hodeskalleskjerf knyttet rundt hodet og sj\u00f8r\u00f8verskutekake er gode forslag. Men h\u00f8ydepunktet for sm\u00e5 pirater er vel som regel jakten p\u00e5 den store gullskatten? Lag en morsom skattejakt enten inne eller ute, og la barna selv finne fram til den skjulte skattekisten som er full av gullpenger, smykker og rubiner \u2013 gjerne av den spiselige sorten!", "Har du en liten Liverpool-fan i heimen? Det er ikke bare pirater, prinsesser og superhelter som fungerer n\u00e5r det kommer til utkledningsbursdager. Det er ogs\u00e5 lov til \u00e5 invitere sm\u00e5 med- og motspillere til \u00e5 m\u00f8te opp i t-skjorte og shorts, eller favorittdrakten sin til feiring med fotballbanekake, heiarop og straffekonk!", "En gammel hit som aldri ser ut til \u00e5 g\u00e5 av moten. Og ikke uten grunn. Barn elsker \u00e5 kle seg ut. Enkelt ogs\u00e5 \u2013 for de fleste barn har jo ett eller annet de kan kle seg ut som. Her er b\u00e5de brannmenn, katter, prinsesser, krokodiller og cowboyer velkomne. Ekstra morsomt er det jo om de voksne ogs\u00e5 er utkledd. Tradisjonelt blir karneval feiret med pi\u00f1ata \u2013 kanskje et forslag til lek?", "Kanskje mest for jenter om du ikke har en gutt som liker \u00e5 g\u00e5 i kjole. Men guttene kan jo v\u00e6re prinser? Faktum er jo at mange sm\u00e5 jenter elsker \u00e5 kle seg opp som prinsesser i glitrende overd\u00e5dige kjoler. Ekstra stas blir det jo om kaken blir servert p\u00e5 flotte rosa tallerker og rosa brus serveres i glass med stett. Det er lov \u00e5 v\u00e6re skikkelig jente-jente p\u00e5 bursdagen!", "Pippi er en herlig karakter p\u00e5 mange m\u00e5ter. Hun er ogs\u00e5 herlig utradisjonell. Hva med \u00e5 la seg inspirere av henne? Spis kake f\u00f8rst (for det er jo best, maten kan vente til etterp\u00e5). La bursdagsbarnet gi gjestene hver sin gave og meld deg frivillig n\u00e5r barna skal kaste bl\u00f8tkake. For \u00e6rlig talt \u2013 hva er vel mer morsomt enn \u00e5 f\u00e5 lov til \u00e5 kaste kake i fjeset p\u00e5 noen? Eventuelt kan du jo ha blink... Gj\u00f8res veldig gjerne utend\u00f8rs med vannslange i n\u00e6rheten. Ellers har jo Pippi leken hvor det ikke er lov til \u00e5 v\u00e6re n\u00e6r gulvet. Bursdagsbarnet har kanskje lyst til \u00e5 kle seg ut som selveste Pippi \u00f3g?", "Yeeha! Den vesle sheriffen har bursdag og inviterer b\u00e5de banditter, byfolk og indianere til fest. Er bursdagen utend\u00f8rs er faren stor for at r\u00f8yksignaler blir sendt ut. Ellers er det ogs\u00e5 en fare for at gulltransporten med sjokoladegullpenger blir robbet underveis i feiringen. Vest er kult, det samme er bart og hatt \u2013 eller fj\u00e6r for dem som \u00f8nsker det. Kj\u00f8tt p\u00e5 grillen, pinnebr\u00f8d eller meksikansk gryte kan v\u00e6re serveringsforslag. Innslag av kaktuser, hester og krutt h\u00f8rer kanskje ogs\u00e5 med?", "Elsker barnet \u00e5 danse? Da kan discobursdag v\u00e6re tingen. Kom i dansekl\u00e6r og vrikk l\u00f8s under discokulen! La barnet velge musikk p\u00e5 forh\u00e5nd. Danseleken er et must her. P\u00e5 tide \u00e5 finne fram leggvarmerne og tyllskj\u00f8rtet? Ingen har sagt noe om at de voksne ikke f\u00e5r v\u00e6re med og danse gangnam style eller til Justin Bieber...", "Noen temaer fungerer best p\u00e5 bestemte tider av \u00e5ret. Halloweenbursdag, for eksmepel, kan v\u00e6re en knallsuksess for oktoberbarnet. Her er det mulig \u00e5 gj\u00f8re masse moro! Barn som har bursdag i julen kan jo ha nissefest, p\u00e5skebarn kan ha p\u00e5skekyllingfest og sommerbarn kan ha plaskebassengbursdag, sandslottbursdag eller s\u00e5peboblefest. Ta en titt p\u00e5 kalenderen og finn ut hva som kan v\u00e6re mest n\u00e6rliggende som tema. Det er ikke alltid negativt \u00e5 ha bursdag i ferier..."]}, {"field": "category0", "value": "familieogoppvekst"}, {"field": "contenthash", "value": "55fa82f7cae4393b228a2125f4ee1e1a92d9c97eb80e73c46a5ec585baff9982"}, {"field": "createtime", "value": "2015-03-24T21:26:01.074Z"}, {"field": "description", "value": "\u2013 Det trenger ikke \u00e5 v\u00e6re s\u00e5 komplisert, sier barnebursdagforsker."}, {"field": "dominantimage", "value": "http://www.adressa.no/incoming/article7368967.ece/ALTERNATES/w980-default/barnebursdag.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/014b4e1cf92dd13cba60ffa9640d1d80c8d66855.jpg?5973bf4f"}, {"field": "dominantthumbnaildimensions", "value": "300x169"}, {"field": "heading", "value": ["Slik lager du bursdagsfesten barna vil snakke lenge om -adressa.no", "- Velg noe som barnet liker", "Kreativitet foran pris", "Legg det lille ekstra i bursdagsbordet", "Tenk litt utenfor boksen", "20 tips til deg som vil v\u00e6re litt ekstra oppfinnsom", "Bursdagsfrokost", "Bokstavbursdag", "Hagebursdag", "Lavvobursdag", "Sk\u00f8ytebursdag", "Utebursdag", "Bassengbursdag", "Gymsalbursdag", "Pysjbursdag", "P\u00e5 jobben til mamma/pappa bursdag", "Jungelbursdag", "Eventyrbursdag", "Sj\u00f8r\u00f8verbursdag", "Fotballbursdag", "Karnevalsbursdag", "Prinsessebursdag", "Pippi-bursdag", "Cowboybursdag", "Discobursdag", "\u00c5rstidsbursdag"]}, {"field": "id", "value": "014b4e1cf92dd13cba60ffa9640d1d80c8d66855"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["la barna", "bursdag", "barn", "la barna kose"]}, {"field": "kw-entity", "value": ["tobias", "hello kitty", "gullh\u00e5r", "pippi", "mcdonalds", "nord-europa", "sn\u00f8hvit"]}, {"field": "kw-location", "value": ["liverpool", "pias"]}, {"field": "kw-pageclass", "value": "article"}, {"field": "kw-person", "value": ["justin bieber", "ravne scott", "erika ravne scott"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article7368967.ece/ALTERNATES/w980-default/barnebursdag.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik lager du bursdagsfesten barna vil snakke lenge om"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article7341327.ece"}, {"field": "pageclass", "value": ["article"]}, {"field": "publishtime", "value": "2013-04-09T09:56:27.000Z"}, {"field": "recs-articleid", "value": "7341327"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-04-09T09:56:27.000Z"}, {"field": "recs-rawtitle", "value": "Slik lager du bursdagsfesten barna vil snakke lenge om -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2013 Det trenger ikke \u00e5 v\u00e6re s\u00e5 komplisert, sier barnebursdagforsker."}, {"field": "thumbnail", "value": "http://content-thumbnail.cxpublic.com/content/thumbnail200x150/014b4e1cf92dd13cba60ffa9640d1d80c8d66855.jpg?5973bf4f"}, {"field": "thumbnailfullheightdimensions", "value": "200x2642"}, {"field": "timestamp", "value": "2017-07-22T21:10:39.000Z"}, {"field": "title", "value": "Slik lager du bursdagsfesten barna vil snakke lenge om"}, {"field": "url", "value": "http://www.adressa.no/familieogoppvekst/article7341327.ece"}, {"field": "urlhash", "value": "014b4e1cf92dd13cba60ffa9640d1d80c8d66855"}], "score": 0.4429688, "siteId": "9222270286501375973", "id": "014b4e1cf92dd13cba60ffa9640d1d80c8d66855"}

