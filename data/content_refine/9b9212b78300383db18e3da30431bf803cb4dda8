{"fields": [{"field": "modifiedtime", "type": "time", "value": "2012-06-20T08:34:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I den rette linjen mellom Domkirken og Munkholmen ble Ravnkloa liggende som Munkegatens allmenning etter at Cicignon streket opp sin byplan i 1681. Den brede fornemme gaten ble avsluttet i en jevn skr\u00e5ning ned mot fj\u00e6ra og b\u00f8d p\u00e5 en naturlig landingsplass for den alminnelige mann, like selvf\u00f8lgelig som at det var her b\u00e5de kong Haakon i 1906 og kong Harald i 1991 ankom byen.", "I det gamle Trondhjem, f\u00f8r 1681, hadde dette stedet ved fjorden neppe like fremhevet plass, men var mer \u00e5 betrakte som en avkrok med sm\u00e5 hus og brygger som sto hutrende med ryggen mot v\u00e6r og vind. Navnet er et av byens gamle uforklarte mysterier, og kan opprinnelig ha v\u00e6rt knyttet til en person eller like gjerne en bestemt g\u00e5rd. Peder Ravnklo ble skrevet med dette navnet i 1619, siden ble det ofte brukt om g\u00e5rdene vest for det som snart skulle bli byens sentrale allmenning, Ravnklobakken.", "Den ene Ravnklog\u00e5rden l\u00e5 oppe p\u00e5 bakken, der Thaulow-g\u00e5rden ble bygd i 1807, mens den lille eller nedre Ravnklog\u00e5rden var en adskilt eiendom p\u00e5 nordsiden, i en periode tidlig p\u00e5 1700-tallet eid av Tordenskiolds far, r\u00e5dmann Jan Wessel.", "Med Thaulow-g\u00e5rden, som ble reist av kj\u00f8pmann Peter Falch, begynte den ruvende og fornemme bybebyggelsen \u00e5 n\u00e6rme seg Ravnkloa. Etter at Olsenmoloen ble bygd og gjorde anl\u00f8p av st\u00f8rre b\u00e5ter mulig p\u00e5 nordsiden av byen, ble ogs\u00e5 bryggene langs fjorden bygd st\u00f8rre, slik at allmenningen fikk den bygningsmessige rammen den har i dag. Men selv om det ogs\u00e5 her etter hvert kom inn storkj\u00f8pmenn som n\u00e6rmeste nabo, var Ravnklobakken f\u00f8rst og fremst sm\u00e5folkets arena, med lang tradisjon for fiskehandel rett fra b\u00e5t. Med ny handelslovgivning f\u00f8rst i 1840-\u00e5rene ble det \u00e5pnet for torghandel p\u00e5 bakken, og salg av gr\u00f8nnsaker, spesielt fra Frosta, kom snart i gang. Frostingene fikk hevd p\u00e5 \u00f8stsiden av Ravnklobakken, mens fiskehandelen for det meste foregikk p\u00e5 vestsiden. Her fremb\u00f8d b\u00e5de byens egne fiskere og fiskerne fra de n\u00e6rmeste fjordbygdene fangster for salg, og konkurransen dem imellom utl\u00f8ste den lenge omtalte \u00abfiskerkrigen\u00bb i Trondheim p\u00e5 ettervinteren i 1851. Denne striden startet med at byfiskerne gikk l\u00f8s p\u00e5 bygdefiskerne med makt, \u00f8dela i tillegg redskap og skj\u00f8v b\u00e5tene deres p\u00e5 sj\u00f8en. Br\u00e5ket utviklet seg videre med oppt\u00f8yer rundt om i byen og urolighetene rettet seg etter hvert b\u00e5de mot borgerskap, politi og pengeutl\u00e5nere.", "Felles bruk av Ravnkloa med bygdefiskerne m\u00e5tte byfiskerne imidlertid finne seg i ogs\u00e5 for ettertiden. P\u00e5 Christian Eggens kjente maleri fra Ravnkloa i 1893 (Trondheim Kunstmuseum) skal det etter tradisjonen v\u00e6re flest \u00d8rlands-fiskere som ligger til lands til venstre i bildet, mens folk til h\u00f8yre stimler sammen om varene fra Frosta. En rekke av personene p\u00e5 maleriet er kjente skikkelser i datidens bybilde, men det ble tjenestepiken Jonetta Bjerkan hos fotograf Aune som fikk den mest sentrale plassen. Utenfor Ravnkloa var oppmudringen av den nye Bratt\u00f8ra allerede kommet langt og stasjonene for R\u00f8rosbanen og Mer\u00e5kerbanen anlagt p\u00e5 hver sin kunstige \u00f8y. Forbindelsen mellom de to stasjonene besto i en svingbro, som p\u00e5 bildet st\u00e5r vendt slik at Ravnklol\u00f8pet er \u00e5pent for b\u00e5ttrafikk.", "To \u00e5r etter at Christian Eggen malte dette bildet tok Erik Olsen en nesten like kjent fotografi av Ravnkloa fra Smith-brygga. P\u00e5 dette bildet kjenner man igjen kj\u00f8pmann O. Str\u00f8msem fra Eggens maleri, mens flere andre kj\u00f8pmenn, sild- og fiskeeksport\u00f8rer ved b\u00e5tene i fj\u00e6ra vitner om en utstrakt og n\u00e6r kontakt mellom fisker og oppkj\u00f8per.", "Etter dette mistet snart Ravnkloa sitt gamle preg av tradisjonell allmenning. Ravnklofj\u00e6ra forsvant med bygging av kai og utlegging av flytebrygge like etter \u00e5rhundreskiftet. Her, som ellers i Kanalen, ble det foretatt oppmudring for anl\u00f8p av st\u00f8rre b\u00e5ter. Utenfor ble Ravnklol\u00f8pet lukket for andre enn sm\u00e5, lave b\u00e5ter da det ble bygd fast jernbanebro omkring 1920. Fiskesalget p\u00e5 bakken ble drevet i regi av Trondhjems Fiskeriselskab fra 1896, men direktesalget fra b\u00e5t ble det likevel aldri slutt p\u00e5. I 1945 ble det reist en provisorisk fiskehall, som i 1960 ble erstattet av den fiskehallen som n\u00e5 etter en viss ventetid endelig har f\u00e5tt sin tidsmessige etterf\u00f8lger."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "7293f6190d1b98b2ad27f977c75ca253baa59c8846f1a747f1b75ffbb2c0e861"}, {"field": "createtime", "value": "2017-01-30T04:22:59.000Z"}, {"field": "description", "value": "Ravnkloa har favnet det meste som en av de sentrale m\u00f8teplasser i byen gjennom hundrevis av \u00e5r. Her ble selv fjorden tatt imot med \u00e5pne armer til Olsenmoloen ble lagt beskyttende opp ved midten av 1800-tallet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b9212b78300383db18e3da30431bf803cb4dda8.jpg?59988c00"}, {"field": "dominantthumbnaildimensions", "value": "256x256"}, {"field": "heading", "value": "Fast fisk og l\u00f8se fugler -adressa.no"}, {"field": "id", "value": "9b9212b78300383db18e3da30431bf803cb4dda8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "arts-and-entertainment"}, {"field": "kw-company", "value": "frosta"}, {"field": "kw-concept", "value": ["b\u00e5t", "fast fisk", "fisk", "byen", "l\u00f8se fugler"]}, {"field": "kw-entity", "value": ["ravnklog\u00e5rden", "ravnkloa", "harald", "aune", "tordenskiolds", "munkegatens", "bratt\u00f8ra", "kanalen", "o. str\u00f8msem", "eggens", "thaulow", "domkirken og munkholmen", "r\u00f8rosbanen og mer\u00e5kerbanen", "cicignon", "trondhjems fiskeriselskab", "trondheim kunstmuseum", "olsenmoloen", "ravnklobakken", "ravnklol\u00f8pet", "haakon", "\u00f8rlands"]}, {"field": "kw-location", "value": "smith"}, {"field": "kw-pageclass", "value": "article"}, {"field": "kw-person", "value": ["jan wessel", "jonetta bjerkan", "peder ravnklo", "erik olsen", "christian eggen", "peter falch"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fast fisk og l\u00f8se fugler"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article318482.ece"}, {"field": "pageclass", "value": ["article"]}, {"field": "publishtime", "value": "2000-11-29T23:00:00.000Z"}, {"field": "recs-articleid", "value": "848051"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-11-29T23:00:00.000Z"}, {"field": "recs-rawtitle", "value": "Fast fisk og l\u00f8se fugler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Ravnkloa har favnet det meste som en av de sentrale m\u00f8teplasser i byen gjennom hundrevis av \u00e5r. Her ble selv fjorden tatt imot med \u00e5pne armer til Olsenmoloen ble lagt beskyttende opp ved midten av 1800-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/9b9212b78300383db18e3da30431bf803cb4dda8.jpg?59988c00"}, {"field": "thumbnailfullheightdimensions", "value": "200x1002"}, {"field": "timestamp", "value": "2017-08-19T19:05:36.000Z"}, {"field": "title", "value": "Fast fisk og l\u00f8se fugler"}, {"field": "url", "value": "http://www.adressa.no/nyheter/trondheim/article318482.ece"}, {"field": "urlhash", "value": "9b9212b78300383db18e3da30431bf803cb4dda8"}], "score": 0.6955816, "siteId": "9222270286501375973", "id": "9b9212b78300383db18e3da30431bf803cb4dda8"}

