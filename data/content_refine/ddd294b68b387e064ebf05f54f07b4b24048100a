{"fields": [{"field": "modifiedtime", "type": "time", "value": "2012-06-18T10:17:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00f8ystein skogrand", "jurist"]}, {"field": "body", "value": ["Saken oppdateres.", "En av de som ble kjent i sin samtid for soning i gjeldsfengsel her i Norge, het Peder Kolseth.", "Han var medhjelper da den ber\u00f8mte kjeltringen Ole H\u00f8yland ranet Norges Banks filial i Kristiania i 1835.", "Utbyttet var 65.000 speciedaler, som i n\u00e5v\u00e6rende kroneverdi utgj\u00f8r ca 12 millioner kroner. H\u00f8yland ble d\u00f8mt til livsvarig fengsel, mens hans medhjelper ble d\u00f8mt til gjeldsfengsel.", "Dette innebar at Peder Kolseth m\u00e5tte sitte i fengsel til gjelda var betalt av ham selv eller hans familie. Det klarte han ikke, men banken valgte \u00e5 be om at Kolseth ble ben\u00e5det. Han ble l\u00f8slatt etter tolv og et halvt \u00e5r, uten at en skilling var betalt tilbake.", "Den gangen, som i dag, koster kriminalitet samfunnet store summer hvert \u00e5r. Og fortsatt er det slik at forbrytelser p\u00e5f\u00f8rer ofrene store lidelser.", "Gjennom soningen av dommen skal domfelte gj\u00f8re opp med samfunnet. Samtidig skal straffen ha en rehabiliterende funksjon for \u00e5 unng\u00e5 at den domfelte beg\u00e5r ny kriminalitet.", "I fengslene gj\u00f8res det derfor mye for \u00e5 hjelpe domfelte til \u00e5 skaffe bopel, arbeid, f\u00e5 utdanning og motivere til et lovlydig liv etter l\u00f8slatelsen.", "Det kan virke selvsagt at vinningsforbrytere burde f\u00e5 en oppfordring om tilbakebetaling, i tillegg til selve straffen.", "Men i \u00abStiftelsen Wayback \u2013 livet etter soning\u00bb ser vi at nettopp gjeldsbyrden bidrar til at domfelte beg\u00e5r nye straffbare forhold.", "De som l\u00f8slates mangler motivasjon for \u00e5 f\u00e5 jobb og st\u00e5 i jobb n\u00e5r de blir m\u00f8tt med aktiv kreditorp\u00e5gang.", "De fleste domfelte er ubemidlet og varig ut av stand til \u00e5 betjene gjelden. Betydelige trekk i l\u00f8nn og trygdeytelser f\u00f8rer til at domfelte lever p\u00e5 et eksistensminimum. Tilbakefall til ny kriminalitet er ofte resultatet.", "Dagens praksis knyttet til inndriving av gjeld f\u00e5r dessuten de fleste domfelte til \u00e5 oppleve at soningen fortsetter i lang tid etter l\u00f8slatelsen. Dette forteller de til Stiftelsen. De opplever gjeldsinndrivingen som et urimelig tillegg til selve straffedommen.", "Domfelte kan s\u00f8ke om gjeldsordning. I det ligger at de over en periode p\u00e5 minst fem \u00e5r kan f\u00e5 slettet gjelden hvis de overholder de vilk\u00e5r som settes.", "For mange domfelte er det sv\u00e6rt vanskelig \u00e5 oppn\u00e5 gjeldsordning n\u00e5r gjelden stammer fra straffbare forhold. Mange ordninger havarerer ogs\u00e5 fordi vilk\u00e5rene er strenge.", "Grunnvilk\u00e5ret er at gjeldsordning \u00abikke skal virke st\u00f8tende p\u00e5 andre skyldnere eller samfunnet for \u00f8vrig\u00bb.", "Betalingsmoralen er h\u00f8y blant folk flest. De som betaler sine forpliktelser skal ikke f\u00f8le at forbrytere slipper billig unna og blir gjeldsfrie etter noen f\u00e5 \u00e5r.", "Men det er grunn til \u00e5 reise sp\u00f8rsm\u00e5l om det sterke kreditorvernet, skyh\u00f8ye inkassosal\u00e6rer og meldinger om langtidsoverv\u00e5kning av krav, bidrar til \u00e5 bedre betalingsmoralen for de som er ute avstand til \u00e5 betjene gjelden.", "Behovet for \u00e5 bli ferdig med det straffbare forholdet etter l\u00f8slatelsen er stort.", "Begrensede muligheter for \u00e5 oppn\u00e5 ordning p\u00e5 gjeld, virker ikke s\u00e6rlig motiverende for de som \u00f8nsker et nytt liv uten kriminalitet.", "Det er derfor gode grunner til \u00e5 se n\u00e6rmere p\u00e5 reglene for gjeldsordning. Dette er ikke bare i domfeltes interesse. Ved \u00e5 \u00e5pne for mer fleksible ordninger, kan antallet ofre for straffbare handlinger reduseres.", "Samfunns\u00f8konomisk er det ogs\u00e5 mulig \u00e5 oppn\u00e5 en betydelig gevinst. For her handler det om et tiltak som b\u00e5de er fattigdomsbekjempende og kriminalitetsforebyggende.", "I siste Kriminalomsorgsmeldingen (St.meld.nr.37) reises problemstillingene, uten at det har medf\u00f8rt endringer s\u00e5 langt.", "Politisk er det mer legitimt \u00e5 argumentere for strengere straffer, og for at domfelte ikke skal oppn\u00e5 noen fordeler ved \u00e5 beg\u00e5 straffbare handlinger, herunder sletting av gjeld.", "Hvordan gikk det s\u00e5 med kjeltringen Ole H\u00f8yland? Han tok sitt liv p\u00e5 Akershus festning i 1848. Mange forhold utover en bunnl\u00f8s gjeld kan ha p\u00e5virket det valget.", "Samtidig er det liten tvil om at gjeldsproblemer kan f\u00f8re til depresjoner, motl\u00f8shet og til slutt selvmord.", "Fra midten av 1800-tallet og frem til i dag, er flere teorier og metoder utpr\u00f8vd for \u00e5 l\u00f8se g\u00e5ten \u00abkriminalitet\u00bb, uten s\u00e6rlig hell. Tilbakefallsprosenten til ny kriminalitet forblir stabilt h\u00f8y p\u00e5 over 50 prosent.", "Ved l\u00f8slatelser kan det derfor v\u00e6re grunn til \u00e5 rette mer fokus p\u00e5 de \u00f8konomiske rammene for det videre livet til domfelte \u2013 utenfor murene.", "I en tid hvor Europa vakler p\u00e5 en l\u00f8s \u00f8konomisk grunnmur, ser man hvilke bekymringer og problemer gjeldsbyrden skaper for mange mennesker \u2013 uten at straffbare forhold ligger i bunn.", "Stikkord er arbeidsledighet, manglende bolig, rus, og psykiatri \u2013 forhold som i noen tilfeller f\u00f8rer til kriminalitet.", "Gjeldsfengslet er h\u00f8yst levende, b\u00e5de innenfor og utenfor fengselsmurene."]}, {"field": "category0", "value": "meninger"}, {"field": "contenthash", "value": "62389c37e81701e05a9bc7ef5510f01bb6cd6b70dd2ee90ab9880adbde678f5c"}, {"field": "createtime", "value": "2014-10-28T09:35:41.933Z"}, {"field": "description", "value": "Ordningen med gjeldsfengsel ble opphevet i Norge i 1874. Begrunnelsen var at man fant det inhumant og lite effektivt. Men er gjeldsfengslet likevel h\u00f8yst levende i dag, bare med den forskjell at soningen foreg\u00e5r utenfor fengselsmurene?"}, {"field": "dominantimage", "value": "http://www.adressa.no/incoming/article2163770.ece5/ALTERNATES/w980-default/kronikk2905"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ddd294b68b387e064ebf05f54f07b4b24048100a.jpg?597cb75e"}, {"field": "dominantthumbnaildimensions", "value": "300x169"}, {"field": "heading", "value": "Gjeldsfengsel anno 2012 -adressa.no"}, {"field": "id", "value": "ddd294b68b387e064ebf05f54f07b4b24048100a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["straffen", "straffbare forhold", "kriminalitet", "domfelte", "gjeldsfengsel", "gjeld"]}, {"field": "kw-entity", "value": ["kristiania", "kriminalomsorgsmeldingen", "stiftelsen wayback"]}, {"field": "kw-location", "value": ["akershus", "europa"]}, {"field": "kw-pageclass", "value": "article"}, {"field": "kw-person", "value": ["ole h\u00f8yland", "peder kolseth", "norges banks"]}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2163770.ece5/ALTERNATES/w980-default/kronikk2905"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gjeldsfengsel anno 2012"}, {"field": "og-type", "value": "article"}, {"field": "og-url", "value": "http://www.adressa.no/meninger/article1829772.ece"}, {"field": "pageclass", "value": ["article"]}, {"field": "publishtime", "value": "2012-05-29T07:19:02.000Z"}, {"field": "recs-articleid", "value": "3134356"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-05-29T07:19:02.000Z"}, {"field": "recs-rawtitle", "value": "Gjeldsfengsel anno 2012 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Ordningen med gjeldsfengsel ble opphevet i Norge i 1874. Begrunnelsen var at man fant det inhumant og lite effektivt. Men er gjeldsfengslet likevel h\u00f8yst levende i dag, bare med den forskjell at soningen foreg\u00e5r utenfor fengselsmurene?"}, {"field": "thumbnail", "value": "http://content-thumbnail.cxpublic.com/content/thumbnail200x150/ddd294b68b387e064ebf05f54f07b4b24048100a.jpg?597cb75e"}, {"field": "thumbnailfullheightdimensions", "value": "200x1387"}, {"field": "timestamp", "value": "2017-07-29T16:27:10.000Z"}, {"field": "title", "value": "Gjeldsfengsel anno 2012"}, {"field": "url", "value": "http://www.adressa.no/meninger/article1829772.ece"}, {"field": "urlhash", "value": "ddd294b68b387e064ebf05f54f07b4b24048100a"}], "score": 1.1619964, "siteId": "9222270286501375973", "id": "ddd294b68b387e064ebf05f54f07b4b24048100a"}

