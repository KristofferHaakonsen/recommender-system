{"fields": [{"field": "modifiedtime", "type": "time", "value": "2016-11-30T13:41:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Det er bystyrepolitiker Stine Hostad for H\u00f8yre som reagerer p\u00e5 det hun kaller en usosial politikk. Hun mener at eiendomsskatten ikke tar hensyn til at fredete og vernede bygg ofte er dyrere \u00e5 vedlikeholde enn andre bygg.", "- Trondheim kommune tar ikke ansvar for egne avgj\u00f8relser eller p\u00e5legg: eierne betaler mesteparten av kostnadene ved kulturminnevernet, ogs\u00e5 for bygg de ikke har bruk for, sier Hostad.", "Hun g\u00e5r inn for \u00e5 fjerne eiendomsskatten b\u00e5de p\u00e5 vernede og fredete bygg i kommunen.", "LES OGS\u00c5: Eiendomsskatten \u00f8kes", "LES OGS\u00c5: Dette blir dyrere og billigere fra nytt\u00e5r", "LES OGS\u00c5: Waage angrep h\u00f8yresiden", "LEDER: Usosial skatt vil best\u00e5", "Eiendomsskatten er i dag p\u00e5 5,2 promille, og har et bunnfradrag p\u00e5 500 000 kroner. Boligverdien kommunen tar utgangspunkt i er taksteringer gjort i 2002. Det betyr at en bolig vurdert til to millioner kroner, vil f\u00e5 en eiendomsskatt p\u00e5 7200 kroner i \u00e5ret. Dette mener Hostad er penger som det hadde v\u00e6rt bedre \u00e5 bruke p\u00e5 vedlikehold.", "Det paradoksale i det hele, mener H\u00f8yre-politikeren, blir tydeliggjort ved at bygg som staten eier er fritatt for denne skatten.", "- Staten har fritatt seg selv fra eiendomsskatt p\u00e5 alle bygg som den eier. Samtidig p\u00e5legger Trondheim kommune mye vedlikehold p\u00e5 vernede og fredete bygg. N\u00e5r man verner bygg legger man listen for kostnader veldig mye h\u00f8yere. Det er veldig arrogant ikke \u00e5 ta hensyn til dette, sier Hostad.", "Adressa.no har v\u00e6rt i kontakt med eiere av bygninger som er vernet eller fredet. \u00c9n av dem ansl\u00e5r at det ofte koster tre til fire ganger s\u00e5 mye \u00e5 bevare et hus akkurat slik det er, i stedet for \u00e5 bygge om eller bygge nytt.", "Historiker Terje Bratberg kjenner ogs\u00e5 til problemstillingen. Han har selv opplevd at vedlikehold av historiske bygg kan v\u00e6re dyrt. Da Fortidsminneforeningen m\u00e5tte bytte en s\u00e5kalt syllstokk, det vil si den nederste laftede stokken i en vegg, p\u00e5 g\u00e5rden Jorlia i Rennebu for noen \u00e5r tilbake, kom regningen p\u00e5 hele 400 000 kroner.", "- Det blir som regel dyrt n\u00e5r du skal gj\u00f8re noe, fordi du m\u00e5 ha helt topp h\u00e5ndtverkere. Arbeidet m\u00e5 ogs\u00e5 gj\u00f8res etter antikvariske prinsipper, du m\u00e5 ha riktige materialer og s\u00e5 videre. Det blir en helt annen regning enn ved annet vedlikehold, sier Bratberg.", "Han mener fritak fra eiendomsskatt f\u00f8rst og fremst vil v\u00e6re et enkelt grep for \u00e5 lette p\u00e5 utgiftene ved \u00e5 eie et fredet bygg, der restriksjonene p\u00e5 ombygging er st\u00f8rst.", "Ogs\u00e5 riksantikvaren har sendt brev til landets kommuner, hvor det bes om at eiendommer av historisk verdi fritas for skatten.", "- Etter v\u00e5rt syn b\u00f8r ogs\u00e5 de eiendommer kommunen selv har regulert til bevaring etter plan- og bygningsloven ogs\u00e5 omfattes av fritakshjemmelen. Her p\u00e5legges eieren ogs\u00e5 strenge restriksjoner som b\u00e6rer av kommunens egen kulturarv, som i mange tilfeller har nasjonal verdi og derav er i fredningsklasse, st\u00e5r det i brevet, som blant annet er sendt til ordf\u00f8rer Rita Ottervik i 2010.", "Totalt ansl\u00e5r Hostad at rundt 1300 bygg i Trondheim enten er vernet eller fredet.", "- \u00c5 fjerne eiendomsskatten p\u00e5 disse vil ha st\u00f8rre betydning for eierne av de ber\u00f8rte bygningene, enn for Trondheims budsjettbalanse, argumenterer hun.", "Arbeiderpartiet er ikke enig, og mener det stikk motsatte.", "- Hvis vi tar utgangspunkt i at hver eier av en vernet eller fredet bolig f\u00e5r 5000 kroner i eiendomsskatt, er ikke dette en veldig stor utgift for den enkelte. For kommunen er dette imidlertid en inntektskilde p\u00e5 6,5 millioner kroner. Det utgj\u00f8r rundt 20 l\u00e6rerstillinger, sier kommunalr\u00e5d Geir Waage i Arbeiderpartiet.", "Waage ser det paradoksale i at staten ikke betaler eiendomsskatt, og mener det ikke er tvil om at det er en form for forskjellsbehandling.", "Kommunalr\u00e5den mener imidlertid at bevaring av kulturarven er et nasjonalt ansvar, og mener staten b\u00f8r ta en god del av regningen gjennom st\u00f8tteordninger for eierne av vernede og fredete bygg, heller enn at kommunen skal ta regningen gjennom skattelette.", "- Det er viktig at samfunnet legger til rette for \u00e5 bevare kulturarven. Men n\u00e5r det gjelder eiendomsskatten, mener vi at det blir feil virkemiddelbruk. Det viktigste er \u00e5 ha gode st\u00f8tteordninger, b\u00e5de for vedlikehold og oppussing, fortsetter Waage.", "Ordningen hvor man i dag kan s\u00f8ke om pengest\u00f8tte til \u00e5 gj\u00f8re utbedringer p\u00e5 historiske bygg, er f\u00f8rst og fremst gjennom Kulturminnefondet. Huseierne adressa.no har snakket med, mener imidlertid dette er en rigid og veldig byr\u00e5kratisk vei \u00e5 g\u00e5 og at det gir lite forutsigbarhet i forhold til om man faktisk f\u00e5r dekket utgiftene.", "Waage skj\u00f8nner kritikken.", "- Huseierne har en legitim innvending. Man er n\u00f8dt til \u00e5 ha fleksibilitet. Det er et nasjonalt ansvar at man klarer \u00e5 ta vare p\u00e5 byggene. Derfor m\u00e5 man ha mye mer stabile rammer. Da b\u00f8r det nok ogs\u00e5 v\u00e6re flere typer st\u00f8tteordninger enn bare Kulturminnefondet man kan s\u00f8ke, sier Waage.", "Han forteller at kommunen har bestilt en utrededning rundt st\u00f8tteordningene som finnes, for \u00e5 gj\u00f8re det klart om det er andre ordninger enn bare s\u00f8knad til Kulturminnefondet som kan benyttes."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "0d50ab831c9c72227e1d17e722b6f12bbbe799b3b920e7a482d635435649642b"}, {"field": "createtime", "value": "2017-03-21T06:39:48.000Z"}, {"field": "description", "value": "H\u00f8yre mener eiendomsskatten stjeler penger som kunne v\u00e6rt brukt p\u00e5 vedlikehold."}, {"field": "dominantimage", "value": "http://www.adressa.no/incoming/article2128178.ece5/ALTERNATES/w980-default/eiendom_montasje2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c60a961cacc324246c09cfdd52c02075eb427993.jpg?5960a103"}, {"field": "dominantthumbnaildimensions", "value": "300x169"}, {"field": "heading", "value": ["Vil fjerne eiendomsskatten p\u00e5 vernede og fredete bygg -adressa.no", "Staten fritatt for skatt", "- Tre til fire ganger s\u00e5 dyrt", "Arbeiderpartiet uenig", "Tungvint s\u00f8keprosess"]}, {"field": "id", "value": "c60a961cacc324246c09cfdd52c02075eb427993"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "home-and-garden"}, {"field": "kw-concept", "value": ["eie", "kommune", "fjerne eiendomsskatten", "bygg", "eiendomsskatt", "fredet bygg", "fredet"]}, {"field": "kw-entity", "value": ["h\u00f8yre", "hostad", "stine hostad for h\u00f8yre", "jorlia", "fortidsminneforeningen", "kulturminnefondet", "arbeiderpartiet"]}, {"field": "kw-location", "value": ["rennebu", "trondheim"]}, {"field": "kw-pageclass", "value": "article"}, {"field": "kw-person", "value": ["terje bratberg", "stine hostad", "rita ottervik", "geir waage"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article2128178.ece5/ALTERNATES/w980-default/eiendom_montasje2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil fjerne eiendomsskatten p\u00e5 vernede og fredete bygg"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2012/01/09/Vil-fjerne-eiendomsskatten-p%C3%A5-vernede-og-fredete-bygg-842795.ece"}, {"field": "pageclass", "value": ["article"]}, {"field": "publishtime", "value": "2012-01-09T14:30:12.000Z"}, {"field": "recs-articleid", "value": "842795"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2012-01-09T14:30:12.000Z"}, {"field": "recs-rawtitle", "value": "Vil fjerne eiendomsskatten p\u00e5 vernede og fredete bygg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "H\u00f8yre mener eiendomsskatten stjeler penger som kunne v\u00e6rt brukt p\u00e5 vedlikehold."}, {"field": "thumbnail", "value": "http://content-thumbnail.cxpublic.com/content/thumbnail200x150/c60a961cacc324246c09cfdd52c02075eb427993.jpg?5960a103"}, {"field": "thumbnailfullheightdimensions", "value": "200x2225"}, {"field": "timestamp", "value": "2017-07-08T09:08:19.000Z"}, {"field": "title", "value": "Vil fjerne eiendomsskatten p\u00e5 vernede og fredete bygg"}, {"field": "url", "value": "http://www.adressa.no/nyheter/okonomi/2012/01/09/Vil-fjerne-eiendomsskatten-p%c3%a5-vernede-og-fredete-bygg-842795.ece"}, {"field": "urlhash", "value": "c60a961cacc324246c09cfdd52c02075eb427993"}], "score": 1.0024618, "siteId": "9222270286501375973", "id": "c60a961cacc324246c09cfdd52c02075eb427993"}

