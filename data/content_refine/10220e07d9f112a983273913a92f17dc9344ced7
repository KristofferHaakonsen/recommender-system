{"fields": [{"field": "modifiedtime", "type": "time", "value": "2017-02-03T08:10:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Domstolene", "juryordningen", "Norges lover"]}, {"field": "author", "value": ["aage rundberget", "f\u00f8rstelagmann(pensj)"]}, {"field": "body", "value": ["Saken oppdateres.", "Med avtalen av 19. januar 2017 mellom H\u00f8yre, Fremskrittspartiet og Kristelig Folkeparti om lagmannsrettens sammensetning ved behandlingen av straffesaker, st\u00e5r en s\u00e6regen politisk symbolsak for fall. Stortingets historiske p\u00e5legg til regjeringen av 8. juni 2015, om \u00e5 fremme lovforslag til opphevelse av juryordningen, er med denne avtalen oppfylt.", "LES OGS\u00c5: Sannheten om Rinnans henrettelse", "Hvordan kan det ha seg at denne gammelmodige, tungvinte og rettssikkerhetsmessig tvilsomme prosessordningen har overlevd i 130 \u00e5r? Dette ikke minst p\u00e5 bakgrunn av at gjentatte sp\u00f8rreunders\u00f8kelser blant fagdommere og lekdommere med erfaring fra b\u00e5de jury og meddomsrett har vist en klar preferanse for meddomsretten, som en mer tidsmessig og betryggende behandlingsform.", "Helt siden Straffeprosessloven av 1887 ble vedtatt, da jurysystemet ble innf\u00f8rt, har ordningen v\u00e6rt debattert og flikket p\u00e5. Det sterkeste og \u2013 trodde mange \u2013 avgj\u00f8rende anslaget mot juryen kom med straffeprosesslovkomiteens innstilling av 1969. Til og med Venstre-h\u00f8vdingen Lars Ramndal, medlem av lovkomiteen og mange\u00e5rig formann i Stortingets justiskomit\u00e9, gikk sterkt inn for \u00e5 avvikle juryordningen.", "Tilfeldigheter gjorde at komit\u00e9innstillingen fra 1969 ikke ble fulgt opp. To regjeringer, den ene fra Arbeiderpartiet og den andre borgerlig, hadde i prinsippet godkjent lovreformen, men m\u00e5tte g\u00e5 av f\u00f8r lovarbeidet var sluttf\u00f8rt. Den femte justisministeren som fikk saken, den ellers reformvillige Inger Louise Valle, valgte \u00e5 frede juryen. Hovedbegrunnelsen var \u2013 som tidligere \u2013 at juryen hadde v\u00e6rt en viktig del av v\u00e5rt folkestyre og at lekdommerelementet ikke ville komme til sin fulle rett under innflytelse av fagdommerne i en stor meddomsrett. At skyldsp\u00f8rsm\u00e5let ble avgjort i hemmelighet og uten skriftlig begrunnelse fikk s\u00e5 v\u00e6re.", "Fikk du med deg denne kronikken: Hva gj\u00f8r vi n\u00e5r nyhetsbildet preges av kamper om fakta?", "Den neste omfattende behandlingen av jurysp\u00f8rsm\u00e5let fikk vi i NOU 1992:28, som foreslo en alminnelig to-instans behandling av straffesaker. Etter forslaget skulle skyldsp\u00f8rsm\u00e5let i alle straffesaker f\u00f8rst avgj\u00f8res i herreds/byrett (n\u00e5 tingrett) og med adgang til \u2013 p\u00e5 n\u00e6rmere vilk\u00e5r \u2013 ny behandling i lagmannsretten som meddomsrett. Kravet om to-gangers behandling av skyldsp\u00f8rsm\u00e5let hadde presset seg fram, i f\u00f8rste rekke som f\u00f8lge av utviklingen under Den Europeiske Menneskerettighetskonvensjon. Men juryen overlevde ogs\u00e5 denne runden, med hovedsakelig samme argumenter som tidligere. At frav\u00e6r av begrunnelse for juryens skyldavgj\u00f8relse muligens kunne v\u00e6re konvensjonsstridig, ble satt p\u00e5  spissen f\u00f8rst mange \u00e5r senere.", "Jurybehandling skulle forbeholdes kun de alvorligste straffesakene, n\u00e6rmere bestemt de med strafferamme p\u00e5 fem, senere seks \u00e5rs fengsel. Dermed fikk vi den underlige situasjonen at skyldsp\u00f8rsm\u00e5let i alle straffesaker skulle behandles av tingretten som meddomsrett med skriftlig begrunnelse, mens det i lagmannsretten skulle avgj\u00f8res av juryen i hemmelighet og uten skriftlig begrunnelse. Og \u2013 som for \u00e5 gj\u00f8re systemet enda mer haltende \u2013 ble det bestemt at ved annen gangs behandling i lagmannsretten i saker hvor juryens kjennelse var satt til side, skulle lagmannsretten settes som meddomsrett.", "Nyordningen ble mildt sagt lite vellykket, b\u00e5de prinsipielt og praktisk. Men et lojalt dommerkorps tilpasset seg systemet uten h\u00f8ylytte protester, dog var det enkelte dommere som tok bladet fra munnen og offentlig kritiserte den prosessordningen man var p\u00e5lagt \u00e5 praktisere. Justisdepartementet inns\u00e5 vel ogs\u00e5 systemets svakheter og bidro etter hvert med ulike lovforslag med det form\u00e5l \u00e5 begrense bruken av jury, slik at lagmannsrettene n\u00e5 til sammen behandler bare om lag 300 jurysaker \u00e5rlig. Kravet om skriftlig begrunnelse for skyldavgj\u00f8relser ble gradvis sterkere, s\u00e6rlig som f\u00f8lge av internasjonale konvensjonsforpliktelser. H\u00f8yesterett s\u00f8rget for \u00e5 unng\u00e5 \u00e5pen konvensjonsstrid ved \u00e5 innfortolke en plikt til etterf\u00f8lgende begrunnelse av juryens avgj\u00f8relse som ikke f\u00f8lger av straffeprosessloven. Og de europeiske land som fremdeles bekjenner seg til juryordningen, senket skuldrene da Menneskerettighetsdomstolen i 2010 \u00abfredet\u00bb jurysystemet forutsatt at de rette besvergelser blir brukt slik at konvensjonens krav til \u00abrettferdig rettergang\u00bb kan sies \u00e5 v\u00e6re oppfylt.", "Les ogs\u00e5 debattinnlegget: Vanlig norsk mager kost f\u00f8rte til at jeg ble 120 kg. N\u00e5 spiser jeg det ekspertene sier er farlig, og har f\u00e5tt et nytt liv!", "Men forholdene her hjemme ble ikke ryddigere med dette. Snarere \u00f8kte frustrasjonen hos lagdommerne, som ble p\u00e5lagt \u00e5 skrive en etterf\u00f8lgende begrunnelse for det man antok m\u00e5tte v\u00e6re grunnlaget for juryens skyldavgj\u00f8relse. S\u00e6rlig skulle man forklare avgj\u00f8relsens \u00abspringende punkt\u00bb, forutsatt at noe slikt var \u00e5 finne. Straffesaksbehandlingen i lagmannsrettene kunne ikke drive videre i denne retning, med sinnrike p\u00e5legg fra H\u00f8yesterett i den hensikt \u00e5 reparere svakhetene ved jurysystemet. Og Justisdepartementet gjorde som Fanden og nedsatte nok en komit\u00e9 til utredning av juryordningen.", "\u00abJuryutvalget\u00bb (NOU 2011:13) delte seg, ikke uventet, i vurderingen av juryens eksistensberettigelse. Frustrasjonen \u00f8kte og spredde seg langt inn i politikernes rekker. At justiskomiteen i denne situasjonen \u00abtok grep\u00bb, og s\u00f8rget for at Stortinget bestilte et lovforslag for avvikling av juryordningen til fordel for stor meddomsrett, var derfor h\u00f8yst betimelig.", "Fikk du med deg denne kommentaren: Vil du akseptere at det tar over ett \u00e5r for \u00e5 f\u00e5 levert en vare eller tjeneste du har krav p\u00e5?", "Det var etter politisk initiativ fra Johan Sverdrup og Venstre at juryen for mer enn 130 \u00e5r siden ble innf\u00f8rt som en viktig symbolsak i kampen mot embetsmannsstaten. Og det er v\u00e5re folkevalgte som n\u00e5 fortjenstfullt har tatt konsekvensen av at juryen har tapt sin verdi som symbolsak og som redskap for videreutvikling av folkestyret."]}, {"field": "category0", "value": "meninger"}, {"field": "contenthash", "value": "3312d2686ce5476d9dc08d1bac0e4081d3ec33e19717265a625bd2f5f2659316"}, {"field": "createtime", "value": "2017-02-03T08:13:28.000Z"}, {"field": "description", "value": "Juryordningen ble innf\u00f8rt som en viktig sak i kampen mot embetsmannsstaten for 130 \u00e5r siden. N\u00e5 st\u00e5r den for fall etter \u00e5 ha overlevd en rekke fors\u00f8k p\u00e5 \u00e5 f\u00e5 den fjernet."}, {"field": "dominantimage", "value": "http://www.adressa.no/meninger/article14156151.ece/os8q6w/ALTERNATES/w980-default/spca055b"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/10220e07d9f112a983273913a92f17dc9344ced7.jpg?5969e3df"}, {"field": "dominantthumbnaildimensions", "value": "300x169"}, {"field": "heading", "value": "Juryordningen \u2013 en symbolsak st\u00e5r for fall -adressa.no"}, {"field": "id", "value": "10220e07d9f112a983273913a92f17dc9344ced7"}, {"field": "keyword", "value": ["Domstolene", "juryordningen", "Norges lover"]}, {"field": "keywords", "value": "Domstolene,juryordningen,Norges lover"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["skriftlig begrunnelse", "jury", "behandler", "juryordningen"]}, {"field": "kw-entity", "value": ["menneskerettighetsdomstolen", "fanden", "norges", "johan sverdrup og venstre", "straffeprosessloven", "justisdepartementet", "arbeiderpartiet", "venstre", "h\u00f8yre", "fremskrittspartiet og kristelig folkeparti", "stortinget", "kristelig folkeparti", "h\u00f8yesterett", "rinnans", "den europeiske menneskerettighetskonvensjon"]}, {"field": "kw-pageclass", "value": "article"}, {"field": "kw-person", "value": ["lars ramndal", "inger louise valle", "johan sverdrup"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14156151.ece/os8q6w/ALTERNATES/w980-default/spca055b"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Juryordningen \u2013 en symbolsak st\u00e5r for fall"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/02/03/Juryordningen-%E2%80%93-en-symbolsak-st%C3%A5r-for-fall-14156152.ece"}, {"field": "pageclass", "value": ["article"]}, {"field": "publishtime", "value": "2017-02-03T08:10:38.000Z"}, {"field": "recs-articleid", "value": "14156152"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-02-03T08:10:38.000Z"}, {"field": "recs-rawtitle", "value": "Juryordningen \u2013 en symbolsak st\u00e5r for fall -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Juryordningen ble innf\u00f8rt som en viktig sak i kampen mot embetsmannsstaten for 130 \u00e5r siden. N\u00e5 st\u00e5r den for fall etter \u00e5 ha overlevd en rekke fors\u00f8k p\u00e5 \u00e5 f\u00e5 den fjernet."}, {"field": "thumbnail", "value": "http://content-thumbnail.cxpublic.com/content/thumbnail200x150/10220e07d9f112a983273913a92f17dc9344ced7.jpg?5969e3df"}, {"field": "thumbnailfullheightdimensions", "value": "200x1733"}, {"field": "timestamp", "value": "2017-07-15T09:43:59.000Z"}, {"field": "title", "value": "Juryordningen \u2013 en symbolsak st\u00e5r for fall"}, {"field": "url", "value": "http://www.adressa.no/meninger/2017/02/03/Juryordningen-%e2%80%93-en-symbolsak-st%c3%a5r-for-fall-14156152.ece"}, {"field": "urlhash", "value": "10220e07d9f112a983273913a92f17dc9344ced7"}], "score": 1.3043971, "siteId": "9222270286501375973", "id": "10220e07d9f112a983273913a92f17dc9344ced7"}

