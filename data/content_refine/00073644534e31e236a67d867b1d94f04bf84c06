{"fields": [{"field": "modifiedtime", "type": "time", "value": "2017-05-11T17:24:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Kj\u00f8kkenveien", "Lars Lian", "Ole Jacob Hoel", "mat", "17. mai"]}, {"field": "author", "value": ["ole jacob hoel", "lars lian"]}, {"field": "body", "value": ["- Dette m\u00e5 vel v\u00e6re noe mer forseggjort enn maten hjemme den gang, tenker vi, mens aspargesen gir fra seg et forn\u00f8yd knekk da vi biter over Bocuse d'Or-heltens lompe-spesial, drysset med revet pepperrot, kaviar og aspargesskudd.", "Men uansett, for Christopher er laks og asparges klokkeklare favoritter p\u00e5 konfirmasjoner, 17. mai og andre festdager i mai. Og jordb\u00e6r. Har man v\u00e6rt virkelig heldig med v\u00e6ret, kan en klare \u00e5 f\u00e5 de f\u00f8rste norske jordb\u00e6rene i mai. I hvert fall i Rogaland, der Christopher har vokst opp. I \u00e5r er vi ikke akkurat der. I hvert fall ikke i Tr\u00f8ndelag, der Christopher bor.", "Fire personer, 8 rulader", "Potetlefser", "1 kg kokte asterix-poteter", "ferdig skrelt", "4 ss seterr\u00f8mme", "1 dl fl\u00f8te", "50 g sm\u00f8r", "1 klype salt", "Hvetemel til utbaking", "1. Start med \u00e5 smelte sm\u00f8ret og avkj\u00f8l, kvern potetene p\u00e5 en fin kvern.", "2. Bland fl\u00f8te, r\u00f8mme og det nedkj\u00f8lte sm\u00f8ret. Tilsett s\u00e5 de kvernede potetene og kna dette godt sammen med saltet. Kna s\u00e5 inn hvetemel til deigen kjennes passe fast.", "3. Del deigen i 10 like store emner og kjevle dem ut runde og tynne.", "4. Stek p\u00e5 en takke til svakt gylne. Legg p\u00e5 rist for kj\u00f8ling.", "Lakserulade", "8 potetlefser (se oppskrift over)", "eller kj\u00f8pte", "16 skiver r\u00f8kt laks", "8 gr\u00f8nne asparges", "8 blader hjertesalat", "4 ss olivenolje", "Saft av 0,5 sitron", "Maldon salt og kvernet sort pepper", "Sn\u00f8frisk med sennep og pepperrot", "1 glass lakserogn/l\u00f8yrom eller", "annen kaviar", "1 potte bondekarse", "1. Kok asparges i salt vann i 4 minutter og kj\u00f8l ned i isvann.", "2. Sm\u00f8r potetlefsene med sn\u00f8frisk. Legg p\u00e5 to skiver laks p\u00e5 hver lefse.", "3. Mariner asparges og salat med olivenolje, salt og pepper og smak til med sitron. Fordel dette p\u00e5 lefsene med sn\u00f8frisk og laks. Rull det stramt opp som rulade, anrett litt sn\u00f8frisk og kaviar p\u00e5 toppen.", "Sn\u00f8frisk med sennep og pepperrot:", "300 g sn\u00f8frisk", "0,5 dl kremfl\u00f8te", "1 ts salt", "1 ss sennep", "50 g revet pepperrot", "Sitronsaft", "1. Bland alt sammen, smak til med sitronsaft og ev mer salt.", "For noen er p\u00f8lse med lompe den ultimate 17. mai-diett. Her p\u00e5 de f\u00f8lgende sidene kan du f\u00e5 oppskrifter p\u00e5 et sunnere, friskere og mer velsmakende alternativ, med like god knekk som den ultimate wienerp\u00f8lse.", "- Barn vil ogs\u00e5 garantert like dette, lover Christopher.", "Asparges er en n\u00f8kkelingrediens. Det krever litt trening \u00e5 f\u00e5 til perfekte asparges. Christopher har forsket p\u00e5 det, og har kommet frem til at det skal v\u00e6re litt bitt i gr\u00f8nn asparges, men ikke i hvit. Det er alltid avhengig av tykkelse, men utgangspunktet er at gr\u00f8nn asparges kokes i fire minutter, hvit i seks. I en salat kan gr\u00f8nn asparges gjerne serveres kald, da f\u00e5r den ogs\u00e5 det karakteristiske knekket. Men det er viktig \u00e5 ha den rett i isbad etter koking.", "Og s\u00e5 m\u00e5 du ta bort det d\u00e5rlige p\u00e5 aspargesen, og enklest er \u00e5 la hver asparges \u00abvelge selv\u00bb: B\u00f8y hver enkelt asparges, s\u00e5 knekker den der det er naturlig, og du kaster den nederste delen.", "Desserten er jordb\u00e6r. Ingen diskusjon. Jordb\u00e6r b\u00f8r en ikke gj\u00f8re for mye med. Den kan serveres med fl\u00f8te eller med krem pisket inn med litt melis, men gjerne noe knas til. Christopher klyper ogs\u00e5 av noen blader av en av sine favoritturter, Oxalis, skogssyre. Den kj\u00f8per han p\u00e5 Plantasjen.", "Christopher Davidsen p\u00e5st\u00e5r han har lagt pinsetten p\u00e5 hyllen etter at to \u00e5rs intenst detaljfokus ble bel\u00f8nnet med Bocuse d'or-s\u00f8lv i Lyon i januar. Men han kan jo ikke dy seg. Han har gjemt unna \u00f8rsm\u00e5 asparges-skudd som han str\u00f8r opp\u00e5 lompene til slutt, sammen med en perlerad av kaviarkuler.", "Men Christopher understreker at dette er enkel mat. Enkel \u00e5 lage, enkel \u00e5 tilberede, enkel \u00e5 servere og enkel \u00e5 spise.", "De enkelte bestanddeler kan v\u00e6re laget ferdig, og gjerne frosset ned lenge f\u00f8r du gj\u00f8r ferdig maten, og hele retten kan ferdiggj\u00f8res i mange timer f\u00f8r du f\u00e5r gjester.", "VINEN TIL: 17. mai, en s\u00f8lvvinner i Bocuse d'Or som gjestekokk og hverdagsmat med stjernevri. Hvorfor ikke finne frem noen gode bobler, det vil si musserende vin? Og i dag vil jeg anbefale to forskjellige varianter, en t\u00f8rr og frisk cremant til hovedmaten samt en lett perlende, s\u00f8t moscato til jordb\u00e6rene. Vi sier gjerne at vi drikker \u00absjampis\u00bb straks det bobler i glasset, men s\u00e5 er det gjerne prosecco, cava eller en cremant som er innkj\u00f8pt, fordi prisen p\u00e5 ekte champagne ikke alltid er overkommelig for oss alle. Det fine er at det lages mye god musserende utenfor Champagne.", "Cr\u00e9mant de Savoie (kr 173,60) kan lett gi deg f\u00f8lelse av \u00e5 drikke ekte sjampis, fyldig, lett kremet, med fine sitrustoner og det karakteristiske kjeks/br\u00f8ddeig-preget du finner i musserende laget etter champagne-metoden.", "Til desserten blir det Saracco Moscato d'Asti (kr 129,40) som er og blir den ultimate jordb\u00e6rvinen.", "ulf.dalheim@gmail.com", "Du kan lage det ferdig p\u00e5 morgenen og ta den med p\u00e5 kurvfest p\u00e5 ettermiddagen, den holder seg bra.", "- Og selv om jeg ogs\u00e5 har med oppskrift p\u00e5 potetlomper, g\u00e5r det fint \u00e5 kj\u00f8pe ferdig i butikken. Men ikke kj\u00f8p de billigste. Hvis du g\u00e5r p\u00e5 rette butikken, har de mange riktig gode lomper og lefser.", "- Men jeg er jo glad i sm\u00f8r p\u00e5 flesk, jeg - s\u00e5 jeg kan ikke dy meg. Det er godt med et lite lag cr\u00e8me fra\u00eeche mens jeg ruller ferdig, sier Christopher, som heller ikke kan dy seg for \u00e5 legge litt pinsett-preg p\u00e5 den ferdige retten. Bortsett fra at han ikke bruker pinsett, han fikser detaljene med sine egne p\u00f8lsefingre.", "- Jeg var litt lei av alle detaljene, og bruker tiden til mer robust mat. Men n\u00e5r jeg gj\u00f8r slik mat sjeldnere, blir jeg ogs\u00e5 mer inspirert n\u00e5r jeg f\u00f8rst gj\u00f8r det.", "Christopher Davidsen har ikke hatt det direkte rolig etter han var ferdig i Lyon. Han var avhengig av \u00f8konomiske samarbeidspartnere for \u00e5 n\u00e5 sine m\u00e5l, og i etterkant skyldte han sine samarbeidspartnere mye.", "Han har reist rundt og v\u00e6rt gjestekokk en rekke steder, spesielt i Stavanger og Oslo, og det er i disse gjestespillene han mest har f\u00e5tt leke seg som pinsett-kokk.", "I tillegg til at han har jobbet for sin hovedsponsor, les arbeidsgiver, S\u00f8strene Karlsen-gruppen i Trondheim. Det er fire restauranter han er overordnet kj\u00f8kkensjef for, S\u00f8strene Karlsen, Caya, Alma's og Kalas & canasta. I det siste har han jobbet med sommermenyen til S\u00f8strene Karlsen som blir introdusert i disse dager.", "4 personer", "400 g norske jordb\u00e6r", "3 dl kremfl\u00f8te", "3 ss sukker", "4 blader peppermynte", "Spr\u00f8 havre", "Kryddersirup", "1. Kutt jordb\u00e6r i skiver, legg i bunnen av tallerkenen.", "2. Pisk fl\u00f8te og sukker til en luftig krem, pass p\u00e5 \u00e5 ikke piske den for tykk.", "3. Mariner jordb\u00e6rene med kryddersirupen, topp med krem og spr\u00f8 havre.", "Karamellisert havregryn", "300 g havregryn", "60 g melkepulver", "60 g sukker", "20 g salt", "225 g sm\u00f8r", "1. Smelt sm\u00f8r, avkj\u00f8l litt.", "2. Bland det t\u00f8rre godt med hendene.", "3. Hell over sm\u00f8r og bland godt.", "4. Stek p\u00e5 160 grader i ca. 10 min. R\u00f8r av og til, til gyllen.", "Kryddersirup", "200 g sukker", "300 g vann", "2 hele kanelstenger", "10 sorte pepperkorn", "1 stjerneanis", "1 skive fersk ingef\u00e6r", "1. Ha sukkeret i en gryte og lag karamell p\u00e5 middels varme. Ikke lag karamellen for m\u00f8rk, da smaker det brent og bittert.", "2. Ha p\u00e5 vann og krydder, kok til sirup. Det er to m\u00e5ter \u00e5 sjekke om den er sirup p\u00e5, den ene er \u00e5 bruke termometer og koke til 109 grader, det andre er at du kan sjekke innimellom med en skje p\u00e5 en kald tallerken om den er sirup i kald tilstand.", "I de siste m\u00e5nedene har ogs\u00e5 mye tid g\u00e5tt med til Christophers f\u00f8rste egne kokebok. Den er laget i samarbeid med journalist Gunnar Stavrum og fotograf Fredrik Ringe og utgis av Kagge forlag i august.", "- Blir det mye pinsettmat der?", "- Nei, den blir preget av husmannskost. Mat uten for mye dikkedarer, som er enkel \u00e5 lage, men som har historie. Mat jeg setter stadig st\u00f8rre pris p\u00e5 selv, sier Christopher Davidsen. Men kjenner vi ham rett, har han ikke klart \u00e5 legge pinsetten helt i fred p\u00e5 hylla i bokarbeidet heller."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d7b068cff91cade27b1c18dabf8034465586d8ad51c66832538fe17c7f046a0f"}, {"field": "createtime", "value": "2017-05-11T16:32:57.000Z"}, {"field": "description", "value": "Dette er 17. mai-mat som jeg husker det fra barndommen, sier Christopher Davidsen, mens han ruller ferdig sin lompe med asparges, Sn\u00f8frisk og r\u00f8ykelaks."}, {"field": "dominantimage", "value": "http://www.adressa.no/pluss/magasin/article14715386.ece/mwbp8j/ALTERNATES/w980-default/doffen_17mai__18.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/00073644534e31e236a67d867b1d94f04bf84c06.jpg?59908fcf"}, {"field": "dominantthumbnaildimensions", "value": "300x169"}, {"field": "heading", "value": ["Den ultimate 17.mai-menyen -adressa.no", "La asparges velge selv", "Husmannskost med pinsett?"]}, {"field": "id", "value": "00073644534e31e236a67d867b1d94f04bf84c06"}, {"field": "keyword", "value": ["Ukeadressa", "Kj\u00f8kkenveien", "Lars Lian", "Ole Jacob Hoel", "mat", "17. mai"]}, {"field": "keywords", "value": "Ukeadressa,Kj\u00f8kkenveien,Lars Lian,Ole Jacob Hoel,mat,17. mai"}, {"field": "kw-category", "value": ["pluss", "magasin"]}, {"field": "kw-classification", "value": "food-and-drink"}, {"field": "kw-company", "value": ["mariner", "asti"]}, {"field": "kw-concept", "value": ["mat", "gr\u00f8nn asparges", "salt", "jordb\u00e6r", "enkel", "ferdig", "asparges"]}, {"field": "kw-entity", "value": ["sn\u00f8frisk", "bocuse", "plantasjen", "savoie", "caya", "champagne", "stavanger og oslo", "oxalis", "saracco moscato", "kagge"]}, {"field": "kw-location", "value": ["kalas", "tr\u00f8ndelag", "alma", "trondheim", "rogaland", "lyon"]}, {"field": "kw-pageclass", "value": "article"}, {"field": "kw-person", "value": ["fredrik ringe", "gunnar stavrum", "christopher davidsen", "s\u00f8strene karlsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14715386.ece/mwbp8j/ALTERNATES/w980-default/doffen_17mai__18.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den ultimate 17.mai-menyen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/11/Den-ultimate-17.mai-menyen-14715400.ece"}, {"field": "pageclass", "value": ["article"]}, {"field": "publishtime", "value": "2017-05-11T17:24:43.000Z"}, {"field": "recs-articleid", "value": "14715400"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-11T17:24:43.000Z"}, {"field": "recs-rawtitle", "value": "Den ultimate 17.mai-menyen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Dette er 17. mai-mat som jeg husker det fra barndommen, sier Christopher Davidsen, mens han ruller ferdig sin lompe med asparges, Sn\u00f8frisk og r\u00f8ykelaks."}, {"field": "thumbnail", "value": "http://content-thumbnail.cxpublic.com/content/thumbnail200x150/00073644534e31e236a67d867b1d94f04bf84c06.jpg?59908fcf"}, {"field": "thumbnailfullheightdimensions", "value": "200x7950"}, {"field": "timestamp", "value": "2017-08-13T17:43:43.000Z"}, {"field": "title", "value": "Den ultimate 17.mai-menyen"}, {"field": "url", "value": "http://www.adressa.no/pluss/magasin/2017/05/11/Den-ultimate-17.mai-menyen-14715400.ece"}, {"field": "urlhash", "value": "00073644534e31e236a67d867b1d94f04bf84c06"}], "score": 0.6589143, "siteId": "9222270286501375973", "id": "00073644534e31e236a67d867b1d94f04bf84c06"}

