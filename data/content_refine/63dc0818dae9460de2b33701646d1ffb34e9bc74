{"fields": [{"field": "modifiedtime", "type": "time", "value": "2012-04-11T17:00:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Hvert \u00e5r p\u00e5 messen Essencia do Vinho i Porto smaker en internasjonal jury seg frem til Portugals 10 beste viner. I \u00e5r ble resultatet:", "Beste hvitvin:", "Redoma Reserva 2008", "Beste r\u00f8dvin:", "1. Quinta do Crasto Vinha Maria Teresa 2007", "2. Quinta dos Avidagos Grande Reserva 2007", "3. Malhadinha Matilde 2007", "4. Quinta do Couquinho Grande Reserva 2007", "5. Charme 2007", "6. Cala Coeli 2007", "7. Quinta da Touriga Ch\u00e3 2007", "8. Quinta do Vale Me\u00e3o 2007", "Beste Vintage Port:", "Warre\u2019s Vintage 2007", "K\u00e5ringen er en ny fj\u00e6r i hatten til de energiske eierne av Quinta do Crasto, Roquette-familien. Miguel Roquette har v\u00e6rt i Trondheim med sine viner i forbindelse med VinPuls, og kommer tilbake igjen til h\u00f8sten. Da forh\u00e5pentligvis med nettopp Maria Teresa-vinen i kofferten.", "Langt oppe i Douro-dalen, og i god h\u00f8yde over elva som bukter seg videre p\u00e5 sin vei fra Nord-Spania til Atlanterhavet, ligger vineiendommen Quinta do Crasto. Her har det v\u00e6rt dyrket vindruer siden 1615, og her har familien Roquette hatt tilhold de siste 110 \u00e5rene.", "Mest kjent har familien v\u00e6rt for sine portviner, men i de siste femten \u00e5rene er Crasto blitt like etterspurt pga. eksepsjonelle r\u00f8de viner, p\u00e5 portvinsdruer. Quinta do Crasto Vinha Maria Teresa, fra vinmarken som n\u00e6rmest stuper fra vinhuset og rett i Douro-elva noen hundre meter lenger ned, er alts\u00e5 Portugals beste r\u00f8dvin akkurat n\u00e5.", "Dette er en av verdens mest ekstreme viner. Den kommer fra en vinmark hvor plantene er over 90 \u00e5r gamle, og hvor det er funnet i hvert fall 30 forskjellige lokale druetyper i en og samme vinmark, ogs\u00e5 hvitvinsdruer. Arbeidet i den stupbratte skr\u00e5ningen m\u00e5 foreg\u00e5 med hestekraft og for h\u00e5nd. Uttaket fra vinmarken er lavere enn hos selv de mest utbyttereduserende vinb\u00f8ndene i Burgund. Dessuten lages denne vinen bare i de absolutt beste \u00e5rgangene. Siden 1994 er Maria Teresa-vinen tappet i bare tre \u00e5rganger. Vanligvis g\u00e5r r\u00e5stoffet fra vinmarken inn i Reserva-vinen fra Quinta do Crasto.", "- Vi er klar over at vi besitter en helt unik vinmark, og behandler derfor druer\u00e5stoffet fra Maria Teresa-vinmarken med den aller st\u00f8rste \u00e6refrykt, sier Miguel Roquette, en av to s\u00f8nner av Jorge Roquette som er dagens familieoverhode ved eiendommen.", "I over 100 \u00e5r har Roquette solgt portvinene sin til de st\u00f8rste portvinshusene, som Taylor's og Fonseca. Frem til 1986 var de faktisk lovp\u00e5lagt \u00e5 selge hele portvinsproduksjonen sin. Fortsatt g\u00e5r 70 prosent av portvinsproduksjonen til andre, men de tapper n\u00e5 ogs\u00e5 en egen Vintage og en egen Late Bottled. Likevel er det nok de \u00abvanlige\u00bb r\u00f8de vinene som er i ferd med \u00e5 bli viktigst for Roquette-familien. Og de lager kvalitet som gir gjenklang i vinbransjen. Deres billigvin Flor de Crasto er kanskje det beste r\u00f8dvinskj\u00f8pet rundt 100 kroner p\u00e5 Vinmonopolet.", "Mellom Flor de Crasto og Maria Teresa finner vi endruevinen Quinta do Crasto Touriga Nacional som tok Portugals eneste gull under London Wine Fair for noen \u00e5r siden, og som har f\u00e5tt 96 poeng tre \u00e5r p\u00e5 rad i amerikanske vinmagasiner. Produksjonen er p\u00e5 kun 7000 flasker \u00e5rlig.", "Roquette-familiens nyeste prosjekt er et omr\u00e5de helt \u00f8verst i Douro-dalen. Der har de totalt handlet inn 140 hektar med vinmarker fra over tyve forskjellige selgere. Bare en 86 \u00e5r gammel enke som sitter p\u00e5 \u00e5tte hektar midt i omr\u00e5det har s\u00e5 langt nektet \u00e5 avgi land til Roquette.", "- Dette er p\u00e5 en m\u00e5te \u00abthe end of the world\u00bb. Bare ti kilometer fra spanskegrensen, og helt uten mobildekning. Men dette er ogs\u00e5 Europas nye Toscana, det er herfra verdens nye toppviner vil komme, sp\u00e5r Miguel Roquette.", "Blant vinene fra denne nye eiendommen blir en hvit reserva-vin, en \u00abseri\u00f8s\u00bb hvitvin som Miguel uttrykker det. Men Quinta do Crasto har ogs\u00e5 lansert sin f\u00f8rste hvitvin fra den opprinnelige familieg\u00e5rden, en Crasto Douro Branco, laget p\u00e5 over tyve forskjellige hvitvinsdruer, deriblant Malvasia, Arinto og Godello.", "Man har ogs\u00e5 planer om en ros\u00e9vin p\u00e5 Touriga Nacional-druen, med en n\u00e6rmest mikroskopisk produksjon p\u00e5 700 -1000 flasker i \u00e5ret.", "Det er med andre ord all grunn til \u00e5 f\u00f8lge med p\u00e5 hva som lanseres fra Roquette-familien ogs\u00e5 i \u00e5rene som kommer."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "39e53d9c023ba846db496ec1b9f5df73291702a03e6d5e599a93c018d9b171f1"}, {"field": "createtime", "value": "2017-05-01T14:18:30.000Z"}, {"field": "description", "value": "Quinta do Crasto i Douro-dalen har f\u00e5tt en ny fj\u00e6r i hatten. Nylig ble deres supervin Vinha Maria Teresa k\u00e5ret til Portugals beste vin."}, {"field": "dominantimage", "value": "http://www.adressa.no/incoming/article1351130.ece5/ALTERNATES/w980-default/crasto-ingress"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/63dc0818dae9460de2b33701646d1ffb34e9bc74.jpg?594e9c35"}, {"field": "dominantthumbnaildimensions", "value": "300x169"}, {"field": "heading", "value": "Beste r\u00f8de fra Portugal -adressa.no"}, {"field": "id", "value": "63dc0818dae9460de2b33701646d1ffb34e9bc74"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": ["toscana", "vinmonopolet"]}, {"field": "kw-concept", "value": ["r\u00f8de viner", "vin"]}, {"field": "kw-entity", "value": ["crasto douro branco", "taylor", "quinta", "burgund", "europas", "matilde 2007", "nord-spania", "touriga nacional", "crasto vinha maria teresa", "vinpuls", "flor de crasto", "roquette", "essencia", "crasto touriga nacional", "vinha maria teresa", "late bottled", "vinho", "london wine fair", "vintage", "arinto og godello", "crasto", "atlanterhavet", "portugals 10", "malvasia"]}, {"field": "kw-location", "value": ["porto", "trondheim", "fonseca", "reserva"]}, {"field": "kw-pageclass", "value": "article"}, {"field": "kw-person", "value": ["jorge roquette", "miguel roquette", "maria teresa"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article1351130.ece5/ALTERNATES/w980-default/crasto-ingress"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Beste r\u00f8de fra Portugal"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article1469123.ece"}, {"field": "pageclass", "value": ["article"]}, {"field": "publishtime", "value": "2010-04-13T09:51:50.000Z"}, {"field": "recs-articleid", "value": "1211871"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2010-04-13T09:51:50.000Z"}, {"field": "recs-rawtitle", "value": "Beste r\u00f8de fra Portugal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Quinta do Crasto i Douro-dalen har f\u00e5tt en ny fj\u00e6r i hatten. Nylig ble deres supervin Vinha Maria Teresa k\u00e5ret til Portugals beste vin."}, {"field": "thumbnail", "value": "http://content-thumbnail.cxpublic.com/content/thumbnail200x150/63dc0818dae9460de2b33701646d1ffb34e9bc74.jpg?594e9c35"}, {"field": "thumbnailfullheightdimensions", "value": "200x1959"}, {"field": "timestamp", "value": "2017-06-24T17:07:01.000Z"}, {"field": "title", "value": "Beste r\u00f8de fra Portugal"}, {"field": "url", "value": "http://www.adressa.no/kultur/vin/article1469123.ece"}, {"field": "urlhash", "value": "63dc0818dae9460de2b33701646d1ffb34e9bc74"}], "score": 0.47046408, "siteId": "9222270286501375973", "id": "63dc0818dae9460de2b33701646d1ffb34e9bc74"}

