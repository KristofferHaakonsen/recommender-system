{"fields": [{"field": "modifiedtime", "type": "time", "value": "2016-08-30T14:42:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Rosenborg", "RBK", "Portrettet"]}, {"field": "author", "value": ["geir svardal", "glen musk"]}, {"field": "body", "value": ["Det var i august en gang, og den plutselige sommerb\u00f8lgen som hadde sl\u00e5tt inn over byen, gjorde nok sitt til at gubbene p\u00e5 rad 28 var litt ekstra p\u00e5tent denne kvelden. P\u00e5 Lerkendal i shorts og sandaler, ferietid og lett lykkerus, med Rosenborg p\u00e5 tabelltopp \u2013  og der spillerne fortsatte \u00e5 velte frem i det ene raidet etter det andre, slik de hadde gjort fra f\u00f8rste spark p\u00e5 ballen i april.", "Aktuell: Skal styre begivenhetene fra sin sentrale midtbaneposisjon mellom klokken 13 og 15 p\u00e5 Ullevaal stadion i morgen, der Rosenborg m\u00f8ter Sarpsborg i cupfinalen og jakter p\u00e5 The Double.", "Familie: Singel", "Bor: Utleirtoppen", "Yrke: Fotballspiller", "Karriere: Spilte aldersbestemt fotball i Sverresborg frem til han ble plukket opp av RBK. Debuterte p\u00e5 A-laget i 2012. Har spilt p\u00e5 alle landslagene fra G16 og oppover og har f\u00e5tt sitt definitive gjennombrudd i \u00e5r. K\u00e5ret til \u00e5rets spiller av supporterne.", "Leser: Mest fotballbiografier, sist boka om Claus Lundekvam, men faller oftest for fristelsen til \u00e5 velge en serie. Akkurat n\u00e5 g\u00e5r det for fullt med \u00abBroen\u00bb, der han snart er ferdig med f\u00f8rste sesong.", "Lytter til: H\u00f8rer p\u00e5 veldig mye forskjellig. Liker Matoma spesielt godt.", "Det var da det skjedde, et stykke ut i andre omgang, om vi ikke husker feil. Vi hadde sett det flere ganger gjennom v\u00e5ren og sommeren og gnidd oss i \u00f8ynene i kamp etter kamp, men n\u00e5 skjedde det p\u00e5 nytt, bare enda vakrere: En pasning med yttersiden av h\u00f8yrefoten, sl\u00e5tt i en perfekt kurve ut mot vingl\u00f8peren, s\u00e5 kirurgisk presist at det \u2013  selv i st\u00f8yen fra nesten 20 000 mennesker \u2013  var mulig \u00e5 h\u00f8re forsvarss\u00f8mmen revne.", "Riiiitsj.", "Vi satt p\u00e5 rad 30 og s\u00e5 hvordan fyren to benker nedenfor oss n\u00e6rmest fr\u00f8s fast i satsen da ballen landet hos kantspiller Tobias Mikkelsen. Kameraten p\u00e5 nabosetet hadde ogs\u00e5 lettet fra stolen og sto n\u00e5 bare og stirret euforisk p\u00e5 ham som hadde sendt fra seg ballen to sekunder tidligere.", "Hva Mikkelsen etterp\u00e5 gjorde med pasningen, er egentlig ikke s\u00e5 viktig. Han dunket antagelig ballen inn foran m\u00e5l, der Alexander S\u00f8derlund sannsynligvis headet den over tverrliggeren. Eller muligens i m\u00e5l. Samme det. Poenget er at selve magien uansett var over.", "- For det f\u00f8rste er han s\u00e6rdeles dedikert til jobben. Han har et dyrisk konkurranseinstinkt og er kompleks, noe som ikke er s\u00e5 dumt n\u00e5r du spiller med et slikt repertoar som Ole gj\u00f8r. Han er moden og voksen for alderen \u2013 og s\u00e5 er han litt arves\u00f8lv.", "Men magikeren, han som hadde sl\u00e5tt pasningen, som om det skulle ha v\u00e6rt et bidrag til \u00ab\u00c5ndenes makt\u00bb, sto igjen der ute. Sentralt p\u00e5 midtbanen.", "Vi hadde sett Sverre Brandhaug gj\u00f8re slike ting fra samme posisjon, \u00absentralt p\u00e5 midtbanen\u00bb, p\u00e5 1980-tallet. Kong Sverre av Rosenborg ble han bare kalt, den st\u00f8rste av dem alle, mente vi.", "Bent Skammelsrud hadde gjort mye av det samme i \u00e5rene etter at han overtok dirigentrollen.", "Men bortsett fra de to? Ingen over. Ingen ved siden.", "Helt til Ole Seln\u00e6s kom.", "Ole Seln\u00e6s subber inn i bibliotekbaren p\u00e5 Britannia noen dager f\u00f8r cupfinalen og tegner seg straks p\u00e5 scoringslisten som Ukeadressas billigste portrettintervjuobjekt p\u00e5 lang tid.", "\u2013 Ett glass vann. Det f\u00e5r holde.", "Han har f\u00e5tt i seg b\u00e5de frokost og varm lunsj p\u00e5 Brakka denne mandagen, og litt senere p\u00e5 dagen har han avtalt \u00e5 spise sushi med noen kompiser p\u00e5 Solsiden. Han er ingen fundamentalist i kostveien, men er n\u00f8ye med hva han stapper i seg.", "\u2013 Jeg trenger ingenting n\u00e5 som klokka bare er tre, like lite som jeg beh\u00f8ver \u00e5 dytte i meg en cheeseburger om jeg g\u00e5r forbi Sesam p\u00e5 Samfundet om et par timer. Jeg er ikke spesielt streng mot meg selv, men det g\u00e5r an \u00e5 spise mye bra som ikke er laget p\u00e5 et gatekj\u00f8kken, doserer Ole.", "Vi kan vel si det s\u00e5nn, uten \u00e5 forn\u00e6rme kong Sverre, at mye har forandret seg med \u00e5rene.", "\u2013 Det vet jeg egentlig ikke s\u00e5 mye om, sier Ole Seln\u00e6s beskjedent.", "Han ble f\u00f8dt tre \u00e5r etter at legenden Brandhaug hadde sl\u00e5tt sin siste gjennombruddpasning. 7. juli 1994. Datoen st\u00e5r gravert p\u00e5 Seln\u00e6s' h\u00f8yre underarm, som et minne om en litt impulsiv og uoverveid tatoveringsbeslutning for noen \u00e5r siden, men gjort er gjort. Samme kveld styrte for\u00f8vrig Bent Skammelsrud den usl\u00e5elige RBK-skuta inn til 7-0 over Str\u00f8msgodset i Drammen.", "\u2013 Jeg ble f\u00f8dt inn i klubbens gullalder, og den varte jo og rakk s\u00e5 lenge at jeg faktisk husker hvor stort det var. S\u00e5 kom det noen litt magrere sesonger, men det som har skjedd i \u00e5r er s\u00e5nn som jeg husker entusiasmen fra da jeg var liten. Alle snakker om Rosenborg igjen, alle vil ha en liten bit.", "Og Ole Seln\u00e6s byr p\u00e5 seg selv.", "\u2013 Jeg husker hvordan det var da jeg selv var en liten guttunge og Per Ciljan kom opp p\u00e5 Havsteinbanen for \u00e5 se broren sin spille en kamp. Jeg trodde jeg skulle stryke med, det bare var s\u00e5 stort.", "Derfor bruker han mye tid p\u00e5 de yngste tilhengerne og stiller opp s\u00e5 ofte han kan.", "\u2013 Jeg har greit med tid. Jeg spiller fotball, og det er liksom det. Etter videreg\u00e5ende har jeg ikke tenkt stort p\u00e5 hva jeg skal eller kan eller har lyst til \u00e5 utdanne meg til, for \u00e5 si det rett ut. Det f\u00e5r komme etter hvert og i kombinasjon med dette yrkeslivet jeg faktisk har n\u00e5. Jeg er bare 21 og har tiden foran meg.", "Pappa Ivar Seln\u00e6s fikk st\u00e5 tre kamper i m\u00e5l for Rosenborg da klubben la ut p\u00e5 sin elleville gullgalopp tidlig p\u00e5 90-tallet. Ola By Rise var soleklart f\u00f8rstevalg som keeper, men Seln\u00e6s fikk i det minste sett mye fotball fra reservebenken og skolerte seg til trener. Det brakte ham i f\u00f8rste omgang til Skjetten p\u00e5 Romerike, dit familien \u2013  mamma Ingunn, storebror Erik og stores\u00f8ster Ingunn \u2013  flyttet \u00e5ret f\u00f8r Ole begynte p\u00e5 skolen.", "\u2013 Alle vi s\u00f8sknene ble f\u00f8dt med det samme konkurranseinstinktet. Ole hater \u00e5 tape, uansett hva det handler om, akkurat som Erik og meg. Vi spiller ikke kort for moro skyld, liksom. Han er opptatt av det famili\u00e6re s\u00e5 langt tiden strekker til og er blitt veldig bevisst rollen sin som onkel til Ella, som blir to \u00e5r p\u00e5 julaften.", "\u2013 Skjetten var kanskje ikke verdens mest glamor\u00f8se sted, men jeg husker tida der med glede, sier Ole, som er brennsikker p\u00e5 at grunnlaget ble lagt allerede da.", "\u2013 Barnehagen og skolen l\u00e5 like ved klubbhuset til Skjetten, og jeg brukte \u00e5 g\u00e5 bort dit i tolvtida for \u00e5 spise lunsj med pappa. Etterp\u00e5 hadde han gjerne noe kontorarbeid han skulle gj\u00f8re unna, og da holdt jeg p\u00e5 for meg selv ute p\u00e5 banen med skudd og triksing, rykk og l\u00f8p. Etter hvert kom Skjetten-spillerne inn til trening, og jeg hang med i garderoben og h\u00f8rte p\u00e5 evalueringen av siste kamp, taktikkpraten og forberedelsene til den neste seriekampen, og etterp\u00e5, mens pappa kj\u00f8rte trenings\u00f8kten med laget sitt, fortsatte jeg \u00e5 leke med ball bak det ene m\u00e5let.", "Og med \u00f8rene p\u00e5 stilk fikk han med seg alt.", "\u2013 Jeg sugde til meg faguttrykkene, slike som \u00abandreball\u00bb og \u00abbakrom\u00bb, og jeg brukte dem n\u00e5r jeg spilte sammen med de andre sm\u00e5ungene senere p\u00e5 dagen, uten at jeg helt visste hva det betydde. Da jeg sovnet om kvelden, hadde jeg i praksis holdt p\u00e5 med fotball i seks-sju timer, hver eneste dag, hele uka gjennom.", "Og slik skulle det bare fortsette.", "\u2013 Da vi flyttet tilbake til Trondheim og hjem igjen til Sverresborg, fikk jeg kompiser som delte de samme interessene som meg.", "Da Ole begynte i tredje klasse p\u00e5 \u00c5sveien skole, ble foreldrene skilt og Ole fikk to hjem.", "Eller tre.", "\u2013 Jeg bodde nok mesteparten av tiden p\u00e5 Havsteinbanen, enten det var sommer eller vinter.", "Etter skilsmissen flyttet Ivar Seln\u00e6s til Steinkjer for \u00e5 overta treneransvaret p\u00e5 Guldbergaunet.", "\u2013 Jeg var \u00e5tte-ni \u00e5r gammel og opplevde bruddet mellom mamma og pappa som helt uproblemetisk. Jeg har alltid hatt to gode hjem, hos mamma \u2013  og etter hvert stefaren min, Knut Johan, da han kom inn i bildet, en fantastisk og tvers igjennom snill fyr \u2013  og hos pappa og hans nye kone, Anita, p\u00e5 Steinkjer.", "P\u00e5 et Rosenborg-lag der flere av tr\u00f8nderne har sine r\u00f8tter fra Verdal (Jonas Svensson), Stj\u00f8rdal (Fredrik Midtsj\u00f8) og Hemne (P\u00e5l Andr\u00e9 Helland), er Ole Seln\u00e6s den mest profilerte trondhjemmeren, og han f\u00f8ler seg stolt over \u00e5 kunne si at han er bygutt.", "\u2013 Men f\u00f8rst og fremst er jeg sverresborger, og det er dit jeg skal tilbake en gang, selv om jeg akkurat n\u00e5 bor p\u00e5 motsatt kant av byen. Sverresborg var et fantastisk sted \u00e5 vokse opp. Vi bodde 150 meter fra Havsteinbanen, der jeg var en del av den usl\u00e5elige 94-\u00e5rgangen som gjorde rent bord i trondheimsfotballen i noen sesonger.", "\u2013 Vi er en kompisgjeng som har hengt sammen siden vi m\u00f8tte hverandre p\u00e5 \u00c5sveien. Ole er rask i replikkene, en god melder og en veldig lojal kamerat. P\u00e5 sikt er planen at vi alle skal bo p\u00e5 Sverresborg og f\u00e5 unger samtidig, slik at vi kan dra p\u00e5 fotballcuper sammen.", "De gikk p\u00e5 ski om vinteren og spilte h\u00e5ndball i tillegg til fotball og var omringet av en energisk foreldregjeng som stilte opp hele tida.", "\u2013 Om sommeren kunne det hende at vi overnattet i telt p\u00e5 banen for \u00e5 v\u00e6re sikker p\u00e5 \u00e5 f\u00e5 et eget m\u00e5l \u00e5 trene med p\u00e5 morgenkvisten. Men mange av kameratene mine hoppet av underveis, fordi de ikke var like hypp som meg p\u00e5 \u00e5 bo d\u00f8gnet rundt p\u00e5 kunstgresset.", "I helgene dro han gjerne med Tr\u00f8nderbanen for \u00e5 v\u00e6re sammen med pappa Ivar Seln\u00e6s p\u00e5 Steinkjer. Kamper, trening, enda mer taktikkprat, enda flere faguttrykk til vokabularet.", "15 \u00e5r gammel ble han hentet over til Rosenborgs ungdomsakademi, for \u00e5 formes til den spilleren han n\u00e5 fremst\u00e5r som.", "\u2013 Det har hjulpet meg veldig at pappa har trent lag hele tiden, tror Ole Seln\u00e6s.", "\u2013 P\u00e5 det viset ble fotballforst\u00e5elsen utviklet i takt med at jeg vokste og ble eldre. Jeg har spilt, sett og h\u00f8rt mye fotball. Min prim\u00e6re styrke er at jeg ser og leser spillet godt.", "Han har god selvinnsikt i sin egen psyke, sier de som jobber tettest med ham,", "\u2013 Det er ingen som kjenner mine svakheter og sterke sider bedre enn meg. Jeg er ganske n\u00e5del\u00f8s i evalueringen av egne prestasjoner og har av og til f\u00e5tt kjeft av trenerne for \u00e5 v\u00e6re for streng mot meg selv.", "Etter serieavslutningen er Ole Seln\u00e6s blitt k\u00e5ret til \u00e5rets spiller i toppserien av en rekke forskjellige fagjuryer, og RBK-supporterne har hyllet ham som sesongens beste.", "\u2013 Joda, det har v\u00e6rt et veldig godt \u00e5r, men alt kan bli bedre, sier han.", "Etter hver kamp g\u00e5r han gjennom dataanalysene av sine egne prestasjoner.", "\u2013 Hender det at du blir litt imponert av deg selv, endog overrasket?", "\u2013 Nei, egentlig ikke. N\u00e5r jeg sl\u00e5r en god pasning, kjenner jeg det i samme \u00f8yeblikk som ber\u00f8ringen er gjort. Da blir du liksom ikke sjokkert i neste \u00f8yeblikk av at det gikk bra. Det var meningen at det skulle g\u00e5 bra.", "I f\u00f8rste halvdel av sesongen kranglet Ole Seln\u00e6s til seg s\u00e5 mange gule kort at trener K\u00e5re Ingebrigtsen og sportssjef Stig Inge Bj\u00f8rnebye ikke lenger kunne se gjennom fingrene med det.", "\u2013 \u00c5 jobbe bevisst med holdningene ute p\u00e5 banen, er en viktig del av spillet. Jeg har innsett at det tar bort for mye energi om jeg flyr rundt og bruker krefter p\u00e5 dommeren eller motspillerne i stedet for \u00e5 ta det ut i neste takling. Jeg tok meg sammen i siste halvdel av sesongen, det skal jeg ha, sier Ole, som gir faren skylden for at han er skrudd sammen som han er.", "Ivar hadde i sin tid en av de korteste luntene, i hvert fall p\u00e5 tr\u00f8nderske fotballbaner. Hans egen far, derimot, Oles farfar, med andre ord, var en stille og beskjeden musikkpedagog, en kultivert mann som hver morgen tok bussen ned By\u00e5sveien, og som aldri hevet r\u00f8sten verken p\u00e5 Musikkonservatoriet, der han jobbet, eller hjemme. Han d\u00f8de noen \u00e5r f\u00f8r Ole ble f\u00f8dt.", "\u2013 At eplene etterp\u00e5 skulle falle s\u00e5 langt fra stammen, er kanskje merkelig. Farfar kunne v\u00e6rt et godt korrektiv \u00e5 ha, om han hadde levd.", "I det Rosenborg-laget som s\u00f8ndag jakter klubbens f\u00f8rste dobbeltmesterskap siden 2003, med all den spisskompetansen som fins i hver eneste lagdel, er det bare \u00e9n uerstattelig spiller. Skulle Ole Seln\u00e6s bli solgt i overgangsvinduet i januar, vil tittelforsvareren m\u00f8te neste sesong sterkt svekket, uansett hva klubben m\u00e5tte finne p\u00e5 for \u00e5 b\u00f8te p\u00e5 problemet, mener de fleste.", "\u2013 Jeg reiser min vei, det gj\u00f8r jeg nok, men n\u00e5r det skjer, aner jeg ikke. M\u00e5let mitt og dr\u00f8mmen har alltid v\u00e6rt \u00e5 spille i utlandet. Men jeg ofrer ikke en kalori p\u00e5 det. Det er ingenting jeg kan f\u00e5 gjort med det. I h\u00f8st har jeg f\u00e5tt h\u00f8re at de og de klubbene har kommet for \u00e5 se p\u00e5 meg, og jeg har tenkt: \u00abSo what?\u00bb Tro meg, jeg har stengt det ute, gitt fullstendig blaffen. Den dagen det kommer et konkret tilbud og agenten min, svensken Per J\u00f6nsson, legger et ark foran meg p\u00e5 bordet, kan jeg selv gj\u00f8re noe med situasjonen. Frem til da gj\u00f8r jeg jobben min her.", "N\u00e5r Ole Seln\u00e6s' fremtidige arbeidsgiver melder seg, h\u00e5per han at ogs\u00e5 Sverresborg skal kunne tjene noen kroner p\u00e5 overgangen.", "\u2013 Jeg er ikke helt sikker p\u00e5 hvordan regelverket er, men jeg innbiller meg at de er berettiget til en viss sum ettersom jeg gikk gradene der frem til jeg var 14 \u00e5r, sier han.", "Da han ble tildelt en ettertraktet talentpris p\u00e5 50 000 kroner for to \u00e5r siden, donerte han premien til Sverresborg.", "P\u00e5 turene med landslaget denne h\u00f8sten, i selskap med de gamle Rosenborg-spillerne Per Ciljan Skjelbred (Hertha Berlin), Alexander Tettey (Norwich) og Markus Henirksen (AZ Alkmaaar), har de hele tiden v\u00e6rt p\u00e5 ham.", "\u2013 Hva skjer'a? lurer de.", "\u2013 S\u00e5 har jeg heller kryssforh\u00f8rt dem om hvordan tingenes tilstand er i Tyskland, England og Nederland. Det ville jo v\u00e6rt dumt ikke \u00e5 sp\u00f8rre. Det er de som har erfaringen. Selv er jeg bare en sn\u00f8rrunge.", "Men p\u00e5 Ullevaal s\u00f8ndag vil han knapt kjenne antydning til nerv\u00f8sitet, slik mange av Sarpsborg-spillerne \u2013  og sikkert flere RBK-ere med \u2013  vil f\u00f8le i timene f\u00f8r avspark.", "\u2013 Det er lenge siden jeg kjente noe som helst ubehag ved \u00e5 l\u00f8pe ut p\u00e5 en fotballbane. Jeg kan ikke huske sist faktisk.", "Skulle han mane frem et skrekkbilde p\u00e5 netthinnen, noe som kunne satt ham helt ut av spill, vet han hva det er.", "\u2013 \u00c5 danse brudevalsen i mitt eget bryllup. Bare tanken f\u00e5r meg til \u00e5 kaldsvette. Dansegulvet er slett ikke min arena, jeg m\u00e5tte leid inn fagfolk.", "\u2013 Men du er fortsatt singel?", "\u2013Jada, jeg har ingen kj\u00e6reste, s\u00e5 dette er ikke noe som akkurat presser p\u00e5 med det f\u00f8rste. Men n\u00e5r du f\u00f8rst sp\u00f8r om hva som gj\u00f8r meg ukomfortabel. Nei ....", "Nei, heller noen flere utsidepasninger som flerrer opp Sarpsborg-forsvaret mellom klokka 13 og 15 i morgen.", "Riiiitsj.", "S\u00e5 f\u00e5r alle de andre beilerne komme n\u00e5r de m\u00e5. Hvis de m\u00e5.", "\u2013 Det som skjer, det skjer, sier Ole Seln\u00e6s.", "Ole Seln\u00e6s troner \u00f8verst p\u00e5 spillerb\u00f8rsen i \u00e5r. Les hvorfor."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "21eca062aeffeadcf7bd73eebba8bcb529232861743f2aa4c5afdc4252ffc630"}, {"field": "createtime", "value": "2016-10-15T10:58:50.000Z"}, {"field": "description", "value": "\u00abAndreball - n\u00e5. Bakrom. Fort\u00bb. Skrek Ole Seln\u00e6s. Han var fem \u00e5r, men ingen rundt ham forsto det sp\u00f8tt."}, {"field": "dominantimage", "value": "http://www.adressa.no/pluss/magasin/article11824364.ece/2nm4c5/ALTERNATES/w980-default/Ole%20Seln%C3%A6s%2003%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5d41e4b2436d7ec644406527836bbf4ba153b94.jpg?597f9d87"}, {"field": "dominantthumbnaildimensions", "value": "300x169"}, {"field": "heading", "value": ["Ole Selvgjort -adressa.no", "F\u00f8dt i gullalderen", "I sin egen verden", "Julaften p\u00e5 Havsteinbanen", "Kort lunte", "Vil gi tilbake", "Fri meg fra dansen"]}, {"field": "id", "value": "a5d41e4b2436d7ec644406527836bbf4ba153b94"}, {"field": "keyword", "value": ["Ukeadressa", "Rosenborg", "RBK", "Portrettet"]}, {"field": "keywords", "value": "Ukeadressa,Rosenborg,RBK,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-concept", "value": ["tro", "tida", "spill", "egne prestasjoner", "\u00e5rets spiller", "kamp", "fotball"]}, {"field": "kw-entity", "value": ["lerkendal", "anita", "the double", "sesam", "\u00e5sveien", "broen", "per j\u00f6nsson", "samfundet", "seln\u00e6s", "rosenborg", "erik", "england og nederland", "by\u00e5sveien", "per ciljan skjelbred", "ole", "alkmaaar", "\u00e5ndenes", "solsiden", "sverresborg", "per ciljan", "havsteinbanen", "musikkonservatoriet", "matoma", "ukeadressas", "tr\u00f8nderbanen", "a-laget", "ella", "skjetten", "k. debuterte", "romerike", "ingunn", "ullevaal", "str\u00f8msgodset", "britannia", "brakka", "guldbergaunet"]}, {"field": "kw-location", "value": ["tyskland", "trondheim", "stj\u00f8rdal", "verdal", "steinkjer", "drammen", "norwich", "hemne", "sarpsborg"]}, {"field": "kw-pageclass", "value": "article"}, {"field": "kw-person", "value": ["tobias mikkelsen", "ivar seln\u00e6s", "jonas svensson", "k\u00e5re ingebrigtsen", "knut johan", "bent skammelsrud", "stig inge bj\u00f8rnebye", "alexander s\u00f8derlund", "ole seln\u00e6s", "markus henirksen", "p\u00e5l andr\u00e9 helland", "claus lundekvam", "alexander tettey", "sverre brandhaug", "fredrik midtsj\u00f8", "ola by rise", "hertha berlin"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11824364.ece/2nm4c5/ALTERNATES/w980-default/Ole%20Seln%C3%A6s%2003%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ole Selvgjort"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/20/Ole-Selvgjort-11824374.ece"}, {"field": "pageclass", "value": ["article"]}, {"field": "publishtime", "value": "2015-11-20T20:06:48.000Z"}, {"field": "recs-articleid", "value": "11824374"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-20T20:06:48.000Z"}, {"field": "recs-rawtitle", "value": "Ole Selvgjort -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00abAndreball - n\u00e5. Bakrom. Fort\u00bb. Skrek Ole Seln\u00e6s. Han var fem \u00e5r, men ingen rundt ham forsto det sp\u00f8tt."}, {"field": "thumbnail", "value": "http://content-thumbnail.cxpublic.com/content/thumbnail200x150/a5d41e4b2436d7ec644406527836bbf4ba153b94.jpg?597f9d87"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-31T21:13:43.000Z"}, {"field": "title", "value": "Portrettet: Ole Seln\u00e6s"}, {"field": "url", "value": "http://www.adressa.no/pluss/magasin/2015/11/20/Ole-Selvgjort-11824374.ece"}, {"field": "urlhash", "value": "a5d41e4b2436d7ec644406527836bbf4ba153b94"}], "score": 0.6421412, "siteId": "9222270286501375973", "id": "a5d41e4b2436d7ec644406527836bbf4ba153b94"}

