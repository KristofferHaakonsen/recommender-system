{"fields": [{"field": "modifiedtime", "type": "time", "value": "2012-04-23T10:11:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Arrang\u00f8rene av Holmenkollstafetten og Birkebeinerrennet holdt lenge stand: Jenter hadde IKKE adgang! Men friskuser av hunkj\u00f8nn lurte seg fram: If\u00f8rt l\u00f8sbart og andre forkledninger smatt de forbi kj\u00f8nnspolitiet p\u00e5 startstreken.", "I 1975 (FNs internasjonale kvinne\u00e5r) \u00e5pnet Holmenkollstafetten formelt for kvinner. Det samme skjedde i Birkebeinerrennet \u00e5ret etter og i Vasaloppet fra 1981.", "- Mange d\u00e5rlige unnskyldninger ble brukt for \u00e5 stoppe oss. Mangel p\u00e5 garderober var vanligst. Men n\u00e5 h\u00f8res det ut til at FIS-forbudet mot kvinnelige skiflygere bunner i ren mannssj\u00e5vinisme, sier Berit M\u00f8rdre, Norges ski-dronning p\u00e5 1960- og 1970-tallet.", "Krampetrekninger", "Hun er rystet over holdningene til Yggeseth & Co.", "- Dette m\u00e5 v\u00e6re de siste krampetrekningene i en truet mannsbastion, sier M\u00f8rdre som selv var med p\u00e5 \u00e5 \u00e5pne Birkebeinerrennet for jenter. I flere \u00e5r stilte b\u00e5de hun, Mosse Piene og flere andre utenfor konkurranse og viste at jenter gikk p\u00e5 tider mange menn bare kunne dr\u00f8mme om.", "M\u00f8rdre var ogs\u00e5 den f\u00f8rste vinneren av kvinneklassen i 1976. Da stilte 72 kvinner til start, 69 fullf\u00f8rte og 51 greide merket. Siden har kvinnekontingenten \u00f8kt fra \u00e5r til \u00e5r. I fjor var 1548 av 11 200 startende i Birkebeinerrennet kvinner.", "Skiklubben Skade", "Kvinnelige skil\u00f8pere er ellers ikke noe nytt her i landet. Allered i 1889 ble \u00abDameskiklubben Skade\u00bb opprettet i Steinkjer. Navnet Skade var l\u00e5nt fra en skikyndig jotnedatter i norr\u00f8n mytologi, men navnets doble betydning moret \u00e5penbart klubbmedlemmene - selv om de aldri hadde h\u00f8rt verken om Torbj\u00f8rn Yggeseth eller FIS.", "Kvinnelige idrettsut\u00f8vere fikk ogs\u00e5 raskt fotfeste innenfor OL, men langrennsl\u00f8perne ble f\u00f8rst med fra 1952. I alpine grener hadde de konkurrert lenge. Sonja Henie deltok i kunstl\u00f8p allerede i det f\u00f8rste vinter-OL i 1924. I sommer-OL ble jentene med fra 1900, men f\u00f8rste gang bare i tennis og golf. Siden ble flere og flere OL-grener \u00e5pnet for kvinner. I 1996 fikk jentene ogs\u00e5 omsider slippe til p\u00e5 fotballbanen - etter at denne idrettens Yggeseth'er lenge hadde st\u00e5tt og sperret for b\u00e5de korte og lange pasninger.", "- Kj\u00f8nnsdiskriminering p\u00e5 fotballbanen var vanlig da jeg begynte. I starten m\u00e5tte vi sl\u00e5ss for rettigheter guttene tok for gitt. Mens de fikk trene og spille p\u00e5 gress, m\u00e5tte vi ofte ta til takke med grus, forteller landslagskaptein G\u00f8ril Kringen fra OL i 2000. Da tok Norges fotballjenter gull og ble br\u00e5tt hele nasjonens helter. F\u00e5 \u00e5r f\u00f8r ble jentefotball ofte latterliggjort, ogs\u00e5 i pressen. Mange sportsjournalister vegret seg mot \u00e5 dekke idretten.", "Kringen f\u00f8lger n\u00e5 n\u00f8ye med i diskusjonen b\u00e5de om jenter i Vikersund - og jenter i Rosenborgs styre. Hun kan ikke se at det finnes argumenter for \u00e5 utestenge godt kvalifiserte jenter noen av stedene.", "Visepresident Anne Kathrine Slung\u00e5rd i Norges Skiforbund er helt enig. Ogs\u00e5 hun mener at sp\u00f8rsm\u00e5l om kj\u00f8nn er t\u00f8vete og irrelevant i slike sammenhenger.", "Vil unng\u00e5 n\u00e6rkamp", "- Det m\u00e5 v\u00e6re kvalifikasjoner som sorterer b\u00e5de blant hoppere og styremedlemmer, sier visepresidenten som likevel ikke vil g\u00e5 i n\u00e6rkamp med Yggeseth & Co. Hun er redd at l\u00f8pet i Vikersund er kj\u00f8rt. Men fra sitt st\u00e5sted i skiforbundet vil hun p\u00e5se at jentehopperne f\u00e5r utviklingsmuligheter og nye utfordringer b\u00e5de i resten av dette \u00e5ret og i \u00e5rene som kommer."]}, {"field": "category0", "value": "nyheter"}, {"field": "contenthash", "value": "8bea5d78123b1459dd702f2aab681c2330627c8c76b5e2e3149de054c3802cda"}, {"field": "createtime", "value": "2017-03-02T16:43:05.000Z"}, {"field": "description", "value": "Oppr\u00f8ret mot fordomsfulle Yggeseth'er er ikke av ny dato. Mange ganger f\u00f8r har jenter trosset formynderi og startforbud - og kjempet seg til en plass blant gutta."}, {"field": "dominantimage", "value": "http://www.adressa.no/incoming/article1077301.ece5/ALTERNATES/w980-default/ver2%20sagen2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2cd14c72304e4bdda4181e05080d1e37c163dbd3.jpg?59915ed1"}, {"field": "dominantthumbnaildimensions", "value": "300x169"}, {"field": "heading", "value": "Kvinnekamp i skisporten -adressa.no"}, {"field": "id", "value": "2cd14c72304e4bdda4181e05080d1e37c163dbd3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "sports"}, {"field": "kw-concept", "value": ["jenter", "kvinner"]}, {"field": "kw-entity", "value": ["holmenkollstafetten", "dameskiklubben skade", "rosenborgs", "norges skiforbund", "vasaloppet", "birkebeinerrennet", "holmenkollstafetten og birkebeinerrennet", "mosse piene"]}, {"field": "kw-location", "value": ["steinkjer", "vikersund"]}, {"field": "kw-pageclass", "value": "article"}, {"field": "kw-person", "value": ["g\u00f8ril kringen", "berit m\u00f8rdre", "torbj\u00f8rn yggeseth", "anne kathrine slung\u00e5rd", "sonja henie"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1077301.ece5/ALTERNATES/w980-default/ver2%20sagen2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvinnekamp i skisporten"}, {"field": "og-type", "value": "article"}, {"field": "og-url", "value": "http://www.adressa.no/nyheter/article29194.ece"}, {"field": "pageclass", "value": ["article"]}, {"field": "publishtime", "value": "2004-02-14T14:03:36.000Z"}, {"field": "recs-articleid", "value": "2513402"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-02-14T14:03:36.000Z"}, {"field": "recs-rawtitle", "value": "Kvinnekamp i skisporten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Oppr\u00f8ret mot fordomsfulle Yggeseth'er er ikke av ny dato. Mange ganger f\u00f8r har jenter trosset formynderi og startforbud - og kjempet seg til en plass blant gutta."}, {"field": "thumbnail", "value": "http://content-thumbnail.cxpublic.com/content/thumbnail200x150/2cd14c72304e4bdda4181e05080d1e37c163dbd3.jpg?59915ed1"}, {"field": "thumbnailfullheightdimensions", "value": "200x972"}, {"field": "timestamp", "value": "2017-08-14T08:26:57.000Z"}, {"field": "title", "value": "Kvinnekamp i skisporten"}, {"field": "url", "value": "http://www.adressa.no/nyheter/article29194.ece"}, {"field": "urlhash", "value": "2cd14c72304e4bdda4181e05080d1e37c163dbd3"}], "score": 0.69051564, "siteId": "9222270286501375973", "id": "2cd14c72304e4bdda4181e05080d1e37c163dbd3"}

