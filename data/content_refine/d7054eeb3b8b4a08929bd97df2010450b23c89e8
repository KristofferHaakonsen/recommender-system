{"fields": [{"field": "modifiedtime", "type": "time", "value": "2017-02-27T12:54:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Arkitektur", "Oppussing", "Hjemme hos"]}, {"field": "author", "value": "kjersti busterud"}, {"field": "body", "value": ["Saken oppdateres.", "P\u00e5 forsiden er boligen lik de andre 60-tallshusene i gaten \u2013 bare kledningen antyder en oppgradering, der malt trepanel er skiftet ut med vedlikeholdsfri varmr\u00f8ykt fjellgran.", "Men p\u00e5 baksiden skjuler det seg et tilbygg utenom det vanlige; et n\u00e6rmere sju meter h\u00f8yt bygg med store glassflater mot hagen.", "\u2014 N\u00e5r folk kommer rundt hushj\u00f8rnet her, er f\u00f8rste reaksjon gjerne: \u00abOi!\u00bb sier Martin Johansen, mens han viser vei til baksiden av familiens tomannsbolig.", "Vi garanterer at du f\u00e5r det betydelig mer ryddig om du f\u00f8lger denne listen:", "\u2014 I utgangspunktet bodde vi i andre etasje og moren min i f\u00f8rste. Men vi trengte mer plass, og \u00f8nsket dessuten direkte utgang til hagen, sier han.Med et tilbygg p\u00e5 over to etasjer har familien p\u00e5 fem f\u00e5tt begge deler: Kj\u00f8kken og inngangsparti med direkte utgang til hagen i f\u00f8rste, og enda flere kvadratmeter \u00e5 boltre seg p\u00e5 i andre etasje. I f\u00f8rste etasje er det i tillegg fremdeles en separat boenhet.", "\u2014 Jeg har planlagt dette prosjektet i \u00e5revis, og brukt det som en lekeplass for \u00e5 pr\u00f8ve ut nye ideer, sier Martin.", "Har du g\u00e5tt p\u00e5 en kalendersmell? Her kan du l\u00e6re triks til neste \u00e5r!", "Det er nemlig ikke f\u00f8rste gang han er involvert i et byggeprosjekt, som medeier i entrepren\u00f8rfirmaet Sollie Johansen er renovering av hus hans arbeidshverdag. Da han skulle bygge ut sitt eget barndomshjem p\u00e5 Nordstrand i Oslo, var han ikke i tvil om hvem som skulle tegne tilbygget: Hogne \u00d8ye S\u00e6tre i Perfekt arkitekt.\u2014 Vi har jobbet sammen p\u00e5 flere prosjekter tidligere, og Hogne er b\u00e5de dyktig og veldig engasjert i det han gj\u00f8r. Alt avhenger av \u00e5 ha et godt samarbeid med arkitekten, sier Martin", "Visste du dette?", "P\u00e5 Hognes f\u00f8rste tegninger hadde tilbygget et enda mer s\u00e6regent uttrykk enn resultatet ble til slutt.", "\u2014 Ideen var at bygget skulle \u00e5pne seg mot hagen i vest ved at veggene skr\u00e5net utover. Men plan- og bygningsetaten sa nei, forteller Hogne.", "De innvendige st\u00e5lkonstruksjonene var imidlertid allerede bestilt, og slik har huset endt opp med rette vinkler utvendig og skr\u00e5 vegger innvendig.\u2014 Vi mistet dessverre noen kvadratmeter p\u00e5 den m\u00e5ten. Til gjengjeld finner du f\u00e5 hus med s\u00e5 godt isolerte vegger, smiler Hogne.", "Innvendig er store deler av huset kledd i kryssfiner. Selv kj\u00f8kkenvasken er i fin\u00e9r.", "\u2014 Kryssfiner er lett \u00e5 vedlikeholde og t\u00e5ler mye. Vi har tre barn, s\u00e5 materialene m\u00e5 v\u00e6re solide, sier Martin.", "Foruten fin\u00e9r \u00f8nsket Martin Johansen seg et interi\u00f8r med st\u00e5l og betong.\u2014 Gulvet i f\u00f8rste etasje er i betong. Det t\u00e5ler mye og holder godt p\u00e5 varme, sier han.", "Dette hjemmet er ganske imponerende!", "I taket p\u00e5 kj\u00f8kkenet er st\u00e5lbjelkene godt synlige.", "\u2014 Martin ville at takbjelkene skulle synes. Derfor er taket du ser, rett og slett gulvet i TV-stuen over, sier Hogne.", "Roml\u00f8sningen er n\u00f8ye planlagt, og romfordelingen litt annerledes enn i et gjennomsnittshus.", "I f\u00f8rste etasje kommer man inn i en liten gang, med \u00e5pning mot et stort kj\u00f8kken.", "\u2014 Ideelt sett skulle gangen v\u00e6rt st\u00f8rre, men det var mye viktigere for meg \u00e5 ha et stort kj\u00f8kken. Det er her alt skjer, fra frokost om morgenen til lekselesing p\u00e5 ettermiddagen og bes\u00f8k av venner om kvelden, sier Martin Johansen.Kj\u00f8kkenet er hele 3,4 meter i h\u00f8yden, og innredningen er skreddersydd og laget av en m\u00f8belsnekker. Overskapene kan n\u00e5s ved hjelp av en stige festet p\u00e5 en skinne.", "\u2014 Siden vi ikke har s\u00e5 mye oppbevaringsplass i gangen, er overskapene lageret v\u00e5rt, sier Martin.", "Fra kj\u00f8kkenet f\u00f8rer en trapp i kryssfiner opp til andre etasje.\u2014 Alt i huset er n\u00f8ye planlagt \u2013 vi brukte en hel arbeidsdag bare p\u00e5 \u00e5 diskutere trappel\u00f8sninger, sier Martin Johansen.", "L\u00f8sningen de endte opp med, er en trapp som er lik b\u00e5de p\u00e5 undersiden og oversiden.", "Se v\u00e5r nye tjeneste:", "Ved siden av gangen ligger ogs\u00e5 et toalett, som Martin mener er det morsomste rommet i hele huset.", "\u2014 Rommet er lite og smalt, men med en takh\u00f8yde p\u00e5 hele 3,4 meter. Det gir en spennende effekt, sier han. Fargene p\u00e5 lyset kan dessuten styres fra mobilen.", "\u2014 Jeg pr\u00f8vde \u00e5 foresl\u00e5 at vi skulle ha r\u00f8dt lys p\u00e5 badet hele jula, men det falt ikke helt i smak hos resten av familien, sier han.", "Opp trappen i andre etasje ligger TV-stuen, som har et stort vindu med utsikt mot hagen. Vegg i vegg ligger barnas lekerom.", "\u2014 Vi valgte \u00e5 ha et stort lekerom, og heller ha sm\u00e5 barnerom med kun det aller n\u00f8dvendigste. De er ikke s\u00e5 mye p\u00e5 rommene sine uansett, sier Martin.", "Veggene p\u00e5 lekerommet er etter forslag fra Hogne dekket av hyller og skap fra IKEA, satt sammen p\u00e5 en m\u00e5te som gir inntrykk av skredders\u00f8m.", "\u2014 Billige l\u00f8sninger kan av og til v\u00e6re vel s\u00e5 fine som dyre, sier han.", "Rommet har f\u00e5tt sitt personlige preg med skyved\u00f8rer i finer der bilder av barna er trykket direkte p\u00e5 ved hjelp av laserprint.", "Det mest oppsiktsvekkende i etasjen er kanskje badet. Det er p\u00e5 hele 30 kvadratmeter og st\u00f8rre enn stua.\u2014 Jeg ville aldri foresl\u00e5tt et s\u00e5 stort bad og spurte Martin om han var klar over hvor stort 30 kvadratmeter er. Det er jo s\u00e5 stort at man kan sykle der inne! sier Hogne.", "Men huseier sto p\u00e5 sitt, og har f\u00e5tt et bad som rommer b\u00e5de dusj, badekar, vaskerom og garderobe.", "Selv om huset ble brukt som en lekeplass der b\u00e5de han og arkitekten kunne teste ulike l\u00f8sninger, angrer Martin ingenting, og synes hjemmet har vist seg \u00e5 fungere godt i praksis.Ogs\u00e5 kona Line er forn\u00f8yd, hun har bidratt aktivt i mange av interi\u00f8rvalgene.", "\u2014 Jeg synes det ble veldig t\u00f8ft med betonggulv. I utgangspunktet var jeg litt skeptisk til \u00e5 ha kryssfiner i nesten alle rom. Men jeg synes resultatet ble veldig bra, sier hun.", "Siden du har lest hele saken, drister vi oss til \u00e5 anbefale tre nye :", "P\u00e5bygg: P\u00e5bygg er en ny bygningsdel som plasseres p\u00e5 eksisterende konstruksjon. En ekstra etasje er et typisk p\u00e5bygg. P\u00e5bygg er alltid s\u00f8knadspliktige.", "Tilbygg: Tilbygg er en utvidelse av en bygnings grunnflate. Under visse forutsetninger kan enkle tilbygg p\u00e5 inntil 15 kvadratmeter oppf\u00f8res uten s\u00f8knad, for eksempel en bod. Du kan s\u00f8ke selv dersom tilbygget er inntil 50 kvadratmeter. Dersom tilbygget er st\u00f8rre enn 50 kvadratmeter, m\u00e5 du s\u00f8ke med hjelp fra fagfolk.", "(Kilde: Direktoratet for Byggkvalitet)", "Vis fakta"]}, {"field": "category0", "value": "bolig"}, {"field": "contenthash", "value": "1caca1f2422580caa797ab27b0121d11f5457875a5c2782c095cb1a94e0b91c7"}, {"field": "createtime", "value": "2016-12-27T07:28:55.000Z"}, {"field": "description", "value": "\u2014 N\u00e5r folk kommer rundt hushj\u00f8rnet, er f\u00f8rste reaksjon gjerne: \u00abOi!\u00bb"}, {"field": "heading", "value": ["P\u00e5 baksiden skjuler det seg et tilbygg utenom det vanlige -adressa.no", "Skr\u00e5 vegger", "Sosialt kj\u00f8kken", "Prioriterte badet"]}, {"field": "id", "value": "d7054eeb3b8b4a08929bd97df2010450b23c89e8"}, {"field": "keyword", "value": ["Arkitektur", "Oppussing", "Hjemme hos"]}, {"field": "keywords", "value": "Arkitektur,Oppussing,Hjemme hos"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["tilbygg", "rom", "baksiden skjuler", "etasje", "hus", "kj\u00f8kken", "vegg", "stort", "tilbygg utenom", "kvadratmeter"]}, {"field": "kw-entity", "value": ["byggkvalitet", "line", "oppussing", "kilde", "perfekt", "nordstrand", "hjemme"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["hogne \u00f8ye s\u00e6tre", "sollie johansen", "martin johansen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/385019b6-6750-4fa1-a7f4-948e8a603c89?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 baksiden skjuler det seg et tilbygg utenom det vanlige"}, {"field": "og-type", "value": "article"}, {"field": "og-url", "value": "http://www.adressa.no/bolig/Pa-baksiden-skjuler-det-seg-et-tilbygg-utenom-det-vanlige-6835b.html"}, {"field": "pageclass", "value": ["article"]}, {"field": "publishtime", "value": "2015-12-11T06:00:00.000Z"}, {"field": "recs-articleid", "value": "6835"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-12-11T06:00:00.000Z"}, {"field": "recs-rawtitle", "value": "P\u00e5 baksiden skjuler det seg et tilbygg utenom det vanlige -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2014 N\u00e5r folk kommer rundt hushj\u00f8rnet, er f\u00f8rste reaksjon gjerne: \u00abOi!\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/d7054eeb3b8b4a08929bd97df2010450b23c89e8.jpg?5992eed0"}, {"field": "thumbnailfullheightdimensions", "value": "200x2414"}, {"field": "timestamp", "value": "2017-08-15T12:53:36.000Z"}, {"field": "title", "value": "P\u00e5 baksiden skjuler det seg et tilbygg utenom det vanlige"}, {"field": "url", "value": "http://www.adressa.no/bolig/Pa-baksiden-skjuler-det-seg-et-tilbygg-utenom-det-vanlige-6835b.html"}, {"field": "urlhash", "value": "d7054eeb3b8b4a08929bd97df2010450b23c89e8"}], "score": 0.89632106, "siteId": "9222270286501375973", "id": "d7054eeb3b8b4a08929bd97df2010450b23c89e8"}

