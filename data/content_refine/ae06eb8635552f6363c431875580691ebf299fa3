{"fields": [{"field": "modifiedtime", "type": "time", "value": "2017-03-30T20:14:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["K\u00e5re Ingebrigtsen", "Eliteserien", "Rosenborg BK", "Fotball"]}, {"field": "author", "value": "kjetil flygind"}, {"field": "body", "value": ["Saken oppdateres.", "MARBELLA: Ingen banker RBK, synger Rosenborg-supporterne. Det tror ikke Aftenposten heller. ikke over 30 kamper. Det betyr et nytt seriegull til Trondheim. Det tredje p\u00e5 rad.", "- Om du f\u00e5r gratulere med seriegull allerede n\u00e5? Nei, definitivt ikke. Men vi har ingen planer om \u00e5 la andre slippe til og ta det, sier Rosenborgs suksesstrener og smiler.", "S\u00f8ndag smeller det p\u00e5 Lerkendal. Storkamp mot Odd, laget som slo de to siste \u00e5rs dobbeltmestere i begge seriekampene i fjor, allerede i premieren.", "K\u00e5re Ingebrigtsen vet at Odd er ett av lagene som mer enn noe \u00f8nsker \u00e5 velte tr\u00f8nderne ned fra fotballtronen i Norge. Men skal de klare det, skal de f\u00e5 slite. For i Trondheim er man slettes ikke forn\u00f8yd med \u00abbare\u00bb \u00e5 vinne serien og cupen. Rosenborg vil ha mer.", "\u2013 Definitivt. At vi ikke er forn\u00f8yde med fjor\u00e5ret, som endte med \u00abthe double\u00bb, sier en del om oss. Det er p\u00e5 mange m\u00e5ter arven etter Nils Arne Eggen, det. Det er nok en del andre klubber som ville v\u00e6rt forn\u00f8yd med v\u00e5r sesong i fjor, og det forst\u00e5r jeg. Men blir du forn\u00f8yd i fotball, s\u00e5 kan du bare gi deg.", "Aftenposten m\u00f8tte Rosenborg-treneren da laget finpusset formen p\u00e5 Marbella i v\u00e5r. Du kan h\u00f8re hele intervjuet med Ingebrigtsen her ( saken fortsetter under podcasten ):", "1. Rosenborg", "2. Str\u00f8msgodset", "3. Odd", "4. Molde", "5. V\u00e5lerenga", "6. Sarpsborg 08", "7. Brann", "8. Troms\u00f8", "9. Haugesund", "10. Lillestr\u00f8m", "11. Viking", "12. Aalesund", "13. Sogndal", "14. Stab\u00e6k", "15. Kristiansund", "16. Sandefjord", "ANALYSEN", "Intet lag i Norge kan matche Rosenborg. Flest folk p\u00e5 kampene, st\u00f8rst og best tropp, solid med ressurser, en kultur som igjen har vokst seg sterk, erfaring, rutine og kunnskap. Laget er bunnsolid over hele fj\u00f8la. Landslagsklasse fra bakerste til fremste mann. Ikke forn\u00f8yd med den defensive biten fra kvalikkampene til Europa i fjor, hverken individuelt og som kollektiv, det har blitt terpet p\u00e5 i vinter. Scoret f\u00f8rst og slapp inn f\u00e6rrest i fjor. Det er en god grunnmur \u00e5 bygge videre p\u00e5. Noen er borte, nye er kommet til. To sp\u00f8rsm\u00e5lstegn likevel: Hva er Nicklas Bendtner i stand til? Og klarer de \u00e5 holde P\u00e5l Andr\u00e9 Helland skadefri? RBK har ogs\u00e5 Europa-fokus. Hvordan klarer de \u00e5 balansere det?", "Fjor\u00e5ret stoppet p\u00e5 69 poeng. 15 poeng foran lag nummer to. Serien avgjorde de i Molde, bare s\u00e5nn for \u00e5 gni det inn.", "I cupfinalen ble Kongsvinger veid og funnet fire m\u00e5l for lette. For annen gang p\u00e5 rad sikret K\u00e5re Ingebrigtsens menn seier i b\u00e5de serie og cup.", "N\u00e5 starter en ny kamp mot resten av eliteserien.", "\u2013 For oss er det alltid s\u00e5nn at det er oss mot resten. Alle vil ta oss, alle vil gj\u00f8re det vanskelig for oss. Det er cupfinale uansett hvor vi kommer for \u00e5 spille. Det er vi vant til, og vi synes i grunn det er veldig \u00e5lreit, sier Rosenborg-treneren.", "\u2013 Dere mot resten. Er det noe du bruker for \u00e5 motivere spillerne dine?", "\u2013 Ja, det er jo s\u00e5nn vi f\u00f8ler det. Det er ikke mange utenom Molde som har de samme ambisjonene som oss. N\u00e5r andre er opptatt av n\u00e5r det er ferie, n\u00e5r det er mest publikum p\u00e5 kampene og det \u00e5 ha fri, s\u00e5 er vi opptatt av \u00e5 bli gode nok og utvikle oss for \u00e5 komme til Europa. S\u00e5 f\u00e5r vi pes n\u00e5r vi \u00f8nsker \u00e5 utsette kamper for \u00e5 f\u00e5 en best mulig oppladning til akkurat det. S\u00e5 ja, vi f\u00f8ler det er oss mot resten, ja.", "\u2013 Opplever du at folk utenfor Tr\u00f8ndelag ikke vil dere s\u00e5 vel?", "\u2013 Sp\u00f8r du breddeklubbene i Norge, s\u00e5 tror jeg mange har Rosenborg som favorittlag der det ikke er et lokalt eliteserielag. Men det er nok ikke s\u00e5 mange i eliteserien som liker oss utenom oss selv. Det skj\u00f8nner jeg. Vi har vunnet s\u00e5 mye, s\u00e5 jeg tror folk er skitlei av det. Men det f\u00e5r de bare fortsette \u00e5 v\u00e6re, sier 51-\u00e5ringen fra Trondheim.", "F\u00f8dt: 11. november 1965", "Fra: Trondheim", "Yrke: Fotballtrener", "Klubb: Rosenborg", "Klubber som trener: Ranheim, Rosenborg (assistent), Bod\u00f8/Glimt, Viking (assistent)", "Klubber som spiller: Rosenborg, Manchester City, Str\u00f8msgodset, Lillestr\u00f8m", "Landslag: 23 kamper/1 m\u00e5l for Norge", "Ingebrigtsen fikk muligheten til \u00e5 overbevise Rosenborg-ledelsen da han i juli 2014 overtok trenerjobben i klubben han har nesten 200 kamper for, den siste i juni for 20 \u00e5r siden.", "Ikke lenge etter fikk han jobben permanent, og han har st\u00e5tt ved roret n\u00e5r klubben har tatt tilbake fotballtronen her til lands fra Molde.", "\u2013 F\u00e5r du nok kred for at Rosenborg har g\u00e5tt til topps i serie og cup to \u00e5r p\u00e5 rad?", "\u2013 Jeg er ikke s\u00e5 fryktelig opptatt av \u00e5 f\u00e5 kred for det. I Tr\u00f8ndelag f\u00e5r jeg mer enn nok kred for det. Men det er jo en historisk begivenhet det vi har f\u00e5tt til, og jeg m\u00e5 jo si at det er sm\u00e5tt artig at jeg ikke har v\u00e6rt \u00e5rets trener. Det sier jeg med et smil, og det gj\u00f8r meg ingenting. Men det sier litt om den k\u00e5ringen. Det forventes at Rosenborg skal vinne. Gj\u00f8r vi ikke det er vi udugelige, gj\u00f8r vi det skulle det bare mangle.", "I fjor ble Brann-trener Lars Arne Nilsen k\u00e5ret til landets beste trener, mens Bob Bradley vant prisen \u00e5ret f\u00f8r. En liten tr\u00f8st var det at Trenerforeningen i Norge i fjor ga Ingebrigtsen prisen.", "\u2013 Er det en oppfatning i Norge om at hvem som helst kunne trent Rosenborg til seriegull, f\u00f8ler du?", "\u2013 Ja, i hvert fall hos noen.", "\u2013 Opplever du at folk ser p\u00e5 trenerjobben i Rosenborg som en lett jobb?", "\u2013 Ja. Mange ser p\u00e5 trenerjobben i Rosenborg som enkel fordi vi har ressurser. Og det blir feil. Det samme skjedde med Molde da Ole Gunnar Solskj\u00e6r tok over der f\u00f8rste gang. \u00c9n ting er \u00e5 ha ressurser, men man m\u00e5 forvalte dem p\u00e5 rett m\u00e5te. Det gjorde Molde da, det gj\u00f8r vi her n\u00e5. Det gj\u00f8r at man bygger klubb og vinner titler. Den del trenere tror alt l\u00f8ser seg med penger, Det gj\u00f8r det ikke. Ronny Deila vant gull med Str\u00f8msgodset i 2013 - uten all verden av ressurser. Det viser at det er mulig, sier Ingebrigtsen.", "Og fortsetter:", "\u2013 Jeg tror ikke det er s\u00e5 mange andre eliteserietrenere som jobber hardere enn hva jeg gj\u00f8r. Den definitivt st\u00f8rste grunnen til at vi i Rosenborg har suksess, er at vi jobber hardere enn alle andre.", "Selv om det har g\u00e5tt bra her hjemme, t\u00f8rster Rosenborg etter \u00e5 komme seg ut i Europa igjen. Champions League er m\u00e5let. Forrige gang klubben deltok var for ti \u00e5r siden.", "\u2013 Vi kjenner p\u00e5 det presset om \u00e5 komme oss dit igjen, ja. Alle i Rosenborg gj\u00f8r det. Det er egentlig fire kamper i juli/august som definerer sesongen for oss. I serien har du 30 kamper \u00e5 fordele presset ut over. I kvaliken til Europa f\u00e5r du alt i trynet med en gang.", "\u2013 Hva er du mest forn\u00f8yd med \u00e5 ha f\u00e5tt til med dette laget?", "\u2013 At vi har funnet tilbake til Rosenborg-m\u00e5ten \u00e5 spille p\u00e5. Det som mange mente var utdatert og ikke lenger funket, har vi vist at fortsatt fungerer s\u00e5 lenge man har ferdigheter og rette folk i de ulike rollene. Hele klubben har funnet tilbake til gleden, det viser seg i m\u00e5ten vi fremst\u00e5r p\u00e5. Vi hadde et snitt p\u00e5 17.500 p\u00e5 tribunene i fjor, det viser at folk er forn\u00f8yde med oss.", "Men det er ikke alltid det er smil og glede og alle er forn\u00f8yde. For Ingebrigtsen kan fyre seg opp han ogs\u00e5. Da heves r\u00f8sten og RBK-sjefen beskyldes for \u00e5 sutre.", "\u2013 Vi liker at det bl\u00e5ser litt og det blir litt temperatur og meldinger. Men n\u00e5r alle forklarer at vi vinner fordi vi har penger, det er irriterende. Det er flere jeg kunne tenke meg \u00e5 se som trenere i Rosenborg. Det kunne blitt artig, sier han ironisk. Og humrer.", "\u2013 Men hvordan synes du det er n\u00e5r du beskyldes for \u00e5 sutre?", "\u2013 Da jeg kom til Rosenborg i 2014 sa jeg at vi skulle tilbake til Rosenborg-r\u00f8ttene, bli best og igjen bli det lokomotivet vi var. Da flirte alle av meg og synes jeg var en sn\u00e5ling. Etter at vi har vunnet fire titler sier jeg det samme, men da er jeg plutselig blitt arrogant. Men det m\u00e5 vi nok bare leve med. Folk er ikke s\u00e5 opptatt av i \u00e5 forst\u00e5 hva jeg mener. Heller finne sin egen mening med mine svar."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "68f8d8f2ee7ef3e7e400eb3af8eccbb25e42f82b0bfe2529992bbc397677a774"}, {"field": "createtime", "value": "2017-03-30T12:25:48.000Z"}, {"field": "description", "value": "TABELLTIPS ELITESERIEN: 1. PLASS. Det er Rosenborg mot resten. Det er en tilv\u00e6relse K\u00e5re Ingebrigtsen lever fint med. Gull og glitter trumfer nemlig alt."}, {"field": "heading", "value": ["\u00abJeg tror ikke det er s\u00e5 mange eliteserietrenere som jobber hardere enn hva jeg gj\u00f8r\u00bb -adressa.no", "\u2013 Ikke mange som liker oss", "\u2013 Jobber hardere enn alle andre", "Sn\u00e5l og arrogant"]}, {"field": "id", "value": "ae06eb8635552f6363c431875580691ebf299fa3"}, {"field": "keyword", "value": ["K\u00e5re Ingebrigtsen", "Eliteserien", "Rosenborg BK", "Fotball"]}, {"field": "keywords", "value": "K\u00e5re Ingebrigtsen,Eliteserien,Rosenborg BK,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": ["resten", "jobber hardere", "eliteserien", "klubb", "jobb", "trent", "serie", "k\u00e5re", "kamp", "forn\u00f8yd"]}, {"field": "kw-entity", "value": ["lerkendal", "aftenposten", "league", "str\u00f8msgodset", "brann", "s. det", "rosenborg bk", "odd", "trenerforeningen"]}, {"field": "kw-location", "value": ["europa", "marbella", "tr\u00f8ndelag", "trondheim", "kongsvinger", "norge", "bod\u00f8", "molde"]}, {"field": "kw-pageclass", "value": "article"}, {"field": "kw-person", "value": ["k\u00e5re ingebrigtsen", "nicklas bendtner", "lars arne nilsen", "nils arne eggen", "ole gunnar solskj\u00e6r", "bob bradley", "p\u00e5l andr\u00e9 helland", "ronny deila"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/f70442d3-a4c1-4b77-a6af-7ae87e51b237?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abJeg tror ikke det er s\u00e5 mange eliteserietrenere som jobber hardere enn hva jeg gj\u00f8r\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Jeg-tror-ikke-det-er-sa-mange-eliteserietrenere-som-jobber-hardere-enn-hva-jeg-gjor-233069b.html"}, {"field": "pageclass", "value": ["article"]}, {"field": "publishtime", "value": "2017-03-30T13:23:53.000Z"}, {"field": "recs-articleid", "value": "233069"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-30T13:23:53.000Z"}, {"field": "recs-rawtitle", "value": "\u00abJeg tror ikke det er s\u00e5 mange eliteserietrenere som jobber hardere enn hva jeg gj\u00f8r\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "TABELLTIPS ELITESERIEN: 1. PLASS. Det er Rosenborg mot resten. Det er en tilv\u00e6relse K\u00e5re Ingebrigtsen lever fint med. Gull og glitter trumfer nemlig alt."}, {"field": "thumbnail", "value": "http://content-thumbnail.cxpublic.com/content/thumbnail200x150/ae06eb8635552f6363c431875580691ebf299fa3.jpg?58dd6805"}, {"field": "thumbnailfullheightdimensions", "value": "200x2032"}, {"field": "timestamp", "value": "2017-03-30T20:18:13.000Z"}, {"field": "title", "value": "\u00abJeg tror ikke det er s\u00e5 mange eliteserietrenere som jobber hardere enn hva jeg gj\u00f8r\u00bb"}, {"field": "url", "value": "http://www.adressa.no/100Sport/fotball/Jeg-tror-ikke-det-er-sa-mange-eliteserietrenere-som-jobber-hardere-enn-hva-jeg-gjor-233069b.html"}, {"field": "urlhash", "value": "ae06eb8635552f6363c431875580691ebf299fa3"}], "score": 0.7135485, "siteId": "9222270286501375973", "id": "ae06eb8635552f6363c431875580691ebf299fa3"}

