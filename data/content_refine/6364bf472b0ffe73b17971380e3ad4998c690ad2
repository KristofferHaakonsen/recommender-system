{"fields": [{"field": "modifiedtime", "type": "time", "value": "2016-06-01T19:20:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["SV", "Politikk", "Stortinget", "B\u00e5rd Vegar Solhjell"]}, {"field": "author", "value": "robert gjerde/aftenposten"}, {"field": "body", "value": ["Saken oppdateres.", "Han tapte kampen ledervervet i SV og trakk seg som nestleder fordi han manglet motivasjon. N\u00e5 er det helt slutt: Solhjell slutter som SV-politiker og gir seg norsk politikk, skriver Aftenposten .", "Det skjer samtidig som ogs\u00e5 Heikki Holm\u00e5s Eidsvoll (Oslo) takker nei til ny nominasjon. Tidligere har ogs\u00e5 Snorre Valen (S\u00f8r-Tr\u00f8ndelag) sagt nei. Derimot kan Aftenposten erfare at SV-veteran Karin Andersen (Hedmark) tar gjenvalg - hvis hun bli bedt om det.", "I dette intervjuet forteller Solhjell \u2013 av mange sett p\u00e5 som den viktigste lederskikkelsen for h\u00f8yresiden i SV \u2013 hvorfor han trekker seg fra norsk politikk.", "Solhjell sier ogs\u00e5 at han:", "Er for norsk NATO-medlemskap", "Tror p\u00e5 en milj\u00f8allianse mellom SV, MDG og Venstre i regjering.", "Er sterk motstander av en fusjon mellom SV og R\u00f8dt", "Fastholder at det var riktig av SV \u00e5 st\u00f8tte krigf\u00f8ringen i Libya", "Vil ha slutt p\u00e5 kj\u00f8nnsdelt sv\u00f8mmeundervisning og b\u00f8nnerom p\u00e5 skoler, som det er \u00e5pnet for i dag", "Tror p\u00e5 et stort SV \u2013 n\u00e5r oljerikdommen svinner, arbeidsledigheten stiger og utfordringene med innvandring blir st\u00f8rre", "Mener partiet har vegret seg for \u00e5 v\u00e6re Russland-kritisk", "Mener SV og venstresiden har v\u00e6rt for lite islam-kritisk", "\u2013 Hvorfor trekke seg n\u00e5?", "\u2013 Det er rett og slett p\u00e5 tide. Jeg har jobbet 16 \u00e5r p\u00e5 heltid med politikk. N\u00e5 er jeg 44. Skal jeg v\u00e6re \u00abpolitiker for life\u00bb, eller skal jeg gj\u00f8re noe annet? SV trenger ogs\u00e5 fornyelse.", "\u2013 De tre siste valgene har SV s\u00e5 vidt s\u00e5 vidt karret seg over 4 prosent. N\u00e5 ligger partiet under sperregrensen p\u00e5 m\u00e5lingene. Er det en lettelse \u00e5 vite at du ikke skal v\u00e6re med SVs valgvake i 2017?", "\u2013 Jeg kan offisielt bekrefte at det f\u00f8les bedre \u00e5 vinne valg enn \u00e5 tape. Men n\u00e5r jeg har v\u00e6rt i tvil om jeg skulle trekke meg, s\u00e5 er det fordi jeg alltid vil savne politikk, men aller mest valgkamp. Jeg har elsket \u00e5 v\u00e6re med i valgkamper.", "SV, og forl\u00f8peren SF, sprang ut av motstand mot Aps utenrikspolitikk og motstand mot norsk NATO-medlemskap. SV er fortsatt mot norsk medlemskap i NATO.", "\u2013 Er du for NATO?", "\u2013 Jeg er ikke spesielt for Nato. Det er en h\u00e5pl\u00f8s id\u00e9 \u00e5 basere seg p\u00e5 \u00e5 bruke atomv\u00e5pen f\u00f8rst i en konflikt. Men medlemskapet gj\u00f8r Norge tryggere forsvarsmessig.", "\u2013 S\u00e5 du for norsk NATO-medlemskap?", "\u2013 Ja, jeg er det", "\u2013 Men partiet ditt er imot. Har det v\u00e6rt problematisk?", "\u2013 Tidvis, ja, men det er mange som stemmer SV som er ogs\u00e5 er for NATO.", "I 2014, midt under Ukraina-krisen, vedtok SVs landsstyre en resolusjon som var blottet for kritikk av Russland, og la samtidig ansvaret for krisen p\u00e5 NATO. Solhjell nektet da \u00e5 stille deg bak resolusjonen, og ble sterkt kritisert internt. Noen ba ham trekke seg fra toppverv i partiet.", "\u2013 Har slike kamper rundt den utenrikspolitiske linjen i SV slitt p\u00e5 deg?", "\u2013 Nei. Disse debattene har faktisk stimulert meg. Jeg elsket \u00e5 utfordre gamle SV-sannheter, sier han til Aftenposten ..", "\u2013 Jeg trekker meg ikke p\u00e5 grunn av slikt. SV har v\u00e6rt et ekstremt stimulerende sted og gitt meg fantastiske muligheter i livet. Jeg vil fortsatt b\u00e5de stemme SV og v\u00e6re medlem av SV, sier Solhjell.", "Solhjell har i SV sl\u00e5ss intenst for \u00abDet tredje standpunkt\u00bb i utenrikspolitikken, som bl.a. inneb\u00e6rer uavhengighet mellom USA og Russland.", "\u2013 Det var det jeg reagerte s\u00e5 sterkt p\u00e5 landsstyrets f\u00f8rste Ukraina-uttalelse. Kritikken m\u00e5 v\u00e6re ford\u00f8mmende begge veier, hvis situasjonen tilsier det. Her var det \u00e5penbart at det var Russland som ansvarlig.", "\u2013 Mange mener SVs tradisjonelle NATO-kritiske st\u00e5sted gj\u00f8r det vanskelig for SV \u00e5 kritisere Russland og Putin. Er du enig?", "\u2013 Det er riktig at SV og partier p\u00e5 venstresiden har hatt en tendens for \u00e5 v\u00e6re mer unnskyldende overfor sovjetiske og russiske overgrep enn overfor amerikanske.", "\u2013 Var SVs f\u00f8rste Ukraina-resolusjon oppr\u00f8rende for deg?", "\u2013 Ja. Og det hadde ikke v\u00e6rt til \u00e5 leve med for meg. Heldigvis vedtok landsstyret senere en resolusjon som kritiserte Russland.", "\u2013 Audun Lysbakken var enig med deg i synet p\u00e5 den f\u00f8rste Ukraina-uttalelsen, men st\u00f8ttet deg ikke. Hva synes du om det?", "\u2013 Jeg og Audun har, i all hovedsak, hatt et veldig godt samarbeid i de \u00e5rene vi har jobbet sammen. Han har v\u00e6rt en st\u00f8ttespiller ved en rekke korsveier. Jeg mener vi har utfylt hverandre. Jeg har et veldig godt forhold til Audun. Det var ogs\u00e5 han som \u00ablandet\u00bb den siste resolusjonen som jeg i dag forsvarer.", "Da Kristin Halvorsen h\u00f8sten 2011 kunngjorde at hun ville g\u00e5 av som SV-leder, var Solhjell en av tre som meldte seg som kandidat til vervet. Han trakk seg imidlertid etter f\u00e5 dager , og overlot kampen om ledervervet til Audun Lysbakken og Heikki Eidsvoll Holm\u00e5s.", "\u2013 Hvorfor trakk du deg s\u00e5 raskt?", "\u2013 Fordi det var helt \u00e5penbart at et solid flertall ville ha Audun.", "\u2013 Hvordan merket du det?", "\u2013 Venstrefl\u00f8yen i partiet sto sterkt. Sentrale folk som st\u00f8ttet meg r\u00e5det meg ogs\u00e5 til \u00e5 trekke meg. Jeg er ganske flink til \u00e5 \u00ablese politiske situasjoner\\u0011\u00bb: At et overveldende flertall villa Audun var en av de mest \u00e5penbare \u00abbildene\u00bb jeg har lest i norsk politikk.", "\u2013 Holm\u00e5s s\u00e5 ikke helt dette \u00abbildet\u00bb?", "\u2013 Det f\u00e5r du sp\u00f8rre Heikki om.", "\u2013 Hva tenker du om at Snorre Valen, av mange p\u00e5tenkt som leder etter Lysbakken, trekker seg fra Stortinget samtidig som du gj\u00f8r det?", "\u2013 Det er veldig leit for SV at Snorre sier nei. Snorre er en utrolig flink fyr. Men jeg forst\u00e5r hans personlige beveggrunner for \u00e5 trekke seg. Men han er ung og kan komme tilbake p\u00e5 Stortinget. Summen av dette er ikke ideell for SV, men verden er ikke ideell.", "\u2013 Hvilket signal tror du Valens nei sender til velgerne?", "\u2013 Nei, det spiller ingen stor rolle. Velgerne stemmer ikke p\u00e5 \u00abp\u00e5tenkte ledere\u00bb.", "Solhjell tok i 2013 til orde for at SV og MDG burde sl\u00e5 seg sammen . Det falt p\u00e5 steingrunn.", "\u2013 Det var umodent da, og er det n\u00e5, sier Solhjell.", "\u2013 Men grunnleggende sett mener jeg at det er kunstig og dumt at r\u00f8de og gr\u00f8nne krefter i Norge skal skille lag. Jeg tror at solidaritet og milj\u00f8 henger sammen og trenger hverandre. De rene r\u00f8de partiene, og de rene gr\u00f8nne partiene blir mer sekteriske.", "\u2013 S\u00e5 du tror p\u00e5 en fusjon i fremtiden?", "\u2013 Kanskje, men jeg tror mest p\u00e5 en samling av milj\u00f8partiene rent politisk. Noe av det som er mest ko-ko i norsk politikk er at Trine Skei Grande og Venstre foretrekker Siv fremfor Jonas. Det er ikke mulig \u00e5 forst\u00e5, og er en tilstand som ikke kan vare, tror jeg. I et langt perspektiv tror jeg liberale og gr\u00f8nne partier sitter i regjering med Ap og spiller en dominerende rolle i det gr\u00f8nne skiftet. Det er den eneste realistiske m\u00e5ten for \u00e5 f\u00e5 tatt de store grepene i milj\u00f8- og klimasp\u00f8rsm\u00e5lene.", "\u2013 Noen snakker om en fusjon mellom SV og R\u00f8dt?", "\u2013 Det er jeg sterkt imot. Fornuftige radikalere har null \u00e5 hente hos dogmatiske ekskommunister.", "\u2013 SVs lave oppslutning ble lenge forklart med regjeringsslitasje, men nedturen fortsetter i opposisjon. Er det mulig \u00e5 skape begeistring for et sosialistisk prosjekt i verdens rikeste land?", "\u2013 Ta en titt p\u00e5 Europa, der vi ser \u00f8kende forskjeller og en langvarig \u00f8konomisk krise ...", "\u2013 Men det ser vi ikke i Norge?", "\u2013 P\u00e5 litt lengre sikt vil de samme trekkene vise seg i Norge ogs\u00e5. Norge har v\u00e6rt en oase, men n\u00e5r oljerikdommen svinner, arbeidsledighet stiger og h\u00f8yrepopulismen blomstrer i m\u00f8te med utfordringene fra innvandring og immigrasjon s\u00e5 vil det v\u00e6re st\u00f8rre rom for et moderne venstreparti enn det har v\u00e6rt de siste \u00e5rene.", "\u2013 S\u00e5 SV trenger litt elendighet og ulikhet for \u00e5 bli relevante?", "\u2013 Jeg ville snu p\u00e5 det. N\u00e5r alt ser fantastisk ut, s\u00e5 er det lettere \u00e5 tenke kun p\u00e5 seg selv. N\u00e5r det er t\u00f8ffe sak som skal tas, da er det lettere \u00e5 stille opp og vise solidaritet.", "Solhjell sier han ikke vet hva han skal ta seg til etter valget i 2017.", "\u2013 Jeg vet rett og slett ikke. Det er enn\u00e5 lenge til. G\u00e5r alt galt f\u00e5r jeg ringe First House, ler han.", "\u2013 Har du noen r\u00e5d til SV?", "\u2013 Nei, vet du hva! Da jeg selv satt i ledelsen, og tidligere SV-politikere t\u00f8mte seg i mediene, tenkte jeg: Herre gud, kunne du ikke ha holdt kjeft! Sier Solhjell, og vil ikke nevne navn.", "\u2013 Er Lysbakken riktig leder for SV?", "\u2013 Ja.", "\u2013 Men du m\u00e5 ha noen tanker om hvordan SV b\u00f8r te seg fremover?", "\u2013 Det viktigste r\u00e5det vil v\u00e6re \u00e5 vokse, ler han,", "\u2013 Og s\u00e5 m\u00e5 SV forbli Det r\u00f8dgr\u00f8nne partiet i Norge. SV m\u00e5 fortsette \u00e5 s\u00f8ke makt og v\u00e6re inkluderende for nye mennesker og nye ideer. Og s\u00e5 m\u00e5 partiet bli tydeligere i debatten om islam og innvandring.", "\u2013 Hvordan da?", "\u2013 Hele det politiske milj\u00f8et, men ogs\u00e5 SV og venstresiden har v\u00e6rt for lite flink til \u00e5 kritisere muslimske milj\u00f8er.", "\u2013 Vi m\u00e5 anerkjenne og tydeliggj\u00f8re at Norge er et sekul\u00e6rt samfunn med full religionsfrihet, og s\u00e5 g\u00e5 inn i debattene med m\u00f8rkemenn i islam, slik vi har gjort i 100 \u00e5r med m\u00f8rkemenn innen kristendommen.", "\u2013 I Norge har vi undervurdert at sosial kontroll, og kontroll av jenters seksualitet er sterk innenfor muslimske milj\u00f8er. Mange har trodd at ved ikke \u00e5 kritisere islam, s\u00e5 gj\u00f8r en minoritetene en tjeneste. Det er \u00e5 beskytte de konservative kreftene, i stedet for \u00e5 st\u00f8tte de som st\u00e5r opp mot dette.", "\u2013 Skoler og barnehager m\u00e5 v\u00e6re fri for forkynnelse. Det er f.eks. ikke riktig \u00e5 tilrettelegge for egne b\u00f8nnerom p\u00e5 videreg\u00e5ende skoler, slik det gj\u00f8res enkelte steder i dag.. Vi har ogs\u00e5 avskaffet kj\u00f8nnsdelt sv\u00f8mmeundervisning i Norge. Det er en fundamental verdi i Norge at gutter og jenter gj\u00f8r ting sammen. Det m\u00e5 ikke endres.", "Han tar ogs\u00e5 til orde for en kompromissl\u00f8s forsvar for ytringsfriheten og for retten til blasfemi.", "Slik kommenterer SV-leder Audun Lysbakken Solhjells nei:", "\u2013 Det er vemodig fordi jeg og Vegard har jobbet sammen s\u00e5 lenge. Han er en utrolig dyktig politiker som har preget SV og norsk politikk i en \u00e5rrekke.", "\u2013 For meg har han v\u00e6rt en veldig viktig kollega i mange \u00e5r. Det blir uvant n\u00e5r han til h\u00f8sten ikke er med i stortingsgruppen.", "Lysbakken sier han samtidig har respekt og forst\u00e5else for Solhjells beslutning.", "\u2013 Han har v\u00e6rt mange \u00e5r i rikspolitikken. At han n\u00e5 vil prioritere annerledes i livet, det forst\u00e5r jeg."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "584bc62a59264d8bd60e1b0a76a7dad9512ba2475835f898df3979acbf6547aa"}, {"field": "createtime", "value": "2016-06-01T18:25:01.000Z"}, {"field": "description", "value": "B\u00e5rd Vegar Solhjell (44) takker for seg p\u00e5 Stortinget og i norsk politikk - og avsl\u00f8rer at han er for norsk NATO-medlemskap."}, {"field": "dominantimage", "value": "http://www.adressa.no/incoming/article12823109.ece/5i33f8/ALTERNATES/w980-default/b972093d-5008-489a-aa85-cb74235e4322.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6364bf472b0ffe73b17971380e3ad4998c690ad2.jpg?590f0188"}, {"field": "dominantthumbnaildimensions", "value": "300x169"}, {"field": "heading", "value": ["Solhjell ferdig i norsk politikk -adressa.no", "Oppr\u00f8rende Ukraina-vedtak", "Veldig leit med Valen", "Sterkt imot sammensl\u00e5ing av SV og R\u00f8dt", "\u00d8kt ledighet - st\u00f8rre SV", "Hold kjeft!", "For lite islam-kritikk"]}, {"field": "id", "value": "6364bf472b0ffe73b17971380e3ad4998c690ad2"}, {"field": "keyword", "value": ["SV", "Politikk", "Stortinget", "B\u00e5rd Vegar Solhjell"]}, {"field": "keywords", "value": "SV,Politikk,Stortinget,B\u00e5rd Vegar Solhjell"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-company", "value": "solhjell"}, {"field": "kw-concept", "value": ["partiet", "politikk", "nei", "norsk", "norsk politikk", "trekke"]}, {"field": "kw-entity", "value": ["vegard", "r\u00f8dt", "siv", "aftenposten", "audun", "russland og putin", "first house", "o. solhjell", "venstre", "jonas", "lysbakken", "audun lysbakken og heikki eidsvoll holm\u00e5s", "trine skei grande og venstre", "stortinget"]}, {"field": "kw-location", "value": ["s\u00f8r-tr\u00f8ndelag", "hedmark", "europa", "oslo", "ukraina", "russland", "norge", "nato", "libya"]}, {"field": "kw-pageclass", "value": "article"}, {"field": "kw-person", "value": ["karin andersen", "heikki holm\u00e5s eidsvoll", "b\u00e5rd vegar solhjell", "audun lysbakken solhjells", "audun lysbakken", "trine skei grande", "snorre valen", "kristin halvorsen", "heikki eidsvoll holm\u00e5s"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article12823109.ece/5i33f8/ALTERNATES/w980-default/b972093d-5008-489a-aa85-cb74235e4322.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Solhjell ferdig i norsk politikk"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/2016/06/01/Solhjell-ferdig-i-norsk-politikk-12823141.ece"}, {"field": "pageclass", "value": ["article"]}, {"field": "publishtime", "value": "2016-06-01T19:20:59.000Z"}, {"field": "recs-articleid", "value": "12823141"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2016-06-01T19:20:59.000Z"}, {"field": "recs-rawtitle", "value": "Solhjell ferdig i norsk politikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "B\u00e5rd Vegar Solhjell (44) takker for seg p\u00e5 Stortinget og i norsk politikk - og avsl\u00f8rer at han er for norsk NATO-medlemskap."}, {"field": "thumbnail", "value": "http://content-thumbnail.cxpublic.com/content/thumbnail200x150/6364bf472b0ffe73b17971380e3ad4998c690ad2.jpg?590f0188"}, {"field": "thumbnailfullheightdimensions", "value": "200x2338"}, {"field": "timestamp", "value": "2017-05-07T11:14:16.000Z"}, {"field": "title", "value": "Solhjell ferdig i norsk politikk"}, {"field": "url", "value": "http://www.adressa.no/nyheter/innenriks/2016/06/01/Solhjell-ferdig-i-norsk-politikk-12823141.ece"}, {"field": "urlhash", "value": "6364bf472b0ffe73b17971380e3ad4998c690ad2"}], "score": 0.8118295, "siteId": "9222270286501375973", "id": "6364bf472b0ffe73b17971380e3ad4998c690ad2"}

