{"fields": [{"field": "modifiedtime", "type": "time", "value": "2016-09-08T14:18:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["sv\u00f8mmeoppl\u00e6ring", "sv\u00f8mming", "Barnehage", "Pirbadet", "Utdanningsdirektoratet"]}, {"field": "author", "value": "norunn bergesen"}, {"field": "body", "value": ["Saken oppdateres.", "I \u00e5r har alle fylker f\u00e5tt \u00f8remerkede midler til \u00e5 tilby gratis sv\u00f8mmeoppl\u00e6ring for barnehagene.", "Trondhjems Sv\u00f8mme- & livredningsklub skal holde kurs for 374 barn h\u00f8sten 2016.", "- Det er lagt opp til intensivkurs. Barna f\u00e5r en halvtime, fem dager p\u00e5 rad over en uke, sier Rune Larsen, leder for sv\u00f8mmekursene.", "LES OGS\u00c5: Flere barn tar privat sv\u00f8mmeundervsining", "To instrukt\u00f8rer tar imot fire-, fem\u00e5ringene. De er opp til seks barn i hver gruppe. Ved bassengkanten sitter skolestartere fra Svartlamoen kunst- og kulturbarnehage. De dingler med beina. \u00d8yne og munn er p\u00e5 vidt gap \u2013 fulle av forventning.", "- Det \u00e5 f\u00e5 l\u00e6re \u00e5 sv\u00f8mme er en rettighet barna har. Nettopp det at undervisningen gis i barnehagen, sikrer at alle f\u00e5r denne muligheten til vanntilvenning, sier pedagogisk leder Nora Finseraas.", "Barna er spent p\u00e5 \u00e5 f\u00e5 g\u00e5 i vannet og de voksne som er med dem forsikrer om at ungene synes dette er kjempestas. De er veldig forn\u00f8yde med \u00e5 ha en hel uke med vann p\u00e5 barnehageplanen. Det er lett \u00e5 se, n\u00e5r de endelig f\u00e5r lov \u00e5 tr\u00e5kke uti.", "- N\u00e5r tilbudet er gratis, sikrer det at alle f\u00e5r delta, uavhengig av den \u00f8konomiske situasjonen til barnet. B\u00e5de ordin\u00e6re sv\u00f8mmekurs p\u00e5 ettermiddagstid og billetter til Pirbadet er dyrt. Dette tilbudet virker utjevnende p\u00e5 forskjellene, sier Finseraas.", "LES OGS\u00c5: Slik l\u00f8ser skolene sv\u00f8mmekravene", "I b\u00f8lgebassenget i Pirbadet er det ingen b\u00f8lger i formiddag. P\u00e5 grunna, inn mot land, f\u00e5r barnehagebarna plaske, hvine og le.", "- Kurset inneholder vanntilvennings\u00f8velser, dykking og flyting. M\u00e5let er vanntilvenning, sier Rune Larsen.", "Noen barn har v\u00e6rt mye i basseng allerede, andre har ikke det. P\u00e5 grunna plukker barna opp ringer fra bunnen. Hodene bryter vannflata i midten av den store ringen.", "- Jeg dukket veldig, veldig langt ned i vannet, alts\u00e5. Ogs\u00e5 gikk jeg under ringen. Det synes jeg var g\u00f8y, sier Trym, med klissv\u00e5tt h\u00e5r og stort smil.", "- V\u00e5rt m\u00e5l med dette er at barna skal oppleve at det er artig \u00e5 v\u00e6re i bassenget. De skal \u00f8nske \u00e5 v\u00e6re i vann. P\u00e5 den m\u00e5ten vil de v\u00e6re motivert n\u00e5r vi treffer dem igjen i tredjeklasse, som er da skolen begynner med sv\u00f8mming, sier Larsen.", "I Trondheim kommune er sv\u00f8mmetilbudet til elevene i skolen til sammen 24 timer sv\u00f8mmeundervisning. Disse er fordelt p\u00e5 tredje, fjerde og sjette klasse. Tilbudet har v\u00e6rt kritisert for \u00e5 v\u00e6re for sparsomt.", "- Sv\u00f8mmeforbundet mener at barn trenger 40 sv\u00f8mmetimer i skolen, for at flest mulige skal ha sjanse til \u00e5 bli sv\u00f8mmedyktige i l\u00f8pet av skolel\u00f8pet, sier Larsen.", "LES OGS\u00c5: Norske kommuner gir mangelfull sv\u00f8mmeoppl\u00e6ring", "Utdanningsdirektoratets nye kompetansem\u00e5l i sv\u00f8mming for fjerdeklassinger stiller nemlig store krav. Elevene skal sv\u00f8mme 100 meter sammenhengende p\u00e5 magen, dykke ned og hente opp en gjenstand fra bunnen, flyte p\u00e5 magen og hvile i tre minutter, orientere seg, rulle over og flyte p\u00e5 rygg og til slutt sv\u00f8mme 100 meter p\u00e5 rygg og ta seg opp p\u00e5 land.", "- Hva gj\u00f8r politikerne om de ikke n\u00e5r m\u00e5lene sine om sv\u00f8mmedyktige fjerdeklassinger, sp\u00f8r Rune Larsen.", "Han er bekymret for at resultatene vil vise seg svake.", "- Jeg er spent p\u00e5 om d\u00e5rlige resultater vil f\u00f8re til st\u00f8rre innsats i sv\u00f8mmeundervisningen i form av flere timer. Og om det vil bidra til investeringer. I dag har ikke kommunen kapasitet i bassengene sine til flere undervisningstimer.", "Trondhjems Sv\u00f8mme- & livredningsklub har mottatt 561 000 kroner for \u00e5 holde barnehagekursene. Vestbyen IL har mottatt bortimot 300 000 for \u00e5 arrangere tilsvarende kurs i Husebybadet.", "- Jeg regner med at vi f\u00e5r plass til 60 barn i v\u00e5rt opplegg, sier sv\u00f8mmeskoleansvarlig, Tine Marie Bekkavik Husnes, i Vestbyen IL.", "- Planen er \u00e5 gi hvert barn to runder med oppl\u00e6ring. F\u00f8rste kurs blir vanntilvenning, siden ren flytetrening. Og til sammen vil hvert barn f\u00e5 mellom 15 og 20 ganger i vannet, sier Husnes.", "Vestbyen IL er p\u00e5 utkikk etter barn i eget omr\u00e5de akkurat n\u00e5. Det er ogs\u00e5 noe ledig kapasitet p\u00e5 kursene i Pirbadet. Begge sv\u00f8mmeklubber sier at barnehager som \u00f8nsker tilbudet kan ta kontakt.", "- Det hadde v\u00e6rt kjempebra dersom dette kunne blitt obligatorisk slik at alle barnehagebarn kunne deltatt. Det er viktig med en tidlig start for \u00e5 bli trygg i vannet. Det er s\u00e5 mye lettere \u00e5 l\u00e6re en fem\u00e5ring \u00e5 ha hodet under vann, enn en ti\u00e5ring, forklarer Husnes.", "Videref\u00f8ring er ogs\u00e5 Rune Larsen opptatt av.", "- Jeg h\u00e5per disse midlene har kommet for \u00e5 bli. At vi kan tilby dette hvert \u00e5r fremover. Det er i alle fall et skritt i riktig retning, sier Rune Larsen.", "Han legger til at de aldri har hatt s\u00e5 stor interesse for sv\u00f8mmekursene som arrangeres p\u00e5 kveldstid i regi av klubben.", "- P\u00e5gangen er kraftig og hovedtyngden er barn mellom fire og \u00e5tte \u00e5r, sier Rune Larsen, leder for sv\u00f8mmekursene i Trondhjems Sv\u00f8mme- & livredningsklub."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "55f9c1ad54c136119ca895e7d55555a7e0c6a7b7f983a4cb9824852789f13c22"}, {"field": "createtime", "value": "2016-09-08T12:20:06.000Z"}, {"field": "description", "value": "- Hva gj\u00f8r politikerne om de ikke n\u00e5r m\u00e5lene sine om sv\u00f8mmedyktige fjerdeklassinger, sp\u00f8r Rune Larsen. Skoleelever har 24 timer sv\u00f8mmeundervisning totalt i grunnskolen. N\u00e5 g\u00e5r barnehagebarna i vannet."}, {"field": "dominantimage", "value": "http://www.adressa.no/pluss/nyheter/article13291111.ece/j2jlk7/ALTERNATES/w980-default/Pirbadetbarn7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/689c173feaa7592f782ddfa020f76d7c3cc2575d.jpg?598c386f"}, {"field": "dominantthumbnaildimensions", "value": "300x169"}, {"field": "heading", "value": ["Barnehagene g\u00e5r i vannet -adressa.no", "Utjevner forskjellene", "Hodet under vannet", "Forberedelse til skolesv\u00f8mming", "De nye kravene", "Ett skritt i riktig retning"]}, {"field": "id", "value": "689c173feaa7592f782ddfa020f76d7c3cc2575d"}, {"field": "keyword", "value": ["sv\u00f8mmeoppl\u00e6ring", "sv\u00f8mming", "Barnehage", "Pirbadet", "Utdanningsdirektoratet"]}, {"field": "keywords", "value": "sv\u00f8mmeoppl\u00e6ring,sv\u00f8mming,Barnehage,Pirbadet,Utdanningsdirektoratet"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["sv\u00f8mmedyktige fjerdeklassinger", "timer sv\u00f8mmeundervisning", "vann", "barn", "sv\u00f8mme"]}, {"field": "kw-entity", "value": ["svartlamoen", "tine marie bekkavik husnes", "husebybadet", "trym", "pirbadet", "vestbyen il", "trondhjems sv\u00f8mme"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rune larsen", "nora finseraas"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13291111.ece/j2jlk7/ALTERNATES/w980-default/Pirbadetbarn7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnehagene g\u00e5r i vannet"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/09/08/Barnehagene-g%C3%A5r-i-vannet-13291114.ece"}, {"field": "pageclass", "value": ["article"]}, {"field": "publishtime", "value": "2016-09-08T13:16:19.000Z"}, {"field": "recs-articleid", "value": "13291114"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-09-08T13:16:19.000Z"}, {"field": "recs-rawtitle", "value": "Barnehagene g\u00e5r i vannet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "- Hva gj\u00f8r politikerne om de ikke n\u00e5r m\u00e5lene sine om sv\u00f8mmedyktige fjerdeklassinger, sp\u00f8r Rune Larsen. Skoleelever har 24 timer sv\u00f8mmeundervisning totalt i grunnskolen. N\u00e5 g\u00e5r barnehagebarna i vannet."}, {"field": "thumbnail", "value": "http://content-thumbnail.cxpublic.com/content/thumbnail200x150/689c173feaa7592f782ddfa020f76d7c3cc2575d.jpg?598c386f"}, {"field": "thumbnailfullheightdimensions", "value": "200x2071"}, {"field": "timestamp", "value": "2017-08-10T10:41:51.000Z"}, {"field": "title", "value": "N\u00e5 f\u00e5r barnehagebarna gratis sv\u00f8mmeundervisning"}, {"field": "url", "value": "http://www.adressa.no/pluss/nyheter/2016/09/08/Barnehagene-g%c3%a5r-i-vannet-13291114.ece"}, {"field": "urlhash", "value": "689c173feaa7592f782ddfa020f76d7c3cc2575d"}], "score": 0.7093526, "siteId": "9222270286501375973", "id": "689c173feaa7592f782ddfa020f76d7c3cc2575d"}

