{"fields": [{"field": "modifiedtime", "type": "time", "value": "2015-11-20T21:10:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Linn Ullmann", "bok", "Litteratur", "Liv Ullmann"]}, {"field": "author", "value": "finn sk\u00e5rderud"}, {"field": "body", "value": ["- Minner kan v\u00e6re fiktive. Derfor er romanen den egnede formen for \u00e5 minnes, sier Linn Ullmann.", "- Hukommelsen er ganske s\u00e5 rik, i alle fall min, men absolutt ikke troverdig, legger hun til.", "LES OGS\u00c5: Linn Ullmann p\u00e5 eksklusiv liste i New York Times", "- De urolige er en kj\u00e6rlighetsroman, i flertall. Det er min kj\u00e6rlighet til mine foreldre. Det er deres lange vennskap. Og det er kj\u00e6rligheten til et sted, min fars hjem p\u00e5 den svenske \u00f8ya F\u00e5r\u00f6. Det er faren, moren og jenta som har det travelt med \u00e5 bli voksen. De er s\u00e5rbare i sine kj\u00e6rlighetsfors\u00f8k.", "Linn Ullmann satte seg ned med sin gamle far, den store film- og teaterregiss\u00f8ren, i hans hjem p\u00e5 \u00f8ya for at de sammen skulle skrive en bok om aldring. Han var et planleggingsmenneske. I arbeidet med boken skulle alt v\u00e6re riktig, hvor de skulle sitte, lyset, det tekniske. Han likte s\u00e5 godt \u00e5 planlegge at arbeidet med boken ble utsatt. Det gikk ett \u00e5r, og han var blitt veldig mye eldre.", "- Vinduene i sinnet hans var sl\u00e5tt opp p\u00e5 vidt gap. Han husket hvem jeg var, men ikke om jeg hadde v\u00e6rt i rommet sammen med ham.", "Han d\u00f8de kort tid senere. Men det ble da noen lydb\u00e5nd. De ble glemt, gjenfunnet, n\u00f8lt ved, utsatt, til sist avlyttet, oversatt og redigert. Og utvalgte, rensete stykker er n\u00e5 med i hennes roman De urolige.", "- \u00c5 huske er \u00e5 ha forestillinger om hvordan det kan ha v\u00e6rt \u00e5 vokse opp. Noen ganger er forestillingene ganske s\u00e5 riktige, andre ganger helt gale. Vi trenger det faste. Vi trenger knagger. Men i romanen kan vi si til helvete med alle knaggene. Dens oppgave er \u00e5 trekke det vekk fra det faste.", "- I livene v\u00e5re er det jo ofte slik at det er viktigere at minnene v\u00e5re er f\u00f8lelsesmessig sanne enn at det er historisk sanne.", "LES OGS\u00c5: \u00c5ret var 1985 og Linn Ullmann skulle gifte bort mora si", "- Jeg var ikke interessert i \u00e5 g\u00e5 til arkivene hans, \u00e5 lese, eller \u00e5 intervjue de som kjente ham. Jeg begynte i stedet \u00e5 huske ham og min egen barndom gjennom helt andre ting. Jeg s\u00e5 et foto at den aldrende kunstneren Georgia O\u2019Keefe, og tenkte plutselig p\u00e5 ham. Jeg tenkte at jeg m\u00e5tte reise til hennes New Mexico for \u00e5 f\u00e5 perspektiv p\u00e5 F\u00e5r\u00f6.", "- Og min mors uendelige vakre ansikt dukket opp i forskjellige sammenhenger. Jeg leste Madame Bovary, og tenkte p\u00e5 min mors \u00f8yne. Forskjellige ansikter fl\u00f8t over i hverandre, og en del av dem hadde jeg helt sikkert fra mine fars filmer med henne. Min fars begravelse husker jeg ikke noe s\u00e6rlig av, men jeg kom til \u00e5 tenke p\u00e5 den da jeg s\u00e5 Amarcord og 8 1\u20442 av Federico Fellini. Der finnes det noen storartete feiringer i sluttscenene. Jeg dro Til Fellini-land for \u00e5 skrive om faren og moren min.", "- Det ble en morsom vei \u00e5 g\u00e5. Jeg lette etter dem i ting jeg leste og s\u00e5. B\u00f8kene, bildene, filmene og musikken ble en m\u00e5te \u00e5 snakke med dem p\u00e5.", "- Jeg er usikker p\u00e5 hvordan du og jeg n\u00e5 skal snakke sammen om romanen din. Skal jeg si deg eller hun? I boken heter hun jo avvekslende jenta og jeg.", "- Ja, der m\u00f8ter jeg meg selv, b\u00e5de hun og jeg. Romanen finnes i dette rommet mellom f\u00f8rste og tredje person. Jeg begynte \u00e5 unders\u00f8ke hva det betyr \u00e5 skrive selvbiografisk. Kanskje det er mer fiksjon her enn om jeg skrev om noen som minnet mindre om meg.", "- Er det noe du fors\u00f8ker \u00e5 utforske i dette mellomrommet?", "- Kanskje nettopp mellomrommene, eller mellomstadiene. Med min far var det arbeidet med \u00e5 eldes, mellom levende og d\u00f8d. For meg selv var det arbeidet med \u00e5 vokse opp. I mye av romanen er jenta i mellomstadiet mellom barn og voksen. Jeg ville utforske disse forskjellige punktene i livet hvor identiteten er mer \u00e5pen. Og jeg var f\u00f8dt utenfor ekteskap, som var ganske annerledes da enn n\u00e5. Man kunne h\u00f8re ord som l\u00f8sunge og bastard. Selvbiografiske romaner er en fin bastardsjanger.", "- Hovedpersonene, de tre, er navnl\u00f8se.", "- Jeg visste straks at jeg ville f\u00e5 et problem med navn. Med en gang jeg skrev navnet p\u00e5 moren og faren min, blokkerte det. Jeg m\u00e5tte rive ned alt det mange mente at de kjente til av historiene om disse personene. Og jeg kunne vel ikke kalle faren min, filmregiss\u00f8ren, for Per. Jeg ville \u00e5pne opp. Derfor m\u00e5tte det blir roman.", "LES OGS\u00c5: Liv Ullmann skriver ny biografi", "I boken utforsker jeg ogs\u00e5 hvordan det er \u00e5 ha et navn. I min egen oppvekst l\u00f8y jeg ofte p\u00e5 navnet mitt. Jeg hatet all form for eksponering. Jeg navigerte etter et selvstendighetsprinsipp.", "- Det er ikke gitt at man passer til navnet sitt. Du heter jo faktisk ikke Linn, Men Karin Beate.", "- Ja, det er mye styr med navn.", "- Hvordan er det for jenta og jeg i romanen \u00e5 vokse opp med s\u00e5 markante skikkelser?", "- Jeg vokste opp med en far som s\u00e5 veldig godt. Han s\u00e5 s\u00e6rlig p\u00e5 kvinner. P\u00e5 slutten av livet var det seks kvinner som stelte ham, og de kranglet med hverandre. Han hadde ni barn med fem kvinner. Min mor var en som ble sett. Ansiktet hennes ble n\u00e6rmest besunget. Hva skulle jeg v\u00e6re? Jeg ante ikke hva det skulle v\u00e6re \u00e5 v\u00e6re jente. Jeg ville bli voksen s\u00e5 fort som mulig, jeg ville ha kontroll over livet mitt. Jeg var en s\u00e5nn t\u00f8ff jente, ikke sant, og ikke noe offer. Jeg var ikke noe snilt barn.", "- Faren min var punktlighet og orden. Han hadde et lite univers fullt av regler. Jeg forsto mye av dette universet. Jeg kan fortsatt f\u00e5 hjertebank om jeg eller andre ikke er helt presise. Det var trangt, men trygt. Jeg f\u00f8lte kj\u00e6rligheten v\u00e5r, og den var innenfor denne verdenen. P\u00e5 slutten av livet hans ble jeg helt satt ut da han en gang kom 17 minutter for sent til den faste filmvisningen klokken tre i hans hjemmekino p\u00e5 F\u00e5r\u00f6. Da forsto jeg straks at det snart var over.", "- En gang i tiden kalte man vel s\u00e5nn for nevrotisk, behovet for \u00e5 ha full kontroll.", "- Han m\u00e5tte holde orden p\u00e5 et stort kaos, en stor uro. Men det var ogs\u00e5 den som gjorde det mulig for ham \u00e5 lage film og teater og \u00e5 skrive.", "- Mellom moren min og meg var det kj\u00e6rlighet p\u00e5 en annen m\u00e5te. Men det var ikke noe alfabet som jeg forstod, eller som hun forstod. Det var det rett og slett lidenskap: elsk meg, jeg elsker deg. Det var klamringen og gr\u00e5tetoktene. Jeg lengtet meg syk etter moren min, det gjorde jeg. Men det var noe typisk over dette. Jeg ville at romanen ogs\u00e5 skulle handle om kj\u00f8nn, om hvor forskjellig det var \u00e5 v\u00e6re en mannlig og en kvinnelig kunstner.", "- Hans spillerom var jo et helt annet. En kvinne kunne vanskelig ha gjort mye av det han gjorde. Hva skulle hun gj\u00f8re? Da de forlot hverandre, var det ingen tvil om at jeg tilh\u00f8rte min mor. Hun tok meg, og han tok dachsen.", "- Hvordan har det v\u00e6rt \u00e5 skrive sitt liv som roman?", "- Det har v\u00e6rt sv\u00e6rt g\u00f8y. I Amarcord er det en scene som jeg s\u00e5 glad i, med alle de rare l\u00e6rerne p\u00e5 skolen, en parade ...", "- Kj\u00e6rlig overdrevet som Fellini fikk til ...", "- Ja, og s\u00e5nn tenkte jeg, slik var det litt med mamma, med alle barnepikene og kj\u00e6restene som gikk ut og inn av husene. De kom, den ene etter den andre, og gjorde s\u00e5 godt de kunne. Og p\u00e5 toppen var det en mormor som var en viktig dame, som ikke ga rom for \u00e5 si stakkars meg, uff, traumer, og som selv var en stor forteller.", "- Det er fint \u00e5 h\u00f8re deg snakke slik, om personlige erfaringer, ogs\u00e5 av mangler og underskudd, som blir til et overskudd.", "- Ja, det er jo slett ingen oppgj\u00f8rsroman. Det var masse kj\u00e6rlighet her, og det er gull for en forfatter \u00e5 ha levd et liv med disse foreldrene som nettopp omskapte sv\u00e6rt personlige erfaringer til bilder og historier.", "Finn Sk\u00e5rderud er forfatter, psykiater, professor og skriver jevnlig for Aftenposten."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "60ea6adbce0cebe6094810c726a1e9eb4e5e8bc525224ff9b5325ed36ffe8198"}, {"field": "createtime", "value": "2015-11-20T21:15:48.000Z"}, {"field": "description", "value": "Linn Ullmanns nye roman handler om kj\u00e6rlighet. Og om oppveksten med foreldrene Liv Ullmann og Ingmar Bergman."}, {"field": "dominantimage", "value": "http://www.adressa.no/pluss/kultur/article11834192.ece/98xmbn/ALTERNATES/w980-default/Linn2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1946bff823af55eb3e483a90d071ec4f5099e42.jpg?58b5819f"}, {"field": "dominantthumbnaildimensions", "value": "300x169"}, {"field": "heading", "value": ["- Jeg lengtet meg syk etter moren min -adressa.no", "Skulle skrive bok sammen med faren", "Portrett gjennom minner", "- En fin bastardsjanger", "L\u00f8y ofte p\u00e5 navnet sitt", "- Jeg var ikke noe snilt barn", "Trangt, men trygt", "Hans spillerom st\u00f8rre enn hennes", "\u00c5 skrive sitt liv", "Ingen oppgj\u00f8rsroman"]}, {"field": "id", "value": "e1946bff823af55eb3e483a90d071ec4f5099e42"}, {"field": "keyword", "value": ["Linn Ullmann", "bok", "Litteratur", "Liv Ullmann"]}, {"field": "keywords", "value": "Linn Ullmann,bok,Litteratur,Liv Ullmann"}, {"field": "kw-category", "value": ["pluss", "kultur"]}, {"field": "kw-company", "value": "new york times"}, {"field": "kw-concept", "value": ["snilt barn", "mor", "fars", "vokse", "roman", "navn", "liv", "kj\u00e6rlighet", "skrive", "personlige erfaringer", "fin bastardsjanger", "bok"]}, {"field": "kw-entity", "value": ["til fellini", "f\u00e5r\u00f6", "aftenposten", "liv ullmann og ingmar bergman", "madame bovary", "keefe", "men karin beate", "fellini", "amarcord"]}, {"field": "kw-location", "value": "new mexico"}, {"field": "kw-pageclass", "value": "article"}, {"field": "kw-person", "value": ["linn ullmann", "ingmar bergman", "finn sk\u00e5rderud", "georgia o", "federico fellini", "liv ullmann"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11834192.ece/98xmbn/ALTERNATES/w980-default/Linn2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg lengtet meg syk etter moren min"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2015/11/20/Jeg-lengtet-meg-syk-etter-moren-min-11834193.ece"}, {"field": "pageclass", "value": null}, {"field": "publishtime", "value": "2015-11-20T21:08:35.000Z"}, {"field": "recs-articleid", "value": "11834193"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-11-20T21:08:35.000Z"}, {"field": "recs-rawtitle", "value": "- Jeg lengtet meg syk etter moren min -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Linn Ullmanns nye roman handler om kj\u00e6rlighet. Og om oppveksten med foreldrene Liv Ullmann og Ingmar Bergman."}, {"field": "thumbnail", "value": "http://content-thumbnail.cxpublic.com/content/thumbnail200x150/e1946bff823af55eb3e483a90d071ec4f5099e42.jpg?58b5819f"}, {"field": "thumbnailfullheightdimensions", "value": "200x2261"}, {"field": "timestamp", "value": "2017-02-28T13:56:47.000Z"}, {"field": "title", "value": "- Jeg lengtet meg syk etter moren min"}, {"field": "url", "value": "http://www.adressa.no/pluss/kultur/2015/11/20/Jeg-lengtet-meg-syk-etter-moren-min-11834193.ece"}, {"field": "urlhash", "value": "e1946bff823af55eb3e483a90d071ec4f5099e42"}], "score": 0.6871151, "siteId": "9222270286501375973", "id": "e1946bff823af55eb3e483a90d071ec4f5099e42"}

