{"fields": [{"field": "modifiedtime", "type": "time", "value": "2015-10-24T08:31:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Jan Egeland"]}, {"field": "author", "value": ["kjartan br\u00fcgger bj\u00e5nes\u00f8y", "ukeadressa@adresseavisen.no"]}, {"field": "body", "value": ["Hadde jeg lest alt som skrives om meg selv, hadde jeg g\u00e5tt inn i en dyp depresjon.", "\u2013 Leser du aldri hva folk mener om deg?", "\u2013 Nei, i alle fall ikke kommentarfelt. Netttroll har jeg avskrevet for lenge siden.", "Jan Egeland folder hendene over m\u00f8tebordet p\u00e5 sjefskontoret til Flyktninghjelpen.", "Det er nok \u00e5 be for.", "Aktuell: Utpekt av FNs generalsekret\u00e6r til \u00e5 lede en arbeidsgruppe for beskyttelse av syriske sivile. Generalsekret\u00e6r for Flyktninghjelpen.", "F\u00f8dt: 12. september 1957 i Stavanger.", "Sivil status: Gift med Anne Kristin Sydnes, to d\u00f8tre. Bor i Oslo.", "Bakgrunn: Magistergrad i statsvitenskap fra Universitetet i Oslo. Har i snart 40 \u00e5r arbeidet med menneskerettigheter, konfliktl\u00f8sning og n\u00f8dhjelp, bl.a. som visegeneralsekret\u00e6r i FN, europadirekt\u00f8r i Human Rights Watch, statssekret\u00e6r for Arbeiderpartiet, generalsekret\u00e6r i Norges R\u00f8de Kors og direkt\u00f8r ved Norsk Utenrikspolitisk Institutt (NUPI).", "Leser: Aviser og dokumenter, historiske romaner n\u00e5r jeg har tid. Har nettopp gjort ferdig bind to av Ken Folletts trilogi om det tjuende \u00e5rhundre. Og s\u00e5 hadde jeg stor glede av Lars Myttings \u00abSv\u00f8m med dem som drukner\u00bb.", "En ting er jobben med \u00e5 hjelpe 60 millioner mennesker p\u00e5 flukt. Noe annet er at han i den p\u00e5g\u00e5ende flyktningdebatten her hjemme blir kalt ting som asylaktivist, en sviker og en forr\u00e6der som vil \u00f8delegge fedrelandet.", "\u2013 Jeg tar n\u00e5r som helst en reell diskusjon om flyktningproblematikken. Men vulgariteter har jeg faktisk ikke tid til.", "P\u00e5 forh\u00e5nd har hans medarbeidere kommet med en vennlig advarsel: Jan Egeland vil snakke mest mulig om sak, minst mulig om seg selv. Si navnet p\u00e5 et hvilket som helst land i verden, og Flyktninghjelpens \u00f8verste sjef kan holde det g\u00e5ende. Si navnet p\u00e5 hvilket som helst av hans familiemedlemmer, og han vil helst bare g\u00e5.", "\u2013 Portrettintervjuer er hakket bedre enn rotfylling, sier han, riktignok med et smil.", "\u2013 Du stiller likevel opp?", "\u2013 Jeg kan g\u00e5 lei av intervjuer, men ikke av jobben min. \u00c5 snakke i media er en del av oppdraget. Vi er flyktningenes \u00f8yne og \u00f8rer p\u00e5 bakken og har et ansvar for \u00e5 fortelle det vi ser og h\u00f8rer. Ikke minst m\u00e5 vi bruke internasjonale kanaler. Tidligere i dag ble jeg intervjuet av Newsweek og Al-Jazeera.", "Generalsekret\u00e6ren i Flyktninghjelpen er igjen et navn for de internasjonale mediene. 22. september kom nyheten at Jan Egeland er utpekt av FNs generalsekret\u00e6r Ban Ki-moon til \u00e5 lede en av fire arbeidsgrupper, i et fors\u00f8k p\u00e5 \u00e5 bl\u00e5se liv i en fredsprosess for Syria.", "\u2013 Det er ikke s\u00e5 mye jeg kan si om det oppdraget, sier han og lukker \u00f8ynene.", "\u2013 Hva kan du si?", "\u2013 At jeg skal lede gruppen for beskyttelse av syriske sivile, og at det skal st\u00f8tte arbeidet til FNs spesialutsending for Syria, Staffan de Mistura. Jeg kom hjem fra Gen\u00e8ve i natt, der vi har hatt flere m\u00f8ter om situasjonen.", "\u2013 M\u00e5 du v\u00e6re naiv eller supermann for \u00e5 takke ja til oppdrag om \u00e5 skape fred i Syria?", "\u2013 Jeg er ingen av delene og vet at sjansene for \u00e5 lykkes er sm\u00e5. Som Mistura sa p\u00e5 telefonen da han ringte: \u00abThis is mission impossible.\u00bb Mange tenker at krigen i Syria er bad guys som dreper andre bad guys, men det feil analyse. Millioner av gode mennesker fordrives, bl\u00f8r og d\u00f8r fordi krigen har f\u00e5tt fritt spillerom. Om det bare var en tusendels sjanse for \u00e5 lykkes, s\u00e5 ville jeg fortsatt sagt ja til oppdraget.", "\u2013 Har ikke du nok \u00e5 gj\u00f8re med 60 millioner mennesker p\u00e5 flukt?", "\u2013 Det kan du si. Men jeg har sett s\u00e5 mye lidelse i Syria at det er en moralsk forpliktelse \u00e5 gj\u00f8re det jeg kan for \u00e5 forhindre nye lidelser. F\u00f8r eller siden vil vi lykkes.", "For anledningen har Jan Egeland tatt p\u00e5 seg en av Flyktninghjelpens svarte fleecejakker utenp\u00e5 den bl\u00e5stripete skjorten. Foran ham ligger 170 sider med dyster lesing: \u00abFlyktningregnskapet 2015. Alt om mennesker p\u00e5 flukt verden over.\u00bb", "\u2013 99,9 prosent av min jobb handler om \u00e5 hjelpe flyktninger i n\u00e6romr\u00e5dene. Men nesten alle debatter jeg deltar i her hjemme dreier seg om hvor mange flyktninger som skal komme hit.", "\u2013 Du synes det er en sm\u00e5lig debatt?", "\u2013 La meg si det s\u00e5nn: I midten av september var det kommet fem tusen syriske flyktninger til Norge. Vi kan vi vel v\u00e6re enige om at det ikke er et stort antall?", "\u2013 Det er mange flere p\u00e5 vei?", "\u2013 Europa best\u00e5r av 40 land og har over en halv milliard innbyggere. S\u00e5 langt er det kommet en halv million syrere til Europa \u2013 en tidels prosent av v\u00e5r befolkning. Det klarer vi.", "\u2013 Mange frykter at flyktningstr\u00f8mmen betyr slutten p\u00e5 v\u00e5rt velferdssamfunn?", "\u2013 Han har alltid v\u00e6rt visjon\u00e6r. Han har ikke begge beina s\u00e5 hardt plantet p\u00e5 jorda at han st\u00e5r stille, men flyr heller ikke oppe i skyene. Han har en tendens til \u00e5 glemme ting. Rundt om p\u00e5 kloden ligger n\u00f8ker, mobiler og briller som tilh\u00f8rer Jan, sier Thorvald Stoltenberg, Egelands tidligere sjef  i R\u00f8de Kors.", "\u2013 Det er helt absurd \u00e5 si. Libanon og Jordan har n\u00e5 en andel flyktninger p\u00e5 rundt 30 prosent, det er for mange. Sverige har ogs\u00e5 tatt imot forholdsvis mange.", "\u2013 Til og med du synes Sverige har tatt imot for mange?", "\u2013 Ja, og det sa jeg p\u00e5 svensk radio her om dagen. N\u00e5 handler det om at vi m\u00e5 finne en rettferdig fordelingsn\u00f8kkel. N\u00e5r noen land tar imot 20 ganger mer enn andre, m\u00e5 vi ha en annen ansvarsfordeling. Noen kaller det en byrde, jeg ser det ikke s\u00e5nn.", "Egeland reiser seg, peker p\u00e5 en plakat som henger bak skrivebordsstolen hans med bilde av Albert Einstein og teksten:", "\u00abA bundle of belongings isn't the only thing a refugee brings to his new country. Einstein was a refugee.\u00bb", "\u2013 Barnebarnet til en flyktning kan bli v\u00e5r beste hjernekirurg eller en str\u00e5lende politiker, sier Egeland.", "Han har det med \u00e5 slenge p\u00e5 et sp\u00f8rsm\u00e5l etter egne svar:", "\u2013 Hvorfor tror du Tyskland tar imot s\u00e5 mange, sp\u00f8r han.", "\u2013 D\u00e5rlig samvittighet etter andre verdenskrig?", "\u2013 Nei, fordi de i tillegg til \u00e5 f\u00f8lge flyktningkonvensjonen ogs\u00e5 har regnet p\u00e5 det. Uten innvandring g\u00e5r innbyggertallet i Tyskland radikalt ned, og eldreomsorgen svekkes. De landene som har den beste flyktningpolitikken er de mest liberale og vellykkede landene i Europa. Det er bevist at samfunnsansvarlige selskap gj\u00f8r det best p\u00e5 b\u00f8rsen. S\u00e5nn er det ogs\u00e5 gjerne med nasjoner. Tyskland har kanskje hatt den mest vellykkede \u00f8konomien i Europa de siste 25 \u00e5rene. Sverige er ikke langt etter. Dette er \u00e5pne og humane land.", "\u2013 Det innvandrerfiendtlige partiet Sverigedemokraterna er if\u00f8lge meningsm\u00e5linger n\u00e5 Sveriges st\u00f8rste parti?", "\u2013 Ja, som sagt mener jeg Sverige har tatt imot for mange i forhold til resten av Europa.", "\u2013 Norge skal ta imot 8000 syriske flyktninger i l\u00f8pet av tre \u00e5r. Hvor mange mener du vi burde ta imot?", "\u2013 Mange tror at vi har argumentert for hundre tusen flyktninger, men vi ba alts\u00e5 om 10 000 over tre \u00e5r. V\u00e5rt aller viktigste krav er at regjeringen \u00f8ker bevilgningene for \u00e5 hjelpe Syria-flyktningene i n\u00e6romr\u00e5dene til tre milliarder kroner. Det er ingenting for et rikt land som anser seg som en humanit\u00e6r stormakt. Alle land m\u00e5 tredoble innsatsen sin om dette skal g\u00e5 bra.", "En spasertur unna Flyktninghjelpens kontor i Oslo ligger Politiets utlendingsenhet p\u00e5 T\u00f8yen. Det meldes om nok en kaotisk natt, om barn som m\u00e5 sove ute i nettene som begynner \u00e5 bli b\u00e5de lengre og kaldere.", "\u2013 Kan du skj\u00f8nne skepsisen mange har til \u00f8kt innvandring?", "\u2013 Ja, det er ikke uetisk \u00e5 ha motforestillinger til flyktningstr\u00f8mmen.", "\u2013 Mange er redde?", "\u2013 Ja, og det tror jeg skyldes en del uvitenhet. Jeg er veldig kritisk til det enorme fokuset p\u00e5 at islamsk terror er en stor trussel i Norge.", "N\u00e5 lukker Egeland \u00f8ynene igjen. Det kan se ut som om han dupper av, men han gj\u00f8r alltid dette n\u00e5r han har lengre resonnement. Store deler av Egelands arbeidsdag foreg\u00e5r derfor med lukkede \u00f8yne.", "\u2013 Jeg har, bank i bordet, aldri sett en stor islamistisk terrorhandling i Norge. Men en blond terrorist, som bodde to kilometer unna meg p\u00e5 Oslo vest, drepte mange norske ungdommer og raserte regjeringskvartalet. Hva er vi s\u00e5 redde for? I den perioden vi har hatt innvandring, er landet v\u00e5rt blitt rikere og mer likestilt.", "Han banker med en pekefinger for \u00e5 understreke hver eneste av stavelsene:", "\u2013 Selv-sagt-skal-vi-ta-i-mot-folk-p\u00e5-flukt. S\u00e5 enkelt er det.", "Flyktninghjelpens hovedkontor har utsikt mot operahuset. Sjefen sitter i et glassbur, med rekker av medarbeidere i et \u00e5pent landskap like utenfor. Mest ligner det p\u00e5 en redaksjon, med nyhetssendinger rullende over storskjermer og mobiler som stadig ringer.", "P\u00e5 veggen bak kontorstolen henger bilder av Jan Egeland som h\u00e5ndhilser p\u00e5 George Bush. Like ved et m\u00f8te med Yasir Arafat. Om han ville, kunne dette blitt en fyldig wall of fame. Etter 40 \u00e5r i fred- & forsoningsbransjen har han hilst p\u00e5 presidenter og andre prominenser, fra Nelson Mandela til George Clooney.", "I 2006 k\u00e5ret Time Magazine den dav\u00e6rende visegeneralsekret\u00e6ren i FN til en av verdens 100 mest innflytelsesrike personen: \u00abDu vil sikkert h\u00f8re stemmen hans n\u00e5r v\u00e5r samvittighet trenger en oppstrammer\u00bb, het det i begrunnelsen.", "Egeland fikk overskrifter som \u00abDet hvite h\u00e5pet\u00bb, \u00abIdealisten\u00bb, \u00abDet gode mennesket\u00bb. Hyllesten fikk sitt sm\u00e5tt absurde klimaks da Ylvis lagde musikkvideoen med strofer som: \u00abWhen there's war and all is hell, send in Jan Egeland. He's the United Nations superhero man.\u00bb", "\u2013 Hvor godt menneske er du egentlig?", "\u2013 Han er uh\u00f8ytidelig og n\u00f8ysom med alt unntatt humor og innsats for menneskeverdet. Han er tvers igjennom god og gj\u00f8r alle han m\u00f8ter til bedre mennesker. Personlig har Jan betydd mer for meg, som venn og inspirator, enn noen annen, sier vennen.", "\u2013 Jeg ser p\u00e5 meg selv som noks\u00e5 gjennomsnittlig p\u00e5 godhetsskalaen. Faktisk.", "\u2013 Det er litt av noen merkelapper du har f\u00e5tt p\u00e5 deg rundt i verden?", "\u2013 Ja, alts\u00e5 ...", "For f\u00f8rste gang strever Egeland med \u00e5 stokke ordene i riktig rekkef\u00f8lge.", "\u2013 Men h\u00f8r ... jeg ... alts\u00e5 ... det er s\u00e5nn ... Jeg er s\u00e5pass realistisk og ydmyk at jeg vet at det skyldes et hav av tilfeldigheter at noen blir kjent for sitt arbeid. At jeg kom p\u00e5 listen til Time Magazine, skyldtes at de hadde lest et portrettintervju med meg i New York Times.", "Egeland har aldri s\u00f8kt en jobb, men har hatt flere prestisjefylte stillinger f\u00f8r Flyktninghjelpen fikk tak i ham for to \u00e5r siden: statssekret\u00e6r i Utenriksdepartementet, spesialutsending for FNs generalsekret\u00e6r til Colombia, generalsekret\u00e6r i Norges R\u00f8de Kors, FNs visegeneralsekret\u00e6r for humanit\u00e6re sp\u00f8rsm\u00e5l og koordinator for n\u00f8dhjelp, leder for Norsk utenrikspolitisk institutt (Nupi), direkt\u00f8r i Human Rights Watch Europe.", "\u2013 Blir du utenriksminister neste gang Arbeiderpartiet kommer i regjering?", "\u2013 Jeg er aldri noe annet sted enn der jeg er, akkurat her og n\u00e5. Det eneste jeg vet er at jeg interesserer meg veldig lite for \u00e5 flytte papirer eller penger. I hele mitt liv er det kampen for de gode sakene som har v\u00e6rt mest meningsfullt \u00e5 bruke tiden p\u00e5.", "\u2013 Dine argeste kritikere mener du har tatt monopol p\u00e5 god moral?", "\u2013 Jeg har aldri tatt monopol p\u00e5 god moral, men slutter aldri med \u00e5 si hva jeg mener er riktig.", "\u2013 Hva er dine laster?", "\u2013 Jeg liker \u00e5 se p\u00e5 god krim.", "\u2013 Er det en last?", "\u2013 Og s\u00e5 liker jeg \u00e5 spise junkfood.", "\u2013 Er det alt?", "\u2013 Ellers er jeg nok som folk flest.", "Lysten til \u00e5 oppleve verden utenfor Stavanger har alltid v\u00e6rt der. Begge bestefedrene var krigsseilere. Faren, Kj\u00f8lv Egeland, var en aktiv bypolitiker i Stavanger, rektor ved Stavanger katedralskole, og ble i 1976 kirke- og undervisningsminister i regjeringen til Odvar Nordli.", "\u2013 Jeg vokste opp i et trygt og godt middelklassehjem. Mor var hjemmev\u00e6rende, far jobbet mye. Men vi ble stadig minnet om at freden i Stavanger, og det at vi hadde mat p\u00e5 bordet, ikke var en selvf\u00f8lge.", "- Han har alltid v\u00e6rt i frontlinjen, og tittelen p\u00e5 boka han har skrevet, \u00abDet nytter\u00bb, oppsummer Jan. Han har troen p\u00e5 menneskene og p\u00e5 at det nytter \u00e5 kjempe for en bedre verden. I skoleteatret hadde han hovedrollen i \u00abBoyfriend\u00bb, mens jeg var tekniker. Han kunne blitt litt av en skuespiller ogs\u00e5, men valgte heldigvis rett, sier vennen.", "17 \u00e5r gammel stiftet Jan Egeland et lokallag for Amnesty hjemme i Stavanger. 19 \u00e5r gammel reiste han alene til Colombia, underviste og levde med indianerne i jungelen og i et katolsk hjelpeprosjekt.", "Da de tre barna i familien hadde flyttet ut, begynte moren Margot p\u00e5 universitetet og ble senere l\u00e6rer for fremmedspr\u00e5klige.", "\u2013 Mor n\u00e6rmer seg 94 \u00e5r og er mer \u00e5ndsklar enn meg. Hun har et varmt hjerte og meget sterke oppfatninger om hva som b\u00f8r gj\u00f8res med all urett i verden.", "Jan Egeland flytter p\u00e5 arkene med notater, det er s\u00e5 mye mer han skulle ha snakket om. Om Jemen, som st\u00e5r p\u00e5 randen av den neste store humanit\u00e6re katastrofen. Om Afghanistan og Sudan. Men ogs\u00e5 om hvor godt det g\u00e5r med s\u00e5 mange land, og hvor viktig det er at denne velstanden deles p\u00e5.", "\u2013 Siden jeg var barn, har v\u00e5r kj\u00f8pekraft steget med 500 prosent. Men om du g\u00e5r fra \u00e5 v\u00e6re rik til astronomisk rik, betyr det ikke at du g\u00e5r fra \u00e5 v\u00e6re lykkelig til overlykkelig. Jeg er overbevist om at jeg ikke er fem ganger lykkeligere enn mine foreldre. Det er nok n\u00e5. Vi som er rike m\u00e5 heller l\u00f8fte opp flere.", "\u2013 Skal vi ha d\u00e5rlig samvittighet for \u00e5 ha god r\u00e5d?", "\u2013 Nei, men vi skal v\u00e6re glade og takknemlige. Og absolutt ikke ta det som en selvf\u00f8lge.", "\u2013 N\u00e5r er du p\u00e5 ditt lykkeligste?", "\u2013 I alle fall ikke n\u00e5r jeg bruker penger. Det er helt vanlige ting, som \u00e5 v\u00e6re med familien p\u00e5 julaften. \u00c5 g\u00e5 i fjellet, v\u00e6re p\u00e5 hytta ved Jotunheimen, hogge ved.", "De to d\u00f8trene er flyttet ut. N\u00e5 er det bare ham, hunden og kona, den tidligere bistandsministeren Anne Kristin Sydnes, som bor igjen i huset p\u00e5 Oslo vest. Om han skal tillate seg \u00e5 ha noen hverdagslige bekymringer, handler det ofte om ved. Eller rettere sagt mangelen p\u00e5 ved.", "\u2013 Det kan gj\u00f8re vondt \u00e5 se i kalenderen at jeg de neste \u00e5tte helgene er opptatt. N\u00e5r skal jeg komme meg p\u00e5 hytta og hogge ved? Det er en nordmanns \u00e6re \u00e5 hogge nok ved til \u00e5 holde familien varm i hus og hytte. Jeg ligger tynt an f\u00f8r denne vinteren.", "Det er n\u00e5 g\u00e5tt dr\u00f8ye seks uker siden bildene av tre \u00e5r gamle Aylan som ble skylt i land p\u00e5 en strand i Tyrkia ble publisert. 45 dager er en evighet i nyhetsbildet. Innsamlingsaksjonene til TV 2 og NRK er historie. S\u00e5 hva n\u00e5? Er raushetsrusen over? Er vi g\u00e5tt lei? Trenger vi en pause f\u00f8r vi engasjerer oss i neste katastrofe?", "\u2013 Jeg fryktet, mer enn jeg frykter, at dette engasjementet tar slutt. Det er noe fantastisk positivt p\u00e5 gang, dette g\u00e5r ikke over. Se bare p\u00e5 fotballklubben Vard Haugesund, sier Egeland.", "Klubben har f\u00e5tt flere priser for at de i mange \u00e5r har jobbet for \u00e5 integrere barn med bakgrunn som innvandrere, flyktninger og asyls\u00f8kere. Det prisbel\u00f8nte prosjektet gir tilbud til hele familien, med et \u00f8nske om \u00e5 \u00abtrekke v\u00e5re nye landsmenn inn i et aktivt klubbmilj\u00f8 med de rettigheter og plikter dette medf\u00f8rer\u00bb.", "\u2013 Idretten er kanskje en av de beste arenaene for integrering.", "Jan Egeland strekker seg i full lengde, det er nesten s\u00e5 han dulter borti Sudan p\u00e5 kartet bak seg.", "\u2013 Vard Haugesund har skj\u00f8nt at flyktninger er en berikelse for v\u00e5rt samfunn. Det er det heldigvis flere og flere som skj\u00f8nner. Vi har faktisk ikke noe valg."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "770546cb6861f5b5d575fd60ac71a445926ad0e0b8411f43c4d30e80d56ee501"}, {"field": "createtime", "value": "2015-10-24T07:44:57.000Z"}, {"field": "description", "value": "I tillegg til jobben med \u00e5 hjelpe verdens flyktninger, skal han skape fred i Syria. Innimellom rekker Jan Egeland \u00e5 bekymre seg for egen vedhogst."}, {"field": "dominantimage", "value": "http://www.adressa.no/pluss/magasin/article11720994.ece/dxvr9a/ALTERNATES/w980-default/egeland10.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a12dc062bb6ad5ba60fac86a7def998ac7765747.jpg?5980b7ca"}, {"field": "dominantthumbnaildimensions", "value": "300x169"}, {"field": "heading", "value": ["En ganske god mann -adressa.no", "Naiv supermann?", "Sm\u00e5lig debatt", "Humanit\u00e6r stormakt", "Det gode mennesket", "Monopol p\u00e5 god moral", "Ligger tynt an", "Raushetsrusen over?"]}, {"field": "id", "value": "a12dc062bb6ad5ba60fac86a7def998ac7765747"}, {"field": "keyword", "value": ["Ukeadressa", "Portrettet", "Jan Egeland"]}, {"field": "keywords", "value": "Ukeadressa,Portrettet,Jan Egeland"}, {"field": "kw-category", "value": ["pluss", "magasin"]}, {"field": "kw-classification", "value": "science"}, {"field": "kw-company", "value": "new york times"}, {"field": "kw-concept", "value": ["flyktning", "generalsekret\u00e6r", "jobb", "norsk utenrikspolitisk institutt", "rik", "imot", "menneske", "land", "verden", "skape fred"]}, {"field": "kw-entity", "value": ["utenriksdepartementet", "human rights watch europe", "r\u00f8de kors", "norsk utenrikspolitisk institutt", "norges r\u00f8de kors", "united nations", "boyfriend", "human rights watch", "idealisten", "t\u00f8yen", "ban ki", "amnesty", "time magazine", "afghanistan og sudan", "flyktninghjelpen", "yasir arafat", "margot", "politiets", "jotunheimen", "arbeiderpartiet", "staffan de mistura", "sv\u00f8m", "sverigedemokraterna", "aylan", "vard haugesund", "nupi", "egeland", "newsweek og al-jazeera", "ylvis", "mistura", "universitetet"]}, {"field": "kw-location", "value": ["gen\u00e8ve", "europa", "oslo", "sudan", "tyskland", "tyrkia", "jordan", "syria", "stavanger", "sverige", "colombia", "jemen"]}, {"field": "kw-pageclass", "value": "article"}, {"field": "kw-person", "value": ["nelson mandela", "anne kristin sydnes", "lars myttings", "george bush", "odvar nordli", "kj\u00f8lv egeland", "jan egeland", "george clooney", "albert einstein", "ken folletts", "thorvald stoltenberg"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11720994.ece/dxvr9a/ALTERNATES/w980-default/egeland10.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En ganske god mann"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/10/24/En-ganske-god-mann-11720999.ece"}, {"field": "pageclass", "value": ["article"]}, {"field": "publishtime", "value": "2015-10-24T08:31:59.000Z"}, {"field": "recs-articleid", "value": "11720999"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-10-24T08:31:59.000Z"}, {"field": "recs-rawtitle", "value": "En ganske god mann -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I tillegg til jobben med \u00e5 hjelpe verdens flyktninger, skal han skape fred i Syria. Innimellom rekker Jan Egeland \u00e5 bekymre seg for egen vedhogst."}, {"field": "thumbnail", "value": "http://content-thumbnail.cxpublic.com/content/thumbnail200x150/a12dc062bb6ad5ba60fac86a7def998ac7765747.jpg?5980b7ca"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-01T17:18:02.000Z"}, {"field": "title", "value": "Jan Egeland: Skal skape fred i Syria"}, {"field": "url", "value": "http://www.adressa.no/pluss/magasin/2015/10/24/En-ganske-god-mann-11720999.ece"}, {"field": "urlhash", "value": "a12dc062bb6ad5ba60fac86a7def998ac7765747"}], "score": 0.7315637, "siteId": "9222270286501375973", "id": "a12dc062bb6ad5ba60fac86a7def998ac7765747"}

