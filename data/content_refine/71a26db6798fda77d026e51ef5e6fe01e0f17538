{"fields": [{"field": "modifiedtime", "type": "time", "value": "2012-04-16T20:33:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "s\u00f8lvi sand"}, {"field": "body", "value": ["Saken oppdateres.", "P\u00e5 tunet og p\u00e5 trammen regjerer lyktenisser. N\u00e5r du \u00e5pner ytterd\u00f8ren, sitter hundrevis av nisser og venter p\u00e5 deg allerede ute i gangen. Og videre innover i hytta, som er p\u00e5bygd flere ganger for \u00e5 romme alt som Svein Gjervan samler p\u00e5, er det nisser bokstavelig talt overalt. Med sin pondus og et imponerende langt og ekte skjegg trenger han ikke ta p\u00e5 seg r\u00f8d lue for \u00e5 ligne fj\u00f8snissen selv, heller.", "Svein Gjervan liker ikke \u00e5 ta julen p\u00e5 forskudd. Men allerede i begynnelsen av desember m\u00e5 han i gang med \u00e5 b\u00e6re ned nissene som har holdt til p\u00e5 loftet siden sist de fikk komme ned i varmen, hvis han skal bli ferdig til jul. P\u00e5 noen f\u00e5 nisser n\u00e6r har han 2300 av dem. Her er talglysnisser, porselens- og sjokoladenisser, lydnisser, telysnisser og magnetnisser, for \u00e5 nevne noen av gruppene. Fra badet str\u00f8mmer det ut kraftig duft fra s\u00e5penissene. Designnissene p\u00e5 treplattinger f\u00e5r en fremskutt plass i nissemylderet i stuen, for de er favorittnisser, og det samme gjelder en nesten mannsh\u00f8y fremtoning som ruver mot en d\u00f8rkarm.", "Fj\u00f8snisser sier ikke ho-ho", "\u2013 Han der liker jeg godt, ja. Selv om han er amerikansk og sier ho-ho! Men det er nok fj\u00f8snissen som er aller gjevest, for han er norsk. N\u00e5 har jeg bare igjen et par kister med t\u00f8ynisser p\u00e5 loftet \u00e5 b\u00e6re ned, og to esker under senga, s\u00e5 er jeg ferdig med \u00e5 pynte, sier han.", "Hunden Foyn har st\u00e5ende ordre om ikke \u00e5 logre for mye med halen n\u00e5r han er med far p\u00e5 hytta. Og Foyn tar hensyn. Men det har nok hendt at nisser har g\u00e5tt i tusen knas under hytteopphold.", "\u2013 P\u00e5 soverommet har jeg noen som er landsforvist. De holder ikke m\u00e5l og holdes skjult. Til gjengjeld f\u00e5r de bo der inne \u00e5ret rundt, mens alle de andre bli pakket ned sist i januar, forteller Svein Gjervan.", "Lidenskapen startet med at han kj\u00f8pte en nisse p\u00e5 R\u00f8ros for en god del \u00e5r siden. Samme jul fikk han ogs\u00e5 en nisse i julepresang, og dermed var det gjort.", "\u2013 Jeg kj\u00f8per dem jeg kommer over, med mindre jeg har dem fra f\u00f8r. Av og til bommer jeg og kommer hjem med dubletter. Det oppdager jeg n\u00e5r jeg g\u00e5r rundt og l\u00f8fter p\u00e5 nissene og ser om de trenger en annen plassering. Oj, deg har jeg visst sett f\u00f8r, sier jeg da, og slike dublettnisser gir jeg bort i julegaver.", "\u2013 N\u00e5 har du visst ikke plass til s\u00e6rlig mange flere nisser. Da skal du vel bygge p\u00e5 igjen?", "\u2013 Nei, n\u00e5 f\u00e5r det klare seg. Folk tror jo jeg er spr\u00f8yte gal allerede, humrer Gjervan, som egentlig bor i leilighet i Trondheim sentrum. Men der er det ikke plass til nissene. Og de har det uten tvil best her i skogen, mener han.", "Bussnisse", "Svein Gjervan er bussj\u00e5f\u00f8r p\u00e5 Team Trafikk. De siste par ukene f\u00f8r jul har han p\u00e5 seg nissekl\u00e6r p\u00e5 jobben. Da opplever han forskjellige reaksjoner fra passsjerene. Noen rygger i bussd\u00f8ren og tror de er kommet p\u00e5 feil planet. Unger nekter \u00e5 g\u00e5 av bussen f\u00f8r de har f\u00e5tt sagt adj\u00f8 til nissen. Eldre damer vil gjerne dra ham litt i skjegget, for det minner s\u00e5nn om skjegget som faren deres hadde.", "\u2013 I Munkegaten opplevde jeg \u00e5 bli tilsnakket av en hel barnehage som syntes det var rart at nissen kj\u00f8rte buss, og ikke r\u00e5dyr. Da forklarte jeg at nissen som kj\u00f8rer buss har plass til mange flere julegaver. En forklaring som ble godkjent av hele hurven. Jo, det er artig \u00e5 v\u00e6re nisse.", "Som den fj\u00f8snissen jeg er, er jeg stort sett sur og grinete det meste av tiden og g\u00e5r og sm\u00e5kjefter. Men til jul skjerper jeg meg. Du kan ikke v\u00e6re grinete bussnisse."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "cc5e4b2a98281db168d5c42efc560b4fd440a542868d03319c3698484c3f3895"}, {"field": "createtime", "value": "2015-11-30T11:09:03.000Z"}, {"field": "description", "value": "P\u00e5 hytta i granskogen feirer fj\u00f8snissen Svein og 2300 andre nisser jul to m\u00e5neder til ende."}, {"field": "dominantimage", "value": "http://www.adressa.no/incoming/article1337755.ece5/ALTERNATES/w980-default/JPS_nisser47.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/71a26db6798fda77d026e51ef5e6fe01e0f17538.jpg?5973a52b"}, {"field": "dominantthumbnaildimensions", "value": "300x169"}, {"field": "heading", "value": "Oppriktig tro p\u00e5 julenissen -adressa.no"}, {"field": "id", "value": "71a26db6798fda77d026e51ef5e6fe01e0f17538"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["nisse", "kj\u00f8rte buss"]}, {"field": "kw-entity", "value": ["munkegaten", "foyn", "team trafikk"]}, {"field": "kw-location", "value": ["r\u00f8ros", "trondheim"]}, {"field": "kw-pageclass", "value": "article"}, {"field": "kw-person", "value": "svein gjervan"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1337755.ece5/ALTERNATES/w980-default/JPS_nisser47.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppriktig tro p\u00e5 julenissen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1422684.ece"}, {"field": "pageclass", "value": ["article"]}, {"field": "publishtime", "value": "2009-12-16T13:05:15.000Z"}, {"field": "recs-articleid", "value": "1270353"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2009-12-16T13:05:15.000Z"}, {"field": "recs-rawtitle", "value": "Oppriktig tro p\u00e5 julenissen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "P\u00e5 hytta i granskogen feirer fj\u00f8snissen Svein og 2300 andre nisser jul to m\u00e5neder til ende."}, {"field": "thumbnail", "value": "http://content-thumbnail.cxpublic.com/content/thumbnail200x150/71a26db6798fda77d026e51ef5e6fe01e0f17538.jpg?5973a52b"}, {"field": "thumbnailfullheightdimensions", "value": "200x2560"}, {"field": "timestamp", "value": "2017-07-22T19:19:07.000Z"}, {"field": "title", "value": "Oppriktig tro p\u00e5 julenissen"}, {"field": "url", "value": "http://www.adressa.no/forbruker/hjem/article1422684.ece"}, {"field": "urlhash", "value": "71a26db6798fda77d026e51ef5e6fe01e0f17538"}], "score": 0.6881124, "siteId": "9222270286501375973", "id": "71a26db6798fda77d026e51ef5e6fe01e0f17538"}

