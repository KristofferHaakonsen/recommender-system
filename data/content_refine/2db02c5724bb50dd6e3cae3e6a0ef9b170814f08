{"fields": [{"field": "modifiedtime", "type": "time", "value": "2012-04-23T12:40:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da det ble kjent at Lidl var p\u00e5 jakt etter tomter i Trondheim, var andre dagligvarekjeder raske med \u00e5 hevde at de ikke frykter konkurrenten. Men n\u00e5 er det klart at det forel\u00f8pig ikke blir \u00f8kt konkurranse i dagligvaremarkedet, det s\u00f8rget et nesten enstemmig bygningsr\u00e5d for.", "Lidl \u00f8nsket \u00e5 bygge butikker p\u00e5 Flat\u00e5sen, Tiller, Lade og By\u00e5sen, og ba om at det ble satt i gang arbeid med reguleringsplan. I tr\u00e5d med r\u00e5dmannens innstilling sa hele bygningsr\u00e5det nei, unntatt den uavhengige representanten Svein Otto Nilsen, som ville la Lidl etablere seg p\u00e5 Lade.", "Politikerne benekter p\u00e5 det sterkeste at dette er et n\u00e6ringsfiendtlig vedtak, eller at Lidl forskjellsbehandles.", "- H\u00f8yres svar ville v\u00e6rt det samme enten det var Rema, Rimi eller Bunnpris, sa Frank Jenssen.", "Rune Ols\u00f8 (Ap) sa at partiet ikke sier nei til Lidl, men til etablering p\u00e5 de fire konkrete tomtene.", "Partier b\u00e5de til venstre og h\u00f8yre var enige om et nei til Lidl av to grunner:", "Lidl \u00f8nsket seg tomter som er regulert til andre form\u00e5l, blant annet friomr\u00e5de.", "Kjeden vil bygge butikker i \u00e9n etasje, med en stor parkeringsplass rundt. Det er ikke i tr\u00e5d med m\u00e5lene om tettere bebyggelse.", "- Passer ikke inn", "Lidl har jobbet lenge for \u00e5 f\u00e5 tomtene. Flere politikere og byr\u00e5krater mener kjeden har kj\u00f8rt et t\u00f8ft l\u00f8p og fors\u00f8kt \u00e5 f\u00e5 igjennom viljen sin til tross for klare negative signaler fra kommunen. Tore Paulsen V\u00e6rnes (Ap) benyttet i g\u00e5r muligheten til et oppgj\u00f8r med dem han kalte \u00abaggressive utbyggere\u00bb.", "- Jeg ville vist mer ydmykhet overfor verten, sa han.", "V\u00e6rnes sa ogs\u00e5 at han ikke synes Lidls konsept passer i st\u00f8rre bysentrum. Thorbj\u00f8rn Bratt (V) sa at Lidl b\u00f8r henvende seg til kommuneadministrasjonen p\u00e5 nytt, for \u00e5 finne mer egnede tomter. Flere politikere ga uttrykk for at de i prinsippet er positive til Lidl, men at man m\u00e5 finne en l\u00f8sning som begge parter kan leve med. N\u00e5r det gjelder tomta p\u00e5 By\u00e5sen, er ikke avslaget endelig, siden bygningsr\u00e5det vedtok at regulering eventuelt kan starte etter vedtak av planprogram for Havstein. Svein Otto Nilsen mener det er mulig at Lidl kan f\u00e5 slippe til p\u00e5 Havstein i fremtiden.", "Taust fra Lidl", "Bygningsr\u00e5dets avgj\u00f8relse var en seier for kommunaldirekt\u00f8r Magnus Heide Westerberg, som langt p\u00e5 vei har stemplet Lidl-butikkene som stygge og u\u00f8nsket. Westerberg har holdt knallhardt p\u00e5 at Lidl m\u00e5 endre sitt konsept, for eksempel ved \u00e5 legge butikkene sine i hus med flere etasjer slik at tomtene blir bedre utnyttet.", "- Vi vil ha n\u00e6ringsetableringer, men hvis de holder p\u00e5 konseptet sitt er jeg lite optimistisk, sier han.", "Om Lidl vil lete etter nye tomter, vet ingen. Kjeden var mannsterkt representert i r\u00e5dhuset i g\u00e5r. Da politikernes dom var klar, gikk dagligvarekjedens menn sin vei. At avgj\u00f8relsen var et stort tilbakeslag, synes klart. Men matvaregiganten uttaler seg aldri til offentligheten. Pressens sp\u00f8rsm\u00e5l ble konsekvent m\u00f8tt med svaret \u00abingen kommentar\u00bb. Hva Lidl mener de tjener p\u00e5 hemmelighetskremmeriet, vites heller ikke.", "- Ingen kommentar. Ha en god dag, svarte eiendomssjef Carsten Alb\u00e6k da han ble spurt om Lidls strategi i forhold til media.", "Mandag var representanter fra Lidl i m\u00f8te med sentrale politikere i Trondheim, for \u00e5 f\u00e5 dem til \u00e5 skifte mening. Det hjelp ikke, bygningsr\u00e5det sa kontant nei til Lidl."]}, {"field": "category0", "value": "nyheter"}, {"field": "contenthash", "value": "165b2281a5593b658b7ede153d5e05ff25c0aa60b69cbe12b45b9f40c0560e01"}, {"field": "createtime", "value": "2017-04-06T08:59:25.000Z"}, {"field": "description", "value": "Matvaregiganten Lidl f\u00e5r ikke utfordre de \u00f8vrige kjedebutikkene i Rema-hovedstaden med det f\u00f8rste. Bygningsr\u00e5det i Trondheim sa i g\u00e5r nei til det tyske selskapets tomte\u00f8nsker."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2db02c5724bb50dd6e3cae3e6a0ef9b170814f08.jpg?5908b20c"}, {"field": "dominantthumbnaildimensions", "value": "256x256"}, {"field": "heading", "value": "Full stopp for Lidl -adressa.no"}, {"field": "id", "value": "2db02c5724bb50dd6e3cae3e6a0ef9b170814f08"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-company", "value": "lade"}, {"field": "kw-concept", "value": ["politikere", "tomta", "nei", "bygningsr\u00e5d", "bygge butikker"]}, {"field": "kw-entity", "value": ["havstein", "lade og by\u00e5sen", "rema", "by\u00e5sen", "lidl", "bunnpris", "flat\u00e5sen", "tiller"]}, {"field": "kw-location", "value": ["rimi", "trondheim"]}, {"field": "kw-pageclass", "value": "article"}, {"field": "kw-person", "value": ["carsten alb\u00e6k", "svein otto nilsen", "frank jenssen", "tore paulsen v\u00e6rnes", "rune ols\u00f8", "thorbj\u00f8rn bratt", "magnus heide westerberg"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Full stopp for Lidl"}, {"field": "og-type", "value": "article"}, {"field": "og-url", "value": "http://www.adressa.no/nyheter/article79217.ece"}, {"field": "pageclass", "value": ["article"]}, {"field": "publishtime", "value": "2002-12-18T07:12:23.000Z"}, {"field": "recs-articleid", "value": "2596916"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-12-18T07:12:23.000Z"}, {"field": "recs-rawtitle", "value": "Full stopp for Lidl -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Matvaregiganten Lidl f\u00e5r ikke utfordre de \u00f8vrige kjedebutikkene i Rema-hovedstaden med det f\u00f8rste. Bygningsr\u00e5det i Trondheim sa i g\u00e5r nei til det tyske selskapets tomte\u00f8nsker."}, {"field": "thumbnail", "value": "http://content-thumbnail.cxpublic.com/content/thumbnail200x150/2db02c5724bb50dd6e3cae3e6a0ef9b170814f08.jpg?5908b20c"}, {"field": "thumbnailfullheightdimensions", "value": "200x8533"}, {"field": "timestamp", "value": "2017-05-02T16:21:32.000Z"}, {"field": "title", "value": "Full stopp for Lidl"}, {"field": "url", "value": "http://www.adressa.no/nyheter/article79217.ece"}, {"field": "urlhash", "value": "2db02c5724bb50dd6e3cae3e6a0ef9b170814f08"}], "score": 1.3471187, "siteId": "9222270286501375973", "id": "2db02c5724bb50dd6e3cae3e6a0ef9b170814f08"}

