{"fields": [{"field": "modifiedtime", "type": "time", "value": "2012-04-18T21:44:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tomas kothe-n\u00e6ss"}, {"field": "body", "value": ["Saken oppdateres.", "Sjelden har slagordet \u00d8rland i vinden v\u00e6rt mer dekkende enn akkurat n\u00e5. Interessen for \u00e5 bygge vindm\u00f8ller har nemlig tatt helt av blant b\u00f8nder i \u00d8rland etter at tre anlegg er bygget de siste \u00e5rene.", "P\u00e5gangen for \u00e5 s\u00f8ke om godkjenning ble etter hvert s\u00e5 stor at kommunen bestemte seg for \u00e5 utarbeide en samlet plan for utbyggingen. Dette er f\u00f8rste gang en slik plan for sm\u00e5skalaanlegg blir lagt frem. Pionerprosjektet har derfor f\u00e5tt st\u00f8tte fra b\u00e5de Fylkesmannen, S\u00f8r-Tr\u00f8ndelag fylkeskommune, Tr\u00f8nderEnergi, Fosenkraft og de to deltakerkommunene \u00d8rland og Bjugn. Planen er n\u00e5 lagt ut til h\u00f8ring og blir trolig vedtatt politisk f\u00f8r sommeren, sier kommuneplansjef Knut Berg.", "- Kommunen har allerede f\u00e5tt 12 s\u00f8knader om \u00e5 bygge til sammen 34 vindm\u00f8ller. Flere andre har ogs\u00e5 sagt at de vil s\u00f8ke n\u00e5r vindm\u00f8lleplanen er vedtatt.", "Berg sier kommunen i utgangspunktet er positiv til utbyggingen av slike g\u00e5rdsvindm\u00f8ller.", "Vindm\u00f8lleplanen best\u00e5r blant annet av et temakart som avklarer hvilke omr\u00e5der det kan bygges vindm\u00f8ller p\u00e5. Kartet over \u00d8rland viser at det er mange konfliktomr\u00e5der i forhold til vindkraft.", "- Utbygging av mindre private vindm\u00f8ller er ikke konsesjonspliktig, men vi stiller krav til hvor de kan st\u00e5. Dersom s\u00f8kere vil bygge p\u00e5 omr\u00e5der der dette ikke er kontroversielt eller er regulert til andre form\u00e5l, holder det med en vanlig bygges\u00f8knad.", "Berg legger til at oppf\u00f8ring av vindm\u00f8ller i randsonen til konfliktomr\u00e5dene ogs\u00e5 kan v\u00e6re aktuelt. Det forutsetter at det utarbeides reguleringsplan som avklarer n\u00e6rmere de ulike interessene som er knyttet til omr\u00e5det.", "I \u00d8rland er det s\u00e6rlig tre konfliktomr\u00e5der som vil begrense den videre utbyggingen. Det ene er Forsvaret som har satt krav om frisone p\u00e5 minst fire kilometer rundt rullebanen. Ogs\u00e5 de to fuglefredningsomr\u00e5dene i Grandefj\u00e6ra og p\u00e5 Kr\u00e5kv\u00e5g krever en frisone p\u00e5 minst \u00e9n kilometer. Det tredje konfliktomr\u00e5det er tettbebyggelse, der b\u00e5de visuell og mekanisk st\u00f8y kan v\u00e6re et problem.", "Planen fra kommunen er imidlertid blitt sv\u00e6rt d\u00e5rlig mottatt av mange b\u00f8nder. Olav Einar Vik er en av eierne som st\u00e5r bak \u00d8kokrafts anlegg med tre vindm\u00f8ller like ved Brekstad. Han sier de vil bygge flere og st\u00f8rre vindm\u00f8ller. De har forel\u00f8pig ikke s\u00f8kt, men n\u00e5 tviler han p\u00e5 om det er noen vits. Vik mener nemlig kommunens krav er s\u00e5 strenge at det i realiteten ikke blir bygd flere vindm\u00f8ller i kommunen enn de fem som allerede er satt opp.", "- Dette er en d\u00e5rlig plan. Den sier egentlig at det ikke skal bygges flere vindm\u00f8ller i \u00d8rland. Med de sikkerhetsavstandene som er lagt inn er det ikke plass til flere.", "Vik peker blant annet p\u00e5 sikkerhetskravene fra Forsvaret, spesielt Forsvarsbygg, som sier at det ikke aksepteres m\u00f8ller over 55 meter. Ledelsen p\u00e5 \u00d8rland hovedflystasjon er imidlertid villig til \u00e5 strekke seg til 98 meter.", "- Jeg regner med at det kommer mange reaksjoner under h\u00f8ringsrunden. Denne planen skulle aldri v\u00e6rt lagt frem slik den ble, og jeg tror ikke den blir vedtatt uten store endringer, sier Olav Einar Vik, som ellers har liten tillit til at partiene i \u00d8rland er i stand til \u00e5 samle seg om et felles vedtak."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "23f88e7078428eea33d906a4a9a186b13612e11a807bd1724442ed1719f6fb9a"}, {"field": "createtime", "value": "2015-11-06T10:16:57.000Z"}, {"field": "description", "value": "\u00d8RLAND: B\u00f8ndene p\u00e5 \u00d8rland har vist s\u00e5 stor interesse for vindkraft at kommunen har utarbeidet en samlet plan. I l\u00f8pet av kort tid kan det blir bygd 40 vindm\u00f8ller, men kommunen stiller strenge krav."}, {"field": "dominantimage", "value": "http://www.adressa.no/incoming/article1132186.ece5/ALTERNATES/w980-default/VINDM%C3%98LLER_%C3%98RLAND001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/70d51a99f178e7fba28bd539bed972e4eca1db84.jpg?596ae747"}, {"field": "dominantthumbnaildimensions", "value": "300x169"}, {"field": "heading", "value": ["\u00d8rland tar grep om vindm\u00f8llene -adressa.no", "Trangt om plassen", "B\u00f8ndene raser"]}, {"field": "id", "value": "70d51a99f178e7fba28bd539bed972e4eca1db84"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["bygge vindm\u00f8ller", "bygge", "samlet plan", "vindm\u00f8ller", "plan", "kommunen"]}, {"field": "kw-entity", "value": ["\u00f8kokrafts", "tr\u00f8nderenergi", "\u00f8rland og bjugn", "grandefj\u00e6ra", "fylkesmannen", "forsvaret", "forsvarsbygg", "kr\u00e5kv\u00e5g", "fosenkraft"]}, {"field": "kw-location", "value": ["s\u00f8r-tr\u00f8ndelag", "brekstad", "\u00f8rland"]}, {"field": "kw-pageclass", "value": "article"}, {"field": "kw-person", "value": ["knut berg", "olav einar vik"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1132186.ece5/ALTERNATES/w980-default/VINDM%C3%98LLER_%C3%98RLAND001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8rland tar grep om vindm\u00f8llene"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article463529.ece"}, {"field": "pageclass", "value": ["article"]}, {"field": "publishtime", "value": "2005-03-07T21:22:56.000Z"}, {"field": "recs-articleid", "value": "2181486"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-03-07T21:22:56.000Z"}, {"field": "recs-rawtitle", "value": "\u00d8rland tar grep om vindm\u00f8llene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "\u00d8RLAND: B\u00f8ndene p\u00e5 \u00d8rland har vist s\u00e5 stor interesse for vindkraft at kommunen har utarbeidet en samlet plan. I l\u00f8pet av kort tid kan det blir bygd 40 vindm\u00f8ller, men kommunen stiller strenge krav."}, {"field": "thumbnail", "value": "http://content-thumbnail.cxpublic.com/content/thumbnail200x150/70d51a99f178e7fba28bd539bed972e4eca1db84.jpg?596ae747"}, {"field": "thumbnailfullheightdimensions", "value": "200x922"}, {"field": "timestamp", "value": "2017-07-16T04:10:47.000Z"}, {"field": "title", "value": "\u00d8rland tar grep om vindm\u00f8llene"}, {"field": "url", "value": "http://www.adressa.no/nyheter/okonomi/article463529.ece"}, {"field": "urlhash", "value": "70d51a99f178e7fba28bd539bed972e4eca1db84"}], "score": 1.1703963, "siteId": "9222270286501375973", "id": "70d51a99f178e7fba28bd539bed972e4eca1db84"}

