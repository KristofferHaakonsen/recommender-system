{"fields": [{"field": "modifiedtime", "type": "time", "value": "2017-05-20T09:02:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Alejandro Castro", "Mons Ivar Mjelde", "Eliteserien", "SK Brann", "Costa Rica", "Amin Nouri", "Lars Arne Nilsen", "Bismar Acosta", "Vadim Demidov"]}, {"field": "author", "value": "\u00f8ystein vik"}, {"field": "body", "value": ["Nesten som i en bisetning, etter et to timers intervju hjemme hos Bismar Acosta kommer det frem: Livet hans kunne v\u00e6rt over f\u00f8r det egentlig hadde begynt.", "Vesle Bismar var bare fire og et halvt \u00e5r gammel da katastrofen rammet havnebyen han vokste opp i. \u00c5ret var 1991 og Lim\u00f3n, som ligger p\u00e5 Costa Ricas \u00f8stkyst, ble sentrum for det sterkeste jordskjelvet i landets historie.", "\u2013 Jeg husker det veldig godt, begynner Acosta.", "\u2013 Br\u00f8drene mine var p\u00e5 vei hjem fra skolen, og jeg hadde l\u00f8pt av g\u00e5rde for \u00e5 m\u00f8te dem fordi jeg visste at de pleide \u00e5 komme p\u00e5 den tiden. Rundt oss ble gatene delt i to p\u00e5 grunn av jordskjelvet. Lyktestolpene falt. Det var helt utrolig.", "Ordene kommer rolig og behersket. Dette er en historie Acosta har fortalt mange ganger f\u00f8r.", "\u2013 Huset v\u00e5rt raste sammen. Moren min var hjemme, men hun klarte \u00e5 l\u00f8pe ut slik at ingen var inne da det raste. Det tok tre m\u00e5neder \u00e5 bygge det opp igjen, sier Acosta.", "Bismar Acosta er 30-\u00e5ringen som har v\u00e6rt en n\u00f8kkelspiller gjennom hele gjenreisningen av Brann under Lars Arne Nilsen. Med den karakteristiske hanekammen i Branns midtforsvar, og den kontante, men likevel s\u00e5 konsentrerte spillestilen.", "F\u00e5, om noen Brann-spillere, har v\u00e6rt s\u00e5 viktige for laget, men samtidig gitt s\u00e5 f\u00e5 intervjuer. Delvis handler det om at Acosta lenge bare har snakket spansk. Delvis handler det om at Acosta konsekvent har nektet \u00e5 stille til intervju n\u00e5r han har havnet i begivenhetens sentrum. Som for eksempel da han angivelig dyttet Henrik Furebotn p\u00e5 Fosshaugane i fjor og fikk r\u00f8dt kort. Eller da han var den eneste som bommet i straffekonkurransen mot F\u00f8rde i fjor og dermed ble avgj\u00f8rende for at Brann gikk ut av cupen i f\u00f8rste runde.", "\u2013 Du tror kanskje jeg er en sint fyr, sier Acosta og ser mot BTs journalist.", "\u2013 Men saken er den at jeg ikke vil fortelle hvordan jeg har det inni meg etter et tap. Da kan skuffelsen sitte i en hel uke.", "Acosta er p\u00e5 ingen m\u00e5te en sint fyr. Han er vennligheten selv, og har invitert BT med hjem til leiligheten sin ved Danmarks plass, like nedenfor L\u00f8vstakken.", "Leiligheten Acosta leier er ikke av det glamor\u00f8se slaget. Her er det strie p\u00e5 veggen. Et bilde av Start-laget fra 2013 med Acosta p\u00e5 utgj\u00f8r deler av den spartanske veggpynten. Ute p\u00e5 den vesle verandaen er malingen slitt av rekkverket.", "Acosta tar bybanen til og fra Stadion. Deler av pengene han tjener i Brann legger han til side for \u00e5 kj\u00f8pe land og bygge hus i Costa Rica etter karrieren.", "Acostas far jobbet og slet med landbruksarbeid. Moren tok seg av ham hjemme. De gikk i kirken. Det gj\u00f8r ikke Acosta lenger, men han svarer et tydelig \u00abclaro\u00bb etterfulgt av et skuldertrekk som signaliserer at dette er noe selvsagt, n\u00e5r han f\u00e5r sp\u00f8rsm\u00e5l om han fortsatt tror p\u00e5 Gud.", "\u2013 Vi hadde mat, men vi hadde ikke r\u00e5d til fotballsko, for eksempel, forteller Acosta via tolken BT bruker til dette intervjuet.", "Likevel, at det var fotballspiller Acosta skulle bli, bestemte han seg for tidlig. Han har fire andre s\u00f8sken, og to av br\u00f8drene spiller fotball i Costa Rica, den ene \u2013 Gilberto \u2013 profesjonelt.", "\u2013 Jeg husker at jeg sa til min mor at \u00abjeg skal bli fotballspiller n\u00e5r jeg blir stor\u00bb. Hun hadde ingen tro p\u00e5 det, men jeg har minnet henne p\u00e5 hvem som fikk rett, sier Acosta. Og smiler.", "Acosta husker en oppvekst med lite kriminalitet rundt seg og mange gode venner. N\u00e5 er milj\u00f8et mer brutalt, sier han.", "\u2013 Oppveksten min var veldig forskjellig fra det norske barn opplever. Jeg foretrekker min egen bakgrunn. I Norge er alle s\u00e5 rolige, vil studere og skal gj\u00f8re alt ordentlig. I Costa Rica skjer ting mer plutselig og man m\u00e5 v\u00e6re p\u00e5 hogget hele tiden og jobbe veldig hardt for \u00e5 n\u00e5 m\u00e5lene sine. Dette tror jeg har hjulpet meg til \u00e5 bli profesjonell fotballspiller.", "Da Acosta gikk p\u00e5 ungdomsskolen var det fotball som gjaldt. Hver dag etter skoleslutt klokken fire, m\u00e5tte alle elevene st\u00e5 klare klokken halv fem for trening.", "\u2013 L\u00e6rerne sa at vi fikk d\u00e5rligere karakterer om vi ikke stilte opp. Fotballen var en m\u00e5te \u00e5 f\u00e5 folk bort fra gaten og inn i trygge omgivelser p\u00e5, sier Acosta.", "P\u00e5 skolen ble Acosta \u00aboppdaget\u00bb. Da han var 17 \u00e5r kom en representant fra klubben Santacruce\u00f1a og ga ham et tilbud. Der fikk han fort sjansen til \u00e5 spille for klubbens f\u00f8rstelag. Siden ble det \u00e5tte \u00e5r i fotballen i Costa Rica med fire ulike klubber.", "\u2013 Jeg savner ikke fotballen i Costa Rica. N\u00e5 er det ganske stygt der, rett og slett. N\u00e5r publikum kommer sammen blir det alltid sl\u00e5sskamper. I Costa Rica er det bare fotball som betyr noe.", "Fullt navn: Bismar Gilberto Acosta Evans", "F\u00f8dt: 19. desember 1986, Costa Rica.", "Kommer fra: Lim\u00f3n, p\u00e5 \u00f8stkysten av Costa Rica.", "Sivil status: Skilt, men har ny kj\u00e6reste. To barn (4,5 \u00e5r og seks m\u00e5neder).", "Posisjon: Midtstopper.", "Klubber:", "Santacruce\u00f1a (2005\u201307)", "Asociac\u00f3n Deportiva San Carlos (2007\u201308)", "Club Sports Herediano (2008\u201311)", "Bel\u00e9n (2011\u201313)", "Start (2013\u201315)", "Brann (2015-)", "Acosta forteller at hvis laget hans hadde tapt, s\u00e5 var det best \u00e5 holde seg hjemme. Hvis ikke ble han utskjelt p\u00e5 det groveste p\u00e5 gaten, noe som ogs\u00e5 kunne ramme foreldrene hans.", "\u2013 Folk glemmer at det er et spill og skriker hva som helst. G\u00e5r du sammen med barn, s\u00e5 er det ikke noe kjekt.", "Verst var det da moren for en gangs skyld hadde reist fem timer for \u00e5 se s\u00f8nnen spille en kamp (Alajuelense mot Herediano for seks-syv \u00e5r siden). Acostas lag tapte. Kampen var ferdig klokken 22, men spillerne kom seg ikke ut fra Stadion f\u00f8r to om natten.", "\u2013 Fansen samlet seg utenfor og raspet opp alle spillernes biler med n\u00f8kler. De var hissige. Vi var redde for \u00e5 bli sl\u00e5tt i hjel hvis vi hadde g\u00e5tt ut, sier Acosta.", "Acosta sier det er \u00ablogisk\u00bb for ham \u00e5 ville reise fra Costa Rica p\u00e5 grunn av alt dette.", "\u2013 I Costa Rica blir du spyttet p\u00e5 n\u00e5r du varmer opp som innbytter hvis laget sliter. Det skjer ikke i Norge.", "Robert Hauge, Branns assistenttrener, ble en viktig mann for Acostas karriere. I 2013 var Hauge assistent under Mons Ivar Mjelde i Start og var i Costa Rica for \u00e5 hente en spiss. Hauge s\u00e5 p\u00e5 blant andre Alejandro Castro som mange husker fra Start og Brann, men s\u00e5 ble han s\u00e5 imponert over Bismar Acosta som da spilte mot Castro, at han ville ha ham ogs\u00e5.", "\u2013 Jeg h\u00f8rte at Hauge ville ha meg en mandag, og torsdagen etter var jeg p\u00e5 flyet til Norge og Kristiansand. De fleste i Costa Rica ville takket ja til \u00e5 reise til Norge og europeisk fotball.", "Etter at Hauge gikk til Brann, tok han etter hvert med seg Acosta til Bergen. Midtstopperen kom hit i 2015, og her har han utgjort en formidabel duo sammen med Vadim Demidov. N\u00e5 er det Vito Wormgoor som er Acostas makker.", "\u2013 De er veldig gode spillere, og jeg har likt \u00e5 spille med begge. Men jeg savner \u00e5 kunne snakke spansk med Demidov, sier Acosta.", "Acostas ekskone og eldstes\u00f8nnen Kendall p\u00e5 fire \u00e5r bor i Costa Rica. Det samme gj\u00f8r hans nye kj\u00e6reste og s\u00f8nnen Yannick p\u00e5 seks m\u00e5neder.", "\u2013 Jeg savner barna mine, kommer det fra Acosta.", "I leiligheten i Bergen har Acosta et rom fullt av barneutstyr. Men kj\u00e6resten har eldre barn fra f\u00f8r som hun ogs\u00e5 m\u00e5 ta seg av, og kan ikke reise ofte til Bergen.", "\u2013 Jeg er en del med Deyver Vega og konen hans. I Norge har jeg mange bekjente, men ikke s\u00e5 mange venner, sier Acosta.", "I Costa Rica var det helt annerledes. Der er det vanlig at spillerne m\u00f8tes for \u00e5 ha grillfester med innleide kvinnelige dansere, drikke \u00f8l og preike sammen om laget og livet.", "\u2013 Dersom noen ikke liker treneren, s\u00e5 snakker de for eksempel om det p\u00e5 slike fester, og s\u00e5 kan kapteinen g\u00e5 til treneren og si fra. Spillerne er mer sammensveiset enn her i Norge.", "Acosta skulle gjerne hatt slike fester ogs\u00e5 i Brann.", "\u2013 Jeg tror folk hadde mistet kontrollen og hatt det kjempeg\u00f8y. Men det er folk fra mange ulike land i Brann med forskjellige spr\u00e5k, og da kommer ikke det sosiale og sp\u00f8kene like naturlig.", "Utenom fotballen har Acosta \u00e9n stor hobby: \u00c5 mikse sanger. Han er DJ. Acosta henter miksepulten og Mac-en sin som han bruker for \u00e5 mikse sanger for \u00e5 demonstrere litt av det han kan. I Brann-garderoben er Acosta den musikkansvarlige.", "\u2013 De andre spillerne sier alltid: Acosta! Du m\u00e5 finne en sang til oss!", "P\u00e5 bestilling fra Amin Nouri har Acosta nettopp mikset sammen hiten \u00abFy faen\u00bb med noe som h\u00f8res ut som h\u00f8res ut til \u00e5 stamme fra 80-tallet. Den miksen ble brukt f\u00f8r Branns 4\u20131-seier over Molde.", "Like f\u00f8r jul fyller Bismar Acosta 31 \u00e5r. Midtstopperen har kontrakt med Brann ut 2019-sesongen. Kanskje blir Brann siste stoppested i Europa f\u00f8r han reiser hjem til Costa Rica. Eller ikke.", "\u2013 Det er viktig \u00e5 ha ambisjoner. Jeg kan ikke si at \u00abher i Brann skal karrieren stoppe\u00bb. Hadde jeg tenkt slik, hadde jeg ikke v\u00e6rt i Brann i det hele tatt.", "H\u00f8r den ferskeste episoden av BT-Sportens podkast:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "230ab81c8d523a06941020d8650af61bb28254d1d3f1fb3e968dd3f0a446f218"}, {"field": "createtime", "value": "2017-05-20T08:15:13.000Z"}, {"field": "description", "value": "\u2013 Det var helt utrolig, forteller Bismar Acosta (30), om katastrofen som rammet hans familie."}, {"field": "heading", "value": ["Brann-spillerens hus ble fullstendig knust. Heldigvis var han ikke hjemme. -adressa.no", "\u2013 Du tror kanskje jeg er sint?", "Legger penger til side", "Bestemte seg for \u00e5 bli fotballspiller", "Brutalt i Costa Rica", "Robert Hauge", "Savner barna", "Mikser sanger"]}, {"field": "id", "value": "24fd27daecd6c0fa1ab5e0666cba505967395309"}, {"field": "keyword", "value": ["Alejandro Castro", "Mons Ivar Mjelde", "Eliteserien", "SK Brann", "Costa Rica", "Amin Nouri", "Lars Arne Nilsen", "Bismar Acosta", "Vadim Demidov"]}, {"field": "keywords", "value": "Alejandro Castro,Mons Ivar Mjelde,Eliteserien,SK Brann,Costa Rica,Amin Nouri,Lars Arne Nilsen,Bismar Acosta,Vadim Demidov"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["mikse", "barn", "spill", "mikse sanger", "hus", "hjem", "fotball", "reise"]}, {"field": "kw-entity", "value": ["stadion", "alajuelense", "danmarks", "norge og kristiansand", "santacruce\u00f1a", "bismar acosta 31", "l\u00f8vstakken", "ute", "start", "bismar", "sports herediano", "mac", "fosshaugane", "yannick", "start og brann", "branns 4", "gud"]}, {"field": "kw-location", "value": ["kendall", "europa", "lim\u00f3n", "costa rica", "norge", "bergen", "acosta", "f\u00f8rde", "molde"]}, {"field": "kw-pageclass", "value": "article"}, {"field": "kw-person", "value": ["robert hauge", "amin nouri", "alejandro castro", "vadim demidov", "mons ivar mjelde", "lars arne nilsen", "bismar acosta", "j. acosta", "vito wormgoor", "deportiva san carlos", "deyver vega", "henrik furebotn", "gilberto acosta evans"]}, {"field": "kw-sentiment", "value": "negative"}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/0a3f4a23-7592-461e-a709-9f6b292c7ff0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Brann-spillerens hus ble fullstendig knust. Heldigvis var han ikke hjemme."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Brann-spillerens-hus-ble-fullstendig-knust-Heldigvis-var-han-ikke-hjemme-235787b.html"}, {"field": "pageclass", "value": ["article"]}, {"field": "publishtime", "value": "2017-05-20T09:02:25.000Z"}, {"field": "recs-articleid", "value": "235787"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-20T09:02:25.000Z"}, {"field": "recs-rawtitle", "value": "Brann-spillerens hus ble fullstendig knust. Heldigvis var han ikke hjemme. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "\u2013 Det var helt utrolig, forteller Bismar Acosta (30), om katastrofen som rammet hans familie."}, {"field": "thumbnail", "value": "http://content-thumbnail.cxpublic.com/content/thumbnail200x150/24fd27daecd6c0fa1ab5e0666cba505967395309.jpg?5920071f"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-20T09:06:39.000Z"}, {"field": "title", "value": "Brann-spillerens hus ble fullstendig knust. Heldigvis var han ikke hjemme."}, {"field": "url", "value": "http://www.adressa.no/100Sport/fotball/Brann-spillerens-hus-ble-fullstendig-knust-Heldigvis-var-han-ikke-hjemme-235787b.html"}, {"field": "urlhash", "value": "24fd27daecd6c0fa1ab5e0666cba505967395309"}], "score": 0.6478624, "siteId": "9222270286501375973", "id": "24fd27daecd6c0fa1ab5e0666cba505967395309"}

