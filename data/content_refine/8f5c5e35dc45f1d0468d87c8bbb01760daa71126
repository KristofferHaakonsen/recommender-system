{"fields": [{"field": "modifiedtime", "type": "time", "value": "2013-11-08T11:35:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Vi har tidligere skrevet en sak om de beste gratis MMO-spillene. Den kan finner du her . Men denne uken skal vi ta for oss gratisspill i andre sjangre. For sitter du og kjeder deg p\u00e5 jobb en fredags ettermiddag eller venter p\u00e5 at s\u00f8ndagsteken skal bruke sine timer i stekeovnene, s\u00e5 kan det v\u00e6re greit s\u00e5 slenge seg ned foran PC'n eller Mac' en \u00e5 bruke noen minutter p\u00e5 et spill du like lett kan g\u00e5 i fra p\u00e5 et \u00f8yeblikks varsel som du kan komme tilbake til uten \u00e5 m\u00e5tte starte alt p\u00e5 nytt. Vi har tr\u00e5let internett p\u00e5 kryss og tvers og kommet opp med denne listen over de beste gratisspillene du kan spille akkurat n\u00e5. Felles for de aller fleste av disse er at de kan spilles rett i nettleseren din. Dette betyr i praksis at du m\u00e5 laste ned en liten klient som gj\u00f8r at nettleseren din kan kj\u00f8re spillet. Dette tar i det fleste tilfeller bare noen minutter av din tid. Vi er fullstendig klar over at de fleste \u00abgratisspill\u00bb der ute er av lav kvalitet og at mesteparten av disse ikke er verdt \u00e5 bruke tiden p\u00e5. Derfor h\u00e5per vi at denne listen vil gi deg noen alternativer som faktisk er verdt tiden du vil bruke.", "QUAKE LIVE (2010)", "Opprinnelig utgitt som Quake III Arena i 1999, men nyutgitt som gratisspill i 2010. Quake Live spiller du i nettleseren din. Det eneste du trenger \u00e5 installere er en s\u00e5kallt \u00abplug inn\u00bb, men dette tar spillet seg selv av s\u00e5 lenge du svarer \u00abja\u00bb p\u00e5 den lille boksen som popper opp p\u00e5 skjermen din. Quake Live har blitt brukt i esport-turneringer i en \u00e5rrekke og er helt klart det mest konkurransepregede spillet her. Men har du noen timer med multiplayer i Call of Duty bak deg s\u00e5 skulle det ikke ta mange sekundene f\u00f8r du skj\u00f8nner hva du skal gj\u00f8re. Gjengen bak Quake Live, ID Software med John Carmack i spissen, oppfant online multiplayer p\u00e5 starten av 1990-tallet, s\u00e5 her f\u00e5r du \u00abthe real thing\u00bb. Hurtighet og presisjon er stikkordene i dette skytespillet. For ordens skyld nevner vi at alt blod er fjernet fra denne versjonen s\u00e5 aldersgrensen er satt ned til 12 \u00e5r. \u00abQ3DM17\u00bb bedre kjent som \u00abThe Longest Yard\u00bb er fortsatt en av de aller beste multiplayer-brettene som noensinne er laget - bare for \u00e5 ha nevnt det alts\u00e5.", "TEAM FORTRESS 2 ( 2007-2012)", "\u00c5 p\u00e5st\u00e5 at Team Fortress 2 kom i 2007 blir feil ( selv om det faktisk gjorde nettopp det). Utviklerne i Valve har nemlig gjort s\u00e5 mange forbedringer og oppdateringer i l\u00f8pet av de siste fem \u00e5rene at spillet i dag er helt annerledes enn det var da det f\u00f8rst kom. Opprinnelig en tittel du m\u00e5tte kj\u00f8pe, men eksperiment med en gratismodell var s\u00e5pass vellykket at det eneste du m\u00e5 betale for i dag er.....hatter. Ja, du leste riktig. Du kan velge \u00e5 kj\u00f8pe hatter i Team Fortress 2. Har du ikke lyst p\u00e5 en hatt s\u00e5 kan du spille dagen lang - helt gratis uten noen restriksjoner som helst. Ikke d\u00e5rlig for et spill som vi uten \u00e5 blunke k\u00e5rer til tidenes beste gratisspill noensinne. Aldri spilt Team Fortress 2 sier du? Da har du g\u00e5tt glipp av et av de beste lagbaserte skytespillene i spillhistorien. Ikke store ord, men sanne ord.", "BATTLEFIELD PLAY 4 FREE", "\u00abBattlefield 4\u00bb fra svenske Dice ligger n\u00e5r du leser dette helt p\u00e5 toppen av alle salgslister. Men visste du at du ogs\u00e5 kan spille en gratisvariant av den svenske suksesserien helt gratis? I fjor s\u00e5 lanserte Dice det nettleserbaserte online-spillet \u00abBattlefield Play 4 Free\u00bb, og selv om det p\u00e5 ingen m\u00e5te kan m\u00e5le seg med det produktet som n\u00e5 foreligger i butikkene, s\u00e5 er dette likevel et imponerende stykke teknologi du ka spille gratis. Tenk p\u00e5 det som en \u00ablight\u00bb -versjon av det fullverdige produktet. Du har ikke s\u00e5 mange brett \u00e5 velge i og grafisk sett s\u00e5 imponerer det heller ikke. Men sammenlignet med den teknologiske ruinhaugen som spillet var i de f\u00f8rste par m\u00e5nedene s\u00e5 er \u00abBattlefield Play 4 Free\u00bb n\u00e5 et godt alternativ til andre gratis-skytere som \u00abQuake Live\u00bb og \u00abGhost Recon: Online\u00bb.", "MECHWARRIOR ONLINE", "Den nest ferskeste tittelen p\u00e5 denne listen. \u00abMechwarriors Online\u00bb er som tittelen antyder gigantiske roboter ( mecha) som sl\u00e5ss online. Mechwarrior-serien var en serie med spill for bl.a. DOS, Windows, Mac OS og Xbox i \u00e5rene fra 1989 til 2006. Kort fortalt s\u00e5 handler det om \u00e5 ta kontroll over gigantiske kamproboter som sl\u00e5ss med andre kamproboter p\u00e5 en gigantisk slagmark. Sjangermessig s\u00e5 er dette en blanding av skytespill og strategi. Et nisjeprodukt p\u00e5 alle mulige m\u00e5ter, men n\u00e5 alts\u00e5 et gratis nisjeprodukt. Og \u00abMechwarrior Online\u00bb ser fantastisk flott ut s\u00e5 lenge du har en maskin som kan takle systemkravene.", "WARFACE", "Dette er ferskvare det. \u00abWarface\u00bb fra tyske Crytek ( gjengen bak \u00abFar Cry\u00bb og de tre spillene i \u00abCrysis\u00bb -serien), har laget en online skytespill som imponerer b\u00e5de teknisk og spillmessig. Har du noengang spilt online i enten \u00abCall of Duty\u00bb eller \u00abBattlefield\u00bb s\u00e5 vet du hva du g\u00e5r til her ogs\u00e5. Spillet er enn\u00e5 s\u00e5pass ferskt at du m\u00e5 regne med en del tekniske problemer. Spesielt klienten som du trenger i nettleseren din bruker laaaang tid p\u00e5 \u00e5 lastes ned. N\u00e5r det er sagt s\u00e5 byr \u00abWarface\u00bb p\u00e5 det mest imponerende gratisproduktet s\u00e5 langt. Spillet skalerer seg selv etter hvor kraftig maskin du har s\u00e5 du trenger ikke \u00e5 bry deg med systemkrav. P\u00e5 sitt beste s\u00e5 er \u00abWarface\u00bb bedre enn multiplayer-modusen i noen av de tre \u00abCrysis\u00bb -spillene. P\u00e5 sitt verste s\u00e5 er det en lysbildeframvisning med digital hikke.", "NEED FOR SPEED WORLD", "LIke sikkert som at det dukker opp et nytt \u00abCall of Duty\u00bb hver eneste november s\u00e5 dukker det ogs\u00e5 opp et nytt spill i \u00abNeed for Speed\u00bb -serien like f\u00f8r jul. Disse er stort sett av h\u00f8y kvalitet og spesielt de siste par \u00e5rene har serien bare blitt bedre og bedre. Men visste du at det ogs\u00e5 finnes en gratis online-versjon av \u00abNeed for Speed\u00bb?. Denne heter \u00abNeed for Speed World\u00bb og byr p\u00e5 en stor online-verden der du kj\u00f8rer om kapp med andre spillere. Ikke like bra som de spillene du kan kj\u00f8pe i butikken, men \u00abNeed for Speed World\u00bb har eksistert siden 2010 og fungerer n\u00e5 s\u00e5 optimalt som gratisspill som du kan h\u00e5pe p\u00e5. V\u00e6r oppmerksom p\u00e5 at dette er et multiplayer-spill og at du ikke f\u00e5r anledning til \u00e5 kj\u00f8re alene. Morsomt er det \u00e5kke som.", "GOTHAM CITY IMPOSTORS", "Har du dette fra f\u00f8r p\u00e5 enten Xbox 360 eller Playstation 3 s\u00e5 er sjansene for at du har m\u00e5ttet betale for det svimlende store. P\u00e5 PC derimot s\u00e5 er det helt gratis. \u00abGotham City Impostors\u00bb er et tradisjonelt skytespill der du spiller p\u00e5 lag for \u00e5 vinne. Forskjellen ligger i at her er alle kledd ut som skurker eller helter fra Batman-universet. \u00abGotham City Impostors\u00bb fungerer 100% fra f\u00f8rste stund. Morsomt er det ogs\u00e5, ikke minst kroken som du kan bruke til \u00e5 svinge deg rundt i byen med. Anbefales for de mest sans for litt t\u00f8ysete skytespill som \u00abTeam Fortress 2\u00bb.", "FREE CIV", "Stressa? Lyst til \u00e5 skru ned tempoet? Da skal du pr\u00f8ve \u00abFree Civ\u00bb. En gratis versjon av det klassiske \u00abCivilzation\u00bb. P\u00e5 det alltid like blomstrende nettstedet freesiv.org s\u00e5 kan du selv velge om du vil spille online mot andre, klassisk singleplayer eller utvalgte scenarioer. \u00abFree Civ\u00bb er et komplekst spill s\u00e5 her kan du ogs\u00e5 velge \u00e5 g\u00e5 gjennom en omfattende oppl\u00e6ringsfase f\u00f8r du begynner p\u00e5 verdensbyggingen.", "THE SETTLERS ONLINE", "Husker du de klassiske strategispillene fra sent -90 og tidlig 2000-tallet? Vi tenker da p\u00e5 \u00abAge of Empires\u00bb og \u00abThe Settlers\u00bb. F\u00f8rstnevntes fors\u00f8k p\u00e5 \u00e5 bli gratisspill falt ikke s\u00e6rlig heldig ut, det gj\u00f8r derimot \u00abThe Settlers\u00bb. Gratisspillet \u00abThe Settlers Online\u00bb plukker de beste bitene fra alle spillene i serien, legger til en passe stor dose \u00abtegneserieaktig\u00bb grafikk og lar det st\u00e5 til. Ikke like langsomt som \u00abFree Civ\u00bb, men heller ikke s\u00e5 hektisk som mange andre sanntidsstrategispill der ute. Om byplanleggeren i deg sl\u00e5r ut i full blomst s\u00e5 kan du fors\u00f8ke dette.", "PLANETSIDE 2", "Hva f\u00e5r du om du blander gigantiske online-verdener ala \u00abWorld of Warcraft\u00bb med skytespill som \u00abHalo\u00bb? Da tipper vi resultatet er ganske s\u00e5 likt det du finner i \u00abPlanetside 2\u00bb. Det er vanskelig \u00e5 beskrive \u00abPlanetside 2\u00bb uten \u00e5 m\u00e5tte trekke fram et spill som ikke lenger eksisterer, nemlig \u00abRichard Garriot's Tabula Rasa\u00bb. Dette var et MMO-spill med sci-fi smak. Det er ogs\u00e5 \u00abPlanetside 2\u00bb, men her er rollespill-elementen stort sett byttet ut med futuristiske v\u00e5pen og rett-i-fleisen -action.  V\u00e6r oppmerksom p\u00e5 at \u00abPlanetside 2\u00bb krever ganske s\u00e5 heftig maskinvare for \u00e5 fungere optimalt."]}, {"field": "category0", "value": "kultur"}, {"field": "contenthash", "value": "11848c954b32f219942fe4107d0ed87baaa26a7d1d0269a4a62911c9ce823302"}, {"field": "createtime", "value": "2017-05-01T22:10:47.000Z"}, {"field": "description", "value": "Listen over spill du kan spille helt gratis p\u00e5 PC vokser fra m\u00e5ned til m\u00e5ned. Vi har samlet en liten oversikt over de beste titlene du kan kose deg med - helt gratis."}, {"field": "dominantimage", "value": "http://www.adressa.no/incoming/article8589415.ece/ALTERNATES/w980-default/team%20fortress%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8f5c5e35dc45f1d0468d87c8bbb01760daa71126.jpg?59835d84"}, {"field": "dominantthumbnaildimensions", "value": "300x169"}, {"field": "heading", "value": "Gratis helgemoro -adressa.no"}, {"field": "id", "value": "8f5c5e35dc45f1d0468d87c8bbb01760daa71126"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "hobbies-and-interests"}, {"field": "kw-company", "value": ["tabula rasa", "crytek", "arena"]}, {"field": "kw-concept", "value": ["spill", "gratis helgemoro", "gjengen bak"]}, {"field": "kw-entity", "value": ["battlefield play 4", "playstation 3", "software", "warface", "speed world", "dice", "mechwarrior online", "planetside 2", "ghost recon", "need for speed", "quake iii", "mac os", "call of duty", "need for speed world", "the settlers online", "quake live", "crysis", "the longest yard", "city impostors", "world of warcraft", "xbox 360", "the settlers", "free civ", "windows", "batman", "team fortress 2", "age of empires", "online", "far cry", "civilzation", "valve"]}, {"field": "kw-location", "value": "halo"}, {"field": "kw-pageclass", "value": "article"}, {"field": "kw-person", "value": ["john carmack", "richard garriot"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8589415.ece/ALTERNATES/w980-default/team%20fortress%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gratis helgemoro"}, {"field": "og-type", "value": "article"}, {"field": "og-url", "value": "http://www.adressa.no/kultur/article8589403.ece"}, {"field": "pageclass", "value": ["article"]}, {"field": "publishtime", "value": "2013-11-08T11:32:33.000Z"}, {"field": "recs-articleid", "value": "8589403"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-11-08T11:32:33.000Z"}, {"field": "recs-rawtitle", "value": "Gratis helgemoro -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Listen over spill du kan spille helt gratis p\u00e5 PC vokser fra m\u00e5ned til m\u00e5ned. Vi har samlet en liten oversikt over de beste titlene du kan kose deg med - helt gratis."}, {"field": "thumbnail", "value": "http://content-thumbnail.cxpublic.com/content/thumbnail200x150/8f5c5e35dc45f1d0468d87c8bbb01760daa71126.jpg?59835d84"}, {"field": "thumbnailfullheightdimensions", "value": "200x2608"}, {"field": "timestamp", "value": "2017-08-03T17:29:40.000Z"}, {"field": "title", "value": "Gratis helgemoro"}, {"field": "url", "value": "http://www.adressa.no/kultur/article8589403.ece"}, {"field": "urlhash", "value": "8f5c5e35dc45f1d0468d87c8bbb01760daa71126"}], "score": 0.616984, "siteId": "9222270286501375973", "id": "8f5c5e35dc45f1d0468d87c8bbb01760daa71126"}

