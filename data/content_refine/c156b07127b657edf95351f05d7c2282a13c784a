{"fields": [{"field": "modifiedtime", "type": "time", "value": "2013-08-25T18:49:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kine haukali"}, {"field": "body", "value": ["Saken oppdateres.", "Har du en forkj\u00e6rlighet for brukte m\u00f8bler og interi\u00f8r? I Sverige kan du gj\u00f8re b\u00e5de sm\u00e5 og store loppekupp f\u00f8r h\u00f8sten kommer.", "For svenskene er tusentalls hjemmesnekrede \u00abloppis\u00bb-skilt langs veiene ofte det f\u00f8rste tegnet p\u00e5 at sommeren er like rundt hj\u00f8rnet. Tar du deg en biltur over grensen mellom mai og september, kan du skaffe deg nytt, gammelt interi\u00f8r for en slikk og ingenting.", "- Vi var vel de eneste i omr\u00e5det som drev med antikviteter og lopper frem til begynnelsen av 2000-tallet, smiler Anna-Lena L\u00e4rfors bak disken i den lille bruktbutikken hun har drevet siden 90-tallet.", "Sammen med mannen Bo \u00e5pner Anna-Lena d\u00f8rene til Ore Handel i Furudal hver l\u00f8rdag hele \u00e5ret. Men om sommeren f\u00e5r de konkurranse.", "- Jeg tror det finnes 30-40 sommerloppiser bare her i n\u00e6romr\u00e5det, mener hun.", "Furudal ligger i Dalarnas L\u00e4n, omtrent midt mellom Trysil og Sveriges \u00f8stkyst. Landskapet strekker seg nesten helt til grensen ved Rogsh\u00e5en i S\u00f8r-Tr\u00f8ndelag, og etter en s\u00f8ndagstur p\u00e5 kryss og tvers kan vi konstatere at det finnes flere hundre loppemarkeder, bare i Dalarnas L\u00e4n. Ikke langt unna Anna-Lena og Bo selger Kerstin Halvarsson alt fra sykler og mindre m\u00f8bler til gamle dukkehus og tegneserier. Tidligere leide hun ut sommerhytta sin til elgjegerne p\u00e5 h\u00f8sten, men i fjor fikk jegerne vike for loppene.", "- Jeg angrer ikke et sekund. Det kommer folk forbi nesten hver dag hele sommeren, og det er s\u00e5 hyggelig. Og vil jeg holde stengt en dag, g\u00e5r jeg bare ut p\u00e5 veien og henter inn skiltet, forklarer hun.", "- Loppemarkeder har alltid v\u00e6rt popul\u00e6re i Sverige, men for cirka fem \u00e5r siden eksploderte det fullstendig, b\u00e5de i sentrum og i forstedene. Og reiser du utover p\u00e5 landet om sommeren, g\u00e5r det ikke mange hundre meterne mellom skiltene, forteller kurator Erik Ingare fra Bukowskis.", "I tillegg til \u00e5 v\u00e6re kurator ved et av Nordens ledende auksjonshus er Ingare selvutnevnt loppeentusiast, og p\u00e5 sommeren er han en ivrig loppejeger.", "- Man vet aldri helt vet hva man kan vente seg n\u00e5r man f\u00f8lger skiltene inn i skogen. Men det er ogs\u00e5 det som gj\u00f8r det s\u00e5 spennende.", "Kvaliteten p\u00e5 de svenske sommerloppene kan variere, men har man godt med tid og bensin p\u00e5 tanken, kan man skaffe seg det meste man m\u00e5tte \u00f8nske seg til hjemmet ved \u00e5 ta seg en biltur over grensen. Det v\u00e6re seg et retro respatexbord, en rokokko sofa, eller kopper og kar til kj\u00f8kkenet. Og er du observant, er det mulig \u00e5 reise hjem med et designkupp av de store.", "- Mitt beste loppisfunn i \u00e5r er en sofa designet av Carl Malmsten. Den fant jeg p\u00e5 et loppemarked i H\u00e4lsingland til den nette summen av 300 kroner, sier Ingare forn\u00f8yd.", "Ingare har mange gode lopper\u00e5d til uerfarne kj\u00f8pere.", "- Ta sm\u00e5veiene ut av byene til de sm\u00e5 lokalsamfunnene. Her kan det finnes gullgruver, oppfordrer han.", "De sm\u00e5, private loppemarkedene er ogs\u00e5 ofte de billigste, og det er gode muligheter for \u00e5 prute ned prisene. Ingare tror ikke det spiller s\u00e5 stor rolle hvilket omr\u00e5de i Sverige man velger \u00e5 reise til n\u00e5r man skal p\u00e5 loppetur.", "- Det ser nok ganske likt ut over hele landet, hvis man ser bort fra storbyene, der det er mindre av de private loppemarkedene.", "- Hva er det vanskeligste \u00e5 f\u00e5 tak i?", "- Det kan v\u00e6re vanskelig \u00e5 finne designm\u00f8bler fra 1950- og 60-tallet. Alle vet at designm\u00f8bler fra den perioden er attraktive. Men mer anonyme designm\u00f8bler kan man derimot komme over titt og ofte. Det skal ogs\u00e5 sies at store, plasskrevende m\u00f8bler ofte er de billigste p\u00e5 loppemarkedene. Og m\u00f8bler fra 1800-tallet er jo nesten pinlig billige i dag, mener Ingare.", "\u00c5 gj\u00f8re et loppekupp krever imidlertid ofte at man har litt kunnskap p\u00e5 forh\u00e5nd. Man kan dra god nytte av \u00e5 forberede seg, for eksempel ved \u00e5 g\u00e5 i antikkbutikker og p\u00e5 auksjoner for \u00e5 l\u00e6re seg \u00e5 skille p\u00e5 kvalitet.", "Du kommer ikke utenom m\u00f8belkopier n\u00e5r du er p\u00e5 loppejakt.", "- Markedet sv\u00f8mmer over med vellykkede og mindre vellykkede kopier fra Asia. Unng\u00e5 m\u00f8bler som m\u00e5 repareres, og betal heller litt ekstra for et skadefritt eksemplar, sier Ingare.", "Han er mest opptatt av at det skal v\u00e6re en morsom opplevelse \u00e5 lete etter lopper, og synes egentlig ikke at folk skal tenke for mye p\u00e5 \u00e5 gj\u00f8re de store kuppene. Det er uansett langt billigere \u00e5 handle p\u00e5 loppemarked enn \u00e5 kj\u00f8pe nytt fra butikken.", "- Kj\u00f8p det du liker. F\u00f8lg f\u00f8rsteinstinktet. N\u00e5r du kommer tilbake til det du likte, men passerte, kan det hende noen andre allerede har kommet deg i forkj\u00f8pet.", "Loppis", "HVA: Om sommeren arrangeres flere tusen loppemarkeder p\u00e5 kryss og tvers av Sverige. Du finner dem i alt fra fabrikklokaler til private bakg\u00e5rder og hager.", "HVOR: Ettersom st\u00f8rsteparten av loppemarkedene om sommeren drives privat, er det lettest \u00e5 finne dem ved \u00e5 f\u00f8lge skiltene langs veien. Noen nettsider har imidlertid gode oversikter og kart: loppisar.com, loppiskartan.se eller svenskaloppisar.se. Tanums Loppis, som ligger omtrent tre mil fra Str\u00f8mstad, er blant de st\u00f8rste og har 12 hus p\u00e5 totalt 2000 kvadratmeter med lopper.", "\u00c5PNINGSTIDER : I turistsesongen har de fleste store loppemarkedene \u00e5pent hver dag. Vil man f\u00e5 med seg de sm\u00e5, b\u00f8r man satse p\u00e5 helgene mellom kl. 11 og 18. Mange store loppemarkeder holder \u00e5pent helger \u00e5ret rundt, men h\u00f8ysesongen for sommerlopper er fra mai til midten av september."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "ac03f8bdc523ad2aa217129c25108401d31a28b034513b00ad168a8d60e7fa06"}, {"field": "createtime", "value": "2017-03-07T22:55:18.000Z"}, {"field": "description", "value": "Og er du observant, er det mulig \u00e5 reise hjem med et designkupp av de store."}, {"field": "dominantimage", "value": "http://www.adressa.no/incoming/article8160685.ece/ALTERNATES/w980-default/riks000568069-CFSziiwtT6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c156b07127b657edf95351f05d7c2282a13c784a.jpg?59684eaf"}, {"field": "dominantthumbnaildimensions", "value": "300x169"}, {"field": "heading", "value": ["Glem kylling og bacon \u2013 n\u00e5 kan du gj\u00f8re loppekupp i Sverige -adressa.no", "Loppeeksplosjon", "Velg sm\u00e5veiene", "F\u00f8lg f\u00f8rsteinstinktet"]}, {"field": "id", "value": "c156b07127b657edf95351f05d7c2282a13c784a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "travel"}, {"field": "kw-concept", "value": ["loppemarked", "f\u00f8lg f\u00f8rsteinstinktet", "private loppemarkedene", "sommeren", "f\u00f8lge skiltene", "reise hjem", "langs veien"]}, {"field": "kw-entity", "value": ["bukowskis", "anna-lena og bo", "loppis", "furudal", "dalarnas l\u00e4n", "h\u00e4lsingland", "ore handel", "anna-lena l\u00e4rfors", "nordens", "rogsh\u00e5en", "trysil og sveriges"]}, {"field": "kw-location", "value": ["s\u00f8r-tr\u00f8ndelag", "sverige", "str\u00f8mstad", "asia"]}, {"field": "kw-pageclass", "value": "article"}, {"field": "kw-person", "value": ["carl malmsten", "kerstin halvarsson", "erik ingare"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8160685.ece/ALTERNATES/w980-default/riks000568069-CFSziiwtT6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glem kylling og bacon \u2013 n\u00e5 kan du gj\u00f8re loppekupp i Sverige"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8160715.ece"}, {"field": "pageclass", "value": ["article"]}, {"field": "publishtime", "value": "2013-08-25T18:49:31.000Z"}, {"field": "recs-articleid", "value": "8160715"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-08-25T18:49:31.000Z"}, {"field": "recs-rawtitle", "value": "Glem kylling og bacon \u2013 n\u00e5 kan du gj\u00f8re loppekupp i Sverige -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Og er du observant, er det mulig \u00e5 reise hjem med et designkupp av de store."}, {"field": "thumbnail", "value": "http://content-thumbnail.cxpublic.com/content/thumbnail200x150/c156b07127b657edf95351f05d7c2282a13c784a.jpg?59684eaf"}, {"field": "thumbnailfullheightdimensions", "value": "200x1998"}, {"field": "timestamp", "value": "2017-07-14T04:55:11.000Z"}, {"field": "title", "value": "Glem kylling og bacon \u2013 n\u00e5 kan du gj\u00f8re loppekupp i Sverige"}, {"field": "url", "value": "http://www.adressa.no/forbruker/hjem/article8160715.ece"}, {"field": "urlhash", "value": "c156b07127b657edf95351f05d7c2282a13c784a"}], "score": 1.0920286, "siteId": "9222270286501375973", "id": "c156b07127b657edf95351f05d7c2282a13c784a"}

