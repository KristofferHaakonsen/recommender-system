{"fields": [{"field": "modifiedtime", "type": "time", "value": "2015-06-08T11:41:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Jeg sniker meg inn p\u00e5 bakerste benk i auditorium D1 p\u00e5 Dragvoll. Det store amfiet er mer enn halvfullt av studenter. Foreleseren snakker om islandske \u00e6ttesagaer og hva som kjennetegner sagaenes fortellerstil.", "En del av de 70\u201380 ungdommene i salen er muligens fremtidige l\u00e6rere eller forlagsansatte. Noen f\u00e5 gj\u00f8r kanskje karriere ved et universitet, mens andre hopper av og gj\u00f8r noe helt annet.", "Kunnskapen om \u00abGunnlaugs saga\u00bb, som de forh\u00e5pentligvis skaffer seg denne dagen, blir et lite skritt i en kortere eller lengre akademisk l\u00f8pebane \u2013 og kanskje ogs\u00e5 en p\u00e5minnelse om at litter\u00e6r kompetanse l\u00f8nner seg. Vi har nemlig nettopp f\u00e5tt h\u00f8re at sagaens Gunnlaug Ormstunge oppn\u00e5dde b\u00e5de rikdom og h\u00f8y status fordi han var en usedvanlig flink skald.", "LES OGS\u00c5: I disse yrkene er det st\u00f8rst mangel p\u00e5 arbeidskraft", "Status og utsikter til god l\u00f8nn er like attraktivt i dag, og det veier tungt n\u00e5r unge skal velge yrkesvei.", "Aldri f\u00f8r har s\u00e5 mange tatt h\u00f8yere utdannelse. Mastergraden er snart den nye artium, og du m\u00e5 nesten ha doktorgrad for \u00e5 kunne gj\u00f8re akademisk karriere. Hvermannsen er blitt akademiker.", "Samtidig forteller Statistisk sentralbyr\u00e5 at vi i fremtiden vil f\u00e5 mangel p\u00e5 fagarbeidere og for mange akademikere uten profesjonsutdanning.", "T\u00f8mrermester Ole Thorstensen skrev i siste ukes utgave av Morgenbladet et essay han kalte \u00abDe manuelle\u00bb.", "Her sammenligner han de manuelle og de akademiske yrkene. Han hevder at akademikerne ikke bare har bedre l\u00f8nn, sunnere arbeidsforhold, bedre muligheter og h\u00f8yere anseelse, de legger ogs\u00e5 premissene for hvordan \u00abde manuelle\u00bb skal utdannes og utf\u00f8re arbeidet.", "Thorstensen mener det norske samfunnet er gjennomsyret av et tydelig klasseskille der akademikerne st\u00e5r over kroppsarbeiderne.", "Han har langt p\u00e5 vei rett. Klasseskillet er f\u00f8rst og fremst sosialt, den gamle respekten for l\u00e6rer, doktor og prest sitter i.", "Selv om det h\u00f8ye antallet studenter har gitt kraftig inflasjon i verdien av en universitetseksamen, virker det fortsatt som om en hvilken som helst mastergrad er mer verdifull enn et mesterbrev.", "Adresseavisen har nettopp startet en serie som handler om yrker med lav status.", "I tillegg til \u00e5 unders\u00f8ke hvilke yrker som folk flest opplever som lite attraktive, er hensikten \u00e5 vise at mange av de mest samfunnsnyttige yrkene har ufortjent lav anseelse.", "Noen mener at avisen med dette stigmatiserer og nedvurderer yrker som allerede sliter med omd\u00f8mmet.", "Dette er misforst\u00e5tt omsorg. Fordommer bekjempes lettest med lyset sl\u00e5tt p\u00e5. Da er det oppl\u00f8ftende \u00e5 lese om renholderne som er stolte av yrket sitt og som fremhever de mange viktige oppgavene de utf\u00f8rer.", "At akademisk utdanning og kunnskap alltid st\u00e5r sterkere og blir mer respektert enn kompetansen til \u00abde manuelle\u00bb er neppe en sannhet i absolutt alle sammenhenger:", "Da jeg for noen ti\u00e5r siden bodde p\u00e5 Fosen, hadde jeg mye kontakt med en mann som bare hadde folkeskole. I likhet med mange bygdefolk, var han en mangesysler. Han kunne bygge b\u00e5ter, han kunne pl\u00f8ye, harve og s\u00e5, han kunne bygge hus og snekre m\u00f8bler, han kunne felle tr\u00e6r og sage t\u00f8mmer, han kunne mure, han kunne bytte motor p\u00e5 en bil, han kunne sveise. Det meste av dette behersket han som en fagmann.", "N\u00e5r han ogs\u00e5 hadde ordet i sin makt og var et oppkomme av lokalhistoriske fortellinger, er det ikke fritt for at jeg m\u00e5tte sp\u00f8rre meg: Hva har egentlig jeg \u00e5 skilte med?", "At jeg kunne litt fremmedspr\u00e5k, kjente til bakgrunnen for \u00abkriseforliket\u00bb i 1935 og hadde lest noe av Dostojevskij, ble ikke s\u00e5 veldig relevant. I de sammenhengene vi m\u00f8ttes, var han autoriteten og jeg l\u00e6regutten.", "P\u00e5 individniv\u00e5, s\u00e6rlig innenfor den maskuline sf\u00e6re p\u00e5 bygda, er jeg i tvil om akademikeren automatisk oppn\u00e5r st\u00f8rre respekt enn den dyktige t\u00f8mreren eller mekanikeren som fikser \u00abalt\u00bb.", "S\u00e5 er det da ogs\u00e5 ganske mange mannlige akademikere som f\u00f8rst n\u00e5r de, med sin lett dilettantiske hobbykompetanse, klarer \u00e5 bygge garasje eller hytteanneks, f\u00f8ler seg som et ekte mannfolk. Idealet i dag er \u00e5 beherske begge arenaene.", "N\u00e5r jeg framsnakker de manuelle yrkene, er det selvsagt ikke fordi jeg avviser at vi trenger flere med h\u00f8yere utdanning. Fremtidens Norge m\u00e5 ha dyktige fagpersoner p\u00e5 alle omr\u00e5der, enten de er ingeni\u00f8rer, arkitekter, leger, l\u00e6rere, logopeder, markeds\u00f8konomer, kunstnere, biologer, webdesignere, lingvister, jurister eller historikere. Vi trenger \u00abpapirflyttere\u00bb ogs\u00e5, effektive saksbehandlere og planleggere.", "Men er det s\u00e5 sikkert at det er fornuftig at over halve ungdomskullet begynner p\u00e5 universitet eller h\u00f8yskole? Det er ikke samsvar mellom antallet studenter p\u00e5 \u00abspennende studier\u00bb og samfunnets reelle behov. Noen m\u00e5 jo fortsette \u00e5 bygge landet rent fysisk, med hammer, spade eller gravemaskin. Noen m\u00e5 ta seg av oss n\u00e5r vi blir hjelpel\u00f8se. Uansett hvordan fremtiden m\u00e5tte se ut, trenger vi h\u00e5ndverkerne, sj\u00e5f\u00f8rene, anleggsarbeiderne, renholderne og ikke minst omsorgsarbeiderne.", "Dette er yrker og samfunnsoppgaver som m\u00e5 f\u00e5 et kraftig l\u00f8ft. Da m\u00e5 status, og kanskje ogs\u00e5 l\u00f8nnsniv\u00e5, heves betydelig.", "Selv om ikke alle som s\u00f8ker seg til universitetene, har noe der \u00e5 gj\u00f8re, er det neppe det som er hovedproblemet. Den st\u00f8rste utfordringen er at altfor f\u00e5 velger yrkesfag og ikke minst at frafallet er for stort. Da m\u00e5 politikerne snart lykkes med sine fors\u00f8k p\u00e5 \u00e5 forbedre utdanningen.", "Med \u00abReform 94\u00bb ble teori og allmennkunnskap sterkere vektlagt enn praktisk, yrkesrettet oppl\u00e6ring. Hensikten var god, men resultatet var tvilsomt. \u00abKunnskapsl\u00f8ftet\u00bb som kom i 2006, endret ikke vesentlig p\u00e5 dette.", "For ett \u00e5r siden ble stortingsmeldingen \u00abP\u00e5 rett vei\u00bb vedtatt. Den hadde blant annet f\u00f8lgende m\u00e5lsetting: \u00abOppl\u00e6ringa skal verte meir variert og praksisn\u00e6r for \u00e5 treffe alle elevar slik at fleire fullf\u00f8rer utdanningsl\u00f8pet\u00bb.", "Det er for tidlig \u00e5 si om dette lykkes, men det er tragisk hvis vi ikke klarer \u00e5 lage en skole som er meningsfull og nyttig ogs\u00e5 for dem som ikke har anlegg for eller er interessert i en akademisk karriere.", "Et grunnproblem kan v\u00e6re at yrkesoppl\u00e6ringen er akademisert. Det vil si at fagene er bygd over den akademiske lesten, uten at det blir tatt nok hensyn til at h\u00e5ndverk og praktiske ferdigheter l\u00e6res fundamentalt forskjellig fra teoretiske fag.", "\u00abHandlingsb\u00e5ren kunnskap\u00bb er et relativt nytt begrep som har bidratt til en bevisstgj\u00f8ring. Egentlig er det selvsagt: Skal du l\u00e6re et manuelt arbeid, der du bruker kroppen, hendene og sansene, m\u00e5 du l\u00e6re det ved \u00e5 gj\u00f8re det sammen med en som kan det. Du m\u00e5 se, pr\u00f8ve, erfare og pr\u00f8ve p\u00e5 nytt. F\u00f8rst da er du motivert for teoretisk bakgrunnskunnskap og kan f\u00e5 fullt utbytte av den. Handlingen styrer resultatet. Ballettdansere, kunstmalere, musikere og idrettsut\u00f8vere l\u00e6rer p\u00e5 samme m\u00e5te.", "Ungdommene jeg m\u00f8tte i auditorium D1 p\u00e5 Dragvoll fortjener all mulig anerkjennelse for studievalg og faglig nysgjerrighet. Men det de begir seg inn p\u00e5, er verken mer krevende eller mer samfunnsnyttig enn det \u00e5 tilegne seg ferdighet og kompetanse i et praktisk fag.", "stein.arne.sether@adresseavisen.no"]}, {"field": "category0", "value": "pluss"}, {"field": "contenthash", "value": "31c720d25c34a3655f58a51ade089d76449fe09309aa12d1eafc43eda1b04591"}, {"field": "createtime", "value": "2017-03-12T19:32:02.000Z"}, {"field": "description", "value": "Ferske studenter str\u00f8mmer n\u00e5 til forelesningssalene p\u00e5 universiteter og h\u00f8yskoler. Burde noen av dem tatt p\u00e5 seg kjeledress eller gummihansker isteden?"}, {"field": "dominantimage", "value": "http://www.adressa.no/pluss/article10069336.ece/ALTERNATES/w980-default/Master.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6c6fb0e89afc8039416f745cb3604a5cb80e17b4.jpg?59998def"}, {"field": "dominantthumbnaildimensions", "value": "300x169"}, {"field": "heading", "value": "Akademikerne og de \u00abmanuelle\u00bb -adressa.no"}, {"field": "id", "value": "6c6fb0e89afc8039416f745cb3604a5cb80e17b4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-concept", "value": ["manuelt", "yrker", "antallet studenter", "akademisk", "h\u00f8yere utdanning", "akademisk karriere", "h\u00f8y", "l\u00e6re", "ekte mannfolk", "fag", "akademiker"]}, {"field": "kw-entity", "value": ["fosen", "dostojevskij", "morgenbladet", "gunnlaug ormstunge", "statistisk", "dragvoll", "reform 94", "gunnlaugs"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "ole thorstensen"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10069336.ece/ALTERNATES/w980-default/Master.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Akademikerne og de \u00abmanuelle\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/article10069337.ece"}, {"field": "pageclass", "value": ["article"]}, {"field": "publishtime", "value": "2014-08-30T04:00:00.000Z"}, {"field": "recs-articleid", "value": "10069337"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-08-30T04:00:00.000Z"}, {"field": "recs-rawtitle", "value": "Akademikerne og de \u00abmanuelle\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Ferske studenter str\u00f8mmer n\u00e5 til forelesningssalene p\u00e5 universiteter og h\u00f8yskoler. Burde noen av dem tatt p\u00e5 seg kjeledress eller gummihansker isteden?"}, {"field": "thumbnail", "value": "http://content-thumbnail.cxpublic.com/content/thumbnail200x150/6c6fb0e89afc8039416f745cb3604a5cb80e17b4.jpg?59998def"}, {"field": "thumbnailfullheightdimensions", "value": "200x1968"}, {"field": "timestamp", "value": "2017-08-20T13:26:07.000Z"}, {"field": "title", "value": "Hva skal til for at en mannlig akademiker f\u00f8ler seg som et ekte mannfolk?"}, {"field": "url", "value": "http://www.adressa.no/pluss/article10069337.ece"}, {"field": "urlhash", "value": "6c6fb0e89afc8039416f745cb3604a5cb80e17b4"}], "score": 0.70540047, "siteId": "9222270286501375973", "id": "6c6fb0e89afc8039416f745cb3604a5cb80e17b4"}

