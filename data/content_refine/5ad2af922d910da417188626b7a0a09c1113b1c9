{"fields": [{"field": "modifiedtime", "type": "time", "value": "2016-03-21T12:29:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "audun hoem hagen"}, {"field": "body", "value": ["Saken oppdateres.", "Men ikke livsverk:", "- Det er for dr\u00f8yt \u00e5 si. Men det er et tema som har opptatt meg i hele mitt liv.", "- Du har alltid hatt lyst til \u00e5 bli kvitt religionene?", "- Ja. Fullstendig. Middelalderen m\u00e5 engang ta slutt.", "Det endelige oppgj\u00f8ret", "\u00abFortellernes marked\u00bb heter Gert Nyg\u00e5rdshaugs nye bok som slippes i slutten av august. Det er en sv\u00e6rt frittst\u00e5ende oppf\u00f8lger av \u00abProst Gotvins Geometri\u00bb (1988) og er forfatterens endelige oppgj\u00f8r med kristendommen spesielt, og religion generelt. Selv om det har ulmet mellom linjene tidligere.", "- Dette henger sammen med mitt politiske standpunkt. Vi m\u00e5 st\u00e5 sammen p\u00e5 kloden, og ikke kjempe mot hverandre p\u00e5 grunn av overtro. Og n\u00e5 snakker jeg om de tre primitive religionene som er opphav til ufattelige konflikter i historien, sier Gert og ramser bistert opp kristendommen, j\u00f8dedommen og islam.", "- Det verste er at religionene undertrykker tanken! Folk vil ikke erkjenne at de bor i et univers som krever noe annet enn en gammeltestamentlig Gud.", "Edens hage", "Hvordan den vel omtalte hagen til Gert Nyg\u00e5rdshaug hjemme i Lier har oppst\u00e5tt, er derimot ingen g\u00e5te, selv om dens vakkerhet nok ville f\u00e5tt mange til \u00e5 tale i tunger om guds skaperverk. Gert vet bedre.", "- Jeg har plassert hver j\u00e6vla stein med egne hender, proklamerer han og leder an mot brua som g\u00e5r over en minimal innsj\u00f8 som ender i fossefall.", "- Ja, jeg har pr\u00f8vd \u00e5 sette ut fisk, men \u00f8rreten stikker bare av n\u00e5r det regner, grynter han ergerlig f\u00f8r han guider videre.", "Daglige morgenbad er ikke \u00e5 forakte, det heller. Med Jehovas Vitner som n\u00e6rmeste nabo, legger forfatteren seg ut i, unnskyld det bibelske uttrykket, \u00abAdams drakt\u00bb.", "- De har ikke noe innsyn hit, p\u00e5peker Gert og gl\u00f8tter opp mot et gult hus oppe i lia. Uten det onde \u00f8yet, for de er gode naboer som ofte m\u00f8tes over et kveldsglass. S\u00e5 lenge religion ikke st\u00e5r p\u00e5 agendaen.", "Samtalen stopper", "- Jeg elsker \u00e5 diskutere og har jo lest Bibelen noen ganger. Men det nytter ikke \u00e5 ta opp det temaet, de er helt lukket p\u00e5 omr\u00e5det, sier Gert og kj\u00f8rer en spontan rekonstruksjon av en typisk samtale:", "- \u00abHvorfor tror du at du f\u00e5r g\u00e5sehud, nabo?\u00bb \u00abFordi jeg fryser\u00bb. \u00abJa, fordi du hadde h\u00e5r over hele kroppen en gang, derfor reiser h\u00e5ret seg n\u00e5r du fryser\u00bb. \u00abNei, nei, nei\u00bb f\u00e5r jeg h\u00f8re da: \u00abMennesket kom i \u00e5r 3456 f.Kr., og f\u00f8r det var det ingen ting\u00bb sier de. Uansett hvor mange beviser vi har p\u00e5 at det er feil!", "Men det er ikke samtaler med Jehovas Vitner som er b\u00e6rebjelken i Gert Nyg\u00e5rdshaugs nye bok, der vi f\u00f8lger to middelaldrende \u00abvannd\u00f8lingers\u00bb (fra et lett idealisert Tynset) jakt p\u00e5 sannheten om Jesus.", "Tidlig bemerket", "Teologiprofessorer har f\u00e5tt kj\u00f8rt seg, vatikanske bibliotekarer er p\u00e5f\u00f8rt hodebry, verdensledende forskere og utgravere er konfrontert og det hele startet vel i 1966, da den unge Nyg\u00e5rdshaug, sammen med en rekke utflyttede tynsetinger, laget rabalder i Oslo da Kjell Bondevik ble utnevnt til kirke- og undervisningsminister. \u00abInnslag fra Tynset\u00bb sto som tittel i en Dagbladet-leder, noe Gert stolt resiterer. N\u00e5 lager han sin egen spalteplass i sine egne b\u00f8ker, der \u00f8ksa tilsynelatende rammer hardt: I den nye romanens f\u00f8rste anslag slaktes bokstavelig talt en umiskjennelig tidligere kristen stortingsrepresentant og hans familie.", "Tvilt siden konfirmasjonen", "- H\u00e6 h\u00e6, s\u00e5 du tror det er Bondevik? Ja, jo, det ligner jo. Det er meninga at folk skal bli litt sjokka.", "- Var det befriende setninger \u00e5 skrive?", "- Det var deilig. Men jeg er jo snill, ikke slem, pr\u00f8ver han \u00e5 overbevise.", "- Hvor kommer dette kristendomshatet fra?", "- Helt fra jeg ble konfirmert, har jeg tvilt p\u00e5 sannhetsinnholdet. Hva i all verden er dette for noe? Hvordan er det mulig at folk tror p\u00e5 slike ting? S\u00e5 har jeg beholdt den nysgjerrigheten, sier Gert og fortsetter:", "- Jeg har spurt mange kristne om hvordan de kan tro p\u00e5 at Jesus ble f\u00f8dt av en jomfru, sto opp fra de d\u00f8de f\u00f8r han reiste til himmelen, hjem til sin far. Men jeg f\u00e5r ikke noe svar! Teologiprofessorer sier at det finnes s\u00e5 mange fortellinger om det, at det m\u00e5 v\u00e6re noe i det.", "N\u00e5 er Gert ivrig.", "- Mitt svar er da at oldemora mi trodde p\u00e5 huldra, og det var det veldig mange som gjorde p\u00e5 den tiden. Men i dag ser vi p\u00e5 det som lite sannsynlig, og det samme gjelder kristendommen. Jeg kan ikke motbevise at det skjedde, men det er veldig lite sannsynlig!", "Mer hjemme i Sveits", "Det er nok forskerstasjonen Cern i Sveits som er det n\u00e6rmeste vi kommer ei kirke for Gert Nyg\u00e5rdshaug. Forfatteren f\u00f8lger n\u00f8ye med p\u00e5 fors\u00f8kene i den nye partikkelakseleratoren, som enkelte frykter vil skape et bitte lite svart hull som sluker jorda.", "- Det de gj\u00f8r, er \u00e5 pr\u00f8ve \u00e5 finne ut av hvem vi er, og hva vi gj\u00f8r her. Dette handler om filosofi. Akkurat n\u00e5 pr\u00f8ver de \u00e5 finne Higgs-partikkelen, den har jeg v\u00e6rt fascinert av i mange \u00e5r. Det er den siste, lille puslespillbiten som kanskje vil fortelle oss hvordan verden ble skapt, og hvorfor det finnes masse og ikke bare rein energi. Svaret vil \u00e5pne for store perspektiver, sier Gert optimistisk. Inntil vi f\u00e5r l\u00f8sningen, vil det nok g\u00e5 med litt grappa og god vin basert p\u00e5 rieslingdruen, noe Gert etter hans nye bok \u00e5 d\u00f8mme, virkelig har f\u00e5tt sansen for.", "- Grappa og riesling, der har du to ledestjerner, gliser han forn\u00f8yd og legger innp\u00e5 en slant snus.", "- Din detektivhelt Fredric Drum er jo p\u00e5 sitt beste etter et par flasker vin, er det s\u00e5nn med deg ogs\u00e5?", "- Det hender jeg f\u00e5r noen gode glimt og ideer, men ikke etter et par flasker. Etter noen glass kanskje. Men jeg skriver aldri n\u00e5r jeg drikker. Jeg skriver fra tidlig om morgenen og er veldig disiplinert.", "Arbeidsom", "S\u00e5 er det alts\u00e5 ikke slik at Gert Nyg\u00e5rdshaug slanger seg i hagen og drikker dyre viner akkompagnert av g\u00e5selever og duebryst, fra morgen til kveld, mens pocketutgaver av verk fra hele hans karriere genererer inntekt, der de bugner over i bokhandlernes hyller, i stadig mer moderne designede omslag. En skikkelig b\u00f8lge, som startet da \u00abMengele Zoo\u00bb ble k\u00e5ret til tidenes beste norske roman, foran Hamsun, av folket i fjor sommer, og som n\u00e5 n\u00e6rmest har gitt forfatteren kultstatus. Film er p\u00e5 gang, men likevel:", "- Jeg er utrolig spent. Spesielt spent vil jeg si, med denne nye boka. Jeg har samlet stoff til den i hele mitt liv. S\u00e5 kom jo denne Dan Brown (\u00abDa Vinci-koden\u00bb, journ. anm.), der ideen min ble rappa. Da tenkte jeg at alt var finito. F\u00f8rst ble jeg sur, men s\u00e5 ble jeg glad. Boka vakte jo enorm oppsikt. Den er ikke spesielt god litter\u00e6rt, men temaet rettferdiggj\u00f8r boka. Selv om jeg personlig synes det er mange konspirasjonsteorier som er tvilsomme, jeg holder meg til fakta, for s\u00e5 \u00e5 spekulere i sannsynlige teorier.", "- Helten i din nye bok heter Gerbert. Ganske likt Gert?", "- Det er faktisk tilfeldig, jeg tenkte ikke p\u00e5 det f\u00f8r noen sa det."]}, {"field": "category0", "value": "kultur"}, {"field": "contenthash", "value": "829a6c8df2108898ca53201292e5a093bcef104bad295da711833423205e9630"}, {"field": "createtime", "value": "2016-03-22T07:04:15.000Z"}, {"field": "description", "value": "Hjemme i Lier, med Jehovas som vitner, har Gert Nyg\u00e5rdshaug hamret inn saftig religionskritikk i sin nye bok, om sitt livs tema."}, {"field": "dominantimage", "value": "http://www.adressa.no/incoming/article1258970.ece5/ALTERNATES/w980-default/Gert%20Nyg%C3%A5rdshaug%205"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5ad2af922d910da417188626b7a0a09c1113b1c9.jpg?59477e5b"}, {"field": "dominantthumbnaildimensions", "value": "300x169"}, {"field": "heading", "value": "Slakter kristendommen -adressa.no"}, {"field": "id", "value": "5ad2af922d910da417188626b7a0a09c1113b1c9"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "religion-and-spirituality"}, {"field": "kw-concept", "value": ["slakter kristendommen", "kristendommen", "par flasker", "mitt liv", "endelige oppgj\u00f8r", "bok", "religion"]}, {"field": "kw-entity", "value": ["cern", "da vinci", "jesus", "gerbert", "gud", "higgs", "jehovas vitner", "prost gotvins geometri", "hamsun", "mengele zoo", "bibelen", "dagbladet"]}, {"field": "kw-location", "value": ["lier", "adams", "oslo", "sveits", "tynset"]}, {"field": "kw-pageclass", "value": "article"}, {"field": "kw-person", "value": ["gert nyg\u00e5rdshaug", "kjell bondevik", "fredric drum", "dan brown"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1258970.ece5/ALTERNATES/w980-default/Gert%20Nyg%C3%A5rdshaug%205"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slakter kristendommen"}, {"field": "og-type", "value": "article"}, {"field": "og-url", "value": "http://www.adressa.no/kultur/2008/08/04/Slakter-kristendommen-1588850.ece"}, {"field": "pageclass", "value": ["article"]}, {"field": "publishtime", "value": "2008-08-04T08:05:39.000Z"}, {"field": "recs-articleid", "value": "1588850"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-08-04T08:05:39.000Z"}, {"field": "recs-rawtitle", "value": "Slakter kristendommen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hjemme i Lier, med Jehovas som vitner, har Gert Nyg\u00e5rdshaug hamret inn saftig religionskritikk i sin nye bok, om sitt livs tema."}, {"field": "thumbnail", "value": "http://content-thumbnail.cxpublic.com/content/thumbnail200x150/5ad2af922d910da417188626b7a0a09c1113b1c9.jpg?59477e5b"}, {"field": "thumbnailfullheightdimensions", "value": "200x2050"}, {"field": "timestamp", "value": "2017-06-19T07:33:47.000Z"}, {"field": "title", "value": "Slakter kristendommen"}, {"field": "url", "value": "http://www.adressa.no/kultur/2008/08/04/Slakter-kristendommen-1588850.ece"}, {"field": "urlhash", "value": "5ad2af922d910da417188626b7a0a09c1113b1c9"}], "score": 0.82110345, "siteId": "9222270286501375973", "id": "5ad2af922d910da417188626b7a0a09c1113b1c9"}

