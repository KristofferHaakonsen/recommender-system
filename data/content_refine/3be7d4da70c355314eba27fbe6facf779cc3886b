{"fields": [{"field": "modifiedtime", "type": "time", "value": "2016-07-02T07:09:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Isabelle Pedersen", "Friidrett"]}, {"field": "author", "value": "knut langeland foto: gorm k. gaare"}, {"field": "body", "value": ["I \u00e5revis handlet det om \u00e5 holde ut, om \u00e5 utst\u00e5 smerten. I visshet om at det kom til \u00e5 g\u00e5 over.", "Det var en voksen refleksjon p\u00e5 et barns opplevelse av \u00e5 bli plaget. Evnen til \u00e5 se at det skal ta slutt.", "Isabelle Pedersen strekker seg mot den dunkledde andungen som forsiktig n\u00e6rmer seg bredden. Bed\u00e5rende i all sin nyklekkede s\u00e5rbarhet. Nesten, men bare nesten, m\u00f8ter h\u00e5nden nebbet. Nesten blir nysgjerrighet til tillit. I stedet, i siste sekund, velger andungen \u00e5 f\u00f8lge sin natur. Den trekker seg unna. Tilbake til tryggheten i flokken sin.", "Det finnes en analogi i dette bildet. I dette frosne \u00f8yeblikket, der tillit s\u00f8kes og tillit tilbys, men bare nesten oppst\u00e5r. Det finnes et usynlig hopehav mellom andungen og Isabelle. Et skjebnefellesskap. Et \u00f8nske om \u00e5 bli sett, men ogs\u00e5 et behov for \u00e5 bli skjermet.", "Hun var den stygge andungen. Hun var \u00abpinnedyret\u00bb. Lang, spinkel og litt annerledes. Dessuten hadde hun denne rare, karakteristiske r-en.", "- Ingen vet hvor den kommer fra, og uansett hvor mye jeg har pr\u00f8vd, har jeg ikke klart \u00e5 bli kvitt den, sier Isabelle Pedersen.", "Det er ingen bergensk skarre-r. Det er heller ingen fullblods rulle-r, men snarere en slags underlig hybrid, en fonetisk finurlighet. Trolig resultatet av en mormor fra Troms\u00f8, en pappa fra Bod\u00f8 og en oppvekst p\u00e5 Ekerhovd p\u00e5 Sotra, omtrent der hvor byen m\u00f8ter strilelandet.", "Hun b\u00e6rer den fremdeles med seg. Var det opp til henne, ville hun valgt en verden med ord uten r i.", "Aktuell: Jakter OL-kravet p\u00e5 100 meter hekk p\u00e5 12,90. Siste frist for \u00e5 kvalifisere seg er i friidretts-EM i neste uke.", "F\u00f8dt: 27. januar 1992.", "Bor: Phoenix, Arizona, USA. Vokst opp p\u00e5 Sotra og p\u00e5 Laksev\u00e5g.", "Sivilstand: Kj\u00e6reste.", "Klubb: BUL. Tidligere klubber er Laksev\u00e5g IL og IL Norna-Salhus.", "Meritter: To ganger juniorverdensmester, gull i U23-EM i 2012 og i lag-EM i 2014. Kongepokal i NM i Haugesund i 2015.", "Lytter til: Mye musikk, leter alltid etter ny musikk. En del podcaster om selvutvikling og samfunns-/kultur-debatter.", "Ser p\u00e5: Serier, som \u00abGame Of Thrones\u00bb, \u00abSuits\u00bb og \u00abCalifornication\u00bb. Endelig f\u00e5tt sett alt av \u00abFriends\u00bb. Filmer, fra romatiske til historiske. Eier ikke tv, leser mer.", "Det er en r som har kostet. I skoleg\u00e5rden p\u00e5 barneskolen ble Isabelle Pedersen tvunget til \u00e5 lese regler med flest mulig r-er i. Omringet av unger s\u00e5 infame som bare unger kan v\u00e6re. Det var en tankel\u00f8s ondskap, en ondskap basert p\u00e5 uforstand. Men for henne som ble utsatt for den, var opplevelsen smertefull og livsdefinerende.", "N\u00e5r Isabelle Pedersen siden har jaget rekorder over hekkene, har det v\u00e6rt ogs\u00e5 med dette bildet for sitt indre \u00f8ye. Ungeflokken som hun f\u00f8lte gjorde sitt beste for \u00e5 f\u00e5 henne til \u00e5 kjenne seg mindre verd. Idretten har v\u00e6rt frihet og mestring, glede og livsutfoldelse, men den har for henne ogs\u00e5 v\u00e6rt en m\u00e5te \u00e5 sprenge denne lenken p\u00e5, den som en gang kjentes s\u00e5 knugende og ubrytelig.", "- Den beste m\u00e5ten \u00e5 sl\u00e5 tilbake p\u00e5 er \u00e5 gj\u00f8re suksess, sier Isabelle.", "Mobbingen i oppveksten var omfattende, og den strakte seg over mange \u00e5r.", "Hun forteller at det til og med ble opprettet en egen Facebook-gruppe med det til form\u00e5l: \u00abVi som hater Isabelle Pedersen.\u00bb", "- Det er ikke hyggelig n\u00e5r du f\u00e5r beskjed om \u00e5 g\u00e5 hjem og fikse trynet ditt. Det er ikke kjekt n\u00e5r folk st\u00e5r rundt deg i en ring og ler og peker. I det store bildet plages jeg ikke av disse erfaringene, men noen ganger kommer det tilbake. Du g\u00e5r ikke gjennom livet up\u00e5virket av at folk over tid har v\u00e6rt ufyselige mot deg. Selvf\u00f8lelsen blir skadet, men heldigvis har jeg venner andre steder. Man m\u00e5 bli ferdig med ting og komme seg videre, sier Isabelle.", "Hun er kommet langt. Hun har l\u00f8pt fort og passert h\u00f8ye hinder. Det er det som er livet hennes n\u00e5. Ut av den systematiske mobbingen vokste det et behov for \u00e5 bli sett og anerkjent. N\u00e5 l\u00f8per hun i Diamond League og vinner Hans Majestet Kongens pokal. Hun setter rekorder og deltar i internasjonale mesterskap. Hun blir beundret og sett opp til. Hun peker nese til plage\u00e5ndene fra oppveksten.", "- Han ba ikke om unnskyldning, men det var heller ikke n\u00f8dvendig. For meg var det nok \u00e5 se at han viste ydmykhet og godhet. At han var et menneske som hadde l\u00e6rt noe.", "Sognsvann glitrer i midtsommersolen. Vannet markerer skillet mellom storbyen og marka. Herfra er det bare m\u00f8rkegr\u00f8nne furukroner hele veien nordover til Roa og Lunner og Jevnaker. Nordfra kommer den seilende n\u00e5, hele andeflokken, for \u00e5 se om det er noe igjen av muffinsen som den blonde damen i strandkanten lokket med. M\u00e5kene f\u00f8lger etter. Isabelle kan ikke fordra m\u00e5ker. De er ufyselige, \u00abfull i faen\u00bb og de stjeler all maten fra de andre. Isabelle vil ha rettferdighet i verden.", "- Jeg lo og lekte mye, det er viktig \u00e5 understreke, men barndommen ble t\u00f8ffere enn jeg kunne ha h\u00e5pet p\u00e5, sier hun ettertenksomt.", "Syv \u00e5r gammel ble det oppdaget at hun led av dysleksi. PPT ble koblet inn. De slo fast at Isabelle trengte rammer og regler for \u00e5 kunne fungere. Isabelle innordnet seg. Hun var et lydig og ordentlig barn. Ikke av natur, kanskje, men fordi hun visste at hun m\u00e5tte underkaste seg noen rutiner hvis hun skulle bli flinkere. Der de andre dro for \u00e5 spille h\u00e5ndball eller fotball etter skoletid, m\u00e5tte Isabelle hjem og gj\u00f8re lekser. Hun gikk ut av ungdomsskolen med 5,1 i snittkarakter. Men fremdeles har hun lesehastighet som en tolv\u00e5ring, if\u00f8lge seg selv.", "- Jeg var ikke en av de kule. Det bidro nok til mobbingen, sier 24-\u00e5ringen.", "Hun forteller om mormors garderobe, som hun elsker. Til hun var 15 passet mormors kl\u00e6r. En dag, n\u00e5r hun f\u00e5r bedre tid, skal hun dukke inn igjen i mormors garderobe og hente frem noen perler og sy dem om, slik at hun igjen kan bruke dem. Men inntil videre handler hun heller kl\u00e6r p\u00e5 Fretex og andre bruktbutikker enn p\u00e5 Hennes & Mauritz. Det handler litt om \u00f8konomi, men ogs\u00e5 om noe enda viktigere. Om milj\u00f8 og b\u00e6rekraft.", "- Mange ut\u00f8vere er \u00abredd sin egen skygge\u00bb, mens Isabelle har den evnen at hun presterer best n\u00e5r det gjelder som mest i mesterskap. Jeg trente henne fra hun var ti til hun var fjorten, og allerede da var hun en veldig m\u00e5lbevisst ut\u00f8ver. Jeg husker et stevne der hun snublet i nest siste hekk, men i motsetning til unger flest ble hun ikke liggende og gr\u00e5te. Hun reiste seg s\u00e5 kjapt og l\u00f8p videre som om hun ikke merket at hun hadde falt. Hun har nok l\u00f8petalentet fra moren som ogs\u00e5 var en god friidrettsut\u00f8ver, sier tidligere trener, Harald Heier.", "\u00abTror du din bestemor er stolt av deg n\u00e5?!\u00bb roper Isabelle.", "Stedet er Phoenix, Arizona. Isabelle Pedersen har fra distanse nettopp observert fire ungdommer som g\u00e5r forbi s\u00f8ppelkorgen og i stedet slipper bosset fra seg p\u00e5 gaten. Det koker over for Isabelle. Hun skriker til dem. Ungdommene t\u00f8r ikke annet enn \u00e5 plukke opp etter seg.", "- Jeg blir rasende av slikt. Det er s\u00e5 tankel\u00f8st! Vi nordmenn har et vakkert land, og det ser for det aller meste rent og pent ut. S\u00e5 rent og pent at det kanskje ikke gj\u00f8r s\u00e5 stor forskjell om en eller to fors\u00f8pler. Men tenk om fem millioner nordmenn skulle ha kastet bosset fra seg p\u00e5 gaten. Det ville ikke g\u00e5tt. Alle handlinger, store eller sm\u00e5, har konsekvenser.", "Isabelle Pedersen forteller, formaner, sp\u00f8r, vitser, filosoferer og grunner. H\u00f8yt. Hun er \u00e5penhjertig av natur, men har ogs\u00e5 l\u00e6rt seg \u00e5 holde munn. Klok av skade. Hun vakte betydelig oppsikt da hun i forbindelse med VM i Moskva i 2013, for \u00e5pen mikrofon, la ut om menstruasjonssmertene som \u00f8dela mesterskapet for henne.", "- Ingen sl\u00e5r den monologen, sier hun i dag.", "- Jeg var full av smertestillende og skulle aldri ha stilt opp. Det er ikke som \u00abmensenjenten\u00bb jeg har lyst til \u00e5 bli husket. P\u00e5 den annen side har det kanskje bidratt til at det i dag snakkes mer \u00e5pent om slike sp\u00f8rsm\u00e5l. Jeg prater fremdeles mye, men ikke bare for \u00e5 prate. Det m\u00e5 v\u00e6re en grunn til \u00e5 prate. Den episoden i Moskva plasserte meg i en boks som jeg ikke n\u00f8dvendigvis h\u00f8rer hjemme i. N\u00e5 er jeg opptatt av \u00e5 finne min egen boks. Hvem jeg vil v\u00e6re og hva jeg \u00f8nsker \u00e5 st\u00e5 for, sier Isabelle.", "- Isabelle er en veldig sterk personlighet. Enorm vilje og stor handlekraft. Klarer \u00e5 sette ut i livet det hun har bestemt seg for. Hun er veldig snill, utadvendt og empatisk - og bidrar til omgivelsene med det hun kan og er flink til. Kombinasjonen av disse egenskapene og ferdighetene tror jeg gj\u00f8r at hun lykkes. Hun har en tendens til \u00e5 avgj\u00f8re jevne dueller: Hvis noen er like god, er hun foran. Hun taper sjelden jevne dueller, sier tidligere trener Gisle Ellingsen.", "Hun har distansert de aller fleste av dem som tr\u00e5kket p\u00e5 henne i oppveksten. Hun er den nye, norske hekkedronningen, men livet i idretten er skj\u00f8rt og forgjengelig og slett ikke like lukrativt for alle. P\u00e5 Olympiatoppen pleier hun omgang med superstjerner og skimillion\u00e6rer. Selv lever hun p\u00e5 minimumsbudsjett. I en vinteridrettsnasjon er det ikke uten videre lett \u00e5 h\u00f8ste anerkjennelse for niendeplasser. Ikke gjenspeiler det seg i stjernestatus eller rause bonuser, men heller ikke i folkedypet er det enkelt \u00e5 skape forst\u00e5else for hva som skal til for \u00e5 n\u00e5 internasjonalt toppniv\u00e5 i den mest m\u00e5lbare av alle idrettsgrener.", "- Jeg var den niende beste i VM i fjor. Det er egentlig ganske sykt. Friidrett blir drevet i 205 land, og vi kan ikke bruke utstyr som ikke er tilgjengelig for alle. Vi f\u00e5r ingenting gratis, vi har ikke noe sm\u00f8reteam. Det er ikke det at jeg mener vi f\u00e5r for lite oppmerksomhet. Det er bare det at det som faktisk er gode prestasjoner, ikke blir verdsatt slik de burde, sier Isabelle.", "Nede ved Sognsvann l\u00f8per Therese Johaug forbi, sammen med sin bergenske kj\u00e6reste, Nils Jakob Skulstad Hoff. Langrennsdronningen virker kantete uten ski p\u00e5 beina, men hun har for lenge siden sikret seg en \u00f8konomisk bekymringsfri tilv\u00e6relse resten av livet. Det bidrar til \u00e5 understreke Pedersens poeng.", "Ronny Nilsen, sportssjef i Norges friidrettsforbund:", "- En energibunt! En dedikert ut\u00f8ver med masse motivasjon og vilje. Hun er en ut\u00f8ver som har levert fremragende resultater som ungdom, og som senior er hun i ferd med \u00e5 etablere seg som en internasjonal ut\u00f8ver. Hun vet hva hun vil og tar ansvar for egen utvikling. Det gj\u00f8r at hun ogs\u00e5 er en selvstendig ut\u00f8ver. Basert p\u00e5 det hun har levert, og der hun er n\u00e5, kan hun absolutt etablere seg i verdenstoppen. Hun er ikke langt unna.", "Isabelle kunne aldri ha drevet med utholdenhetsidrett. Hun orker ikke \u00e5 ha det vondt lenge om gangen.", "- Det er et liv fra helvete, med syre og smerte og spy\u00f8kter om og om igjen. Men f\u00f8r jeg gir meg, skal jeg ha pr\u00f8vd mangekamp. Det var det jeg drev med f\u00f8r alle befalte at jeg m\u00e5tte bli hekkel\u00f8per. Da handler det om \u00e5 overleve 800-meteren, resten behersker jeg. Kanskje i OL i Tokyo i 2020? Jeg vil heller angre p\u00e5 at jeg gjorde det enn p\u00e5 at jeg ikke gjorde det, sier Isabelle.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "da9a1ebb9a4ed060f743746dba592b35cd09eaf32dff8c775eb5d4475e10648b"}, {"field": "createtime", "value": "2017-04-30T20:15:43.000Z"}, {"field": "description", "value": "Isabelle Pedersen ble mobbet gjennom store deler av oppveksten. \u00c5 sette rekorder er en del av terapien."}, {"field": "dominantimage", "value": "http://www.adressa.no/pluss/magasin/article12972167.ece/t52rnk/ALTERNATES/w980-default/20160622DEG295.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3be7d4da70c355314eba27fbe6facf779cc3886b.jpg?590645ef"}, {"field": "dominantthumbnaildimensions", "value": "300x169"}, {"field": "heading", "value": ["Livets hekkel\u00f8p -adressa.no", "At mobbingen en dag skal opph\u00f8re og avl\u00f8ses av noe annet. Av noe bedre.", "Hybrid-r til besv\u00e6r", "\u00abVi som hater ...\u00bb", "Dysleksien", "- En av dem som var ivrigst etter \u00e5 spytte p\u00e5 meg, har i ettertid sendt meg melding der han har fortalt at han er stolt over \u00e5 ha g\u00e5tt i klasse med meg.", "Ingen ny natur", "Hun prater ivrig. Hennes bergenske og nordnorske gener har utstyrt henne med et velutviklet snakket\u00f8y.", "- Vi kan \u00f8delegge bilen og kj\u00f8pe en ny, men \u00f8delegger vi naturen v\u00e5r, finnes det ingen ny vi kan kj\u00f8pe.", "Mensen-monologen", "Syre, smerte og spy"]}, {"field": "id", "value": "3be7d4da70c355314eba27fbe6facf779cc3886b"}, {"field": "keyword", "value": ["Ukeadressa", "Portrettet", "Isabelle Pedersen", "Friidrett"]}, {"field": "keywords", "value": "Ukeadressa,Portrettet,Isabelle Pedersen,Friidrett"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-company", "value": "facebook"}, {"field": "kw-concept", "value": ["all", "handler", "mestring", "natur", "l\u00f8p", "oppvekst", "lever", "hekk", "ut\u00f8ver", "liv", "mobbet", "mormors garderobe", "trener", "jevne dueller", "unger"]}, {"field": "kw-entity", "value": ["norges", "hans majestet kongens", "ekerhovd", "fretex", "suits", "mauritz", "friends", "sotra", "olympiatoppen", "roa og lunner", "sognsvann", "a. vokst", "game of thrones", "laksev\u00e5g il", "pedersens", "californication"]}, {"field": "kw-location", "value": ["tokyo", "haugesund", "phoenix", "jevnaker", "arizona", "moskva", "troms\u00f8", "bod\u00f8"]}, {"field": "kw-pageclass", "value": "article"}, {"field": "kw-person", "value": ["isabelle pedersen", "therese johaug", "gisle ellingsen", "nils jakob skulstad hoff", "harald heier", "diamond league", "ronny nilsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12972167.ece/t52rnk/ALTERNATES/w980-default/20160622DEG295.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Livets hekkel\u00f8p"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/02/Livets-hekkel%C3%B8p-12972179.ece"}, {"field": "pageclass", "value": ["article"]}, {"field": "publishtime", "value": "2016-07-02T07:09:54.000Z"}, {"field": "recs-articleid", "value": "12972179"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-02T07:09:54.000Z"}, {"field": "recs-rawtitle", "value": "Livets hekkel\u00f8p -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Isabelle Pedersen ble mobbet gjennom store deler av oppveksten. \u00c5 sette rekorder er en del av terapien."}, {"field": "thumbnail", "value": "http://content-thumbnail.cxpublic.com/content/thumbnail200x150/3be7d4da70c355314eba27fbe6facf779cc3886b.jpg?590645ef"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-30T20:15:43.000Z"}, {"field": "title", "value": "Norges nye hekkedronning flyr h\u00f8yt og fort"}, {"field": "url", "value": "http://www.adressa.no/pluss/magasin/2016/07/02/Livets-hekkel%c3%b8p-12972179.ece"}, {"field": "urlhash", "value": "3be7d4da70c355314eba27fbe6facf779cc3886b"}], "score": 0.30539948, "siteId": "9222270286501375973", "id": "3be7d4da70c355314eba27fbe6facf779cc3886b"}

