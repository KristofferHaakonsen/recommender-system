{"fields": [{"field": "modifiedtime", "type": "time", "value": "2012-04-17T15:24:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "egil m. opland"}, {"field": "body", "value": ["Saken oppdateres.", "\u2013 Min farmor var en fransk innvandrerkvinne som skilte seg ut i byen. Jeg vil tro hun fremsto som minst like eksotisk p\u00e5 den tiden som det afrikanske kvinner gj\u00f8r i dagens Trondheim. Innvandringsmotstanderen Erik Gjems- Onstad har mye \u00e5 takke farmor for. Hun satte livet sitt p\u00e5 spill for ham, sier Ingvar Aabrek Klingenberg.", "Hans farmor Suzette Julia Joiris var f\u00f8dt i La Rochelle, og ble gift med konsul Ingvar Klingenberg i Trondheim. Som reserveoffiser ble han i 1943 arrestert av tyskerne, og satt i fangeleire b\u00e5de i Tyskland og i Polen resten av krigen. Mens ektemannen satt i fangenskap, kom Suzette med i illegalt arbeid.", "\u2013 Gjennom en kvinne som \u00aboffisielt\u00bb kom til familien som hushjelp, kom min farmor i kontakt med motstandsbevegelsen. Hun \u00e5pnet huset sitt for motstandsfolk som hadde behov for \u00e5 d\u00e5 i dekning, og en av disse var Erik Gjems- Onstad. Han l\u00e5 i dekning hos farmor flere ganger i 1944, sier Klingenberg.", "Tidligere denne uken avsl\u00f8rte TV 2 at h\u00f8yesterettsadvokat Erik Gjems-Onstad ville gi penger til mannen som er d\u00f8mt for det rasistisk motiverte drapet p\u00e5 Benjamin Hermansen i 2001. Den h\u00f8yt dekorerte motstandsmannen Gjems-Onstad er medlem i en gruppe som har f\u00e5tt i oppgave \u00e5 fordele pengene etter en Oslo-kvinne som d\u00f8de i fjor. Hun bestemte at pengene skulle fordeles til personer eller organisasjoner som \u00abarbeider aktivt mot fremmedinnvandring\u00bb.", "\u2013 Gjems- Onstads synspunkter p\u00e5 innvandring er godt kjent, men jeg ble rett og slett sint da jeg h\u00f8rte at han gikk inn for \u00e5 gi penger til mannen som er d\u00f8mt for drapet p\u00e5 Hermansen. Gjems-Onstads synspunkter er motsetningsfylte og merkelige. Han har jo selv s\u00e5 mye \u00e5 takke en innvandrer for, sier Klingenberg.", "Hans far Ingvar d\u00f8de i Trondheim i 2002. Han var i 15-\u00e5rs alderen da moren Suzette begynte \u00e5 skjule motstandsfolk. Opplevelsene under krigen preget faren resten av livet, sier s\u00f8nnen.", "\u2013 Min farmor drev et ganske h\u00f8yt spill. Det var bare flaks at det gikk bra. Far var ten\u00e5ring, og forsto veldig godt hva som skjedde. Han og den yngre s\u00f8steren m\u00e5tte leve med risikoen for at morens illegale aktivitet skulle bli oppdaget. For far var Gjems-Onstad en stor motstandshelt. S\u00e5 begynte motstandsmannen \u00e5 uttale seg offentlig om innvandring i sterkt negative ordelag. Dette gikk dypt inn p\u00e5 far. Han visste jo s\u00e5 godt hva moren hadde gjort b\u00e5de for Gjems-Onstad, og andre motstandsfolk under krigen. Far opplevde uttalelsene som en merkelig takk, og som veldig s\u00e5rende, sier Klingenberg.", "\u2013 Hva sa din farmor om dette?", "\u2013 Jeg husker ikke at hun sa noe. Farmor d\u00f8de i 1986, og p\u00e5 den tiden var s\u00e5 vidt jeg vet Gjems-Onstads synspunkter ikke s\u00e5 allment kjent. Farfar d\u00f8de noen \u00e5r f\u00f8r, i 1982. Dette gikk nok mest inn p\u00e5 far, sier Klingenberg.", "\u2013 Denne problemstillingen forst\u00e5r jeg ikke i det hele tatt, sier Erik Gjems-Onstad.", "Gjems-Onstad stiller seg helt uforst\u00e5ende til sp\u00f8rsm\u00e5lene som Ingvar Aabrek Klingenberg tar opp.", "\u2013 Dette er en totalt fremmed sammenligning. Jeg er overhode ikke kritisk til alminnelig innvandring, og har heller ikke noe mot at nordmenn henter ektefeller fra andre land. Det er masseinnvandringen fra fremmede folkeslag jeg er imot fordi den kan gj\u00f8re at nordmenn p\u00e5 lang sikt kommer i mindretall i Norge, hevder han.", "Gjems-Onstad var 21 \u00e5r da han kom til Trondheim, og har ikke glemt da han holdt seg i skjul for tyskerne i Suzette Klingenbergs hus i Strindveien. Mellom mars 1943 og 1945 bodde Milorg-mannen rundt 30 steder i byen, og hadde radiostasjon like mange steder.", "\u2013 Jeg har aldri tenkt p\u00e5 enkeltpersoner, og har intet mot fremmede folkeslag. Men masseinnvandringen i dag er minst like farlig som den tyske invasjonen. Hvis vi ikke klarer \u00e5 stanse masseinnvandringen, er nordmenn i mindretall i Norge om 30-40 \u00e5r. Man blir ikke nordmann om man blir norsk statsborger. Nordmann blir man ikke f\u00f8r man f\u00e5r norsk blod i \u00e5rene, mener Gjems-Onstad."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "78e2ea037b6b457615261ba050fa9b84e4a50e2530b1033bd789d4bdbd2224e4"}, {"field": "createtime", "value": "2014-12-29T04:31:35.048Z"}, {"field": "description", "value": "En innvandrerkvinne i Trondheim holdt Erik Gjems-Onstad skjult for tyskerne i 1944. \u2013 Hvordan kan han v\u00e6re s\u00e5 stor innvandringsmotstander, sp\u00f8r et av kvinnens barnebarn."}, {"field": "dominantimage", "value": "http://www.adressa.no/incoming/article1251269.ece5/ALTERNATES/w980-default/Suzette_Klingenberg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/99401d2c839ced00fc3cabf26be09a6dd5fe64bf.jpg?597cedc0"}, {"field": "dominantthumbnaildimensions", "value": "300x169"}, {"field": "heading", "value": ["\u00abHan m\u00e5 ha glemt at han ble reddet av en innvandrer\u00bb -adressa.no", "Fangenskap", "Motsetninger", "Preget", "Frykter masseinnvandring"]}, {"field": "id", "value": "99401d2c839ced00fc3cabf26be09a6dd5fe64bf"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["nordmenn", "farmor", "trondheim", "far", "innvandrer", "fremmede folkeslag"]}, {"field": "kw-entity", "value": ["suzette", "strindveien", "klingenberg", "ingvar", "milorg"]}, {"field": "kw-location", "value": ["polen", "la rochelle", "trondheim", "oslo", "norge", "tyskland"]}, {"field": "kw-pageclass", "value": "article"}, {"field": "kw-person", "value": ["suzette klingenbergs", "erik gjems", "suzette julia joiris", "erik gjems-onstad", "benjamin hermansen", "ingvar klingenberg", "ingvar aabrek klingenberg"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1251269.ece5/ALTERNATES/w980-default/Suzette_Klingenberg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Han m\u00e5 ha glemt at han ble reddet av en innvandrer&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1100109.ece"}, {"field": "pageclass", "value": ["article"]}, {"field": "publishtime", "value": "2008-06-14T07:35:07.000Z"}, {"field": "recs-articleid", "value": "1618934"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-06-14T07:35:07.000Z"}, {"field": "recs-rawtitle", "value": "&laquo;Han m\u00e5 ha glemt at han ble reddet av en innvandrer&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "En innvandrerkvinne i Trondheim holdt Erik Gjems-Onstad skjult for tyskerne i 1944. \u2013 Hvordan kan han v\u00e6re s\u00e5 stor innvandringsmotstander, sp\u00f8r et av kvinnens barnebarn."}, {"field": "thumbnail", "value": "http://content-thumbnail.cxpublic.com/content/thumbnail200x150/99401d2c839ced00fc3cabf26be09a6dd5fe64bf.jpg?597cedc0"}, {"field": "thumbnailfullheightdimensions", "value": "200x1331"}, {"field": "timestamp", "value": "2017-07-29T20:19:12.000Z"}, {"field": "title", "value": "&laquo;Han m\u00e5 ha glemt at han ble reddet av en innvandrer&raquo;"}, {"field": "url", "value": "http://www.adressa.no/nyheter/trondheim/article1100109.ece"}, {"field": "urlhash", "value": "99401d2c839ced00fc3cabf26be09a6dd5fe64bf"}], "score": 1.007516, "siteId": "9222270286501375973", "id": "99401d2c839ced00fc3cabf26be09a6dd5fe64bf"}

