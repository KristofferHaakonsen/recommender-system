{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Randi Lie og ektemannen Ole M\u00f8rkved skulle ikke kj\u00f8pe nytt hus. Men s\u00e5, en fin dag for halvannet \u00e5r siden, ringte en megler som kjenner Randi og sa: Dette huset m\u00e5 du bare se.", "Randi og Ole dro for \u00e5 ta en kikk, det skadet jo ikke. Og ja, huset ble deres. Deres dr\u00f8mmeprosjekt.", "\u2013Jeg kjente det med det samme jeg kom inn d\u00f8ra, at dette huset var som skapt for oss, sier Randi.", "Og siden har Randi flikket p\u00e5, og pusset opp det gule, herskapelige huset p\u00e5 hele 420 kvadrat. En krevende jobb, som nok aldri blir ferdig. For Randi f\u00e5r hele tiden nye ideer. N\u00e5r hun viser rundt i huset forteller hun om alt som er gjort \u2013 men like mye om alt som skal gj\u00f8res, etter hvert.", "Overlevde krigen", "Huset i Lensmann Havigs gate i Vika, en fem minutters rusletur fra sentrum, er overraskende nok fra 1918. Overraskende fordi det var et av sv\u00e6rt f\u00e5 hus som sto igjen da Namsos ble bombet under andre verdenskrig, og det aller meste av bykjernen ble jevnet med jorda.", "I dag er huset og hagen en deilig, skj\u00f8nn oase for en storfamilie p\u00e5 seks. Pluss en unghund av en rottweiler, en gammel elghund, en hagekatt og tre prydh\u00f8ns. Randi har s\u00f8nnene Ferdinand (22), Matias (15) og Vebj\u00f8rn (10), mens Ole har datteren Leah (14). Og det er god boltreplass til dem alle, og alle har f\u00e5tt sine egne rom som kler dem. Det er stort sett Randi som har st\u00e5tt for innredningen, hun tar seg tid til det.", "Randi er utdannet m\u00f8beltapetserer, men har jobbet b\u00e5de som flygeleder og maritim radiooperat\u00f8r offshore. Etter at familien tok over det store, gule huset har hverdagene g\u00e5tt med til oppussing, og i tillegg kan hun ta p\u00e5 seg m\u00f8beltapetsererjobber i verkstedet i kjelleren. Kjelleren som engang var lensmannshusets fengsel, mens selve lensmannen b\u00e5de bodde og jobbet i etasjene over.", "Selvbygget kj\u00f8kken", "Randi serverer kaffe i en paviljong i hagen, det er nyplukket rips med sukker, det er en stor sk\u00e5l med jordb\u00e6r. Det er sensommeridyll. Og vi er nysgjerrige p\u00e5 hva som finnes innenfor de gamle, gule husveggene.", "\u2013Stilen min er vel litt landlig, litt rustikk, men ogs\u00e5 litt herskapelig, sier Randi og smiler et av sine mange store smil. Stilen kan ikke settes i en b\u00e5s, men den er hennes. Den er skapt av alt Randi har samlet p\u00e5 siden ten\u00e5rene. Gamle ting fra farmor og oldemor. Og det er kreativt gjenbruk. S\u00e5 \u00e5 si hele det store huset har blitt fornyet p\u00e5 kort tid, men det er ikke brukt mye penger. Som kj\u00f8kkenet; det er lekkert og innbydende, men selvbygd. Nytt kj\u00f8kken, nesten uten \u00e5 bruke \u00e9n krone", "\u2013Det var en uke f\u00f8r vi skulle ha konfirmasjon. Da bestemte jeg meg, og rev ut alt, flirer Randi. Ektemannen flirte ikke like mye, men i dag er begge godt forn\u00f8yde med sluttresultatet.", "\u2013Det gamle furukj\u00f8kkenet forsvant ut. Og s\u00e5 bygde jeg et nytt kj\u00f8kken, helt selv, p\u00e5 en uke. Jeg malte noen av skapd\u00f8rene, og jeg lagde nye av noen gamle vinduer. Det g\u00e5r sport i det; \u00e5 f\u00e5 det fint uten \u00e5 bruke penger, sier Randi, som gjennom hele livet har v\u00e6rt en samler, og hun elsker \u00e5 finne brukte skatter.", "Det eneste som er kj\u00f8pt nytt i Lensmann Havigs gate er en sofa og et spisebord.", "Alltid hatt samlemani", "Kj\u00f8kkenet har blitt en hvit dr\u00f8m, med friske, muntre innslag av r\u00f8dt og bl\u00e5tt. Vinduer ut mot den gr\u00f8nne oasen av en hage. Flere ulike spisestoler; ogs\u00e5 en rusten industristol som h\u00f8rte til en gammel industrisymaskin. Og en sittebenk som er selvlaget av en 200 \u00e5r gammel seng. Resten av sengen er forresten blitt leksepult oppe p\u00e5 et av barnerommene. Som Randi sier: Senga var s\u00e5 fin at det var for galt \u00e5 la noe av den g\u00e5 til spille.", "\u2013Jeg har ikke skofetisj, som mange andre damer. Men jeg har m\u00f8belfetisj, innr\u00f8mmer Randi som trenger et stort hus til alle de fine m\u00f8blene, alle de fine tingene sine. Alt det hun ikke har hjerte til \u00e5 kvitte seg med, og som helt sikkert passer et sted om det f\u00e5r et nytt trekk, eller en nytt str\u00f8k maling.", "\u2013Jeg har 28 spisestuestoler. Jeg har ikke telt dem i det siste, men det er i alle fall 28 av dem, kanskje noen flere. Jeg hentet flere i g\u00e5r, for n\u00e5r de selges brukt til 50 kroner stykket, s\u00e5 g\u00e5r det jo ikke an \u00e5 g\u00e5 fra dem. Da f\u00e5r jeg heller trekke dem om og selge unna etter hvert som det blir fullt her, sier Randi som kan sitt fag som m\u00f8beltapetserer. En av de siste jobbene har f\u00e5tt hedersplassen p\u00e5 stua, en gyngestol i tre og med sjel, som har f\u00e5tt et overraskende, i \u00f8yenfallende trekk i hvite og knallrosa striper. Gyngestolen har blitt et blikkfang, det som bryter med resten av innredningen i stua som g\u00e5r over i spisestue.", "Originalt bibliotek", "Spisestua er lys, og det er herskapelig. Her passer det med klirrende glass og munter prat ut i de sene nattetimer. Det er tapet i gammel, \u00e6rverdig stil; en tapet som ville passet et slott. Det er piano, og en sofabenk med skuffer p\u00e5 sidene som nylig blitt trukket med stoff fra gamle, franske melsekker. Benken er i empirestil, og mest sannsynlig fra tidlig 1800-tall. Gulldekoren er fortsatt intakt, og den kostet bare 1500 kroner som brukt.", "I f\u00f8rste etasje er det ogs\u00e5 et godt og romslig bad. Hovedsoverommet er her nede, og i mellom soverommet og stua ligger et lunt rom, full av atmosf\u00e6re: Biblioteket.", "\u2013Dette er det eneste rommet som fortsatt er helt originalt. Her er det den samme r\u00f8dfargen p\u00e5 veggene som det opprinnelig var, sier Randi om rommet som er det eneste med m\u00f8rke vegger i huset, og som brukes b\u00e5de til kontor og som kosested med en god bok, i alle fall n\u00e5r kveldene etter hvert blir kaldere og m\u00f8rkere.", "T\u00f8ft ten\u00e5ringsrom", "Det er spor etter mye kreativitet i det store huset, her har Randi virkelig utfoldet seg. Det er innbydende landlig, og det er hvitt og ofte en feminin touch i de fleste hovedrommene. Derfor er Randi ekstra forn\u00f8yd med ten\u00e5ringsrommet hun har skapt oppe i andre etasje, til s\u00f8nnen p\u00e5 15 \u00e5r. Her er det ikke barnslig, men kameratslig r\u00f8ft. Et sted for kompiser \u00e5 m\u00f8tes. P\u00e5 veggen henger et stort paintjambilde av lokale Vegar Bakke Larsen; paintjam vil si et bilde som er malt under en liveforestilling med musikk. I tillegg til det store og fargesterke maleriet, er det kule innslag i knallgult.", "S\u00f8tere, og mer barnlig er det p\u00e5 de andre soverommene. Minstegutten har f\u00e5tt en knaggrekke laget av favorittlekedyrene festet p\u00e5 et stykke drivved, og over senga henger et helt fantastisk bilde malt av Randis morfar John Kihl. Det er eventyrskog med masse dyr, langt flere enn du ser ved f\u00f8rste \u00f8yekast. Her kan du ligge i senga og telle dyr til du sovner, g dr\u00f8mme deg inn i eventyret \u2013 som er malt p\u00e5 bildet.", "Det er tydelig at Randi har arvet mye av sin morfars kreativitet, for det henger ogs\u00e5 mange bilder malt av Randi selv rundt om i huset. Det er i det hele tatt hennes signatur p\u00e5 det aller meste i det store, gule huset i Vika.", "For mer om Randi og huset hennes, se bloggen:"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "49cb825ecaf0bde154cc6395640ee58c7254ab0168c187cd8aa16e43b0e12a5a"}, {"field": "createtime", "value": "2014-08-03T08:17:26.797Z"}, {"field": "description", "value": "Klukkende prydh\u00f8ns i hagen, og inne i det gamle lensmannshuset i Namsos fortsetter den landlige og herskapelige idyllen."}, {"field": "dominantimage", "value": "http://www.adressa.no/incoming/article1404347.ece5/ALTERNATES/w980-default/ute%20randi"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7f9f40754715010bc6227c63cb117673c384807.jpg?588b16e5"}, {"field": "dominantthumbnaildimensions", "value": "300x169"}, {"field": "heading", "value": "Herskapelig dr\u00f8mmehus -adressa.no"}, {"field": "id", "value": "d7f9f40754715010bc6227c63cb117673c384807"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["kj\u00f8pt nytt", "aller meste", "herskapelig dr\u00f8mmehus", "hus", "gule huset", "nytt kj\u00f8kken"]}, {"field": "kw-entity", "value": ["randi og ole", "leah", "lensmann havigs", "vebj\u00f8rn", "matias", "vika"]}, {"field": "kw-location", "value": ["ferdinand", "namsos"]}, {"field": "kw-pageclass", "value": "article"}, {"field": "kw-person", "value": ["randi lie", "ole m\u00f8rkved", "john kihl", "vegar bakke larsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1404347.ece5/ALTERNATES/w980-default/ute%20randi"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Herskapelig dr\u00f8mmehus"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1687952.ece"}, {"field": "pageclass", "value": null}, {"field": "publishtime", "value": "2011-09-01T13:06:30.000Z"}, {"field": "recs-articleid", "value": "961559"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-09-01T13:06:30.000Z"}, {"field": "recs-rawtitle", "value": "Herskapelig dr\u00f8mmehus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Klukkende prydh\u00f8ns i hagen, og inne i det gamle lensmannshuset i Namsos fortsetter den landlige og herskapelige idyllen."}, {"field": "thumbnail", "value": "http://content-thumbnail.cxpublic.com/content/thumbnail200x150/d7f9f40754715010bc6227c63cb117673c384807.jpg?588b16e5"}, {"field": "thumbnailfullheightdimensions", "value": "200x3616"}, {"field": "timestamp", "value": "2017-01-27T09:46:13.000Z"}, {"field": "title", "value": "Herskapelig dr\u00f8mmehus"}, {"field": "url", "value": "http://www.adressa.no/forbruker/hjem/article1687952.ece"}, {"field": "urlhash", "value": "d7f9f40754715010bc6227c63cb117673c384807"}], "score": 0.5738765, "siteId": "9222270286501375973", "id": "d7f9f40754715010bc6227c63cb117673c384807"}

