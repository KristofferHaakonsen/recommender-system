{"fields": [{"field": "modifiedtime", "type": "time", "value": "2012-04-17T23:59:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fra taket p\u00e5 den gamle fabrikkbygningen i Nedre Ila er utsikten b\u00e5de historisk, urban og industriell. Det kommer an p\u00e5 hvor man fester blikket.", "Mot s\u00f8r st\u00e5r Ila skole og St. Elisabeth sammen med lave trehus og h\u00f8ye byg\u00e5rder.", "I vest ligger Ilsvik\u00f8ra med de sm\u00e5 trehusene fra 1700-tallet intakt, etter at de s\u00e5vidt unngikk saneringssp\u00f8kelset p\u00e5 70-tallet. I forlengelsen har den fredete bebyggelsen f\u00e5tt selskap av samtidens blokkbebyggelse, der Ila jern tidligere r\u00e5dde grunnen.", "Og mot nord? Jo, der ligger Felleskj\u00f8pet, kornsiloene, metallindustrien og alt det andre av n\u00e6ringsliv som finnes langs kaianlegget p\u00e5 Ila Pir.", "- Men du ser fjorden, og faktisk ogs\u00e5 sola n\u00e5r den g\u00e5r ned i Fosenalpene, sier arkitekten bak de fleste leilighetene i fabrikkbygningen, Oddmund Engh.", "Arkitekten slo til", "Omreguleringen av den gamle plastfabrikken ga tillatelse til \u00e5 bygge i alt 23 boligenheter, med en 300 kvm felles takterrasse.", "Da arkitektene hadde tegnet inn 20 leiligheter, sto vel 500 m{+2} med en takh\u00f8yde p\u00e5 3,86 cm igjen.", "- Jeg mente det var mulig \u00e5 bygge tre store leiligheter p\u00e5 dette arealet, men utbygger s\u00e5 det ikke l\u00f8nnsomt \u00e5 investere i s\u00e5 store enheter. S\u00e5 jeg grep sjansen og kj\u00f8pte halvparten av arealet.", "Lyst og luftig", "I dag st\u00e5r to sm\u00e5s\u00e6re leiligheter klare for salg, og vi har tatt en kikk p\u00e5 den st\u00f8rste av dem, hj\u00f8rneleiligheten p\u00e5 94 kvm.", "Fra en liten entr\u00e9 blir kj\u00f8kken og stue rene \u00e5penbaringen n\u00e5r vi kommer inn. Lyset flommer inn i rommet, dels fra vindusrekken p\u00e5 den s\u00f8rvestlige veggen og dels fra den sydvendte veggen som ogs\u00e5 best\u00e5r av vinduer og har glassd\u00f8r ut til terrassen.", "- Rammeverket er originalt, det har vi ikke gjort noe med. Men for \u00e5 unng\u00e5 drivhuseffekten har vi satt inn solreflekterende vinduer. Leiligheten har ogs\u00e5 balansert ventilasjon og vannb\u00e5ren varme, forklarer Dag Nygaard, som har st\u00e5tt for den praktiske gjennomf\u00f8ringen av ombyggingen. Nygaard er altmuligmannen som forlot en luftig karriere som helikopterpilot for \u00e5 starte kaf\u00e9drift i Ilevollen.", "- Samarbeidet v\u00e5rt startet, som s\u00e5 mye annet i Ila, over bordet p\u00e5 Kaf\u00e9 Filter - det lokale m\u00f8testedet for folk i bydelen, forteller Engh. Der diskuterte vi planer og gjennomf\u00f8ring, og bestemte oss for at prosjektet kunne realiseres.", "Beslutningen ble tatt i november i fjor, og med snekker Morten Rodal p\u00e5 laget var trioen i gang.", "- Men arbeidsmetoden har v\u00e6rt litt spesiell. Vi har gjort mange grep for \u00e5 gi rommene atmosf\u00e6re og personlig preg, og har tatt signalene som bygget har gitt underveis, forteller arkitekten.", "- I praksis har vi stoppet opp, revurdert og gjort endringer gjennom hele byggeprosessen. Slitsomt, men veldig g\u00f8y, sier Nygaard forn\u00f8yd.", "- Dette ble min mulighet til \u00e5 tenke fritt og gj\u00f8re akkurat som jeg vil, uten \u00e5 m\u00e5tte forholde meg til en oppdragsgiver. Det er ikke ofte jeg som fagmann kan gj\u00f8re det, smiler Engh", "Den luftige stuen med \u00e5pent kj\u00f8kken er leilighetens naturlige fellesrom. Den har en \u00abromdeler\u00bb eller vegg, formet som en bred kloss, foran de tilliggende rommene.", "- Vi har murt opp bad, soverom og hems, veggen foran har egentlig ingen praktisk funksjon, annet enn at den gir stua personlighet, forteller Engh.", "- St\u00e5 her, s\u00e5 ser du, sier Nygaard.", "Og vi ser. Klossen buer svakt, knapt synlig for den som ikke vet.", "- Dette var en justering vi gjorde underveis, som gjorde stor forskjell for atmosf\u00e6ren i rommet, supplerer Engh.", "Klossen er delt, med bad og soverom p\u00e5 hver side, mens trappen i midten g\u00e5r opp til hemsen.", "- Jeg stjal litt av h\u00f8yden over hodegavelen p\u00e5 soverommet, og utnyttet de ekstra cm jeg fikk der, slik at adkomsten p\u00e5 hemsen fikk normal h\u00f8yde. Dette er et lite rom \u00e5 trekke seg tilbake p\u00e5, men med glassvegg har man samtidig full oversikt ned til stua, forklarer arkitekten.", "\u00abF\u00f8dselskanalen\u00bb", "Bak kj\u00f8kkenet i valn\u00f8ttre ligger adkomsten, popul\u00e6rt kalt \u00abf\u00f8dselskanalen\u00bb, til den nordvendte delen av leiligheten.", "I stedet for \u00e5 lage en rett, korridorpreget gang, har arkitekten laget en tydelig bue p\u00e5 den innerste veggen. Trappen er med andre ord ikke synlig f\u00f8r man er i gangen.", "Utleiemulighet", "Den norvendte delen best\u00e5r av ro rom og et bad fordelt p\u00e5 to plan, med utgang til baktrappen fra 2. etasje.", "- Denne delen kan med enkle grep gj\u00f8res om for utleie, men da m\u00e5 man avst\u00e5 fra det jeg anser for \u00e5 v\u00e6re boligens oase, sier Engh.", "Bad nr to har glassvegger i front, boblekar, er murt opp i varm terracottaflis og behagelig lyssatt. Et rom som skapt for velv\u00e6re og egenpleie.", "Dersom man skal driste seg p\u00e5 en oppsummering av nyskapningen, s\u00e5 m\u00e5 det v\u00e6re f\u00f8lgende; leiligheten er sm\u00e5s\u00e6r, har smarte og originale l\u00f8sninger, med linjer som fullf\u00f8res. Kombinasjonen av glass og betong er ikke uvanlig, men innvendig bruk av glass i samme grad som her, ser vi ikke s\u00e5 ofte. Sist, men ikke minst; vi s\u00e5 godt etter, men konkluderte med at ogs\u00e5 finishen var up\u00e5klagelig. Og det b\u00f8r den kanskje v\u00e6re, n\u00e5r leiligheten har en kvadratmeterpris p\u00e5 nette 45 000?"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "9d8e388791f8011c5adef520f26c3dfd1cca260e7af136a99d447826a2d1b69a"}, {"field": "createtime", "value": "2017-04-30T11:40:53.000Z"}, {"field": "description", "value": "Plastposene flyttet ut og ble erstattet av en penthouse eller tre. N\u00e5 er 20 nye leiligheter p\u00e5 plass i lokalene etter Rambech fabrikker."}, {"field": "dominantimage", "value": "http://www.adressa.no/incoming/article1207195.ece5/ALTERNATES/w980-default/NedreIla11"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f167e0b0af68555a57352e85e472c31bee8a75de.jpg?599aec43"}, {"field": "dominantthumbnaildimensions", "value": "300x169"}, {"field": "heading", "value": "Elegant og sm\u00e5s\u00e6rt -adressa.no"}, {"field": "id", "value": "f167e0b0af68555a57352e85e472c31bee8a75de"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "felleskj\u00f8pet"}, {"field": "kw-concept", "value": ["vegg", "rom", "leiligheten", "arkitekten"]}, {"field": "kw-entity", "value": ["ilevollen", "st. elisabeth", "nedre ila", "ilsvik\u00f8ra", "rambech", "fosenalpene", "kaf\u00e9 filter"]}, {"field": "kw-location", "value": "ila"}, {"field": "kw-pageclass", "value": "article"}, {"field": "kw-person", "value": ["dag nygaard", "morten rodal", "oddmund engh", "ila pir"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1207195.ece5/ALTERNATES/w980-default/NedreIla11"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Elegant og sm\u00e5s\u00e6rt"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article885721.ece"}, {"field": "pageclass", "value": ["article"]}, {"field": "publishtime", "value": "2007-06-22T04:11:03.000Z"}, {"field": "recs-articleid", "value": "1814524"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2007-06-22T04:11:03.000Z"}, {"field": "recs-rawtitle", "value": "Elegant og sm\u00e5s\u00e6rt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Plastposene flyttet ut og ble erstattet av en penthouse eller tre. N\u00e5 er 20 nye leiligheter p\u00e5 plass i lokalene etter Rambech fabrikker."}, {"field": "thumbnail", "value": "http://content-thumbnail.cxpublic.com/content/thumbnail200x150/f167e0b0af68555a57352e85e472c31bee8a75de.jpg?599aec43"}, {"field": "thumbnailfullheightdimensions", "value": "200x2009"}, {"field": "timestamp", "value": "2017-08-21T14:20:51.000Z"}, {"field": "title", "value": "Elegant og sm\u00e5s\u00e6rt"}, {"field": "url", "value": "http://www.adressa.no/forbruker/hjem/article885721.ece"}, {"field": "urlhash", "value": "f167e0b0af68555a57352e85e472c31bee8a75de"}], "score": 0.7289393, "siteId": "9222270286501375973", "id": "f167e0b0af68555a57352e85e472c31bee8a75de"}

