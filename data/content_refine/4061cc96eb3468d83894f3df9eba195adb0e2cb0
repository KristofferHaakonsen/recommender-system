{"fields": [{"field": "modifiedtime", "type": "time", "value": "2016-11-21T17:48:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oppvekst", "\u00d8konomi"]}, {"field": "author", "value": "kristine grue langset"}, {"field": "body", "value": ["Saken oppdateres.", "I et gammelt hvitt hus p\u00e5 Jar i B\u00e6rum er tre generasjoner samlet til nissegr\u00f8t med mandel, fyr p\u00e5 peisen og et bugnende hobbybord med innpakningspapir, nummererte merkelapper og b\u00e5nd.", "\u2014 Det tok lang tid \u00e5 lage, sier Iben (6) og l\u00f8fter frem fingerheklingskunsten.", "I \u00e5r, som i fjor, skal hun og deler av storfamilien overrekke familiens aller eldste, oldemor Uni Jacobsen (snart 90), kurven med 24 pakker, \u00e9n for hver dag i adventstiden.", "\u2014 Kanskje hun kan pynte med det i leiligheten, eller kanskje det kan v\u00e6re et skjerf?", "Du har statistikken p\u00e5 din side. En av fire vet ikke hva de \u00f8nsker seg.", "Lillebror Aleksander leker med farfar p\u00e5 gulvet. Sammen med fetter Ola (2, 5 \u00e5r) lager Iben fin kunst og h\u00e5ndarbeid.", "Bak noen luker gjemmer det seg ogs\u00e5 familiefoto, tegninger, hjemmelagede kort med invitasjon til samv\u00e6r med familien: hjemme-hos-vaffelbes\u00f8k og bes\u00f8k ute p\u00e5 kaf\u00e9.", "Ellers g\u00e5r det i sm\u00e5ting som oldemor har bruk for, favoritter innen te, syltet\u00f8y, pastiller og sjokolade.\u2014 I en tid hvor barn f\u00e5r s\u00e5 overflod av gaver, er det fint at Iben og de andre f\u00e5r v\u00e6re med \u00e5 gj\u00f8re noe for andre, sier Marit Rui, mor til Iben.", "\u2014 Hver gang vi er p\u00e5 Bekkestua sp\u00f8r Iben om vi ikke kan bes\u00f8ke oldemor i omsorgsboligen. Hun er opptatt av at oldemor er mye alene og kanskje kjeder seg. Det er hyggelig at hun hver dag i desember kan f\u00e5 en liten hilsen fra oss. Det er et overskuddsprosjekt for oss alle. Hele familien m\u00f8tes og det er superkoselig, sier Rui.", "Bruker 1,24 milliarder p\u00e5 julekalender I \u00e5r planlegger vi \u00e5 bruke 1,24 milliarder kroner p\u00e5 julekalender. Dette er en \u00f8kning fra 1,1 milliarder (13 prosent) i fjor, viser ferske prognoser fra Dnb.", "P\u00e5 oppdrag fra Dnb har Ipsos i oktober i \u00e5r spurt 1080 nordmenn over 18 \u00e5r sp\u00f8rsm\u00e5let: Hvor mye planlegger du \u00e5 bruke p\u00e5 julekalender.", "Unders\u00f8kelsen er landsrepresentativ.", "Vis fakta", "\u2014 I snitt skal hver og en av oss bruke 307 kroner p\u00e5 julekalender i \u00e5r. Dette syntes jeg er mye med tanke p\u00e5 at man kan lage en kalender s\u00e5 godt som gratis, eller kj\u00f8pe en sjokoladekalender til 10 kroner, sier forbruker\u00f8konom Silje Sandm\u00e6l.", "De som bruker mest er kvinner i alderen 30-39 \u00e5r med barn i husstanden. De som kan vente seg den dyreste julekalenderen i \u00e5r er de bosatt p\u00e5 \u00d8stlandet. Her ligger snittet p\u00e5 338 kroner.", "Rimelige julekalendere:Til kj\u00e6resten:", "Omtankekalender Skriv et positivt ord p\u00e5 et papir hver dag.", "Kj\u00e6rlighetskalender Gi bort en hyggestund hver uke. Skriv ned tre ulike aktiviteter dere kan gj\u00f8re sammen hver helg frem til jul. Det kan v\u00e6re en tur p\u00e5 kino, en romantisk middag du lager selv eller en skitur med kakao.", "Til barna:", "Aktivitetskalender: Legg inn morsomme aktiviteter i julekalenderen. Det trenger ikke \u00e5 v\u00e6re 24 aktiviteter, du kan godt legge inn en ting annenhver dag eller hver helg. En aktivitet kan v\u00e6re en tur p\u00e5 kino, aketur, baking, spill-kveld eller lignende.", "Fyll gjerne kalenderen med ting du egentlig allerede hadde planlagt for desember.", "Bildekalender: Skriv ut eller finn frem 24 koselige bilder, som mottaker kan lime inn i et album som f\u00f8lger med. Ta bilder fra ferier, bursdager og turer og skriv om opplevelsen ved siden av bildet. Gamle bilder er ogs\u00e5 morsomt her. Alle barn liker \u00e5 se seg selv som baby. Er bildekalenderen til kj\u00e6resten kan det v\u00e6re bilder fra perioden dere f\u00f8rst m\u00f8ttes.", "Juleverkstedkalender: Form\u00e5let med denne kalenderen er \u00e5 lage ting for \u00e5 gi bort i julepresang til andre. En uke kan du for eksempel kj\u00f8pe inn sm\u00e5 ting som silkepapir, klistremerker, glitter og fargeblyanter til \u00e5 lage julekort.", "Pakk inn alle tingene i fem sm\u00e5 gaver og la barnet gjette seg frem til hva dere skal lage til helgen. Andre eksempler p\u00e5 hva du kan pakke inn er ulike perler og snor for \u00e5 lage smykker eller ingrediensene til trolldeig eller julekjeks.", "Fantasikalender: Pakk inn 24 sm\u00e5 gaver og la barnet sette det sammen til noe stort. Velg et tema som barnet ditt liker, det kan v\u00e6re dinosaurer, bondeg\u00e5rd, biler, fisker eller lignende.", "Ta en pappeske, og hvis det er bondeg\u00e5rd barnet liker \u00e5 leke med, kan sm\u00e5gavene v\u00e6re bl\u00e5 og gr\u00f8nn vatt for \u00e5 lage himmel og gress. Klistremerker, fargestifter, dyr, h\u00f8y, kongler, traktor og sm\u00e5 mennesker blir en fin fantasiverden.", "Rebuskalender: Gjem en liten gave eller penger, for eksempel fem kroner. Lag en rebus som skal l\u00f8ses. Hvis du gir penger, kan de for eksempel brukes til \u00e5 kj\u00f8pe noe litt st\u00f8rre til slutt- og barnet kan velge helt selv.", "Fem julekalendere som er helt gratis:", "Aktivitetskalenderen: En aktivitet, som for eksempel brettspill, lage en adjektivhistorie, leke gjemsel, lage hinderl\u00f8ype i stua eller perle sammen, med barna hver dag frem til jul setter rammene for en hyggelig adventstid b\u00e5de for store og sm\u00e5.", "Ordkalenderen: Vi trenger alle \u00e5 bli p\u00e5mint om hvor fantastiske vi er. Ogs\u00e5 barn. En kalender med et fint ord om barnet ditt er en fin mulighet til \u00e5 bygge opp den gode stemningen inn mot jul.L\u00e6rekalenderen: Benytt adventstiden til \u00e5 l\u00e6re barna dine noe nytt. Introduser dem for et spesifikt emne, som for eksempel en hovedstad, ett husdyr, ville dyr eller milj\u00f8, hver dag frem til jul. Benytt deg av b\u00f8ker eller PC-en for \u00e5 vise dem bilder eller videoer av det aktuelle emnet.", "Minnekalenderen: Fortell barnet ditt en god historie fra hennes eller hans barndom hver dag. Finn fem bilder fra den episoden eller tiden og vis det til barnet, og lim gjerne dette inn i en bok som dere sammen skriver i.", "Lesekalenderen: L\u00e5n en bok (gjerne en hyggelig julebok) med minst 24 kapitler p\u00e5 biblioteket, og les ett kapittel hver dag frem til jul.", "(Kilde: Silje Sandm\u00e6l, Dnb og Elin Reitan, Nordea)", "Vis fakta", "- Det er mye viktigere med en god id\u00e9, enn godt med penger. Denne familien har virkelig skj\u00f8nt det, hva julen faktisk handler om \u2013 det \u00e5 v\u00e6re til stede, gj\u00f8re andre en tjeneste, gj\u00f8re andre glad. Heldige oldemor!, sier forbruker\u00f8konom Magne Gundersen i Sparebank1.Initiativet lovprises av hans kollega i Nordea ogs\u00e5.", "\u2014 En str\u00e5lende id\u00e9. Ikke bare er det fint for mottakeren, men det er en fin tradisjon for barn og barnebarn ogs\u00e5, mener Elin Reitan.", "\u2014 Dette med \u00e5 pakke inn 24, 48 eller 72 gaver i en pakkekalender. Det kan fort bli veldig dyrt. Er det barna som forventer \u00e5 f\u00e5 dette, eller er det mest foreldreskapt og de voksne som bygger opp under kalenderkj\u00f8ret, sp\u00f8r jeg meg.", "Responsen var overveldende. \u2014 Det er mange ensomme som sitter der alene og ikke har noen", "F\u00f8rste s\u00f8ndag i advent skal storfamilien samles for \u00e5 feire oldemors 90-\u00e5rsdag.", "- Mor er ikke s\u00e5 glad i gaver, og hun ble litt satt ut og brydd da vi overrakte kalenderkurven i fjor. Hun liker ikke at vi bruker penger p\u00e5 henne. S\u00e5 i \u00e5r blir kurven en kombinert adventsgave og bursdaggave fra barnebarn og olderbarn, sier datteren Anniken Nersveen.", "\u2014 Det er viktig \u00e5 nevne at det er du, mamma, som er primus motor i dette. Det er du som s\u00f8rger for at vi f\u00e5r samlet oss slik som n\u00e5 og pakket inn, sier Lars Nersveen.", "De ordner innholdet til seks luker hver: Lars, broren Espen, kusinen Kristin og foreldrene Anniken og Ola Nersveen.\u2014 Vi skal ikke fremst\u00e5 som bedre enn andre. Vi og oldebarna kunne alle v\u00e6rt flinkere til \u00e5 bes\u00f8ke oldemor i hverdagen. Men det er lett \u00e5 se at hun setter pris p\u00e5 dette. Vi kan virkelig anbefale andre \u00e5 gj\u00f8re det samme, sier Marit Rui.", "Har du tips til oss i redaksjonen? Ta kontakt her."]}, {"field": "category0", "value": "familieogoppvekst"}, {"field": "contenthash", "value": "5b5804ed59d9f44a035f689954045a7ef54434df24f980df574c50e42f474d05"}, {"field": "createtime", "value": "2016-12-02T08:14:48.000Z"}, {"field": "description", "value": "I \u00e5r bruker vi 1,24 milliarder p\u00e5 julekalendere. Det er stor \u00f8kning fra fjor. \u2014 Det er mye viktigere med en god id\u00e9, enn godt med penger. Denne familien har virkelig skj\u00f8nt det, sier forbruker\u00f8konom."}, {"field": "heading", "value": ["Her lager hele familien oldemors julekalender -adressa.no", "\u2014 Fint de f\u00e5r gj\u00f8re noe for andre", "\u2014 En str\u00e5lende id\u00e9", "Feirer 90 \u00e5r f\u00f8rste s\u00f8ndag i advent"]}, {"field": "id", "value": "4061cc96eb3468d83894f3df9eba195adb0e2cb0"}, {"field": "keyword", "value": ["Oppvekst", "\u00d8konomi"]}, {"field": "keywords", "value": "Oppvekst,\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["ipsos", "nordea"]}, {"field": "kw-concept", "value": ["oldemors julekalender", "vis fakta", "fin", "la barnet", "dag", "virkelig skj\u00f8nt", "barn liker", "julekalender", "bes\u00f8ke oldemor", "sm\u00e5 gaver", "barn", "familien oldemors", "str\u00e5lende id\u00e9", "familien oldemors julekalender"]}, {"field": "kw-entity", "value": ["bekkestua", "skriv", "iben", "\u00f8konomi", "anniken og ola nersveen", "\u00f8stlandet", "kristin", "aleksander", "dnb", "finn", "espen"]}, {"field": "kw-location", "value": ["b\u00e6rum", "ola", "jar"]}, {"field": "kw-pageclass", "value": "article"}, {"field": "kw-person", "value": ["magne gundersen", "silje sandm\u00e6l", "ola nersveen", "marit rui", "elin reitan", "uni jacobsen", "anniken nersveen", "lars nersveen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/3fdecf14-79d0-431b-91b4-edf7240f3516?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her lager hele familien oldemors julekalender"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Her-lager-hele-familien-oldemors-julekalender-9330b.html"}, {"field": "pageclass", "value": ["article"]}, {"field": "publishtime", "value": "2016-11-21T09:41:06.000Z"}, {"field": "recs-articleid", "value": "9330"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-11-21T09:41:06.000Z"}, {"field": "recs-rawtitle", "value": "Her lager hele familien oldemors julekalender -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "I \u00e5r bruker vi 1,24 milliarder p\u00e5 julekalendere. Det er stor \u00f8kning fra fjor. \u2014 Det er mye viktigere med en god id\u00e9, enn godt med penger. Denne familien har virkelig skj\u00f8nt det, sier forbruker\u00f8konom."}, {"field": "thumbnail", "value": "http://content-thumbnail.cxpublic.com/content/thumbnail200x150/4061cc96eb3468d83894f3df9eba195adb0e2cb0.jpg?598c6abd"}, {"field": "thumbnailfullheightdimensions", "value": "200x1527"}, {"field": "timestamp", "value": "2017-08-10T14:16:29.000Z"}, {"field": "title", "value": "Her lager hele familien oldemors julekalender"}, {"field": "url", "value": "http://www.adressa.no/familieogoppvekst/Her-lager-hele-familien-oldemors-julekalender-9330b.html"}, {"field": "urlhash", "value": "4061cc96eb3468d83894f3df9eba195adb0e2cb0"}], "score": 1.1207362, "siteId": "9222270286501375973", "id": "4061cc96eb3468d83894f3df9eba195adb0e2cb0"}

