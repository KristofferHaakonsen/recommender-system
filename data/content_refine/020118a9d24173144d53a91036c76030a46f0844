{"fields": [{"field": "modifiedtime", "type": "time", "value": "2012-04-19T06:06:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "om hvordan det er ligge p\u00e5 baderomsgulvet i fosterstilling, n\u00e5r", "angsten lammer og savnet river i stykker den nye dagen. N\u00e5r hun gr\u00e5ter som et lite barn og ikke klarer \u00e5 stoppe hylene.", "Hun kunne ha fortalt om maidagen for fire \u00e5r siden, da hun fikk vite at datteren Stine Sofie, den \u00e5tte \u00e5r gamle godjenta som var raus med klemmene, som var h\u00f8yt og lavt, som elsket \u00e5 hoppe i sengen etter leggetid, var funnet etter \u00e5 ha v\u00e6rt savnet i to dager. Knivstukket, voldtatt og drept. Ved siden av Stine Sofie l\u00e5 venninnen Lena Sl\u00f8gedal Paulsen, ogs\u00e5 hun drept.", "Jentene, som var p\u00e5 helgebes\u00f8k hos sine fedre, hadde v\u00e6rt p\u00e5 badeplassen i Baneheia i Kristiansand. De kom aldri hjem fredag 19. mai 2000.", "Ada Sofie Austegard st\u00e5r i et m\u00f8terom i et hotell i Grimstad. Foran henne sitter flere voksne kvinner og menn. De er alle etterlatte som har f\u00e5tt barnet sitt drept.", "I hendene holder Ada Sofie en stor r\u00f8d bok, Norges lover. Hun synger lavt, men med sterk stemme, Nordahl Griegs \u00abTil ungdommen\u00bb. Hun g\u00e5r sakte forbi de som ikke lenger vil v\u00e6re en usynlig gruppe. De som krever \u00e5 bli sett og h\u00f8rt.", "Ada Sofie banker med fingrene p\u00e5 boken. - Denne er v\u00e5rt v\u00e5pen. V\u00e5r felles innsats har gitt lovendringer. Vi skal f\u00e5 enda flere rettigheter inn i denne boken.", "Dessverre vil flere foreldre f\u00e5 barna drept. Vi \u00f8nsker at deres m\u00f8te med rettsvesenet skal bli annerledes enn v\u00e5rt. De m\u00e5 bli m\u00f8tt med rettferdighet, verdighet og respekt. De m\u00e5 f\u00e5 bedre informasjon og hjelp til \u00e5 komme seg gjennom rettsapparatet. V\u00e5r drivkraft er ikke hat og hevn.", "Etter drapene i Baneheia har hun brukt krefter p\u00e5 Stine Sofies Stiftelse, som ikke bare jobber for interessene til foreldre som har f\u00e5tt barna sine drept, men som er mest opptatt av at barn og unge som lever i dag skal ha en trygg hverdag. Stiftelsen, som ble startet av Ada Sofie og Bente Bergseth h\u00f8sten 2000, har over 40 000 st\u00f8ttemedlemmer.", "I flere \u00e5r har Ada Sofie samlet foreldre som har opplevd det samme grusomme som henne. Sammen skaper de en mening av det meningsl\u00f8se.", "Men de har ogs\u00e5 krefter til \u00e5 hjelpe andre.", "15 \u00e5r gamle Maiken fors\u00f8kte", "\u00e5 beskytte hodet. Hun h\u00f8rte ham rope, at han var sint, men hun forsto ikke hva han sa. Hun var redd og forvirret. Han slo henne igjen og igjen. Hardere. Over hele hodet. Med knyttnevene og metallstangen.", "Noen timer f\u00f8r hadde Maiken v\u00e6rt med bestevenninnen p\u00e5 en ungdomsfest. Hun dro tilbake til hjemmet i Berger utenfor Svelvik sammen med en gjeng venner. Nachspielet var koselig.", "En 19 \u00e5r gammel gutt var ogs\u00e5 til stede p\u00e5 festen. Maiken kjente ham ikke godt, men hadde m\u00f8tt ham flere ganger, siden han var kj\u00e6reste med bestevenninnen.", "Alle dro ved totiden om natten. 19-\u00e5ringen kj\u00f8rte en gutt og jente hjem, til et sted ikke langt unna. Etterp\u00e5 snudde han og kj\u00f8rte tilbake. Han banket p\u00e5 inngangsd\u00f8ren hjemme hos Maiken. Hun lukket opp. Han sa han hadde glemt en cd. Maiken slapp ham inn. Hun s\u00e5 ikke metallr\u00f8ret han hadde skjult i bukselomma, eller tauet som var gjemt i jakken. Da hun snudde seg for \u00e5 g\u00e5 og hente cd-en, slo han henne ned bakfra.", "Han slepte henne opp til husets annen etasje. Mens hun l\u00e5 livl\u00f8s \u00f8verst i trappen, misbrukte han henne seksuelt. Han stakk henne i magen med en br\u00f8dkniv og bandt et tau rundt halsen hennes.", "Han ringte en kamerat f\u00f8r han voldtok henne en gang til. S\u00e5 bar han den nakne jenta ut og la henne i en skr\u00e5ning ved siden av garasjen som h\u00f8rer til boligen.", "Maiken Aanes Christensen ble drept hjemme. Hun ble 15 \u00e5r gammel.", "sammen med datteren i tankene. Hun har mange ganger sett for seg de siste minuttene i Maikens liv. Rakk hun \u00e5 bli redd? Hvem ropte hun p\u00e5? S\u00e5 mange sp\u00f8rsm\u00e5l - ingen svar.", "Huset som f\u00f8r var et trygt og livlig hjem der fire barn vokste opp, er blitt \u00e5sted for et drap. F\u00f8r gulvene ble slipt, kunne Lisan Aanes f\u00f8lge gjerningsmannen gjennom huset. Hun kunne se hvor han hadde mishandlet datteren, hun kunne se hvor hun d\u00f8de.", "Lisan \u00f8nsker \u00e5 bygge om de delene av huset hun forbinder sterkest med drapshandlingen, i et fors\u00f8k p\u00e5 \u00e5 dempe de vonde minnene. Gjennom Stine Sofies Stiftelse har hun f\u00e5tt en startkapital p\u00e5 60 000 kroner til arbeidet som m\u00e5 gj\u00f8res. Ingen offentlig instans har hjulpet henne med penger.", "N\u00e5r fortvilelse og savn topper seg som h\u00f8ye fjell, klamrer hun seg til de gode minnene om Maiken: Hun som krabber opp i fanget, hun som skravler hele natten, hun som ikke vil legge seg f\u00f8r sola st\u00e5r opp.", "Modige, uredde, nysgjerrige og glade Maiken.", "- Jeg savner n\u00e6rheten veldig. Selv om jeg f\u00f8ler at hun er hos oss, er n\u00e6rheten borte. Jeg kan ikke ta p\u00e5 henne, stryke henne over kinnet, klemme henne tett inntil meg eller prate med henne. Hun er borte for alltid.", "Moren valgte \u00e5 reise bort sammen med datteren Pia under rettssaken. Hun orket ikke \u00e5 v\u00e6re til stede. Hun trengte ikke \u00e5 vite mer, hun visste allerede for mye.", "Hun tenker ofte p\u00e5 \u00e5 selge huset og dra bort for godt, men velger \u00e5 bli v\u00e6rende. - Hvem vil bo her? Jeg kan jo ikke skjule at Maiken ble drept i dette huset. Jeg kan flytte, men ikke flykte fra det som skjedde. Her vokste Maiken opp, og her hadde hun mange gode opplevelser.", "Rommet til Maiken st\u00e5r som desemberkvelden", "for snart fire \u00e5r siden. Den dagen da Maiken og Pia hadde ryddet og vasket hele huset til moren kom hjem fra jobb. En dag med smil. Glad i deg, mamma. Forsikringer om mer kos neste dag.", "Noen timer senere var Maiken drept.", "Moren g\u00e5r stadig inn p\u00e5 rommet hennes. Hun setter seg p\u00e5 senga og tenker p\u00e5 datteren. Hun blar av og til i dagboken som Maikens venninner skrev etter drapet. Ord om kj\u00e6rlighet og savn.", "Lisan er skuffet over at gjerningsmannen slippes ut p\u00e5 permisjon uten at hun blir varslet p\u00e5 forh\u00e5nd. - Vi etterlatte vil gjerne forberede oss p\u00e5 at vi kan m\u00f8te ham p\u00e5 gata, eller velge \u00e5 reise bort under permisjonen. Det f\u00f8les rart \u00e5 vite at drapsmannen g\u00e5r fritt rundt i samfunnet.", "Hun stiller seg ogs\u00e5 undrende til hvorfor et fengsels\u00e5r kun er ni m\u00e5neder og ikke ett \u00e5r. En dom p\u00e5 for eksempel tolv \u00e5r er bare ni \u00e5r bak murene. - Jeg skj\u00f8nner ikke logikken, sier hun.", "Livet g\u00e5r videre. Hun kan ikke forklare hvordan eller hvorfor. Men hun vet at Maiken ikke hadde villet at familien skulle g\u00e5 til grunne.", "- Vi m\u00e5 videre. Vi har ikke noe valg. Maikens liv var kort, men det var intenst og vakkert.", "Hun ser seg rundt i m\u00f8terommet i Grimstad. Hun kjenner de fleste godt, de har v\u00e6rt sammen flere ganger. De kan le og gr\u00e5te sammen. Alle har f\u00e5tt barna drept. Her kan de dele erfaringer. Reise og opphold er betalt av stiftelsen.", "Nesten ingen av dem har opplevd m\u00f8tet med p\u00e5talemyndighet, kriseteam, trygdeetat og media som positivt. De har mistet troen p\u00e5 at sannheten kommer frem i rettssalen.", "- Jeg m\u00e5tte kjempe for sannheten.", "Urettferdigheten ga meg kampvilje, sier Kari Beheim Karlsen. S\u00f8nnen Arve druknet i Sogndalselva etter at to personer hadde forfulgt unggutten og ropt rasistiske drapstrusler etter ham.", "Ada Sofie Austegard beskriver rettssaken som den tiltaltes venn og offerets fiende.", "Mange f\u00f8ler det offentliges behandling som hjerter\u00e5tt og som en ekstra belastning. Nesten ingen av dem har mottatt informasjon om rettigheter, som for eksempel trygdeordninger og omskolering. F\u00e5 har f\u00e5tt tilbud om \u00f8konomisk hjelp fra offentlige instanser etter \u00e5 ha mistet barnet. Mange havnet i en situasjon som gjorde at de trengte \u00f8konomisk st\u00f8tte.", "De er frustrert over mangel p\u00e5 informasjon. Alle er skuffet over rettssystemet. De m\u00e5tte kjempe for \u00e5 f\u00e5 juridisk bistand.", "Flere har opplevd \u00e5 bli alene med sorgen. Venner har holdt seg borte i frykt for \u00e5 v\u00e6re til bry, eller fordi de ikke vet hvordan de kan st\u00f8tte.", "M\u00e5let til Ada Sofie Austegard og Bente Bergseth med \u00e5 samle disse foreldrene er \u00e5 dele erfaringer og opplevelser, men ogs\u00e5 \u00e5 styrke p\u00e5r\u00f8rendes rettigheter. Og den felles fronten har gitt foreldrene gjennomslagskraft. Arbeidet deres har medvirket til \u00e5 endre lover. 1. januar neste \u00e5r f\u00e5r p\u00e5r\u00f8rende nye rettigheter nedfelt i lovverket:", "De skal varsles dersom p\u00e5talemyndigheten velger \u00e5 reise sak.", "De f\u00e5r automatisk bistandsadvokat hvis den drepte er under 18 \u00e5r.", "De f\u00e5r rett til dokumentinnsyn, og rett til godtgj\u00f8relse p\u00e5 lik linje med vitner. De kan fra nytt\u00e5r ogs\u00e5 kreve at siktede forlater rettssalen n\u00e5r de vitner", "- Mange vil si at disse rettighetene er selvf\u00f8lgeligheter i en rettsstat, men vi har sl\u00e5ss for \u00e5 f\u00e5 dem vedtatt. Jeg er skremt over at nesten alle etterlatte etter drepte barn har f\u00f8lt seg d\u00e5rlig behandlet, oversett og umyndiggjort av det norske rettsvesen. Derfor krever vi forandringer, slik at nye foreldre skal bli behandlet med respekt og verdighet. Vi \u00f8nsker \u00e5 bli h\u00f8rt i norske rettssaler. Vi m\u00e5 f\u00e5 lov til \u00e5 v\u00e6re stemmen til v\u00e5re drepte barn, krever Ada Sofie Austegard.", "If\u00f8lge Austegard b\u00f8r dette skje ved at ofre og etterlatte f\u00e5r de samme rettigheter som tiltalte har i straffeprosessdelen av rettssaken.", "- Vi vil ha balanse i straffesaker. Det handler ikke om \u00e5 fjerne noen av rettighetene til den tiltalte, men utvide rettighetene p\u00e5 den andre siden. I dag har vi en svak posisjon i rettssalen, uten rett til \u00e5 uttale oss i noe annet forhold enn det som ber\u00f8rer erstatning.", "For \u00e5tte \u00e5r siden kom Gerd Marit Byrkje", "hjem og fant sin 14 \u00e5r gamle datter Bente voldtatt og knivdrept p\u00e5 pikerommet. En gutt fra bygda var gjerningsmannen. Bare fire dager etter fikk hun brev fra trygdekontoret om at barnetrygd og bidrag var stoppet, siden datteren var d\u00f8d. En fra f\u00f8r anstrengt \u00f8konomi ble enda verre.", "- Jeg sto p\u00e5 bar bakke. Vi fikk ikke flytte inn i huset f\u00f8r politiet var ferdig med sine \u00e5stedsunders\u00f8kelser. Jeg m\u00e5tte l\u00e5ne kl\u00e6r av min svigerinne.", "Alenemoren fra Evanger er oppgitt over hvor firkantet det offentlige tolker regelverket:", "- Trygdekontoret gjorde sikkert alt riktig, men de kan vel ha litt romslighet overfor oss som har f\u00e5tt barn drept. Du b\u00f8r slippe \u00e5 tenke p\u00e5 penger de f\u00f8rste m\u00e5nedene, sier hun.", "Hun er ogs\u00e5 oppgitt over at hun ble nektet bistandsadvokat under rettssaken. Statsadvokaten mente det var un\u00f8dvendig.", "Gerd Marit Byrkje vil ikke bli oppfattet som om hun sutrer. Hun b\u00e6rer p\u00e5 en sorg og et savn som er for stort til bli overskygget av noen m\u00e5neder med lite penger. Men hun er overrasket over at s\u00e5 mange andre foreldre til drepte barn har opplevd det samme.", "- \u00c5 oppleve at barnet d\u00f8r f\u00f8r deg, er i utgangspunktet et stort tap. Enda tyngre blir sorgen n\u00e5r noen har drept barnet ditt. I tillegg til sjokk og fortvilelse m\u00e5 du bruke tid og krefter p\u00e5 \u00e5 f\u00e5 endene til \u00e5 m\u00f8tes, selv om du bare vil legge deg ned og skrike, sier hun.", "\u00c5tte uker etter drapet var hun ute i jobb igjen. Hun f\u00f8lte seg tvunget. \u00d8konomien skrantet. Renter og avdrag forfalt selv om Bente var drept.", "Hun ser ned og stemmen skjelver n\u00e5r hun forteller at hun m\u00e5tte bruke Bentes sparepenger til gravstein. - Pengene skulle Bente bruke til \u00e5 f\u00e5 seg en utdannelse. Slik gikk det ikke, sier hun.", "Fra forsikringsselskapet fikk hun utbetalt 10 000 kroner. Hun trodde datteren var forsikret for mer, men forsikringsselskapet understreket at Bente ikke hadde en egen forsikring mot drap.", "- Hvem tenker p\u00e5 \u00e5 forsikre barnet sitt mot drap? Jeg gjorde det ikke, sier moren.", "Gerd Marit Byrkje er en sterk kvinne. Selv om dagene aldri er gode, kommer hun seg likevel gjennom dem p\u00e5 et vis. Hun tenker p\u00e5 Bente hver morgen, og hun sovner ikke uten at hun har \u00f8nsket Bente god natt. Alle tankene gj\u00f8r henne utrolig sliten.", "Sorgen trenger tid og rom. Den vil alltid v\u00e6re der, hele livet. Hun vet ikke om hun noen gang kommer dit at fremtiden blir viktigere enn fortiden, der sorgen er en del av livet, men ikke", "altoppslukende. Hun ser at fremtiden kanskje kan ha litt glede, litt h\u00e5p i seg. Hun legger ikke skjul p\u00e5 bitterhet og hat. Hun klarer aldri \u00e5 tilgi at noen tok fra Bente sjansen til \u00e5 vokse opp.", "- Jeg blir stoppet p\u00e5 gaten av folk som vil vite om jeg hater gjerningsmannen. N\u00e5r jeg svarer ja, sier de at jeg m\u00e5 kvitte meg med hatet. Men jeg vil ikke tilgi. Ingen har lov til \u00e5 drepe andre.", "Hun har g\u00e5tt over noen terskler de siste \u00e5rene. Hun har gjenerobret aktiviteter og opplevelser. Alt er en f\u00f8rste gang etter drapet, b\u00e5de i privatlivet og i jobb.", "- Jeg f\u00e5r d\u00e5rlig samvittighet fordi jeg har gode dager. De fleste dagene er fulle av tomhet og maktesl\u00f8shet. Jeg husker f\u00f8rste gang jeg lo etter at Bente ble drept. Jeg fikk d\u00e5rlig samvittighet.", "Gerd Marit lever i redsel for at drapsmannen skal komme tilbake. Han hadde skrevet en drapsliste med henne og Bentes bror som nummer to og tre. To ganger har han r\u00f8mt fra fengsel. F\u00f8rste gang ble han p\u00e5grepet p\u00e5 toget til Evanger. For noen s\u00f8ndager siden stakk han av fra Ila landsfengsel. Fem timer etter r\u00f8mningen ringte han selv til politiet og ba dem om \u00e5 hente ham.", "- Skal vi aldri kunne f\u00e5 fred, sier Gerd Marit. Hun ble ikke varslet av verken fengselet eller politiet om den siste r\u00f8mningen.", "Kari Beheim Karlsen f\u00e5r heller ikke fred.", "Hun reiser rundt i landet og snakker til ungdommer. Hun sier at livet best\u00e5r av mange sm\u00e5 og store valg.", "- Vi velger selv hvordan vi vil v\u00e6re mot v\u00e5re medmennesker. Jeg vil at mine medmennesker skal v\u00e6re snille mot meg, og at de skal respektere meg for den jeg er, det jeg st\u00e5r for. Er det virkelig s\u00e5 vanskelig \u00e5 v\u00e6re snill mot andre, sp\u00f8r hun.", "Hun og mannen Lars hentet lille Arve p\u00e5 Fornebu. Han kom fra Bombay i India, to og en halv m\u00e5ned gammel. Kari forteller om oppveksten, om fotball, kaninene hans, om hvor glad han var i musikk. At han var en forsiktig, beskjeden, stolt og sta gutt. Hun forteller om marerittet som startet da han flyttet p\u00e5 hybel. Utfrosset, mobbet og trakassert fordi han hadde m\u00f8rk hudfarge. I \u00e5tte m\u00e5neder, til han 17 \u00e5r gammel ble jaget ut i en iskald elv og druknet.", "Ingen er d\u00f8mt for \u00e5 ha drept Arve. Men moren sier at hun f\u00f8ler overgrepene mot s\u00f8nnen som et drap.", "- Noen mener jeg er naiv som oppfordrer de unge til \u00e5 v\u00e6re snille mot hverandre. Men kan jeg f\u00e5 \u00e9n elev til \u00e5 bry seg, s\u00e5 er ikke mine foredrag bortkastet. Drivkraften er kj\u00e6rligheten til Arve. Og at ingen andre skal f\u00e5 oppleve en s\u00e5nn grusom trakassering som han ble utsatt for. En mors kj\u00e6rlighet er som en sirkel, uten begynnelse, uten slutt.", "Hun sier at hun var naiv og dum da hun trodde de som plaget Arve ville bli tiltalt for drap. Stort var sjokket da to av plage\u00e5ndene ble tiltalt for trusler og trakassering. I rettssalen skulle hun f\u00e5 flere overraskelser:", "- Jeg trodde rettsvesenet ville ha frem sannheten om Arves d\u00f8d. I stedet f\u00f8lte jeg at s\u00f8nnen min ble tr\u00e5kket p\u00e5. Rettssaken dreide seg kun om de tiltalte.", "Hun m\u00e5tte bruke press for f\u00e5 plass i rettssalen. S\u00f8knaden om bistandsadvokat ble avsl\u00e5tt.", "- Jeg fikk en ekkel f\u00f8lelse av at det ikke var s\u00e5 n\u00f8ye. At retten ikke anstrengte seg for \u00e5 f\u00e5 frem sannheten. Arve var jo likevel d\u00f8d. Dermed ble det en juridisk kamp om \u00e5 vinne eller tape. Mest av alt f\u00f8lte jeg at sannheten tapte, sier hun.", "Budskapet hennes er ikke til \u00e5 misforst\u00e5: Det er ikke bare de som utf\u00f8rer onde gjerninger som m\u00e5 klandres. De som lar dem skje, er heller ikke uten skyld.", "Hjemme hos Helen Nesblom", "og Svein Olav Johansen blir aldri datteren Linn Charlott glemt. De har l\u00e6rt seg \u00e5 leve med tapet. Sorgen er ensom og t\u00f8ff. Datteren var 16 \u00e5r da hun ble drept med kniv av sin mye eldre eks-kj\u00e6reste, i november 1999.", "To m\u00e5neder f\u00f8r drapet hadde gjerningsmannen brutt seg inn hos Linn Charlott og tok s\u00e5 kraftig kvelertak p\u00e5 henne at lagmannsretten beskrev handlingen som \u00abp\u00e5 grensen til drapsfors\u00f8k\u00bb. I l\u00f8pet av kj\u00e6resteforholdet hadde han gjentatte ganger sagt han skulle ta livet av henne, siste gang bare noen timer f\u00f8r drapet.", "Lensmannskontoret i Mel\u00f8y fikk sterk kritikk for m\u00e5ten anmeldelsen fra Linn Charlott ble h\u00e5ndtert p\u00e5. Hun anmeldte den tidligere kj\u00e6resten for vold og trusler sju uker f\u00f8r hun ble drept. Politiet lot anmeldelsen ligge p\u00e5 grunn av ressursmangel.", "Riksadvokaten konkluderte etterp\u00e5 med at lensmannskontorets handlem\u00e5te i saken \u00abrammes av karakteristikken kvalifisert klanderverdig\u00bb. Bod\u00f8 politidistrikt fikk en bot p\u00e5 10 000 kroner som straff for lensmannskontorets manglende oppf\u00f8lging av anmeldelsen.", "Lensmannen valgte \u00e5 fratre. Kravet om hans avgang kom b\u00e5de muntlig og i form av underskriftslister fra lokalbefolkningen.", "Drapsmannen fikk 15 \u00e5rs fengsel. Foreldrene til Linn Charlott er skuffet over dommen. - Straffen er altfor lav. Med god oppf\u00f8rsel kan morderen v\u00e6re tilbake i Mel\u00f8y om fem-seks \u00e5r. Straffeniv\u00e5et for drap i Norge m\u00e5 heves. Drap er den alvorligste forbrytelsen vi har. Livet er et ukrenkelig rettsgode, og det m\u00e5 gjenspeiles i straffeniv\u00e5et, sier Helen Nesblom.", "I dag er strafferammen for forsettlig drap", "15 \u00e5r, mens strengeste straff for overlagt drap er 21 \u00e5r. Det er ikke uvanlig at overlagte drap resulterer i 14-15 \u00e5rs fengsel.", "Ada Sofie Austegard st\u00e5r under de store tr\u00e6rne. L\u00f8vet daler ned gjennom sollyset. Hun smiler.", "Hun f\u00f8ler at hun gj\u00f8r noe nyttig for andre mennesker. Sammen med Bente Bergseth, som opplevde misbruk og vold under hele oppveksten, leder hun Stine Sofies Stiftelse. En av stiftelsens kampsaker er at forn\u00e6rmede og p\u00e5r\u00f8rende gis partsrettigheter i rettssystemet.", "Et rettssystem etter modell fra andre land, blant andre Sverige og Finland, der offer og p\u00e5r\u00f8rende har en formell status som part i rettssaken, framfor \u00e5 m\u00e5tte sitte p\u00e5 tilh\u00f8rerbenken.", "- Dagens rettssystem har to parter; p\u00e5talemyndighet og tiltalte. Vi \u00f8nsker at offeret, eller de etterlatte, skal f\u00e5 uttale seg i retten f\u00f8r det blir avsagt dom. Det m\u00e5 \u00e5pnes for \u00e5 stille sp\u00f8rsm\u00e5l og innkalle vitner, sier de.", "De frykter ikke at en lovendring vil svekke rettssikkerheten eller f\u00f8re til anarkistiske tilstander, som skeptikerne til et nytt rettssystem hevder.", "- Vi vil ha balanse i rettssalen. Vi \u00f8nsker ikke at bistandsadvokaten skal v\u00e6re en taus statist, men ha alle rettigheter.", "De ble sjokkert da de gikk inn", "p\u00e5 Justisdepartementets internettsider for \u00e5 finne r\u00e5d til ofre og etterlatte. Der var ikke \u00e9n setning om offer eller p\u00e5r\u00f8rende, men over 100 sider om tiltaltes rettigheter.", "Derfor har de selv utviklet en veileder. Med den \u00f8nsker de \u00e5 forebygge alle tilleggsfrustrasjonene i kj\u00f8lvannet av volden. Veilederen blir den f\u00f8rste av sitt slag i Norge som samler alle relevante juridiske og praktiske problemstillinger som oppst\u00e5r n\u00e5r mennesker rammes av vold. Veilederen dekker spesielt situasjoner hvor volden rammer barn, men kan ogs\u00e5 v\u00e6re et nyttig verkt\u00f8y for andre voldsofre.", "Ada Sofie sitter i et utvalg som Justisdepartementet har nedsatt for \u00e5 f\u00e5 belyst b\u00e5de forn\u00e6rmedes og p\u00e5r\u00f8rendes situasjon. Utvalget skal utarbeide forslag til endringer av blant annet straffeprosessloven for \u00e5 forbedre forn\u00e6rmede og p\u00e5r\u00f8rendes stilling innen 1. januar 2006.", "Problemstillingene er kompliserte: Skal etterlatte ha rett til \u00e5 anke over straffesp\u00f8rsm\u00e5let - ikke bare erstatningen? Skal de ha rett til \u00e5 stille tiltalte sp\u00f8rsm\u00e5l vedr\u00f8rende skyldsp\u00f8rsm\u00e5let? B\u00f8r de f\u00e5 en s\u00e6rstilling i forhold til sosiale ytelser og voldsoffererstatning?", "Ada Sofie Austegard er klar til \u00e5 kjempe.", "- Drapsmennene tok Stine Sofie fra meg. De skal ikke f\u00e5 \u00f8delegge livet eller familien min.", "Til dem som opplever \u00e5 f\u00e5 barnet sitt drept, har jeg dette \u00e5 si:", "Pr\u00f8v \u00e5 finne en mening i det meningsl\u00f8se. Jeg har utviklet en egen evne til \u00e5 glede meg over de n\u00e6re ting. I dag s\u00e5 jeg en fantastisk fin regnbue p\u00e5 vei til jobb. Den ga meg glede.", "Ada Sofie Austegard kunne ha fortalt Lisan Aanes har g\u00e5tt de siste skrittene"]}, {"field": "category0", "value": "nyheter"}, {"field": "contenthash", "value": "c266d9f26bd525c23d2289207ad99ab1b05d907ff514117f4a9e34f3ce6b345b"}, {"field": "createtime", "value": "2015-09-22T14:38:57.000Z"}, {"field": "description", "value": "Barna er borte. De ble drept. N\u00e5 kjemper foreldrene for bedre rettsvern og rettigheter for p\u00e5r\u00f8rende. Vi har m\u00f8tt de p\u00e5r\u00f8rende i ni drapssaker."}, {"field": "dominantimage", "value": "http://www.adressa.no/incoming/article1122001.ece5/ALTERNATES/w980-default/ver2%20drap.big4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/020118a9d24173144d53a91036c76030a46f0844.jpg?598bf1f8"}, {"field": "dominantthumbnaildimensions", "value": "300x169"}, {"field": "heading", "value": "- V\u00e5re barn ble drept -adressa.no"}, {"field": "id", "value": "020118a9d24173144d53a91036c76030a46f0844"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["drap", "dag", "drepte barn", "barn", "drept", "barn drept"]}, {"field": "kw-entity", "value": ["lars", "maiken og pia", "justisdepartementet", "fornebu", "arve", "evanger", "baneheia", "nordahl griegs", "sverige og finland", "ada sofie austegard og bente bergseth", "sogndalselva", "maiken", "ada sofie og bente bergseth"]}, {"field": "kw-location", "value": ["bombay", "grimstad", "kristiansand", "svelvik", "pia", "berger", "mel\u00f8y", "india", "norge", "ila"]}, {"field": "kw-pageclass", "value": "article"}, {"field": "kw-person", "value": ["helen nesblom", "stine sofies stiftelse", "svein olav johansen", "kari beheim karlsen", "ada sofie", "lisan aanes", "gerd marit byrkje", "stine sofie", "aanes christensen", "bente bergseth", "ada sofie austegard", "lena sl\u00f8gedal paulsen", "gerd marit", "linn charlott"]}, {"field": "kw-sentiment", "value": "negative"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1122001.ece5/ALTERNATES/w980-default/ver2%20drap.big4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- V\u00e5re barn ble drept"}, {"field": "og-type", "value": "article"}, {"field": "og-url", "value": "http://www.adressa.no/nyheter/article350980.ece"}, {"field": "pageclass", "value": ["article"]}, {"field": "publishtime", "value": "2004-11-06T10:34:13.000Z"}, {"field": "recs-articleid", "value": "2228696"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-11-06T10:34:13.000Z"}, {"field": "recs-rawtitle", "value": "- V\u00e5re barn ble drept -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Barna er borte. De ble drept. N\u00e5 kjemper foreldrene for bedre rettsvern og rettigheter for p\u00e5r\u00f8rende. Vi har m\u00f8tt de p\u00e5r\u00f8rende i ni drapssaker."}, {"field": "thumbnail", "value": "http://content-thumbnail.cxpublic.com/content/thumbnail200x150/020118a9d24173144d53a91036c76030a46f0844.jpg?598bf1f8"}, {"field": "thumbnailfullheightdimensions", "value": "200x2760"}, {"field": "timestamp", "value": "2017-08-10T05:41:12.000Z"}, {"field": "title", "value": "- V\u00e5re barn ble drept"}, {"field": "url", "value": "http://www.adressa.no/nyheter/article350980.ece"}, {"field": "urlhash", "value": "020118a9d24173144d53a91036c76030a46f0844"}], "score": 0.3884083, "siteId": "9222270286501375973", "id": "020118a9d24173144d53a91036c76030a46f0844"}

