{"fields": [{"field": "modifiedtime", "type": "time", "value": "2015-11-20T19:11:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Andre verdenskrig", "Hommelvik", "Togulykker", "Ukeadressa", "Jernbaneulykker"]}, {"field": "author", "value": ["glen musk", "halldis nerg\u00e5rd"]}, {"field": "body", "value": ["Tidlig tirsdag morgen 19. november 1940: Over \u00e5sene mot \u00f8st gr\u00e5ner det svakt av dag. Men grantr\u00e6rne i lia ned mot Riksvei 50 og jernbanelinja st\u00e5r enn\u00e5 i m\u00f8rke. Ved sagbruket p\u00e5 Hell er arbeidsdagen s\u00e5vidt i gang. Eldste s\u00f8nn i familien Ho\u00e5s har parkert sykkelen og er p\u00e5 vei til sine faste oppgaver da noen stopper ham for \u00e5 fortelle om jernbaneulykken i Hommelvik.", "Lokaltoget fra Mer\u00e5ker har nettopp kollidert med et arbeidstog fra Trondheim til V\u00e6rnes.", "\u2013 Faren og broren min var med i toget. Var noen av dem skadet? Jeg kastet meg p\u00e5 sykkelen. Jeg m\u00e5tte ha svar.", "Ivar Ho\u00e5s husker ikke lenger hvor lang tid turen tok, men v\u00e5t sn\u00f8 gjorde bakken oppover Geving\u00e5sen ekstra tung. Synet som m\u00f8tte 20-\u00e5ringen p\u00e5 ulykkesstedet overgikk hans villeste fantasier.", "\u2013 Det var som en slagmark, sier han.", "13. januar 1945: Minst 70 omkomne, sabotasjeaksjon p\u00e5 jernbanebrua over J\u00f8rstadelva i Sn\u00e5sa.", "22. februar 1975: 27 omkomne, togkollisjon nord for Tretten i Gudbrandsdalen.", "28. februar 1944: Minst 25 omkomne, bremsesvikt og togkollisjon ved Breifoss, Bergensbanen.", "19. november 1940: Minst 22 omkomne, togkollisjon nord for Hommelvik.", "4. januar 2000: 19 omkomne, togkollisjon ved \u00c5sta i \u00d8sterdalen.", "3. mai 1940: 8 omkomne, togkollisjon ved Tangen i Stod, Nord-Tr\u00f8ndelag.", "19. september 1921: 6 omkomne, togkollisjon i Nidareid-tunnelen i Trondheim under den storstilte \u00e5pningen av Dovrebanen.", "Kilde: Wikipedia", "Enn\u00e5 husker 95-\u00e5ringen fortvilelsen, uvirkelighetsf\u00f8lelsen og stillheten mens han trasket rundt og lette utenfor og inni de smadrede jernbanevognene.", "Da Ivar kom fram til kollisjonsstedet, var alle skadde fraktet vekk. Stille gikk han omkring og lette. Under en presenning fant han flere d\u00f8de, men ingen han dro kjensel p\u00e5. Mellom jernskrap og blodflekker s\u00e5 han ogs\u00e5 sporene etter andre reisende: strikket\u00f8y, barnesko og henslengte klesplagg. Samt brorens ene skisko, tilgriset og f\u00e6l.", "\u2013 Br\u00e5tt begynte jeg \u00e5 tenke p\u00e5 mor. Hva skulle jeg si til henne? Da kom t\u00e5rene, forteller Ivar.", "Arbeidstoget fra Trondheim skulle ha ventet ved Hommelvik stasjon til toget nordfra passerte, men en serie uhell og misforst\u00e5elser f\u00f8rte til at det tunge damplokomotivet med ti vogner p\u00e5 slep startet for tidlig. M\u00f8rke skyer og sn\u00f8slaps gjorde sikten minimal. Lyset fra bygninger og tog var blendet. Trolig var ogs\u00e5 den unge trafikkavvikleren p\u00e5 stasjonen sterkt stresset av hissige tyske soldater som forlangte \u00e5 f\u00e5 toget med 500 anleggsarbeidere fortest mulig av g\u00e5rde til V\u00e6rnes.", "Det tunge lokomotivet braste rett gjennom motorvogna fra Mer\u00e5ker og stoppet f\u00f8rst langt inne i neste vogn. 90 meter av skinnegangen ble revet opp.", "Ambulanser og helsepersonell ble raskt rekvirert. Flere av de skadde ble f\u00f8rst tatt inn i husene i nabolaget f\u00f8r de ble kj\u00f8rt til sykehusene i Trondheim.", "Ivar Ho\u00e5s m\u00f8ter oss i huset sitt, like ved barndomshjemmet Haugtr\u00f8a p\u00e5 Hell, sammen med kona Halldis, to br\u00f8dre og en nev\u00f8. Praten om togdramaet novembermorgenen for 75 \u00e5r siden er lavm\u00e6lt, uten store ord og fakter. Familien har aldri snakket noe s\u00e6rlig om ulykken. Men at ventetida var vond, s\u00e6rlig for moren, husker b\u00e5de Ivar og lillebror Jan. Som i \u00f8rske gikk hun omkring mens t\u00e5rene trillet.", "F\u00f8rst dagen etter ulykken fikk familien vite at faren var i live, men skadet og p\u00e5 sykehus i Trondheim. Broren, Per, visste ingen noe om. Enn\u00e5 tre dager gikk f\u00f8r gladmeldingen kom om at ogs\u00e5 han levde. 15-\u00e5ringen hadde havnet p\u00e5 tyskernes eget lasarett, i \u00f8verste etasje ved R\u00f8de Kors-sykehuset. Han hadde store bruddskader, men var under kyndig behandling.", "\u2013 Da mor forsto at ogs\u00e5 Per levde, gr\u00e5t hun av glede, forteller Ivar. Selv m\u00e5tte han tilbake p\u00e5 jobb rett etter opplevelsene p\u00e5 ulykkesstedet. Ingen snakket om krisepsykiatri den gangen.", "Per Ho\u00e5s (90), hopptalentet i familien, hadde lenge gledet seg til de nye hoppskiene. Allerede i ti\u00e5rsalderen strakk han seg ned mot 50-metersmerket i hoppbakken i Jul\u00e5sen i L\u00e5nke. Ekspertene mente at han fortjente bedre hoppski.", "Per husker enn\u00e5 starten p\u00e5 togturen. Han satt i den fremste vogna, p\u00e5 en benk p\u00e5 skr\u00e5 foran faren som hadde f\u00e5tt plass sammen med en gammel kjenning fra Mer\u00e5ker.", "\u2013 Kondukt\u00f8ren sjekket billettene v\u00e5re like etter Muruvik. Kort etter at han hadde g\u00e5tt inn til togf\u00f8reren, glimtet det br\u00e5tt i et sterkt lys p\u00e5 begge sider av d\u00f8ra. S\u00e5 er alt av minner borte.", "Det neste Per husker er fra et hus. Han ligger p\u00e5 et gulv. Distriktslegen snakker til ham og sp\u00f8r om han har vondt.", "\u2013 Jeg greide ikke \u00e5 svare, men nikket ned mot venstre hofte. Jeg hadde forferdelige smerter.", "Trolig virket Per mer d\u00f8d enn levende da han ble b\u00e5ret inn i et av husene ved ulykkesstedet. Men legen oppdaget at han hadde puls. To tyske soldater fikk beskjed om \u00e5 frakte gutten fortest mulig til sykehus i Trondheim. Transporten foregikk p\u00e5 et lasteplan.", "\u2013 Jeg v\u00e5knet til i hver hump og kjente smertene, men var nok mest i svime. Da jeg omsider v\u00e5knet for alvor, lignet jeg en blekksprut, med fota og hender hengt opp i et underlig stativ. Flere kroppsdeler var gipset. Hofta var knust. En arm og noen ribbein var brukket. Indre bl\u00f8dninger var ogs\u00e5 oppdaget, forteller Per.", "Noks\u00e5 snart begynte 15-\u00e5ringen \u00e5 etterlyse faren, men ingen kunne svare. Etter noen dager kom en NSB-ansatt, som kjente familien, p\u00e5 bes\u00f8k. Slik fikk han vite at ogs\u00e5 faren levde. Andre bes\u00f8k hadde han ikke. Det tyske lasarettet var stengt for vanlige folk. Men unggutten fra Hell klaget ikke. F\u00f8rst p\u00e5 julaften, fem uker etter ulykken, m\u00f8tte han familien sin igjen. Da ble han sendt hjem med en stokk \u00e5 st\u00f8tte seg til.", "\u2013 Og som avskjedsgave fikk du to esker med juletrekuler i forskjellige farger. Noen var formet som hunder, husker lillebror Jan. Han har jobbet mye med minnestoffet fra jernbaneulykken i 1940. Blant annet som lokalhistoriker for L\u00e5nke.", "If\u00f8lge offisielle tall omkom 22 sivile i togsammenst\u00f8tet 19. november 1940, men Jan Ho\u00e5s mener at det riktige tallet er 24. I tillegg ble ca 45 andre p\u00e5f\u00f8rt st\u00f8rre og mindre skader. NSB hadde ikke v\u00e6rt utsatt for verre ulykker s\u00e5 langt i historien. Minst to tyske soldater omkom trolig ogs\u00e5, men noen tall p\u00e5 tyske d\u00f8de er aldri oppgitt.", "Alle drepte satt i toget fra Mer\u00e5ker. Passasjerene i motorvogna ble ekstra hardt rammet. Bare to overlevde, det var far og s\u00f8nn, Anton og Per Ho\u00e5s fra Hell. At noen i denne vogna i det hele tatt kom fra kollisjonen med livet i behold, betegnes som litt av et mirakel. Bildene fra ulykkesstedet viser at motorvogna er fullstendig smadret under det kompakte damplokomotivet.", "Iver Aamo fra Mer\u00e5ker satt ogs\u00e5 i den f\u00f8rste vogna, ved siden av Anton Ho\u00e5s fra Hell. De var gamle kjente og begynte straks \u00e5 prate. Iver var snekker i NSB og tok nesten daglig f\u00f8rste tog fra Kopper\u00e5. Denne morgenen hadde han forsovet seg og m\u00e5tte l\u00f8pe for \u00e5 rekke toget.", "\u2013 Flere hadde sett at han hoppet p\u00e5 i fart, forteller barna, Arne Aamo (87) og Alma L\u00f8veng (86), fra hver sin side av Arnes kj\u00f8kkenbord i Mer\u00e5ker.", "Da moren vekket dem litt senere samme morgen, var hun enn\u00e5 litt bekymret for om faren n\u00e5dde toget i tide.", "\u2013 Vi vet ikke hvordan mamma fikk vite om ulykken. Kanskje h\u00f8rte hun om kollisjonen p\u00e5 radio eller via telefon, sier Alma.", "Verken hun eller broren, som da var 11 og 12 \u00e5r gamle, gikk til skolen denne dagen. I stedet fulgte de moren til jernbanestasjonen. Der ble barna sittende p\u00e5 venterommet, mens moren var inne p\u00e5 kontoret. Timene gikk, og f\u00f8rst langt p\u00e5 dag kom meldingen om at faren var blant de d\u00f8de.", "Hjemme ble de tre tatt imot av en omsorgsfull nabo som ogs\u00e5 var varslet om ulykken.", "\u2013 Omsorgen i lokalmilj\u00f8et i dagene og ukene som fulgte var enest\u00e5ende. Gjennom hele oppveksten ble vi godt ivaretatt av alle i bygda, understreker de to s\u00f8sknene.", "De mistet ogs\u00e5 en onkel i ulykken. En annen onkel og et s\u00f8skenbarn overlevde med mindre skader.", "Flere andre familier i Mer\u00e5ker mistet sine kj\u00e6re i togkollisjonen. En stor fellesbegravelse for ni av de omkomne foregikk fra en fullsatt Mer\u00e5ker kirke 27. november 1940. Senere ble to andre, som d\u00f8de under og etter ulykken, gravlagt samme sted.", "S\u00f8sknene husker ikke stort fra begravelsen. Men Arne har ett sterkt minne:", "\u2013 Da vi kom ut av kirken, sto et \u00e6reskompani av tyske soldater med hevede gev\u00e6rer langs veien til gravplassen. Ogs\u00e5 tyskerne ville hedre de d\u00f8de, sier han.", "Ivar, lillebroren til Arne og Alma, fylte fem \u00e5r f\u00e5 dager etter farens d\u00f8d. Det viste seg at faren hadde s\u00f8rget for bursdagspresanger til minstebarnet i god tid: To hvitmalte trehester og en bl\u00e5 kjerre, som faren selv hadde laget, ble overrakt til fem\u00e5ringen. Faren hadde ogs\u00e5 kj\u00f8pt en lekebil.", "Senere giftet moren seg p\u00e5 nytt, og barna fikk en stefar som de ble sv\u00e6rt glad i. Etter flere \u00e5r fikk de ogs\u00e5 en halvs\u00f8ster.", "I Mer\u00e5ker regnes jernbaneulykken 19. november 1940 som en sentral hendelse i bygdas historie. 11 gravsteiner p\u00e5 en lang rekke p\u00e5 kirkeg\u00e5rden er et tydelig minnesmerke i seg selv. Ho\u00e5s-familien p\u00e5 Hell har ikke inntrykk av at minnet om tragedien er like godt bevart lenger nedover i dalen, p\u00e5 Hell og i Hommelvik. Gravene er spredd p\u00e5 flere kirkeg\u00e5rder.", "\u2013 Det virker nesten som om ulykken er glemt. Kanskje tragedien ble overskygget av andre hendelser i krigs\u00e5rene som fulgte. F\u00f8rst i 2012, etter initiativ fra en lokal ildsjel, kom det omsider opp en minneplakett p\u00e5 ulykkesstedet der s\u00e5 mange mistet livet, forteller Per Ho\u00e5s.", "Selv ble han merket for livet. Store arr er enn\u00e5 synlige flere steder p\u00e5 kroppen. Da barna hans var sm\u00e5, kikket de p\u00e5 arrene og fikk vite litt om togkollisjonen som kunne ha drept b\u00e5de faren og bestefaren. Men Pers egne barnebarn har f\u00f8rst i det siste f\u00e5tt h\u00f8re om dramaet for 75 \u00e5r siden.", "\u2013 Ingen har spurt noe s\u00e6rlig, derfor har vi heller ikke snakket om ulykken, sier Per, som m\u00e5tte vente p\u00e5 nye hoppski. Pengene som faren hadde med p\u00e5 Trondheims-turen forsvant i kaoset etter sammenst\u00f8tet.", "Etter at knuste bein vokste sammen, kom Per seg opp i hoppbakken igjen, men noen storhopper ble han ikke. Smertene satt lenge i kroppen og har vel egentlig aldri helt forsvunnet. Noe grodde ogs\u00e5 feil sammen. Derfor m\u00e5tte han gjennom nye operasjoner.", "P\u00e5 tampen av krigen dro Per til Sverige og tok videreutdanning i bilmekanikerfag. Han hadde startet som l\u00e6rling i et bilverksted f\u00f8r ulykken rammet. Tilbake p\u00e5 Hell startet han egen virksomhet som utviklet seg til selskapet Ho\u00e5sbuss AS Hell. Storebror Ivar jobbet ogs\u00e5 i selskapet og ble etter hvert en sv\u00e6rt popul\u00e6r skolebussj\u00e5f\u00f8r.", "Faren deres, Anton, ble verst skadet i ansiktet, men ogs\u00e5 han ble lappet sammen og kom seg i jobb p\u00e5 jernbanen, som ble arbeidsplassen hans livet ut.", "Verken Per eller Ivar kan huske at de har hatt psykiske plager etter ulykken. Ingen traumer. Ingen mareritt. Ingen s\u00f8vnl\u00f8se netter. Alle i familien var opptatt av \u00e5 komme seg fort videre i livene sine. Men Per er \u00e6rlig p\u00e5 at han ikke liker \u00e5 reise med tog. Mange togturer er det heller ikke blitt.", "\u2013 En gang tok jeg toget til Trondheim. Straks jeg entret kupeen, kjente jeg et sterkt ubehag.", "Enn\u00e5 har Per Ho\u00e5s togbilletten fra den fatale togturen 19. november 1940 i behold, den l\u00e5 godt beskyttet i innerlomma p\u00e5 jakken han hadde p\u00e5.", "Returdelen er aldri benyttet.", "Per har ikke hatt lyst p\u00e5 flere togreiser."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a31bab4d5070638e521ee56b07ab9748e920dade1a783d137ae45e1aa66329af"}, {"field": "createtime", "value": "2017-05-01T21:51:28.000Z"}, {"field": "description", "value": "Knuste jernbanevogner, d\u00f8de kropper, blod, sot \u2013 og \u00e9n kjent skisko. Faren og broren hadde lenge planlagt turen til Trondheim for \u00e5 kj\u00f8pe nye hoppski."}, {"field": "dominantimage", "value": "http://www.adressa.no/pluss/magasin/article11831834.ece/88lxwe/ALTERNATES/w980-default/Ulykkestog.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/52c26cdfe295c7bccb5d303bac3931e33e5424d9.jpg?596d0469"}, {"field": "dominantthumbnaildimensions", "value": "300x169"}, {"field": "heading", "value": ["Lette blant d\u00f8de etter far og bror -adressa.no", "Stresset av tyskere", "Ingen stoppet ham. Ingen spurte hva han gjorde. Han visste bare at faren og broren hadde tatt toget fra Hell stasjon tidlig samme morgen. Hva hadde skjedd?", "Kollisjonen var uunng\u00e5elig. Kl. 8.04, i svingen like nord for stasjonen, smalt det.", "Far og bror levde", "Syketransport p\u00e5 lastebil", "\u2013 P\u00e5 lasarettet behandlet de meg som maskot. Alle var veldig snille, sier han.", "Rakk akkurat toget", "\u2013 Mamma spurte om hun fikk se ham, men det var visst ingenting \u00e5 se, forteller Alma.", "Stor fellesbegravelse", "\u2013 Pappa var veldig snill. Han fulgte oss alltid til sengs om kvelden og passet p\u00e5 at vi ba kveldsb\u00f8nn, sier Arne.", "Glemt tragedie", "Etterp\u00e5 ble det snakket om at flere av de d\u00f8de og skadde ble ranet for verdier like etter kollisjonen.", "Liker ikke togreiser"]}, {"field": "id", "value": "52c26cdfe295c7bccb5d303bac3931e33e5424d9"}, {"field": "keyword", "value": ["Andre verdenskrig", "Hommelvik", "Togulykker", "Ukeadressa", "Jernbaneulykker"]}, {"field": "keywords", "value": "Andre verdenskrig,Hommelvik,Togulykker,Ukeadressa,Jernbaneulykker"}, {"field": "kw-category", "value": ["pluss", "magasin"]}, {"field": "kw-company", "value": "ho\u00e5sbuss as"}, {"field": "kw-concept", "value": ["mor", "d\u00f8d", "fart", "tyske soldater", "tyske", "ulykken", "omkom", "broren", "dag", "toget"]}, {"field": "kw-entity", "value": ["dovrebanen", "r\u00f8de kors", "ho\u00e5s", "nidareid", "muruvik", "halldis", "\u00f8sterdalen", "bergensbanen", "riksvei 50", "hell", "haugtr\u00f8a", "arne og alma", "per ho\u00e5s", "geving\u00e5sen", "jul\u00e5sen", "\u00e5sta", "tangen", "l\u00e5nke", "breifoss", "kopper\u00e5", "gudbrandsdalen", "j\u00f8rstadelva", "alma l\u00f8veng", "anton og per ho\u00e5s"]}, {"field": "kw-location", "value": ["v\u00e6rnes", "stod", "sn\u00e5sa", "hommelvik", "sverige", "trondheim", "mer\u00e5ker", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["arne aamo", "ivar ho\u00e5s", "iver aamo", "jan ho\u00e5s", "anton ho\u00e5s"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11831834.ece/88lxwe/ALTERNATES/w980-default/Ulykkestog.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lette blant d\u00f8de etter far og bror"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/20/Lette-blant-d%C3%B8de-etter-far-og-bror-11831852.ece"}, {"field": "pageclass", "value": ["article"]}, {"field": "publishtime", "value": "2015-11-20T19:02:41.000Z"}, {"field": "recs-articleid", "value": "11831852"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-20T19:02:41.000Z"}, {"field": "recs-rawtitle", "value": "Lette blant d\u00f8de etter far og bror -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Knuste jernbanevogner, d\u00f8de kropper, blod, sot \u2013 og \u00e9n kjent skisko. Faren og broren hadde lenge planlagt turen til Trondheim for \u00e5 kj\u00f8pe nye hoppski."}, {"field": "thumbnail", "value": "http://content-thumbnail.cxpublic.com/content/thumbnail200x150/52c26cdfe295c7bccb5d303bac3931e33e5424d9.jpg?596d0469"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-17T18:39:37.000Z"}, {"field": "title", "value": "Den ukjente togkatastrofen i Hommelvik"}, {"field": "url", "value": "http://www.adressa.no/pluss/magasin/2015/11/20/Lette-blant-d%c3%b8de-etter-far-og-bror-11831852.ece"}, {"field": "urlhash", "value": "52c26cdfe295c7bccb5d303bac3931e33e5424d9"}], "score": 0.40240502, "siteId": "9222270286501375973", "id": "52c26cdfe295c7bccb5d303bac3931e33e5424d9"}

