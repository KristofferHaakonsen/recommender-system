{"fields": [{"field": "modifiedtime", "type": "time", "value": "2012-04-16T20:23:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "david b. tuddenham (forsker ntnu vitenskapsmuseet)"}, {"field": "body", "value": ["Saken oppdateres.", "Emaljeskiltet gir med sine klare farger, tydelige skrift og skremmende symboler en sterk p\u00e5minnelse om et dystert kapittel i norsk og tr\u00f8ndersk historie. Til tross for at det har ligget p\u00e5 elvebunnen i et omr\u00e5de hvor str\u00f8mmen er stri, har skiltet t\u00e5lt tidens tann forbausende godt. Nettopp den gode bevaringsgraden gj\u00f8r skiltet til en kraftfull representant for \u00abden vanskelige kulturarven\u00bb der f\u00f8lelsen av n\u00e6rv\u00e6r og n\u00e6rhet i tid er ubehagelig p\u00e5trengende. Av den grunn vakte skiltet ogs\u00e5 stor oppmerksomhet i media. Et sp\u00f8rsm\u00e5l som gikk igjen var: Hvorfor museet vil ta vare p\u00e5 \u00abdenne s\u00f8pla\u00bb? NTNU Vitenskapsmuseet forst\u00e5r at folk stiller et slikt sp\u00f8rsm\u00e5l, og det utfordrer museet p\u00e5 \u00e5 gj\u00f8re det tydelig for publikum hva begrepet \u00abkulturarv\u00bb betyr, og hva museet juridisk, faglig og av formidlingshensyn er pliktig til \u00e5 sikre, bevare og gj\u00f8re tilgjengelig for samfunnet. Men f\u00f8rst noen fakta om selve funnet.", "Skiltet viser den germanske \u00f8rnen og hakekorset p\u00e5 r\u00f8d bakgrunn, samt p\u00e5skriften \u00abReichskommissar f\u00fcr die besetzten norwegischen Gebiete Dienststelle Trondheim\u00bb (overs: Rikskommiss\u00e6r for de besatte norske omr\u00e5dene, tjenestested Trondheim). Denne stillingen ble opprettet av Hitler i april 1940, da Josef Terboven ble utnevnt til Reichskommissar for \u00e5 ivareta Det tyske rikets interesser og v\u00e6re den \u00f8verste regjeringsmyndighet i sivile saker. Reichskommissariat hadde permanente kontorer i Narvik, Trondheim, Bergen, Stavanger, Kristiansand og Lillehammer. I Trondheim holdt de til i Stiftsg\u00e5rden. Josef Terboven var direkte underlagt Hitler, og styrte landet med diktatoriske fullmakter. Terboven benyttet ved flere anledninger sin uinnskrenkede myndighet til ekstreme tiltak mot norske motstandsfolk og sivilbefolkning. Et eksempel er unntakstilstanden som ble innf\u00f8rt 6. oktober 1942 i deler av S\u00f8r-Tr\u00f8ndelag, hele Nord-Tr\u00f8ndelag og Grane i Nordland fylke. I en samarbeidsoperasjon mellom Wehrmacht, norsk og tysk politi ble et stort antall hus og g\u00e5rder gjennoms\u00f8kt, og et hundretall personer arrestert. I tillegg ble alle mannlige j\u00f8der over 16 \u00e5r arrestert. P\u00e5 Stiftsg\u00e5rden holdt Terboven konferanse med tyske ledere og lokale NS-folk. Ti borgere ble tilfeldig valgt ut for \u00e5 bli henrettet p\u00e5 Falstad. I dagene som f\u00f8lger skytes flere ved standrett. Dette var motstandsfolk fra Nordland, som tyskerne knyttet til sabotasjeaksjonene der.", "Med en slik bakgrunn er det p\u00e5 ingen m\u00e5te underlig at dette skiltet ble kastet ut i Nidelven etter at landet igjen ble fritt fra okkupasjonsmakten. Skiltet er i\u00f8ynefallende, og representerer en forhatt institusjon. 64 \u00e5r etter krigen vekker det fremdeles sterke f\u00f8lelser, og en kan sp\u00f8rre seg\u2013er dette et kulturminne verd \u00e5 ta vare p\u00e5 og vise frem? Reichkommisarskiltet er sammen med et annet gjenfunnet og heftig debattert krigsminne, nemlig Nazibatuaen p\u00e5 Stiklestad, kulturminner som gir uhyggelige og smertefulle minner. Sider ved krigen er fremdeles vanskelig \u00e5 ta opp, og er gjenstand for kontinuerlig debatt. Dette er et aspekt som er tydelig til stede i et samarbeidsprosjekt mellom NTNU Vitenskapsmuseet og Falstadsenteret i Nord-Tr\u00f8ndelag, kalt \u00abPainful Heritage\u00bb. Prosjektet tar for seg krigsfangeleirer, krigsgraver, slagmarker\u2013og konflikter mellom krigsminner og landskap. En av forskerne tilknyttet prosjektet, Leiv H. Sem har trukket fram f\u00f8lgende paradoks: Andre verdenskrig har en sv\u00e6rt sterk posisjon i det kollektive minnet hos nordmenn. Samtidig er mange trekk ved krigens kulturlandskap neglisjert eller forsvunnet, for eksempel krigsfangeleirene. Er krigsfangeleirene, eller rester etter slike, en del av v\u00e5r kulturarv? Ja, ubetinget.", "\u00abKulturarv\u00bb er et begrep som brukes om det som mennesker f\u00f8r oss har etterlat seg, og omfatter kulturelementer fra de eldste tider s\u00e5 vel som fra v\u00e5r egen tid, fra alle sosiale lag og fra alle etniske grupper, praktstykker s\u00e5 vel som dagligdagse bruksgjenstander, materielle s\u00e5 vel som immaterielle kulturelementer. Alt har selvf\u00f8lgelig ikke like stor kunnskapsmessig verdi eller betydning som \u00abet kollektivt minne\u00bb. Men minnene fra siste verdenskrig h\u00f8rer ikke med til unntakene, snarere tvert imot.", "Kulturminner er ikke alltid til glede. Noen vil man helst bare glemme. Men selv om ideologien og handlingene bak Reichkommisarskiltet definitivt h\u00f8rer hjemme p\u00e5 historiens skraphaug, er det ikke dermed sagt at skiltet i seg selv skal forties og bli liggende p\u00e5 elvebunnen: Skiltet forteller om, synliggj\u00f8r og konkretiserer det ubehagelige, smertefulle og tragiske som skjedde under 2. verdenskrig (og indirekte i alle kriger). Hvorfor skal det glemmes? Hvorfor t\u00e5ler vi ikke \u00e5 se fortiden i hvit\u00f8ye? Prosjektleder, professor Arne B. Johansen har fremhevet hvor viktig det er \u00abfor oss \u00e5 f\u00e5 tak p\u00e5 det som har f\u00f8rt til glemsel\u00bf og det er smertefullt n\u00e5r en begynner \u00e5 skj\u00f8nne hvorfor en har holdt noen minner ved like, mens andre er utraderte.\u00bb", "Skiltet er kommet til Vitenskapsmuseet fordi det ble tatt opp i forbindelse med en arkeologisk registrering der man s\u00f8kte etter helt andre typer kulturminner. Det kunne like gjerne ha blitt funnet av en privatperson som dykket i elven. En sannsynlig skjebne ville da trolig v\u00e6re at skiltet havnet i en kjeller, eller omsatt til h\u00f8ystbydende p\u00e5 nettet. NTNU Vitenskapsmuseet mener imidlertid at skiltet er et for viktig lokal- og rikshistorisk vitnesbyrd til at det kan gjemmes bort, det v\u00e6re seg p\u00e5 elvebunnen eller i en tilfeldig kjeller. Det h\u00f8rer tvert imot hjemme p\u00e5 et sted som kan ta vare p\u00e5 dette ubehagelige kulturminnet for ettertiden og v\u00e6re tilgjengelig for alle, til ettertanke og refleksjon om krigens hendelser. NTNU Vitenskapsmuseet er et slikt sted. En privat kjeller er det ikke, og definitivt ikke fyllinga p\u00e5 Hegstadmoen."]}, {"field": "category0", "value": "meninger"}, {"field": "contenthash", "value": "942df36bae942ef2743187a8cefbfeba2af2abb2d97a945cc223ea7cd502fd9e"}, {"field": "createtime", "value": "2017-03-28T13:12:30.000Z"}, {"field": "description", "value": "Enkelte kulturminner vekker sterke f\u00f8lelser, slik som med Reichkommisar-skiltet som ble hentet opp fra Nidelven tirsdag den 7. desember."}, {"field": "dominantimage", "value": "http://www.adressa.no/incoming/article1338756.ece5/ALTERNATES/w980-default/nazizkilt003"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9313ce4d13a0dc6d9168effb036e3d0211bf9798.jpg?594f6913"}, {"field": "dominantthumbnaildimensions", "value": "300x169"}, {"field": "heading", "value": "Den vanskelige kulturarven -adressa.no"}, {"field": "id", "value": "9313ce4d13a0dc6d9168effb036e3d0211bf9798"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["krigen", "minne", "skiltet", "vanskelige kulturarven"]}, {"field": "kw-entity", "value": ["hegstadmoen", "wehrmacht", "reichkommisar", "stiftsg\u00e5rden", "reichskommissar", "hitler", "nord-tr\u00f8ndelag og grane", "gebiete dienststelle trondheim", "reichkommisarskiltet", "kristiansand og lillehammer", "vitenskapsmuseet og falstadsenteret", "nidelven", "nazibatuaen", "falstad", "painful heritage", "vitenskapsmuseet"]}, {"field": "kw-location", "value": ["s\u00f8r-tr\u00f8ndelag", "stiklestad", "narvik", "stavanger", "nord-tr\u00f8ndelag", "bergen", "nordland"]}, {"field": "kw-pageclass", "value": "article"}, {"field": "kw-person", "value": ["arne b. johansen", "leiv h. sem", "josef terboven"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1338756.ece5/ALTERNATES/w980-default/nazizkilt003"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den vanskelige kulturarven"}, {"field": "og-type", "value": "article"}, {"field": "og-url", "value": "http://www.adressa.no/meninger/article1426098.ece"}, {"field": "pageclass", "value": ["article"]}, {"field": "publishtime", "value": "2009-12-29T12:15:14.000Z"}, {"field": "recs-articleid", "value": "1265303"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-29T12:15:14.000Z"}, {"field": "recs-rawtitle", "value": "Den vanskelige kulturarven -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Enkelte kulturminner vekker sterke f\u00f8lelser, slik som med Reichkommisar-skiltet som ble hentet opp fra Nidelven tirsdag den 7. desember."}, {"field": "thumbnail", "value": "http://content-thumbnail.cxpublic.com/content/thumbnail200x150/9313ce4d13a0dc6d9168effb036e3d0211bf9798.jpg?594f6913"}, {"field": "thumbnailfullheightdimensions", "value": "200x1818"}, {"field": "timestamp", "value": "2017-06-25T07:41:07.000Z"}, {"field": "title", "value": "Den vanskelige kulturarven"}, {"field": "url", "value": "http://www.adressa.no/meninger/article1426098.ece"}, {"field": "urlhash", "value": "9313ce4d13a0dc6d9168effb036e3d0211bf9798"}], "score": 0.6879408, "siteId": "9222270286501375973", "id": "9313ce4d13a0dc6d9168effb036e3d0211bf9798"}

