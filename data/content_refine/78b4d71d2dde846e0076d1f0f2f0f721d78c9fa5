{"fields": [{"field": "modifiedtime", "type": "time", "value": "2014-08-30T14:36:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Sverre Eriksen var fem \u00e5r da krigen startet, og akkurat gammel nok til \u00e5 f\u00f8lge faren, fengselsbetjent Bjarne Eriksen, p\u00e5 jobb n\u00e5r det passet seg slik. Faren ble ansatt ved Vollan kretsfengsel i 1933.", "Etter den tyske maktovertakelsen fortsatte han i stillingen, og fikk et s\u00e6rlig ansvar for forpleiningen av fangene. Den n\u00e6re kontakten mellom betjenten og de innsatte ble etter hvert sv\u00e6rt nyttig for Hjemmefront-ledelsen.", "I dag er Bjarne Eriksens s\u00f8nn, Sverre, en av sv\u00e6rt f\u00e5 som fremdeles husker noe av livet i de overfylte fengselscellene p\u00e5 Vollan mens krigen varte:", "\u2013 De tyske vaktmannskapene var alltid snille mot meg. De ante nok ikke at ogs\u00e5 jeg deltok i illegal virksomhet, ler 79-\u00e5ringen.", "Vi m\u00f8ter ham p\u00e5 den gamle fengselstomta mellom Studentersamfundet og Statsarkivet i Trondheim. Sterke minner str\u00f8mmer p\u00e5. Fra 1950, da faren ble sjef for fengslet, flyttet familien inn i egen leilighet i fengslets hovedbygning.", "Etter at Ukeadressa skrev om Turid Flatset\u00f8 og hennes tragiske familiehistorie 7. juni i \u00e5r, tok Sverre Eriksen kontakt. Han hadde lest reportasjen og merket seg omtalen av et hemmelig brev Turid hadde f\u00e5tt fra sin d\u00f8dsd\u00f8mte bror mens han satt fengslet p\u00e5 Vollan.", "Brevet ble overlevert til henne f\u00e5 dager f\u00f8r henrettelsen. Hun vet enn\u00e5 ikke hvem som smuglet brevet ut av fengslet, eller hvem som ga det til henne.", "\u2013 Kanskje hadde min far en finger med i organiseringen av forsendelsen. Han var en av Hjemmefrontens kontakter innenfor murene, sier Eriksen, etter \u00e5 ha hilst p\u00e5 Turid Flatset\u00f8 og datteren Tertit Aam. Begge er budsendt og kommer til den gamle fengselstomta for \u00e5 h\u00f8re mer om livet blant de innsatte.", "Under krigen var fengslets bygninger og brakker fylt til randen av politiske fanger og krigsfanger. Over 400 personer p\u00e5 det meste.", "I februar 1943 havnet ogs\u00e5 Turids bror, Arvid Knudsen, bak murene sammen med flere kamerater fra Sportsklubben Ravn p\u00e5 Buran. Som medlemmer av den kommuniststyrte Thingstad-gruppa var de avsl\u00f8rt av Henry Oliver Rinnan og hans effektive dobbeltspill.", "Sverre Eriksen vet ikke om han selv m\u00f8tte noen av Thingstad-gruppas medlemmer p\u00e5 sine fengselsbes\u00f8k. Men han vet at faren fraktet viktige beskjeder, b\u00e5de muntlige og skriftlige, inn og ut av porten, blant annet fra klokker Peder Morset fra Selbu.", "Han s\u00f8rget ogs\u00e5 for at senere statsminister John Lyng fikk melding om at han snarest burde forsvinne ut av landet.", "\u2013 Informasjon ble utvekslet p\u00e5 ulike m\u00e5ter. Av og til havnet sm\u00e5 pakker i suppesk\u00e5lene til fangene, sier Eriksen. Enkelte ganger var han selv med p\u00e5 matutdelingen og s\u00e5 det som skjedde. Som regel var suppen tykk og ugjennomsiktig. Sannsynligvis laget av potet. Ingen kunne se hva som skjulte seg p\u00e5 bunnen. Pakkene med hemmelig innhold, var emballert i vanntett gutaperka.", "Turid Flatset\u00f8 og datteren vil vite hvordan brevet fra Arvid kan ha blitt fraktet ut av fengslet. Eriksen vet ingenting sikkert, men har noen teorier.", "\u2013 N\u00e5r en fange hadde noe viktig \u00e5 si til personer utenfor fengslet, ble ofte Kaare Viken kontaktet. Han videreformidlet meldingene til min far \u2013 og motsatt, forteller Eriksen.", "Ingen var innesperret p\u00e5 Vollan lenger enn Viken. Han ble p\u00e5grepet i 1942, i forbindelse med organisering av transport av flyktninger til England, og satt fengslet til krigens slutt. Viken fungerte som en slags tillitsmann for fangene. Tidlig fikk han ansvaret for snekkerverkstedet i kjelleren. Dit gikk b\u00e5de innsatte og ansatte for \u00e5 sl\u00e5 av en prat. Slik kunne Viken formidle viktige beskjeder.", "\u2013 Jeg vet at far lurte ut brev og leverte dem videre til sine kontakter, blant annet hos baker Arne Dahl som holdt til i det som i dag kalles Lukasbygget, litt lenger opp i Klostergata. Andre ganger kunne han putte brevene inn i en steinmur oppe i Eidsvolls gate, sier Eriksen, og poengterer at alle som var involvert i illegal virksomhet m\u00e5tte ta n\u00f8ye hensyn til de tyske vaktmannskapene i fengslet.", "Noen vaktlag var sv\u00e6rt greie, andre stikk motsatt. De som passerte gjennom porten kunne aldri vite n\u00e5r de ble kroppsvisitert om noen av de mer infame var p\u00e5 jobb. Men den tyske sjefen i fengslet, Anton Schwenk, sto p\u00e5 god fot med de fleste. Han og Viken fikk et livslangt vennskap og bes\u00f8kte hverandre etter krigen. Som voksen bes\u00f8kte Sverre Eriksen selv Schwenk i hjemmet hans i M\u00fcnchen. Andre i den tyske staben i fengslet ble ogs\u00e5 ansett som sv\u00e6rt humane.", "Eriksen viser oss Kaare Vikens bok om livet p\u00e5 Vollan: \u00abMer enn 1000 dager\u00bb, utgitt i 1984. Der skriver han blant annet om medlemmene i Thingstad-gruppa: Blant oss som arbeidet i snekkeriet og s\u00e5 denne flokken med friske sterke menn komme l\u00f8pende nedover kjellertrappa hver dag, ble det en dyster stemning hver gang, fordi vi visste at de bare hadde f\u00e5 dager, eller kanskje bare timer igjen \u00e5 leve.", "Thingstad, lederen for gruppen, la merke til at vi s\u00e5 nedtrykte ut: \u00abDere ser s\u00e5 triste ut\u00bb, sa han. \u00abEn skulle tro det var dere som var d\u00f8dsd\u00f8mte og ikke vi.\u00bb", "Dagen da henrettelsen fant sted, m\u00f8tte Viken fengselssjef Schwenk i gangen: Han sto med hendene p\u00e5 ryggen, og st\u00f8ttet seg inn til veggen ved utgangsd\u00f8ren, stirret bare tomt frem for seg, og sanset ikke oss som gikk forbi. Han virket helt nedbrutt.", "Eriksens historier gj\u00f8r inntrykk p\u00e5 Turid Flatset\u00f8 og datteren. Turid fors\u00f8kte selv \u00e5 bes\u00f8ke broren p\u00e5 Vollan en gang, men slapp ikke inn.", "\u2013 Jeg smilte mitt mest innsmigrende smil til de tyske vaktmannskapene, men det hjalp ikke, sier hun, og sp\u00f8r Sverre om hvordan det var \u00e5 v\u00e6re barn og oppleve alt dette.", "\u2013 Det m\u00e5 ha v\u00e6rt farlig, sier hun.", "\u2013 Ingen involverte meg i noe. Jeg s\u00e5 bare, og tenkte mitt, sier Sverre Eriksen og forteller om en gang han og moren var hjemme alene p\u00e5 By\u00e5sen, og en gruppe tyske politifolk kom for \u00e5 sjekke huset. Moren slapp dem inn, men de fant ikke noe \u00e5 henge seg opp i. Etterp\u00e5 ville de unders\u00f8ke uthuset. Da d\u00f8ra ble \u00e5pnet, sperret familiens geitebukk hele inngangen. Herrene tok ikke sjansen p\u00e5 \u00e5 forstyrre bukken, og dro sin vei.", "\u2013 Da far fikk h\u00f8re om bes\u00f8ket senere p\u00e5 dagen, ble han blek. Oppe p\u00e5 uthusloftet, i b\u00f8tter med skjellsand til h\u00f8nene, var det gjemt v\u00e5pen. Noen m\u00e5 ha angitt far. Han tok mange sjanser, men ble heldigvis ikke tatt, sier Eriksen, som ogs\u00e5 har minner fra maidagene i 1945.", "Om kvelden 8. mai 1945 overtok faren ansvaret for fengslet. Fangene ble l\u00f8slatt i puljer p\u00e5 ti og ti. Utenfor ventet familie og venner, tett i tett.", "\u2013 Det var svart av folk her ute, sier han og peker ut mot Klostergata.", "Etter f\u00e5 dager ble fengslet fylt med andre fanger, b\u00e5de norske og tyske. En av dem var Obersturmbannf\u00fchrer Gerhard Flesch, \u00f8verstkommanderende for Gestapo fra Tr\u00f8ndelag og nordover.", "\u2013 Far, som b\u00e5de var sterk og myndig, tok et s\u00e6rlig ansvar for Flesch. Han ble aldri luftet uten at far var til stede. Far passet ogs\u00e5 p\u00e5 da Flesch ble f\u00f8rt til festningen etter d\u00f8dsdommen i 1948. Da slo Gestapo-sjefen seg helt vrang. Motet sviktet visst da det ble hans tur.", "Eriksen h\u00e5per at den gamle fengselstomta kan bli tatt i bruk til noe fornuftig. Selv kjenner han omr\u00e5det ut og inn, b\u00e5de fra barndommen og tida som student ved NTH da han ofte bes\u00f8kte Studentersamfundet. Fengslet er revet for lenge siden. Men minnet om begivenhetene som knytter seg til den historiske adressen b\u00f8r kanskje markeres p\u00e5 tydelig vis?"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9f9504868b3cbf836999d084ede678de03eb415348d3032f05050d04e8f31044"}, {"field": "createtime", "value": "2016-09-01T06:42:15.000Z"}, {"field": "description", "value": "Under krigen smuglet Bjarne Eriksen forbudte brev fra d\u00f8dsd\u00f8mte fanger. Ett av dem kan ha havnet hos Turid Flatset\u00f8."}, {"field": "dominantimage", "value": "http://www.adressa.no/pluss/magasin/article10071200.ece/ALTERNATES/w980-default/ukekomm18.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/78b4d71d2dde846e0076d1f0f2f0f721d78c9fa5.jpg?5926b205"}, {"field": "dominantthumbnaildimensions", "value": "300x169"}, {"field": "heading", "value": ["Fraktet forbudte brev -adressa.no", "Snille tyskere", "Pakker i suppa", "Kontaktsentral", "Nedbrutt av d\u00f8dsdom", "Faren ble angitt"]}, {"field": "id", "value": "78b4d71d2dde846e0076d1f0f2f0f721d78c9fa5"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["forbudte brev", "fengslet", "tyske", "fraktet forbudte brev", "far", "fange", "dag", "gamle fengselstomta", "tyske vaktmannskapene", "brev"]}, {"field": "kw-entity", "value": ["hjemmefrontens", "studentersamfundet og statsarkivet", "hjemmefront", "lukasbygget", "by\u00e5sen", "ukeadressa", "obersturmbannf\u00fchrer gerhard flesch", "gestapo", "klostergata", "vollan", "studentersamfundet", "thingstad", "buran", "eriksen", "eidsvolls"]}, {"field": "kw-location", "value": ["england", "selbu", "tr\u00f8ndelag", "trondheim", "m\u00fcnchen"]}, {"field": "kw-pageclass", "value": "article"}, {"field": "kw-person", "value": ["john lyng", "kaare viken", "arvid knudsen", "tertit aam", "peder morset", "henry oliver rinnan", "arne dahl", "bjarne eriksen", "sverre eriksen", "sportsklubben ravn", "anton schwenk", "turid flatset\u00f8"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article10071200.ece/ALTERNATES/w980-default/ukekomm18.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fraktet forbudte brev"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10071203.ece"}, {"field": "pageclass", "value": ["article"]}, {"field": "publishtime", "value": "2014-08-30T10:21:56.000Z"}, {"field": "recs-articleid", "value": "10071203"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-08-30T10:21:56.000Z"}, {"field": "recs-rawtitle", "value": "Fraktet forbudte brev -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Under krigen smuglet Bjarne Eriksen forbudte brev fra d\u00f8dsd\u00f8mte fanger. Ett av dem kan ha havnet hos Turid Flatset\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/78b4d71d2dde846e0076d1f0f2f0f721d78c9fa5.jpg?5926b205"}, {"field": "thumbnailfullheightdimensions", "value": "200x2407"}, {"field": "timestamp", "value": "2017-05-25T10:29:25.000Z"}, {"field": "title", "value": "Fraktet forbudte brev fra d\u00f8dsd\u00f8mte"}, {"field": "url", "value": "http://www.adressa.no/pluss/magasin/article10071203.ece"}, {"field": "urlhash", "value": "78b4d71d2dde846e0076d1f0f2f0f721d78c9fa5"}], "score": 0.71656674, "siteId": "9222270286501375973", "id": "78b4d71d2dde846e0076d1f0f2f0f721d78c9fa5"}

