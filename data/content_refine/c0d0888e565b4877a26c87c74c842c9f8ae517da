{"fields": [{"field": "modifiedtime", "type": "time", "value": "2017-05-12T12:41:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sukker", "Overvekt", "Helsedirektoratet"]}, {"field": "author", "value": "halvor ekeland"}, {"field": "body", "value": ["Saken oppdateres.", "Vi nordmenn elsker \u00e5 kose oss. N\u00e5r fristelsen st\u00e5r p\u00e5 bordet, er det vanskelig \u00e5 holde fingrene fra fatet.", "De fleste er enige i at det er greit \u00e5 skeie ut en gang iblant. Men for ofte og for mye kan bli et problem.", "\u2013 Vi m\u00e5 jo ikke glemme at det ogs\u00e5 er mye god helse i \u00e5 kose seg \u2013 utfordringen for mange er at det er for mange anledninger der man koser seg. Om man er opptatt av vekten, er det viktig \u00e5 se p\u00e5 b\u00e5de hvor ofte og hvor mye man koser seg, men man m\u00e5 jo heller ikke glemme det man spiser mellom utskeielsene, sier fagansvarlig for kosthold i Grete Roede AS, Karoline Steenbuch Lied.", "Hva som er sunt og usunt, handler i bunn og grunn om mengder. Vi deler opp parametrene i fire, her er helsedirektoratets anbefalinger for de fire gruppene. Noen matvarer inneholder for mye fett, mens andre inneholder for mye sukker. Derfor er det viktig \u00e5 ha med seg hvor mye vi faktisk er anbefalt \u00e5 f\u00e5 i oss.", "Kalorier: En vanlig norsk mann forbrenner snaut 11 MJ (2600 kalorier), mens en kvinne forbrenner rundt 9 MJ (2100 kalorier) om dagen. S\u00e5 kan man selvf\u00f8lgelig \u00f8ke denne forbrenningen ved \u00e5 trene. Spiser du mer enn du forbrenner, vil du g\u00e5 opp i vekt, noe som er knyttet til en rekke helserisikoer.", "Salt: I kostr\u00e5dene til Helsedirektoratet anbefales det at vi ikke inntar mer enn fem gram salt om dagen. Nordmenn inntar i snitt det dobbelte. De verste kildene til salt er ferdigmat og oversalting av maten.", "Sukker: Enkelte forskere mener at sukker er det aller verste vi kan f\u00e5 i oss. Uansett anbefaler helsedirektoratet at vi ikke skal f\u00e5 i oss mer enn ti prosent av energien v\u00e5r fra sukker. Det tilsvarer rundt 260 kalorier for menn, 210 kalorier for kvinner. I dag f\u00e5r vi i oss rundt 13 prosent fra sukker.", "Fett: R\u00e5dene er at man skal f\u00e5 rundt 25\u201340 prosent av energien fra fettinnhold. Mettet fett b\u00f8r ikke gi mer enn 10 prosent av energien vi f\u00e5r i oss.", "Det kan v\u00e6re enorme forskjeller p\u00e5 hva slags kebab du velger. If\u00f8lge Lied inneholder en stor kebabmiddag med lammekj\u00f8tt, pitabr\u00f8d, pommes frites og dressing inneholder rundt 1800 kcal pr. m\u00e5ltid. Det tilsvarer nesten et dagsbehov for kvinner.", "\u2013 Og denne kommer jo som oftest etter en fuktig kveld som allerede har best\u00e5tt av mange kalorier, smiler hun.", "Om du derimot velger et sunnere alternativ, kan kaloriinntaket bli et helt annet.", "En liten kebabmiddag hvor du dropper sausen og har kyllingkj\u00f8tt, grovt pitabr\u00f8d og gr\u00f8nnsaker p\u00e5, inneholder rundt 430 kcal pr. m\u00e5ltid. Med andre order det mye energi \u00e5 spare.", "F\u00e5 ting er vel bedre enn en kald forfriskning i varmen om v\u00e5ren og sommeren. Men utepilsen inneholder naturlig nok en del kalorier.", "En halv liter pils inneholder rundt 200 kcal. Tar du fem pils p\u00e5 en kveld, har du halvparten av dagens energiinntak.", "Colaen du plukker med deg fra kj\u00f8leskapet i butikken inneholder omtrent like mange kalorier. Men det verste med colaen er kanskje det enorme sukkerinnholdet: 10,6 gram rent sukker.", "\u2013 Det tilsvarer 26,5 sukkerbiter, forklarer Lied.", "Du kommer sliten hjem fra jobb og det frister ikke \u00e5 finne p\u00e5 noe \u00e5 lage til middag. Du tenker at det sikkert ikke gj\u00f8r noe med hurtigmat denne ene dagen. Nummeret til Peppes Pizza henger p\u00e5 kj\u00f8leskapet, du klinker til med en pizza med skinke og pepperoni.", "\u2013 3 pizzastykker a 150 gram er nesten 1000 kcal og 6,3 gram salt, forklarer Lied.", "Vi minner igjen om at anbefalt daglig inntak med salt er fem gram.", "En Subway, American steakhouse melt inneholder rundt 444 kcal pr. porsjon. I tillegg har den rundt 18 gram fett og 2,5 gram salt.", "OK, ikke pizza eller subway, tenker du. Hva med burger?", "En hamburger med ekstra kj\u00f8tt, br\u00f8d og dressing inneholder rundt 235 kcal pr. 100 gram. Den du bestiller inneholder kanskje rundt 200 gram. Da f\u00e5r du i deg rundt 13,2 gram fett og 1,6 gram salt.", "I tillegg kommer kanskje pommes frittesen med 200\u2013500 kcal.", "Du v\u00e5kner kanskje l\u00f8rdag morgen og har endelig tid til \u00e5 lage deg en skikkelig frokost. Bacon er kj\u00f8pt inn og du legger et par loffeskiver i br\u00f8dristeren.", "To egg stekt i sm\u00f8r gir rundt 226 kcal, fire skiver bacon gir rundt 190 kcal, to skiver loff gir rundt 150 kcal, mens en croissant uten fyll gir rundt 240 kcal.", "Frokosten gir med andre ord dr\u00f8yt 800 kcal. I tillegg inneholder den b\u00e5de litt fett i baconet og ofte sukker i loffeskivene.", "Bilen skal ha p\u00e5fyll, det frister med p\u00e5fyll for deg ogs\u00e5. Du skeier ut med en baconp\u00f8lse i br\u00f8d med rekesalat og l\u00f8k, samt en pose med tre sjokoladeboller.", "Vel, da har du omtrent f\u00e5tt i deg rundt 1500 kcal. Baconp\u00f8lsen inneholder rundt 440 kcal.", "\u2013 Denne spiser man ofte i farta. Da glemmer man kanskje \u00e5 ta den med i det daglige kaloriinntaket, mener Lied.", "Bollene inneholder rundt halvparten av dagsbehovet til en voksen kvinne.", "Det n\u00e6rmer seg 17. mai, dagen hvor utskeielsene florerer og softisene forh\u00e5pentligvis nytes i solen.", "En softis med vaniljesmak inneholder rundt 174 kcal. Det er kanskje ikke s\u00e5 ille i seg selv, men n\u00e5r den samtidig inneholder rundt 20 gram sukker, begynner det \u00e5 bli en aldri s\u00e5 liten sukkerbombe.", "Det samme kan sies om sm\u00e5godt.", "\u2013 De fleste kj\u00f8per rundt 300 gram godteri n\u00e5r de kj\u00f8per godteri, dette tilsvarer alts\u00e5 halve dagsbehovet til en voksen kvinne.", "Det er dyster lesning for alle som er glade i enkle l\u00f8sninger og en utskeielse i ny og ne. Men det finnes heldigvis noen alternativer.", "Et av de st\u00f8rste helseproblemene i Norge i dag er overvekt. Overvekt kommer som en konsekvens av at man har f\u00e5tt i seg mer energi enn man har forbrent.", "Blant annet inneholder sukker en god del tomme kalorier. Drikker du en cola hver dag i ett \u00e5r, vil det tilsvare rundt 11 kg med fett. Bytter du til cola zero, vil du ikke f\u00e5 i deg \u00e9n eneste kalori.", "Om du samtidig klarer \u00e5 bytte ut p\u00f8lsene og hvetebollene p\u00e5 bilturen med et eple, vil du spare mange kalorier. Et eple inneholder rundt 75 kalorier. Du kan med andre ord spise ti epler f\u00f8r du har f\u00e5tt i deg like mange kalorier som baconp\u00f8lsen og de tre bollene. Samtidig inneholder epler en del naturlig sukker, s\u00e5 ti epler p\u00e5 dagen er muligens heller ikke \u00e5 anbefale.", "Som et alternativ til hurtigmaten til middag, kan man for eksempel kj\u00f8pe sushi. Men ogs\u00e5 her er det fallgruver.", "\u2013 Du b\u00f8r kanskje styre unna store sushibiter med mye ris og fritert fisk med mye majones og kremost. Velg heller de magre og rene fiskebitene og begrens inntaket av ris. S\u00f8rg gjerne ogs\u00e5 for noen biter med fet fisk, som laks. Selv om laks er kaloririk, er dette en kilde til sunt fett, sier Lied."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "8cd301dc7825956e64a09df5d12ff99f5c8cd382f9aee17d803bc6ebaf4b9a9f"}, {"field": "createtime", "value": "2017-05-12T11:29:08.000Z"}, {"field": "description", "value": "En p\u00f8lse p\u00e5 bensinstasjonen eller kebab til middag en gang iblant. Du vet det ikke er det beste for deg, men hvor usunt er det egentlig?"}, {"field": "heading", "value": ["Gleder du deg til utskeielsene i helgen? S\u00e5 usunne er fristelsene -adressa.no", "Hva er usunt?", "Stor kebabmiddag eller liten kyllingkebab?", "Cola og pils", "Hurtigmaten til middag", "Frokost meg egg, bacon og en croissant", "Bilmat", "Is og godteri", "Alternativene"]}, {"field": "id", "value": "c0d0888e565b4877a26c87c74c842c9f8ae517da"}, {"field": "keyword", "value": ["Sukker", "Overvekt", "Helsedirektoratet"]}, {"field": "keywords", "value": "Sukker,Overvekt,Helsedirektoratet"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "grete roede as"}, {"field": "kw-concept", "value": ["kalori", "kcal", "gram", "dag", "gram salt", "kcal pr", "inneholder", "sukker"]}, {"field": "kw-entity", "value": ["helsedirektoratet", "american", "subway", "peppes pizza"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": "karoline steenbuch lied"}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/b97a7d9e-6d21-4a11-95b5-d35cdeb3c70d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gleder du deg til utskeielsene i helgen? S\u00e5 usunne er fristelsene"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Gleder-du-deg-til-utskeielsene-i-helgen-Sa-usunne-er-fristelsene-234700b.html"}, {"field": "pageclass", "value": ["article"]}, {"field": "publishtime", "value": "2017-05-12T12:20:14.000Z"}, {"field": "recs-articleid", "value": "234700"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-05-12T12:20:14.000Z"}, {"field": "recs-rawtitle", "value": "Gleder du deg til utskeielsene i helgen? S\u00e5 usunne er fristelsene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "En p\u00f8lse p\u00e5 bensinstasjonen eller kebab til middag en gang iblant. Du vet det ikke er det beste for deg, men hvor usunt er det egentlig?"}, {"field": "thumbnail", "value": "http://content-thumbnail.cxpublic.com/content/thumbnail200x150/c0d0888e565b4877a26c87c74c842c9f8ae517da.jpg?59686563"}, {"field": "thumbnailfullheightdimensions", "value": "200x1899"}, {"field": "timestamp", "value": "2017-07-14T06:32:03.000Z"}, {"field": "title", "value": "Gleder du deg til utskeielsene i helgen? S\u00e5 usunne er fristelsene"}, {"field": "url", "value": "http://www.adressa.no/100Sport/sprek/Gleder-du-deg-til-utskeielsene-i-helgen-Sa-usunne-er-fristelsene-234700b.html"}, {"field": "urlhash", "value": "c0d0888e565b4877a26c87c74c842c9f8ae517da"}], "score": 0.8032054, "siteId": "9222270286501375973", "id": "c0d0888e565b4877a26c87c74c842c9f8ae517da"}

