{"fields": [{"field": "modifiedtime", "type": "time", "value": "2016-10-07T19:30:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Hvem: Marie Kraage St\u00f8p,Tom Espen St\u00f8p og datteren Maren.", "Hvor: P\u00e5 Ugla, By\u00e5sen.", "Hvorfor: Paret fikk tegnet et hus som var tilpasset behovene til en storfamilie med mine, dine og v\u00e5re barn da de bygde enebolig for ti \u00e5r siden. Hjemmet har best\u00e5tt den ildpr\u00f8ven det er \u00e5 greie overgangen fra en livsfase til den neste.", "Vis fakta", "Det er ti \u00e5r siden Marie og Tom Espen bygde huset p\u00e5 Ugla. Den gang var de p\u00e5 det meste fem barn og to voksne. N\u00e5 er det bare Maren p\u00e5 tolv som bor hjemme, og bruken av huset har g\u00e5tt over i en ny fase. Familien har 300 kvadrat til r\u00e5dighet. Denne plassen har de fordelt p\u00e5 mange rom, snarere enn veldig store fellesrom. Det har gjort det lett \u00e5 tilpasse huset til et varierende antall beboere. N\u00e5r de i dag \u00abbare\u00bb er tre som bor her, sitter de ikke i en krok av et digert kj\u00f8kken eller en overdimensjonert stue. Soverommene som er blitt fraflyttet har f\u00e5tt nye funksjoner, og slik har huset blitt tilpasset en ny livsfase.", "\u2013 Vi er veldig glade i \u00e5 kose oss, sier Marie. Paret vet \u00e5 sette pris p\u00e5 hverandres selskap og p\u00e5 hverdagsluksus. Som det alts\u00e5 er blitt mer plass til n\u00e5. Treningsrom har de hatt hele tiden, men n\u00e5 har Mari ogs\u00e5 f\u00e5tt et eget yogarom. Og et garderoberom.", "\u2013 Man kunne jo bygd det om helt, men denne enkle l\u00f8sningen greier seg fint, sier Marie, og viser fram et tidligere soverom som n\u00e5 er innredet med enkle hyller og kommoder fra Ikea. Ellers er det blitt gjesterom, kontor og tv- og musikkstue av de fraflyttede soverommene. Huset p\u00e5 Ugla har vist seg \u00e5 v\u00e6re sv\u00e6rt fleksibelt.", "Marie og Tom Espen er forn\u00f8yd med hvor godt huset har holdt seg. Da tenker de b\u00e5de p\u00e5 estetikk og slitasje. Det er mange trender som rekker \u00e5 feie forbi i l\u00f8pet av et ti\u00e5r, men de er fortsatt tilfredse med valgene de tok i bygge-perioden, b\u00e5de n\u00e5r det gjelder roml\u00f8sninger, farger og materialer.", "\u2013 Huset er virkelig brukt. Jeg hadde familiebarnehage her i flere \u00e5r, med den slitasjen det medf\u00f8rer. Men b\u00e5de gulv og vegger har greid seg bra. Strukturoverflaten p\u00e5 veggene gj\u00f8r at det funker helt fint med flekkmaling, og det har jeg v\u00e6rt glad for mange ganger. Med mange unger i huset kommer det f\u00f8r eller siden flekker som ikke lar seg vaske helt bort. Avtrykket fra en ketchup-h\u00e5nd eller slikt, smiler Mari. Men da har det alts\u00e5 v\u00e6rt mulig \u00e5 finne fram et malingsspann, og f\u00e5 veggen til \u00e5 se ny ut igjen uten \u00e5 male hele. Hele f\u00f8rste etasje har flisgulv, s\u00e5 det har ogs\u00e5 st\u00e5tt for en st\u00f8yt.", "LES OGS\u00c5: Alt p\u00e5 ett brett", "Ideen om familiebarnehage kom f\u00f8rst underveis i byggingen, s\u00e5 huset ble ikke i utgangspunktet planlagt for dette. Men mange av valgene som er gunstige for en liten barnehage var uansett tatt fordi det ogs\u00e5 er gode valg for en familie med mange barn. Gulv som ikke s\u00e5 lett f\u00e5r hakk og striper, for eksempel. Eller et eget garderoberom p\u00e5 siden av yttergangen. Arkitekt Ola Woldseth ville gjerne ha vaskerom her \u2013 vegg i vegg med denne etasjens bad. Men Mari som kjente hverdagen med fem barn, sto p\u00e5 sitt. Hun skulle ha et rom der jakker, sko og bager kunne henges og settes bort \u2013 og skjules bak en d\u00f8r. N\u00e5r vi f\u00f8rst snakker om badet i gangen: Akkurat dette ene rommet er blitt pusset opp i nyere tid.", "LES OGS\u00c5: Glad arkitekten vraket alt de hadde tenkt ut", "\u2013 Det kom feil fliser den gangen vi bygde. Du vet hvordan det er i en byggeperiode, alt skulle helst ha v\u00e6rt gjort i g\u00e5r. S\u00e5 vi tok oss ikke tid til \u00e5 f\u00e5 byttet og tenkte at det ble sikkert fint med disse ogs\u00e5. Men jeg ble aldri helt forn\u00f8yd. S\u00e5 etter ni \u00e5r tok vi oss p\u00e5 tak, rev opp flisene og laget det slik vi egentlig ville ha det, forteller Marie.", "Det er superhendte folk vi har med \u00e5 gj\u00f8re. Et bra team med en snekkerutdannet mann som jobber turnus hos brannvesenet og har mye fri p\u00e5 dagtid. En dame med praktisk sans og ansvar for estetikken. S\u00e5pass godt trives de med byggeprosjekter og oppussingsarbeid, at da de hadde bygd ferdig sitt eget hus, og opplevde verdistigning p\u00e5 dette som gjorde at husl\u00e5net fikk litt slakke, gikk de hen og kj\u00f8pte en leilighet i sentrum som de pusset opp for utleie. Siden har det blitt fler. Energi, penger og fridager kan heller brukes p\u00e5 dette enn p\u00e5 stadige oppussinger hjemme, for etter ti \u00e5r har de enn\u00e5 ikke f\u00f8lt noe behov for \u00e5 endre eller oppgradere huset.", "\u2013 Vi har bygd en carport med veranda p\u00e5 taket i etterkant. Og f\u00e5tt lagt tapet p\u00e5 en fondvegg ved spisebordet. Det er i grunnen alt, forteller de.", "\u2013 Stilen v\u00e5r er vel verken spesielt in eller ut, men den er v\u00e5r. Vi synes det er fint \u00e5 ha det litt annerledes enn folk flest, sier Marie. Heldigvis er de samkj\u00f8rte i smaken. Da de skulle velge kj\u00f8kkeninnredning satt de med hver sin identiske katalog, og bladde hver for seg.", "\u2013 S\u00e5 var det s\u00e5nn: \u00abN\u00e5 har jeg funnet et, har du?", "\u00c9n-to-tre, s\u00e5 viser vi fram\u00bb. Og s\u00e5 hadde vi valgt den samme. Da var det jo enkelt \u00e5 g\u00e5 for den, selv om den ikke var moderne da og nok ikke har v\u00e6rt det siden heller.", "Tom Espen og Marie m\u00f8ttes i voksen alder. De f\u00f8ler seg utrolig heldige som har f\u00e5tt en bestekompis og ektefelle i ett, og legger stor vekt p\u00e5 \u00e5 nyte livet sammen. Om ideene deres krever litt utstyr, ja s\u00e5 gj\u00f8r de det. Som den infrar\u00f8de badstuen p\u00e5 soverommet.", "\u2013 Det er bare 200 meter bort til Lianvannet. \u00c5 l\u00f8pe dit for en dukkert og s\u00e5 komme opp og sette seg i badstua her etterp\u00e5, det er bare fantastisk deilig. Den blir varm p\u00e5 noen f\u00e5 minutter, s\u00e5 vi bruker den ofte \u2013 mye oftere enn vi ville ha brukt en ordin\u00e6r badstu, sier Marie. Boksen med badstuen monterte de p\u00e5 soverommet i l\u00f8pet av noen timer. N\u00e5 er den blitt en av mange kose-steder de har i og rundt huset sitt.", "LES OGS\u00c5: Trine bor i turfolkets rike p\u00e5 By\u00e5sen", "\u2013 Uteplassene er noe av det jeg setter aller mest pris p\u00e5, sier Tom Espen. N\u00e5 p\u00e5 h\u00f8sten blir det kanskje s\u00e6rlig den overbygde uteplassen med gassb\u00e5l p\u00e5 bordet som blir tatt i bruk. Bordet gir b\u00e5de kos og varme \u2013 to viktige ting i \u00e5rstiden som ligger foran oss."]}, {"field": "category0", "value": "pluss"}, {"field": "contenthash", "value": "5dc1609345a20c59276c3fcfa8f230e9827bb73a9c9603ecd2e3a7d62b5738d7"}, {"field": "createtime", "value": "2016-10-07T18:35:09.000Z"}, {"field": "description", "value": "Som en stor familie med mine, dine og v\u00e5re barn hadde de behov for et stort og fleksibelt hus. Det har de glede av ogs\u00e5 n\u00e5 som barna flytter hjemmefra."}, {"field": "dominantimage", "value": "http://www.adressa.no/incoming/article13606082.ece/cy7cqs/ALTERNATES/w980-default/Marie%20St+%C2%A9p%201.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/de7b7e7bad238a5833276777c39db2d639edb38f.jpg?598627f7"}, {"field": "dominantthumbnaildimensions", "value": "300x169"}, {"field": "heading", "value": ["Ti rom og kj\u00f8kken -adressa.no", "Holder seg godt", "Soveromsbadstu og verandab\u00e5l"]}, {"field": "id", "value": "de7b7e7bad238a5833276777c39db2d639edb38f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["barna flyttet", "barn", "hus"]}, {"field": "kw-entity", "value": ["ugla", "by\u00e5sen", "tom espen og marie", "lianvannet", "maren", "trine", "marie og tom espen"]}, {"field": "kw-pageclass", "value": "article"}, {"field": "kw-person", "value": ["tom espen", "marie kraage st\u00f8p", "ola woldseth"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article13606082.ece/cy7cqs/ALTERNATES/w980-default/Marie%20St+%C2%A9p%201.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti rom og kj\u00f8kken"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/10/07/Ti-rom-og-kj%C3%B8kken-13606105.ece"}, {"field": "pageclass", "value": ["article"]}, {"field": "publishtime", "value": "2016-10-07T19:30:11.000Z"}, {"field": "recs-articleid", "value": "13606105"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-10-07T19:30:11.000Z"}, {"field": "recs-rawtitle", "value": "Ti rom og kj\u00f8kken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Som en stor familie med mine, dine og v\u00e5re barn hadde de behov for et stort og fleksibelt hus. Det har de glede av ogs\u00e5 n\u00e5 som barna flytter hjemmefra."}, {"field": "thumbnail", "value": "http://content-thumbnail.cxpublic.com/content/thumbnail200x150/de7b7e7bad238a5833276777c39db2d639edb38f.jpg?598627f7"}, {"field": "thumbnailfullheightdimensions", "value": "200x2015"}, {"field": "timestamp", "value": "2017-08-05T20:17:59.000Z"}, {"field": "title", "value": "Dette gjorde Marie og Tom Espen med sine ti rom da barna flyttet ut"}, {"field": "url", "value": "http://www.adressa.no/pluss/2016/10/07/Ti-rom-og-kj%c3%b8kken-13606105.ece"}, {"field": "urlhash", "value": "de7b7e7bad238a5833276777c39db2d639edb38f"}], "score": 0.7806252, "siteId": "9222270286501375973", "id": "de7b7e7bad238a5833276777c39db2d639edb38f"}

