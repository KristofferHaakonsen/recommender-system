{"fields": [{"field": "modifiedtime", "type": "time", "value": "2012-04-23T10:53:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "G\u00e5r det an \u00e5 v\u00e6re par uten \u00e5 bo sammen? Ja, fastsl\u00e5r professor Irene Levin ved H\u00f8gskolen i Oslo og professor Jan Trost ved Uppsala Universitet. Stadig flere velger denne samlivsformen. Selv er de to professorene s\u00e6rbo i hvert sitt land,og levende eksempler p\u00e5 fenomenet de beskriver i sin nye bok, \u00abS\u00e6rbo\u00bb.", "- B\u00e5de yngre og eldre velger \u00e5 v\u00e6re s\u00e6rbo. De finnes i alle lag av samfunnet. Men par som har sm\u00e5 barn sammen, velger sjelden \u00e5 leve i hvert sitt hjem, forteller forskerparet, som har intervjuet en rekke par som har valgt s\u00e6rbo-formen av ulike \u00e5rsaker. Boken kaster nytt lys over hvorfor stadig flere velger \u00e5 bo hver for seg.", "\u00c5tte prosent av nordmenn som lever i et parforhold er hverken gift eller samboende. 60-70 000 personer, rundt 35 000 par, bor i s\u00e6rboforhold her i landet, viser sp\u00f8rreunders\u00f8kelser. I Sverige steg andelen s\u00e6rboende fra seks prosent i 1993 til 13 prosent i 1998, en fordobling p\u00e5 fem \u00e5r.", "- I dag har vi 14 prosent s\u00e6rboende i Sverige, n\u00e6rmere150 000 par, sier Jan Trost, som har st\u00e5tt for de svenske unders\u00f8kelsene.", "- Det er ingen grunn til at ikke den samme utviklingen vil finne sted i Norge, som har en tendens til \u00e5 f\u00f8lge etter Sverige n\u00e5r det gjelder samlivsformer.", "Enige om \u00e5 v\u00e6re par", "S\u00e6rbo er mye mer enn \u00abfast f\u00f8lge\u00bb. For \u00e5 v\u00e6re \u00abekte s\u00e6rbo,\u00bb m\u00e5 begge v\u00e6re enige om at de er et par - og de m\u00e5 oppfattes av andre som et par, selv om de har hvert sitt hjem. S\u00e6rboerskap kan v\u00e6re midlertidig. Men for mange er det en permanent m\u00e5te \u00e5 leve sammen p\u00e5. Enten fordi man vil \u00f8nsker \u00e5 ha det slik, eller fordi mange praktiske hensyn gj\u00f8r at det blir vanskelig \u00e5 bo under samme tak.", "- Hadde vi ikke hatt samboerskap som en akseptert samlivsform, ville vi heller ikke hatt s\u00e6rboerskap, p\u00e5peker forskerne.", "Tidligere var de uformelle reglene for samliv knyttet ul\u00f8selig sammen i fire deler: bryllup, flytte sammen, ha sex og f\u00e5 barn. Slik er det ikke i dag. Folk flytter ofte sammen mange \u00e5r f\u00f8r de gifter seg. Og for de fleste er ikke gifterm\u00e5l og sex knyttet sammen. Det er heller ikke sett p\u00e5 som n\u00f8dvendig \u00e5 v\u00e6re gift f\u00f8r man f\u00e5r barn.", "- Denne frikoblingen mellom bryllup, samflytting, sex og barn gj\u00f8r at det ogs\u00e5 er akseptert \u00e5 v\u00e6re par uten ekteskap og uten felles bolig. Pardannelser i dag baserer seg p\u00e5 f\u00f8lelser, ikke formaliteter, understreker de to. H\u00f8y skilsmissefrekvens gj\u00f8r ogs\u00e5 at flere velger s\u00e6rbo-formen. Mange tar hensyn til \u00abdine barn\u00bb og \u00abmine barn\u00bb som ikke \u00f8nsker \u00e5 flytte p\u00e5 seg. Og mange fraskilte er redd for \u00e5 mislykkes n\u00e5r man g\u00e5r inn i et nytt forhold.", "- Er s\u00e6rbo-par egoister som ikke klarer \u00e5 tilpasse seg \u00e5 leve med et annet menneske i hverdagen?", "- Det er ikke v\u00e5rt inntrykk. Snarere tvert i mot. Mange vil gjerne bo sammen. Men nettopp fordi de ikke setter sine egne behov i h\u00f8ysetet, men prioriterer omsorg for gamle foreldre og barn, blir det vanskelig \u00e5 flytte sammen med ny partner, sier Irene Levin. -Vi har ogs\u00e5 eksempler p\u00e5 yngre folk som velger s\u00e6rboskap for \u00e5 beholde sin selvstendighet, og som mener det er en sikkerhetsventil for forholdet \u00e5 beholde sitt eget sted \u00e5 bo."]}, {"field": "category0", "value": "nyheter"}, {"field": "contenthash", "value": "58bd7f0492fb439fb1ca0b9706fbea1923b0e43df1d80dd5f6e7749eca67b0c4"}, {"field": "createtime", "value": "2016-07-24T19:21:05.000Z"}, {"field": "description", "value": "Ett par - men to hjem. Stadig flere er blitt s\u00e6rbo. Og forskerne regner med en fordobling av antallet par som velger denne samlivsformen i Norge de n\u00e6rmeste \u00e5rene. I dag lever 35 000 norske par hver for seg."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cf0b34d098b5de141ccab5b8d4bc4948f8b57421.jpg?5996235c"}, {"field": "dominantthumbnaildimensions", "value": "256x256"}, {"field": "heading", "value": "Stadig flere par blir s\u00e6rbo -adressa.no"}, {"field": "id", "value": "cf0b34d098b5de141ccab5b8d4bc4948f8b57421"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "society"}, {"field": "kw-concept", "value": ["par", "s\u00e6rbo"]}, {"field": "kw-entity", "value": ["s\u00e6rbo", "h\u00f8gskolen", "uppsala universitet"]}, {"field": "kw-location", "value": ["norge", "sverige", "oslo"]}, {"field": "kw-pageclass", "value": "article"}, {"field": "kw-person", "value": ["irene levin", "jan trost"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stadig flere par blir s\u00e6rbo"}, {"field": "og-type", "value": "article"}, {"field": "og-url", "value": "http://www.adressa.no/nyheter/article42982.ece"}, {"field": "pageclass", "value": ["article"]}, {"field": "publishtime", "value": "2003-10-26T21:52:32.000Z"}, {"field": "recs-articleid", "value": "2537264"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-10-26T21:52:32.000Z"}, {"field": "recs-rawtitle", "value": "Stadig flere par blir s\u00e6rbo -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Ett par - men to hjem. Stadig flere er blitt s\u00e6rbo. Og forskerne regner med en fordobling av antallet par som velger denne samlivsformen i Norge de n\u00e6rmeste \u00e5rene. I dag lever 35 000 norske par hver for seg."}, {"field": "thumbnail", "value": "http://content-thumbnail.cxpublic.com/content/thumbnail200x150/cf0b34d098b5de141ccab5b8d4bc4948f8b57421.jpg?5996235c"}, {"field": "thumbnailfullheightdimensions", "value": "200x747"}, {"field": "timestamp", "value": "2017-08-17T23:14:36.000Z"}, {"field": "title", "value": "Stadig flere par blir s\u00e6rbo"}, {"field": "url", "value": "http://www.adressa.no/nyheter/article42982.ece"}, {"field": "urlhash", "value": "cf0b34d098b5de141ccab5b8d4bc4948f8b57421"}], "score": 1.3555964, "siteId": "9222270286501375973", "id": "cf0b34d098b5de141ccab5b8d4bc4948f8b57421"}

