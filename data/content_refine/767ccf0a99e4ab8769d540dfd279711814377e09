{"fields": [{"field": "modifiedtime", "type": "time", "value": "2012-06-01T14:16:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristoffer furberg"}, {"field": "body", "value": ["Saken oppdateres.", "L\u00f8rdag kunne du lese om Oda Karoline Vimo (21) som er p\u00e5 boligjakt i Trondheim.", "Hun trodde hun hadde gullfuglen i sikte da hun oppdaget en leilighet p\u00e5 Solsiden til kun 4100 kroner i m\u00e5neden. Den var p\u00e5 85 kvadratmeter og var fullt m\u00f8blert.", "Tilbudet var imidlertid for godt til \u00e5 v\u00e6re sant, og personen bak annonsen viste seg \u00e5 v\u00e6re en svindler.", "LES SAKEN HER: Studenter p\u00e5 boligjakt fors\u00f8kt svindlet", "N\u00e5 som studiestart n\u00e6rmer seg er det ogs\u00e5 sv\u00e6rt mange unge p\u00e5 boligjakt som er uerfarne i boligmarkedet.", "Dette vet svindlerne \u00e5 sko seg p\u00e5. Etter saken om Oda Karoline Vimo som ble fors\u00f8kt svindlet har adressa.no v\u00e6rt i kontakt med en rekke studenter og andre p\u00e5 boligjakt som er blitt fors\u00f8kt svindlet. Flere av dem tilsynelatende av samme svindler som g\u00e5r under navnet \u00abPaola Caroline Andersson\u00bb.", "Om dette navnet er svindlerens virkelig navn er heller tvilsomt. Det er ogs\u00e5 blitt brukt andre navn i lignende svindelannonser.", "Den engelsktalende kvinnen hevder hun har arvet leilighetene hun leier. Ettersom hun ikke kunne f\u00e5 \u00aben rettferdig pris\u00bb grunnet finanskrisen har hun n\u00e5 bestemt seg for \u00e5 leie ut i stedet.", "I og med at hun ikke bor i Norge m\u00e5 dette g\u00e5 gjennom et agentbyr\u00e5 ved navn Royal Abroad Immo-Rentals Agency.", "Fellesnevner for annonsene svindleren har lagt ut er at prisene er sv\u00e6rt hyggelige. Det er f\u00f8rst i mailkorrespondanse hun forteller om \u00e5rsaken til utleien.", "F\u00e5r du alts\u00e5 mail som samsvarer med beskrivelsene ovenfor b\u00f8r du ta kontakt med annonsesiden for \u00e5 f\u00e5 sjekket opp og eventuelt f\u00e5 fjernet annonsen.", "P\u00e5 den m\u00e5ten kan du redde andre fra \u00e5 bli svindlet.", "Fortsetter du mailkorrespondansen f\u00f8lger \u00abPaola\u00bb opp med \u00e5 be om et bilde av deg slik at dere kan bli \u00ablitt bedre kjent\u00bb.", "Videre ber hun ogs\u00e5 om din fulle og hele adresse, navn og alder. Hun vil ogs\u00e5 vite hvor mange m\u00e5neder du har mulighet til \u00e5 betale i forskudd. Til slutt ber hun om kredittkortnummeret.", "Daglig leder i hybel.no, Christian Hammer Rasmussen, sier til adressa.no at de fra tid og annen opplever at svindlere fors\u00f8ker \u00e5 utnytte seg av brukerne deres.", "Han advarer mot \u00e5 sende forskuddsleie, gi bort kredittkortnummer eller depositum uten at:", "En ordentlig husleieavtale er underskrevet", "Du har inspisert leiligheten (kan du ikke inspisere leiligheten selv, kontakt venner og kjente eller lokal bolighjelp tilknyttet universitetet i byen du bor i).", "- Du m\u00e5 ha is i magen. Den f\u00f8rste leiligheten du skal leie trenger ikke \u00e5 v\u00e6re din siste, advarer Rasmussen.", "Hybel.no har n\u00e5 ogs\u00e5 lagt ut en advarsel p\u00e5 sine nettsider:", "Det har den siste tiden v\u00e6rt en del svindelfors\u00f8k p\u00e5 hybel.no. Dette gjelder falske annonser hvor utleier svarer p\u00e5 gebrokkent engelsk.", "Det advares videre mot \u00e5 sende penger til utlandet, ta i mot sjekker, og \u00e5 bite p\u00e5 tilbud som ser ut til \u00e5 v\u00e6re for gode til \u00e5 v\u00e6re sanne.", "Det er ikke bare i Trondheim uteleiersvindleren \u00abPaola\u00bb og andre fors\u00f8ker seg. If\u00f8lge Haugesunds Avis har ogs\u00e5 folk p\u00e5 boligjakt i Bergen blitt fors\u00f8kt svindlet og if\u00f8lge dagbladet.no ogs\u00e5 i hovedstaden.", "Etter det adressa.no kjenner til opererer svindlerne p\u00e5 sidene hybel.no, utleie.no og ibolig.no.", "Daglig leder i Leieboerforeningen, Lars Aasen, mener at svindel p\u00e5 boligmarkedet ikke er et utbredt problem, men noe som kommer i b\u00f8lger et par ganger i \u00e5ret. Han \u00e5pner imidlertid for at svindelformen ved \u00e5 kreve forskuddsleie for en ikke-eksisterende leilighet kan v\u00e6re en trend.", "I likhet med Rasmussen advarer han mot \u00e5 betale p\u00e5 forskudd uten \u00e5 ha en kontrakt man f\u00f8ler seg helt sikker p\u00e5. Han peker p\u00e5 at det er ulovlig \u00e5 kreve mer \u00e9n m\u00e5neds forskuddsleie.", "- Man b\u00f8r passe spesielt p\u00e5 hvis betalingen skal g\u00e5 gjennom utenlandske selskap. Man b\u00f8r ikke betale forskuddsleie f\u00f8r man n\u00e6rmest har f\u00e5tt n\u00f8klene og har flyttet inn, sier han til adressa.no.", "Aasen sier videre at en vanligere svindelmetode er utleiere som vil ha depositumet rett i h\u00e5nda framfor p\u00e5 en depositumskonto.", "- Dette er \u00e5 regne som svindel og er ulovlig. Det er faktisk en i fra Tr\u00f8ndelag som er d\u00f8mt for dette. Han fikk betinget fengselsstraff, sier Aasen.", "Har du blitt svindlet eller fors\u00f8kt svindlet? Ta kontakt med adressa.no p\u00e5 webred@adresseavisen.no ."]}, {"field": "category0", "value": "student"}, {"field": "contenthash", "value": "1fe8e4281783ff24e31f3a45a851c1955d6567bec60fd38cc8e3571979388606"}, {"field": "createtime", "value": "2017-04-30T08:44:01.000Z"}, {"field": "description", "value": "Slik sikrer du deg mot sleipe svindlere i boligjakten."}, {"field": "dominantimage", "value": "http://www.adressa.no/incoming/article1320246.ece5/ALTERNATES/w980-default/svindelpaola"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/767ccf0a99e4ab8769d540dfd279711814377e09.jpg?597a3329"}, {"field": "dominantthumbnaildimensions", "value": "300x169"}, {"field": "heading", "value": ["Svindlere utnytter desperate studenter -adressa.no", "Mange fors\u00f8kt svindlet", "Pass deg for \u00abPaola\u00bb", "Varsle om svindelfors\u00f8k", "Advarer", "- Kan v\u00e6re en trend"]}, {"field": "id", "value": "767ccf0a99e4ab8769d540dfd279711814377e09"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "education"}, {"field": "kw-concept", "value": ["svindel", "utnytter desperate studenter", "fors\u00f8kt", "svindlere", "svindlere utnytter desperate", "adressa", "fors\u00f8kt svindlet"]}, {"field": "kw-entity", "value": ["haugesunds avis", "solsiden", "leieboerforeningen", "royal abroad immo-rentals agency"]}, {"field": "kw-location", "value": ["tr\u00f8ndelag", "trondheim", "norge", "bergen"]}, {"field": "kw-pageclass", "value": "article"}, {"field": "kw-person", "value": ["christian hammer rasmussen", "paola caroline andersson", "oda karoline vimo", "lars aasen"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article1320246.ece5/ALTERNATES/w980-default/svindelpaola"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Svindlere utnytter desperate studenter"}, {"field": "og-type", "value": "article"}, {"field": "og-url", "value": "http://www.adressa.no/student/article1358489.ece"}, {"field": "pageclass", "value": ["article"]}, {"field": "publishtime", "value": "2009-07-29T14:28:45.000Z"}, {"field": "recs-articleid", "value": "1344547"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2009-07-29T14:28:45.000Z"}, {"field": "recs-rawtitle", "value": "Svindlere utnytter desperate studenter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "Slik sikrer du deg mot sleipe svindlere i boligjakten."}, {"field": "thumbnail", "value": "http://content-thumbnail.cxpublic.com/content/thumbnail200x150/767ccf0a99e4ab8769d540dfd279711814377e09.jpg?597a3329"}, {"field": "thumbnailfullheightdimensions", "value": "200x1784"}, {"field": "timestamp", "value": "2017-07-27T18:38:33.000Z"}, {"field": "title", "value": "Svindlere utnytter desperate studenter"}, {"field": "url", "value": "http://www.adressa.no/student/article1358489.ece"}, {"field": "urlhash", "value": "767ccf0a99e4ab8769d540dfd279711814377e09"}], "score": 0.99896914, "siteId": "9222270286501375973", "id": "767ccf0a99e4ab8769d540dfd279711814377e09"}

