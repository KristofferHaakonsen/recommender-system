{"fields": [{"field": "modifiedtime", "type": "time", "value": "2012-04-17T01:54:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Historien om \u00c5ge Aleksandersen er historien om norsk rocks utvikling de siste 40 \u00e5rene. Rockens situasjon i Norge var helt annerledes da Prudence utga sin f\u00f8rste single i 1970 enn den er n\u00e5r \u00c5ge i dag blir gjenstand for en voldsom feiring. Statue i Namsos og 32-siders bilag i Tr\u00f8nder-Avisa er selvf\u00f8lgelig i meste laget \u2013 men jubilanten representerer en kulturhistorisk utvikling som har preget Norge de siste ti\u00e5rene.", "Talent, kreativitet og en sjelden evne til \u00e5 skrive sanger som treffer en streng hos et flertall av folket er viktige \u00e5rsaker til at \u00c5ge Aleksandersen har f\u00e5tt den posisjonen han har i dag. Det mest bemerkelsesverdige er likevel at han aldri ville ha lyktes hvis han ikke hadde tatt et skjebnesvangert valg en maidag i 1969. Da sitter han, en tynn, langh\u00e5ret 20-\u00e5ring, bak Uranienborg kirke i Oslo. Han har tatt utdannelse i Televerket og har plikter \u00e5 oppfylle hos sin arbeidsgiver. Men han er desperat. Han vil noe helt annet. Derfor tar han en stein og sl\u00e5r seg s\u00e5 kraftig over fingrene at han blir sykmeldt. Han slipper unna pliktene og haiker nedover Europa med gitaren over skulderen.", "\u00abTatern og musikeren i m\u00e6/hadd valgt \u00e5 kalles fortapt\u00bb, synger han om denne episoden p\u00e5 sitt siste album. Foreldregenerasjonen ford\u00f8mte selvf\u00f8lgelig det han gjorde, men det ga \u00c5ge blaffen i, for \u00abd\u00e6mmers liv var et fengsel\u00bb. Det var hippietid og ungdomsoppr\u00f8r, og rock var en protest mot materialisme og konvensjoner. \u00c5ge lot h\u00e5ret gro, og da han kom hjem til Namsos utp\u00e5 h\u00f8sten, ble han medlem i Prudence, der noen andre av sm\u00e5byens outsidere var samlet.", "Selv m\u00f8tte jeg \u00c5ge Aleksandersen noen \u00e5r senere. Jeg var i begynnelsen av ten\u00e5rene og benket meg i gymbygget p\u00e5 R\u00f8ros. P\u00e5 scenen sto Prudence, en rufsete gjeng med flagrende kl\u00e6r. Bassen smalt i ribbeveggene og i magen. Sangene het \u00abLost In The Forest\u00bb, \u00abMild Grey Fog\u00bb og \u00abDrunk And Happy\u00bb. Prudence hadde en merkelig tiltrekningskraft. Det var nesten noe farlig, men samtidig forlokkende over dem. Det jeg h\u00f8rte, ga meg lyst til \u00e5 gj\u00f8re noe helt annet enn det som var forventet av en ung mann p\u00e5 70-tallet.", "Senere har jeg m\u00f8tt \u00c5ge Aleksandersen en rekke ganger som journalist, og jeg la merke til hvordan han gradvis kom seg inn i varmen. Jeg vet ikke om det var han som tilpasset seg, eller om det var omgivelsene som omfavnet oppr\u00f8ret. Antakelig var det en kombinasjon av begge deler. Rocken ble mer stueren og en del av den aksepterte underholdningsindustrien. I dag er det g\u00e5tt s\u00e5 langt at foreldrene prakker el-gitarer p\u00e5 ungene sine. Barack Obama h\u00f8rer p\u00e5 hip hop.", "\u00c5ge deltok i Melodi Grand Prix og stilte opp som programleder for Spellemannprisen. Med \u00abLys og varme\u00bb sang han seg inn i alle nordmenns hjerter og satte Norges-rekord i platesalg. Samtidig ble han mer og mer av en grubler. Han dro til Auschwitz og laget \u00abEldorado\u00bb da han kom hjem. Litteraturprofessor Georg Johannesen mente artisten var like interessant som apekatten Julius. Dalende platesalg og langvarig, karrieremessig stillstand utover 90-tallet fikk mange til \u00e5 tro at \u00c5ge Aleksandersen aldri ville komme tilbake.", "I juni 2003 st\u00e5r han likevel p\u00e5 scenen i Kongressalen p\u00e5 hotell Royal Garden. Han har med seg Sambandet, som han ikke hadde spilt sammen med siden slutten av 80-tallet, og i den fullpakkete salen st\u00e5r 60-\u00e5ringer, 40-\u00e5ringer og 20-\u00e5ringer tett i tett. Ingen regner med \u00e5 f\u00e5 oppleve banebrytende rock, men alle h\u00e5per p\u00e5 en god festkveld. Det blir det. F\u00f8rst og fremst er det god underholdning \u2013 men det \u00c5ge gj\u00f8r p\u00e5 scenen inneholder ogs\u00e5 spor av oppr\u00f8ret som preget ham 30 \u00e5r tidligere.", "Ingen p\u00e5 Royal Garden visste at kvelden ble starten p\u00e5 enda en fascinerende fase i historien om \u00c5ge Aleksandersen. Etter ungdommelig oppr\u00f8r, enorm suksess og p\u00e5f\u00f8lgende famling, har vi siden 2003 m\u00f8tt en moden artist med et bredt repertoar fra Dan Andersson til fandenivoldsk rock and roll. Det er s\u00e5 innlysende at han er en av Norges aller st\u00f8rste artister gjennom tidene at det nesten ikke er noen vits i \u00e5 nevne det. \u00c5 si at han er v\u00e5r tids Alf Pr\u00f8ysen, er ogs\u00e5 en klisj\u00e9. Og merkelig nok passer det helt fint at den gamle oppr\u00f8reren er den f\u00f8rste rock\u00bferen som er blitt ridder av f\u00f8rste klasse av St. Olavs orden.", "Det er mange \u00e5rsaker til at 60-\u00e5ringen fortjent blir feiret som folkehelt. Den aller viktigste tror jeg vi finner bak Uranienborg kirke 20. mai 1969."]}, {"field": "category0", "value": "meninger"}, {"field": "contenthash", "value": "b1c00740eea47663740fa48c26917248c5ca5cff0858ab2d5be4d5f4d135eed6"}, {"field": "createtime", "value": "2017-01-23T21:10:59.000Z"}, {"field": "description", "value": "\u00c5ge Aleksandersen sl\u00e5r an b\u00e5de p\u00e5 18-\u00e5ringenes vorspiel og i bestemors begravelse. Det har ikke alltid v\u00e6rt slik."}, {"field": "dominantimage", "value": "http://www.adressa.no/incoming/article1303926.ece5/ALTERNATES/w980-default/aleksandersen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/62b10718ad7b6bcab92b1915a84eca26c3958aeb.jpg?59941f7a"}, {"field": "dominantthumbnaildimensions", "value": "300x169"}, {"field": "heading", "value": "Fra outsider til folkehelt -adressa.no"}, {"field": "id", "value": "62b10718ad7b6bcab92b1915a84eca26c3958aeb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["rock", "oppr\u00f8r"]}, {"field": "kw-entity", "value": ["st. olavs", "julius", "lys", "uranienborg", "drunk and happy", "lost in the forest", "royal garden", "tr\u00f8nder-avisa", "spellemannprisen", "auschwitz", "televerket", "mild grey fog", "melodi grand prix", "prudence", "sambandet", "kongressalen"]}, {"field": "kw-location", "value": ["r\u00f8ros", "eldorado", "europa", "namsos", "oslo", "norge"]}, {"field": "kw-pageclass", "value": "article"}, {"field": "kw-person", "value": ["dan andersson", "alf pr\u00f8ysen", "georg johannesen", "\u00e5ge aleksandersen", "barack obama"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1303926.ece5/ALTERNATES/w980-default/aleksandersen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra outsider til folkehelt"}, {"field": "og-type", "value": "article"}, {"field": "og-url", "value": "http://www.adressa.no/meninger/article1298187.ece"}, {"field": "pageclass", "value": ["article"]}, {"field": "publishtime", "value": "2009-03-23T07:52:33.000Z"}, {"field": "recs-articleid", "value": "1416114"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-23T07:52:33.000Z"}, {"field": "recs-rawtitle", "value": "Fra outsider til folkehelt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5ge Aleksandersen sl\u00e5r an b\u00e5de p\u00e5 18-\u00e5ringenes vorspiel og i bestemors begravelse. Det har ikke alltid v\u00e6rt slik."}, {"field": "thumbnail", "value": "http://content-thumbnail.cxpublic.com/content/thumbnail200x150/62b10718ad7b6bcab92b1915a84eca26c3958aeb.jpg?59941f7a"}, {"field": "thumbnailfullheightdimensions", "value": "200x1369"}, {"field": "timestamp", "value": "2017-08-16T10:33:30.000Z"}, {"field": "title", "value": "Fra outsider til folkehelt"}, {"field": "url", "value": "http://www.adressa.no/meninger/article1298187.ece"}, {"field": "urlhash", "value": "62b10718ad7b6bcab92b1915a84eca26c3958aeb"}], "score": 0.7545122, "siteId": "9222270286501375973", "id": "62b10718ad7b6bcab92b1915a84eca26c3958aeb"}

