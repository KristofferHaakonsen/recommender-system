{"fields": [{"field": "modifiedtime", "type": "time", "value": "2013-11-07T05:54:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Det m\u00e5 v\u00e6re lov \u00e5 v\u00e6re fan \u2013 selv p\u00e5 en onsdag, tenkte jeg gjennom store deler av Lissie-konserten p\u00e5 Byscenen onsdag kveld.", "For det var et uventet sjenert publikum som m\u00f8tte den hardtarbeidende Illinois-artisten. Uventet ettersom hun har solgt s\u00e5pass mye og har pleid det norske markedet s\u00e5pass godt og jevnlig siden hun slo gjennom i 2010, til \u00e5 v\u00e6re s\u00e5 tidlig utsolgt var publikum overraskende avventende. H\u00f8ylydt jubel mellom l\u00e5tene til tross \u2013 underveis var det f\u00e5 hender i v\u00e6re, lite allsang \u00e5 h\u00f8re og f\u00e5 vibrasjoner i gulvplankene. Hvor var kj\u00e6rligheten til og entusiasmen for Lissie som hadde f\u00e5tt folk til \u00e5 betale nesten 400 kroner billetten?", "Lissies sjarmerende \u00abnormalitet\u00bb og usminkede nabojenteutstr\u00e5ling innbyr riktignok ikke til heltedyrkelse, kanskje b\u00e6rer m\u00f8tet s\u00e5nn sett preg av noe litt for hjemmekoselig og hverdagslig til at vi helt lar oss rive med. Man g\u00e5r ikke av skaftet over \u00e5 m\u00f8te gamle kjenninger, m\u00e5 vite, og n\u00e5r Lissie entrer scenen i sin karakteristiske hvite singlet og sl\u00e5r an \"Bully\" som f\u00f8rste l\u00e5t, er det lett \u00e5 ta henne for gitt.", "Det st\u00e5r imidlertid ikke p\u00e5 innsatsen , Lissie b\u00e6rer ikke mye preg av at hun m\u00e5tte avlyse to konserter for en uke siden p\u00e5 grunn av utmattelse. Hun kj\u00f8rer p\u00e5 fra start, andre l\u00e5t \u00abRecord Collector\u00bb f\u00e5r en forrykende avslutning, men hun strever med \u00e5 f\u00e5 liv i publikum \u2013 det gnistrer til p\u00e5 hiten \u00abWhen I'm Alone\u00bb som femte l\u00e5t, uten at det tar skikkelig fyr. Litt rutinepreg har nok sneket seg inn hos band og hovedperson ogs\u00e5, settlista har for eksempel v\u00e6rt s\u00e5 \u00e5 si identisk p\u00e5 hele turneen s\u00e5 langt. Nesten halve konserten g\u00e5r f\u00f8r hun snakker med publikum ut over de vanlige selvf\u00f8lgelighetene, og med enkelte unntak (som \u00abLove in the City\u00bb) makter hun ikke \u00e5 f\u00e5 sangene til \u00e5 skinne sterkere live enn p\u00e5 plate.", "Settet best\u00e5r av temmelig n\u00f8yaktig halvt om halvt fra de to platene. Stilt side ved side framst\u00e5r de nye l\u00e5tene som mer rensk\u00e5rne, med klarere definerte grunnstemninger \u2013 mens sangene fra debuten l\u00e5ter mer uskolerte og ustrukturerte, men samtidig mer finurlige \u2013 og kanskje ogs\u00e5 originale. Lissie henter r\u00e5materialet sitt fra to verdener som ikke h\u00f8rer naturlig sammen, men som glir noks\u00e5 s\u00f8ml\u00f8st over i hverandre i Lissies univers. P\u00e5 plate virker de omtrent like godt, men live er de r\u00f8ffe og landlige americana-l\u00e5tene adskillig mer effektive enn de mer stiliserte, Fleetwood Mac-aktige pop\u00f8velsene (selv om sisteplatas \u00abFurther Away (Romance Police)\u00bb var en av kveldens best mottatte). Litt fordi lydmannen \u00e5penbart glemte \u00e5 sl\u00e5 p\u00e5 mikrofonene bandet hennes pr\u00f8vde \u00e5 popkore i, men mest fordi vi p\u00e5 de r\u00e5este l\u00e5tene virkelig f\u00e5r se hva som bor i henne som vokalist \u2013 her har hun full kontroll over et stort f\u00f8lelsesmessig og musikalsk register.", "Primale, appalachiske \u00abLittle Lovin'\u00bb blir et h\u00f8ydepunkt og et definitivt vendepunkt rundt halvveis i settet, nye \"Shameless\" f\u00f8lger i samme gate. B\u00e5de Lissie og bandet har v\u00e5knet, Eric Sullivan rivar av seg noen saftige soloer, en iherdig salgspitch for t-skjorter er like deler sjarmerende og pinlig \u2013 f\u00f8r \u00abIn Sleep\u00bb avslutter det ordin\u00e6re settet r\u00f8ft og p\u00e5 kraftig stigende rus.", "Etter en bare passe bra fest , blir nachspielet av det slaget man husker. Fra en uts\u00f8kt versjon av hennes nydelige country/s\u00f8rstatssoul-l\u00e5t \u00abOh Mississippi\u00bb, annonserer hun en premiere \u2013 i stedet for den vante Kid Cudi-coveren \u00abPursuit of Happiness\u00bb spiller de for f\u00f8rste gang offentlig en versjon av hiten \u00abHold On We're Going Home\u00bb av den ubestridte soulprinsen i 2013, Drake. En skikkelig fin versjon er det ogs\u00e5.", "Slik signaliserer hun ikk e bare at hun evner \u00e5 trekke linjer mellom det rotfestede og det moderne. Det er slike ting hun har i ermet, slike ting som gj\u00f8r at man fortsatt ikke helt vet hvor man har Lissie.", "Som gj\u00f8r at en konsert som innimellom bar preg av rutine, ender opp med \u00e5 f\u00f8les som en slags begivenhet og fest likevel - og som noe mer enn helt vanlig onsdag i Trondheim."]}, {"field": "category0", "value": "kultur"}, {"field": "contenthash", "value": "e5527b0bc139083cd8174ff5c50bfce7caf9b8625dbcbbfdf1b441394fdca325"}, {"field": "createtime", "value": "2017-02-12T00:57:01.000Z"}, {"field": "description", "value": "Lenge rutinepreget foran sjenert publikum \u2013 men Lissie klarte etter hvert \u00e5 l\u00f8fte oss ut av hverdagen."}, {"field": "dominantimage", "value": "http://www.adressa.no/incoming/article8579259.ece/ALTERNATES/w980-default/lissie6_mv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb18b5baeae87e184a7419908ad296f561a10461.jpg?597a5852"}, {"field": "dominantthumbnaildimensions", "value": "300x169"}, {"field": "heading", "value": "Lille l\u00f8rdag til slutt -adressa.no"}, {"field": "id", "value": "fb18b5baeae87e184a7419908ad296f561a10461"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["preg", "sjenert publikum", "l\u00e5t", "publikum"]}, {"field": "kw-entity", "value": ["record collector", "pursuit of happiness", "further away", "oh mississippi", "romance police", "little lovin", "lissie", "alone", "kid cudi", "love in the city", "hold on we", "in sleep", "when i", "drake", "byscenen", "fleetwood mac", "going home"]}, {"field": "kw-location", "value": ["illinois", "trondheim"]}, {"field": "kw-pageclass", "value": "article"}, {"field": "kw-person", "value": "eric sullivan"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8579259.ece/ALTERNATES/w980-default/lissie6_mv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lille l\u00f8rdag til slutt"}, {"field": "og-type", "value": "article"}, {"field": "og-url", "value": "http://www.adressa.no/kultur/article8579255.ece"}, {"field": "pageclass", "value": ["article"]}, {"field": "publishtime", "value": "2013-11-07T04:49:36.000Z"}, {"field": "recs-articleid", "value": "8579255"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-11-07T04:49:36.000Z"}, {"field": "recs-rawtitle", "value": "Lille l\u00f8rdag til slutt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Lenge rutinepreget foran sjenert publikum \u2013 men Lissie klarte etter hvert \u00e5 l\u00f8fte oss ut av hverdagen."}, {"field": "thumbnail", "value": "http://content-thumbnail.cxpublic.com/content/thumbnail200x150/fb18b5baeae87e184a7419908ad296f561a10461.jpg?597a5852"}, {"field": "thumbnailfullheightdimensions", "value": "200x1240"}, {"field": "timestamp", "value": "2017-07-27T21:17:06.000Z"}, {"field": "title", "value": "Lille l\u00f8rdag til slutt"}, {"field": "url", "value": "http://www.adressa.no/kultur/article8579255.ece"}, {"field": "urlhash", "value": "fb18b5baeae87e184a7419908ad296f561a10461"}], "score": 0.42335594, "siteId": "9222270286501375973", "id": "fb18b5baeae87e184a7419908ad296f561a10461"}

