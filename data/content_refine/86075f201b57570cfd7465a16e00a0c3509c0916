{"fields": [{"field": "modifiedtime", "type": "time", "value": "2013-10-05T08:07:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Verdens lengste uke er i gang. I kveld er det bypremiere for studentrevyen - 100 \u00e5r etter den f\u00f8rste revyen \u00abMaxis!\u00bb ble avholdt. Allerede tegner \u00e5rets festival til \u00e5 bli tidenes st\u00f8rste Uke. De store konsertene er s\u00e5 \u00e5 si utsolgt p\u00e5 forh\u00e5nd - det i byen som kjennetegnes ved d\u00e5rlig forh\u00e5ndssalg og generell skepsis til nye str\u00f8mninger.", "Mye er annerledes under Uka. Toppniv\u00e5et er s\u00e5 h\u00f8yt at man tar seg i \u00e5 \u00f8nske det porsjonert ut over \u00e5ret. Hva kunne ikke bare litt av denne maktdemonstrasjonen gjort med konsertprogramet i Storsalen? Men s\u00e5 er det deilig med konsentrat ogs\u00e5.", "I 2011 ble det solgt 85 000 billetter til arrangement i 25 dager - overskuddet ble 7,5 millioner. Vi kunne fortsatt med \u00e5 liste opp imponerende tall og volumer. En milliard liter \u00f8l og en trillion dugnadstimer - eller hva det var.", "Men la oss g\u00e5 litt mer anekdotisk til verks. Tre historier plukket fra en tilfeldig uka-venns liv. Mitt forhold til uka strekker seg bare tilbake til Uka 97 - s\u00e5 veteraner m\u00e5 b\u00e6re over med meg.", "1.", "Tidligh\u00f8st 2011. Telefonen ringer:", "Promo-mann fra UKA: - Vi har hovedatraksjonen klar. Vi har booket selveste David Guetta! Vi lanserer i begynnelsen av september.", "Jeg: - .. j\u00f8ss. Det var .. interessant . OK - vi tar sikkert kontakt for noen sitater.", "Jeg (henvendt til muikkekspertene i redaksjonen): - David (ser p\u00e5 notatene mine) ...Guetta skal spille p\u00e5 Uka. De sier det er HOVEDattraksjonen. Kan det stemme, da?", "Ekspert: - Jaha (googler i et rasende tempo). Har h\u00f8rt navnet, sj\u00f8. En stor fransk dj. Bra referanser. Men hovedattraksjon. Javel..", "September: David Guetta selger 6500 billetter p\u00e5 48 timer. Hove-sjefen og P3as musikksjef hyller Uka for bookingen.", "Oktober: Guetta spiller i Trondheim samtidig som han topper hitlistene med \u00abTitanium\u00bb og er et av verdens st\u00f8rste musikknavn.", "Dette var historien om hvordan UKA satte en ny standard for konserter i Tr\u00f8ndelag - og meg i skammekroken. Det vi trodde skulle skje p\u00e5 90-tallet, ble fullendt i 2011 med Guetta i D\u00f8dens Dal. Dj-en VAR den nye rockestjernen. \u00c5rets st\u00f8rste navn, Calvin Harris, var ogs\u00e5 ukjent for meg da nyheten kom. I \u00e5r tok jeg bare for gitt at jeg var ut og Uka in. Vi slo til med overskriften: \u00abverdens st\u00f8rste dj kommer til Uka\u00bb.", "Konserten er selvf\u00f8lgelig utsolgt. Forlengst.", "2.", "To \u00e5r tidligere:", "Svett i h\u00e5ndflaten og t\u00f8r i munnen g\u00e5r jeg gjennom et h\u00f8stkaldt Trondheim sentrum - lykkelig for at jeg jobber i avis og ikke p\u00e5 live TV. Det hadde jo ikke g\u00e5tt s\u00e5 veeeldig bra - han Skavlan er kanskje ikke s\u00e5 h\u00e5pl\u00f8s likevel? Men jeg har nok til en god sak, tenker jeg, der jeg g\u00e5r mot avdelingskontoret i Nordre. Jeg har nettopp intervjuet den ene halvdelen av verdens rikeste par i underholdningsbransjen. Kona hadde hastet forbi journalistene og inn p\u00e5 Britannia Hotell. Husbonden var i Trondheim p\u00e5 eksklusivt oppdrag for Uka09 - p\u00e5 toppen av karrieren - som verdens st\u00f8rste rapartist. Sittende p\u00e5 en pinnestol foran stjerna - som p\u00e5 sin side satt i en lenestol - fikk jeg 15 minutter. Det var stotring og det var knoting, men det var et intervju. Med Jay-Z! Som sagt: det hadde ikke blitt str\u00e5lende tv, men ble en bra tosider i \u00abavvisa\u00bb.", "Senere p\u00e5 kvelden er lenestolen glemt og han holder en forrykende og ytterst fremoverlent konsert. Kona Beyonc\u00e9 Knowles kommer ut og vinker til publikum p\u00e5 nest siste l\u00e5t.", "Han har muligens 99 problemer, men kona er i alle fall ikke ett av dem, tenker jeg mens jeg tar meg selv i \u00e5 \u00abyo-e\u00bb med h\u00f8yreh\u00e5nda, voksne mannen!", "3.", "Milleniumsfeberen n\u00e5dde oss alle i 1999. Jeg var 23 \u00e5r og jobbet for et gratismagasin - og vi laget \u00abUKA-spessial\u00bb. Uka-navnet var ,k\u00e5MMa,. Og alt var genialt.", "- To komma ,, ser ut som nittini - ikke sant. Og vi er en mellomgenerasjon - kun et innpust i verdenshistoriens lange historie.", "Lederen av forfatterkollegiet overbeviser meg om at ,k\u00e5MMa, er et fenomenalt Uka-navn. To store m-er blir romertall 2000. Awsome!", "- Vi er den f\u00f8rste generasjonen som oppfatter seg som et komma og ikke en hel historie, sier revyforfatteren.", "- Eller, sier jeg ivrig:", "- Vi er den f\u00f8rste generasjonen som oppfatter seg selv som et komma - og greier \u00e5 problematisere det med en dypsindig historie. Selvbevisste komma - det er det vi er, str\u00e5ler jeg.", "Det var ei herlig tid da vi trodde at tankene vi tenkte var unike.", "P\u00e5 scenen i revyen briljerte Pernille S\u00f8rensen og Stian Hovland Pedersen. Jeg f\u00f8lte at revyen og tanken bak traff meg. Et komma ...*akkurat slik f\u00f8les det*. Ubetydeligheter er vi alle sammen, men viktige ubetydeligheter. Hva hadde vel spr\u00e5ket v\u00e6rt uten komma?", "Uka 99 var min uke.", "Det kom nye versjoner - og stadig vekk tok Uka-f\u00f8lelsen bolig i meg - dette til tross for at jeg alltid syntes Samfundet og Uka virket litt sekteriske. Litt for mye Pirum i monitor, for \u00e5 si det s\u00e5nn.", "Uansett; Ukene kom med Mercury Rev i 2001, DumDum Boys i 2003, Muse i 2007, G\u00e5te comeback i 2009, Robyn i 2011. D\u00f8dens dal er annethvert \u00e5r \u00e5sted for noen av mine mest levene \u00f8yeblikk.", "Uka er en av de viktigste identitetsmark\u00f8rene for folk i byen her og for byen i forhold til andre byer. Den har blitt landsdelenes st\u00f8rste og viktigste kulturfestival. Og det har den blitt det gjennom \u00e5 f\u00f8lge med i timen. De ER timen. N\u00e5r dj-en er den nye rockestjerna - s\u00e5 er han det f\u00f8rst og st\u00f8rst under Uka. JayZ er tidenes booking i Trondheim - og bare Uka, med sine \u00f8konomiske muskler og ubegrensede arbeidskapasitet, greier \u00e5 lande privatjet-en med Jay og B p\u00e5 V\u00e6rnes. Den konseptuelle styrken til revyen kan synes svinnende, men pr\u00f8v \u00e5 huske tilbake til du var 22.", "Uka 13 er ikke min uke p\u00e5 samme m\u00e5te - hedigvis. Jeg kjenner jeg blir moralsk forarget av \u00abmalingsfesten\u00bb Life in color. De skal jo bare klisse seg til og bli ellevilt deilige - ungdommen - som flokker seg i teltet. I min tid var vi ute etter kulturopplevelsene og ikke maling og trance i en sleip legering av wet t-shirt og eskapisme. Og oktoberfesten; den er jo bare en unnskyldning for \u00e5 kle seg ut som \u00f8steriske pornofilmskuespillere. N\u00e5r det gjelder guettaer og harriser s\u00e5 m\u00e5 man bare kapitulere og innse at det er nye tider - og heller pr\u00f8ve \u00e5 skaffe barnevakt til The National siste helga i oktober.", "Men om jeg ikke ER Uka13 - s\u00e5 kjenner jeg at Uka ER Trondheim. Kjenner p\u00e5 \u00abRBK-ske\u00bb stolte f\u00f8lelser n\u00e5r rapportene begynner \u00e5 komme. Om avduking av Uke-navn, Macklemore&Ryan Lewis-konserten som traff folket, men ikke anmelderen. Om Uke-revyen som har 100-\u00e5rsjubileum. N\u00e5 er jeg spent p\u00e5 om de greier \u00e5 ta samtiden p\u00e5 kornet - igjen. Kan de toppe ,k\u00e5MMa,??", "F\u00e5 svaret i anmeldelsen som kommer p\u00e5 mandag - skrevet av Ole Jacob Hoel som har sett alle revyene, bortsett fra to, de siste 40 \u00e5rene.", "Det er som trondhjemmer, tr\u00f8nder og kultureltinteressert menneske jeg kjenner denne stoltheten. Stoltheten kommer av at jeg har v\u00e6rt publikummer og formidlet noe av Uka som journalist. Jeg t\u00f8r ikke tenke p\u00e5 hvordan folk som har v\u00e6rt med \u00e5 arrangere Uka f\u00f8ler det.", "Eller jeg tror jeg har en id\u00e9.", "Han som bodde i leiligheten v\u00e5r f\u00f8r oss - en trebarnsfar med 12 par joggesko og uangripelig sunn akademisk livsstil - kunne p\u00e5 visningen fortelle at han \u00e5r om annet - og alltid under Uka - m\u00e5tte klatre inn via verandaen. Husselgeren peker mot stigen som ligger nede p\u00e5 plenen.", "- Under Uka kommer de gamle studentvennene fra Uka-tida og da blir det sene kvelder og alternative l\u00f8sninger. Jeg m\u00e5 klatre opp her i kjole og hvitt! Han flirer og blir litt dr\u00f8mmende - f\u00f8r han tar seg inn og viser oss det fine badet.", "Litt s\u00e5nn er det nok \u00e5 v\u00e6re innenfor Uka-sekten. Har du lagt ned 100-vis av timer og skapt magi i 20-\u00e5ra glemmer du det aldri. Resultatet kan bli klatring p\u00e5 husfasader i voksen alder.", "N\u00e5r historien om Uka skal fortelles, er det ofte systemer og tradisjoner som trekkes fram. Bare med disse systemene greier amat\u00f8rer \u00e5 lage Norges st\u00f8rste kulturfestival.", "Men Uka er ikke bare systemer og regler. Uka er menneskedyret p\u00e5 sitt mest potente - i 20-\u00e5rsalderen med alt \u00e5 vinne og intet \u00e5 tape - som samler krefter.", "Og MOKKER til.", "stian.wallum@adresseavisen.no"]}, {"field": "category0", "value": "meninger"}, {"field": "contenthash", "value": "bfb7de88585c841e9b5735c3f763e7454130cf5cf6569f778f773945357a51ed"}, {"field": "createtime", "value": "2015-09-14T19:05:42.000Z"}, {"field": "description", "value": "\u00abUka f\u00e5r tiden til \u00e5 opph\u00f8re\u00bb, mener Uka selv. Den f\u00e5r ogs\u00e5 minner til \u00e5 str\u00f8mme p\u00e5."}, {"field": "dominantimage", "value": "http://www.adressa.no/meninger/article8389221.ece/ALTERNATES/w980-default/UKA%20jubileum.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/86075f201b57570cfd7465a16e00a0c3509c0916.jpg?59917829"}, {"field": "dominantthumbnaildimensions", "value": "300x169"}, {"field": "heading", "value": "Ukuelige Uka -adressa.no"}, {"field": "id", "value": "86075f201b57570cfd7465a16e00a0c3509c0916"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-company", "value": "maxis"}, {"field": "kw-concept", "value": "uka"}, {"field": "kw-entity", "value": ["nordre", "robyn", "britannia hotell", "norges", "pernille s\u00f8rensen og stian hovland pedersen", "uka 97", "titanium", "storsalen", "d\u00f8dens dal", "uka", "pirum", "uke", "life", "dumdum boys", "mercury rev", "uka er", "samfundet og uka", "macklemore", "the national", "skavlan", "g\u00e5te", "v. det"]}, {"field": "kw-location", "value": ["v\u00e6rnes", "muse", "tr\u00f8ndelag", "trondheim", "jay"]}, {"field": "kw-pageclass", "value": "article"}, {"field": "kw-person", "value": ["pernille s\u00f8rensen", "ryan lewis", "calvin harris", "stian hovland pedersen", "beyonc\u00e9 knowles", "ole jacob hoel", "david guetta"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article8389221.ece/ALTERNATES/w980-default/UKA%20jubileum.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ukuelige Uka"}, {"field": "og-type", "value": "article"}, {"field": "og-url", "value": "http://www.adressa.no/meninger/article8389223.ece"}, {"field": "pageclass", "value": ["article"]}, {"field": "publishtime", "value": "2013-10-05T04:00:00.000Z"}, {"field": "recs-articleid", "value": "8389223"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-10-05T04:00:00.000Z"}, {"field": "recs-rawtitle", "value": "Ukuelige Uka -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abUka f\u00e5r tiden til \u00e5 opph\u00f8re\u00bb, mener Uka selv. Den f\u00e5r ogs\u00e5 minner til \u00e5 str\u00f8mme p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/86075f201b57570cfd7465a16e00a0c3509c0916.jpg?59917829"}, {"field": "thumbnailfullheightdimensions", "value": "200x1932"}, {"field": "timestamp", "value": "2017-08-14T10:15:05.000Z"}, {"field": "title", "value": "Ukuelige Uka"}, {"field": "url", "value": "http://www.adressa.no/meninger/article8389223.ece"}, {"field": "urlhash", "value": "86075f201b57570cfd7465a16e00a0c3509c0916"}], "score": 0.51967496, "siteId": "9222270286501375973", "id": "86075f201b57570cfd7465a16e00a0c3509c0916"}

