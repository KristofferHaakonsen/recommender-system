{"fields": [{"field": "modifiedtime", "type": "time", "value": "2016-08-11T21:20:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Norsk film", "Olav den hellige", "Nidarosdomen", "Trondheim"]}, {"field": "author", "value": "maria birkeland olerud"}, {"field": "body", "value": ["Saken oppdateres.", "P\u00e5 Thon hotell i Trondheim gj\u00f8r skuespillerne i barne- og ungdomsfilmen \u00abTrio \u2013 Jakten p\u00e5 Olavsskrinet\u00bb seg klare i sminkerommet. Filmteamet spiller inn scener i Trondheim denne uken. Gjengen filmet i domen tirsdag kveld, der filmens ungdommer lette etter et kart som viser vei til Olav den helliges skrin.", "- \u00c5 f\u00e5 lov til \u00e5 filme i kirken gir s\u00e5 mye til filmen, og vi f\u00e5r helt unike bilder, sier produsent Rune Trondsen.", "Det er Naomi Hasselberg Thorsrud (14) enig i. Hun spiller en av hovedrollene som karakteren \u00abNora\u00bb.", "- Vi har spilt ganske mange ganger i kirker, men denne er den fineste til n\u00e5. Vi skulle spille p\u00e5 orgelet, s\u00e5 det var veldig spennende, sier Thorsrud om Nidarosdomens Wagnerorgel.", "Ungdomssilmen lages som oppf\u00f8lger til \u00abTrio\u00bb-serien som har rullet p\u00e5 NRK Super i tre sesonger. De tre ungdommene l\u00f8ser g\u00e5ter og jakter skatter p\u00e5 skjermen, og dermed har kirker ofte v\u00e6rt naturlige omgivelser. Thorsrud blir sminket av smink\u00f8r for \u00e5 bli klar til neste Trondheims-scene, denne gangen p\u00e5 Bybrua. Der m\u00f8ter \u00abNora\u00bb skurken, og de begynner \u00e5 sl\u00e5ss.", "- \u00abNora\u00bb er ganske t\u00f8ff, blir fort litt irritert og skal alltid vite best. Hun sl\u00e5r ikke bare for \u00e5 sl\u00e5, men for rettferdighet, sier Thorsrud om den forest\u00e5ende sl\u00e5sscenen.", "LES OGS\u00c5: Tr\u00f8ndersk filmmilj\u00f8 bykser frem i utlandet", "- Da vi skulle toppe \u00abTrio\u00bb-serien med en spillefilm, fant vi en av de beste mytene i norsk historie, sier produsent Rune Trondsen med henvisning til myten om Olav den helliges skrin.", "Ungdommene i filmen leter etter skrinet, som etter sigende ble fraktet med skip til K\u00f8benhavn for \u00e5 st\u00f8pes til mynt. Men de l\u00e6rde strides om hvorvidt hele skrinet faktisk tok veien ut av landet.", "- Vi f\u00f8lger den sanne historien frem til skipet n\u00e5r Agdenes, og dikter etter det. Jeg skal ikke si noe om hvor skrinet befinner seg i filmen, sier Trondsen.", "Han kan likevel r\u00f8pe at gjengen skal videre p\u00e5 innspilling i Lofoten og Tyskland, f\u00f8r filmen premierer i februar neste \u00e5r. Totalbudsjettet er p\u00e5 21 millioner kroner, og da har Norsk filminstitutt, Filmfond Nord og Filminvest bidratt. Filminvest finansierer filmproduksjoner i Tr\u00f8ndelag og Innlandet. Trondsen mener den regionale st\u00f8tten er viktig for at de som produserer film til et yngre publikum, kommer seg ut av hovedstaden.", "- Vi vil gjerne at barna skal se at Norge er noe annet enn et lyskryss p\u00e5 Majorstua i Oslo, sier han.", "MER OM FILM I TR\u00d8NDELAG: Tr\u00f8ndersk kystlandskap kunne v\u00e6rt aktuelt for amerikansk science fiction-film.", "P\u00e5 vei bort til Bybrua m\u00f8ter Adresseavisen Reidar S\u00f8rensen, som innehar rollen som bestefar. Han har nyklippet h\u00e5r fra sminkerommet og bare godord \u00e5 si om filminnspillingen.", "- Det har v\u00e6rt artig \u00e5 f\u00f8lge ungdommenes utvikling som skuespillere fra seriestarten til filminnspilling n\u00e5, sier S\u00f8rensen.", "Han kan r\u00f8pe at han er tatt til gissel av filmens skurker. P\u00e5 Bybrua instruerer regiss\u00f8r Eva Dahr og kampinstrukt\u00f8r Geir Nubbestad skuespillerne til sl\u00e5sscenen.", "- Min oppgave er \u00e5 hjelpe til s\u00e5nn at sparket i skrittet foreg\u00e5r p\u00e5 en mest mulig human m\u00e5te, sier Nubbestad med glimt i \u00f8yet.", "Regiss\u00f8r Dahr forteller at det er flott \u00e5 filme i historiske omgivelser, men at hun h\u00e5per avsperringen av brua aksepteres av de forbipasserende.", "- Turistene har jo tid til \u00e5 titte, men det er nok verre for dem som skal p\u00e5 jobb, for eksempel. Det er g\u00f8y med action p\u00e5 brua, men det blir litt oppstyr, sier hun.", "Gr\u00e5 skyer truer med regn over filmsettet. Dahr forteller at hun f\u00f8lger med p\u00e5 v\u00e6rmeldingene hele tiden.", "- Men dette er bare en liten skur, det er bare for \u00e5 tirre litt.", "- Han sitter vel der oppe, Olav, og synes vi m\u00e5 ha noen utfordringer n\u00e5 som vi spiller inn i byen hans, stemmer produsent Trondsen i.", "- Vi m\u00e5 jo piskes litt, svarer Dahr og ler.", "Etter et par gjennomganger er filmteamet klare for tagning. Rundt filmteamet yrer det av turister med selfiestenger og kameraer, og n\u00e5r scenen skal spilles inn m\u00e5 alle vekk fra brua.", "- Everybody please leave the bridge. Thank you. Vi sperrer av s\u00e5 godt vi kan. Jeg kommer til \u00e5 rope \u00abaction\u00bb og ikke \u00abv\u00e6r s\u00e5 god\u00bb, for det er s\u00e5 mange utenlandske mennesker her. Tre, to, \u00e9n \u2013 action, sier innspillingsleder Arne Okkenhaug til forbipasserende og kolleger.", "Skuespillerne starter scenen, men blir avbrutt av skuelystne som st\u00e5r i veien. Turistene blir bedt om \u00e5 vente et par minutter.", "- Er det klart n\u00e5? Tre, to, \u00e9n \u2013 action!", "En blankpolert svart bil ruller opp p\u00e5 brua, og skurkene som har tatt Reidar \u00abBesten\u00bb S\u00f8rensen som gissel, klyver ut. Naomi \u00abNora\u00bb Hasselberg Thorsrud forsvarer kartet til Olavsskrinet med et velrettet ballespark, og l\u00f8per ut av scenen gjennom Lykkens portal. Scenen er i boks idet de f\u00f8rste regndr\u00e5pene faller over byen.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "kultur"}, {"field": "contenthash", "value": "696c86b5f0bd1ea11b4b2f3633f4f61174931c43c9b184b70838900d822111ae"}, {"field": "createtime", "value": "2016-08-11T20:23:39.000Z"}, {"field": "description", "value": "- Vi f\u00e5r helt unike bilder, sier produsent Rune Trondsen om \u00abTrio\u00bb-filmens scener fra Nidarosdomen, Bybrua og Trondheims veiter."}, {"field": "dominantimage", "value": "http://www.adressa.no/kultur/article13160425.ece/rmdfrt/ALTERNATES/w980-default/FL-triofilm_action_gamlebybro1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ad3b6fdd77cb39cb0b9b27f8fec077751fb560ab.jpg?5985d48a"}, {"field": "dominantthumbnaildimensions", "value": "300x169"}, {"field": "heading", "value": ["Lager ungdomsfilm om Olavsmyten -adressa.no", "- Norge mer enn et lyskryss p\u00e5 Majorstua", "Reidar S\u00f8rensen som gissel og bestefar", "- Olav synes vi m\u00e5 ha noen utfordringer", "Tre, to, \u00e9n \u2013 action"]}, {"field": "id", "value": "ad3b6fdd77cb39cb0b9b27f8fec077751fb560ab"}, {"field": "keyword", "value": ["Norsk film", "Olav den hellige", "Nidarosdomen", "Trondheim"]}, {"field": "keywords", "value": "Norsk film,Olav den hellige,Nidarosdomen,Trondheim"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["unike bilder", "spille", "film", "scenen", "helliges skrin"]}, {"field": "kw-entity", "value": ["bybrua", "thon", "olav", "norsk", "lykkens", "filmfond nord og filminvest", "besten", "olavsmyten", "olavsskrinet", "super", "lofoten og tyskland", "filmfond nord", "trio", "tr\u00f8ndelag og innlandet", "thorsrud", "majorstua", "reidar", "bybrua og trondheims", "s\u00f8rensen", "nidarosdomens wagnerorgel"]}, {"field": "kw-location", "value": ["nora", "trondheim", "oslo", "agdenes", "norge", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["rune trondsen", "hasselberg thorsrud", "adresseavisen reidar s\u00f8rensen", "arne okkenhaug", "reidar s\u00f8rensen", "eva dahr", "naomi hasselberg thorsrud", "geir nubbestad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13160425.ece/rmdfrt/ALTERNATES/w980-default/FL-triofilm_action_gamlebybro1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lager ungdomsfilm om Olavsmyten"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/08/11/Lager-ungdomsfilm-om-Olavsmyten-13160429.ece"}, {"field": "pageclass", "value": ["article"]}, {"field": "publishtime", "value": "2016-08-11T21:20:03.000Z"}, {"field": "recs-articleid", "value": "13160429"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-08-11T21:20:03.000Z"}, {"field": "recs-rawtitle", "value": "Lager ungdomsfilm om Olavsmyten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Vi f\u00e5r helt unike bilder, sier produsent Rune Trondsen om \u00abTrio\u00bb-filmens scener fra Nidarosdomen, Bybrua og Trondheims veiter."}, {"field": "thumbnail", "value": "http://content-thumbnail.cxpublic.com/content/thumbnail200x150/ad3b6fdd77cb39cb0b9b27f8fec077751fb560ab.jpg?5985d48a"}, {"field": "thumbnailfullheightdimensions", "value": "200x2043"}, {"field": "timestamp", "value": "2017-08-05T14:22:02.000Z"}, {"field": "title", "value": "Spiller inn ungdomsfilm p\u00e5 Bybrua og i Nidarosdomen"}, {"field": "url", "value": "http://www.adressa.no/kultur/2016/08/11/Lager-ungdomsfilm-om-Olavsmyten-13160429.ece"}, {"field": "urlhash", "value": "ad3b6fdd77cb39cb0b9b27f8fec077751fb560ab"}], "score": 0.94080067, "siteId": "9222270286501375973", "id": "ad3b6fdd77cb39cb0b9b27f8fec077751fb560ab"}

