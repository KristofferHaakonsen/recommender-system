{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sveinung bentzr\u00f8d"}, {"field": "body", "value": ["Saken oppdateres.", "I flere \u00e5r var Emil Johansen (27) profesjonell soldat og offiser i Telemark bataljon, avdeling Mek 4. Nettopp den som sto i sentrum for fjor\u00e5rets debatt om norsk krigerkultur. N\u00e5 har han skrevet en personlig og kruttsterk bok om virkeligheten til de norske soldatene som i 2009 og 2010 var i intense kamper p\u00e5 liv og d\u00f8d, i Nord-Afghanistan, skriver Aftenposten.no .", "I g\u00e5r kveld kom han tilbake fra nok et utenlandsoppdrag, for Forsvaret. Vi m\u00f8ter ham p\u00e5 Kagges forlag i Stortingsgaten, der den storvokste tr\u00f8nderen er kledd i sivil og fremst\u00e5r ytterst jovial og fredelig.", "- Opplever du at personlig du har ivaretatt det norske demokratiet, gjennom \u00e5 delta i krigshandlinger i Afghanistan?", "- Jeg opplever at vi har ryggdekning i det norske demokratiet b\u00e5de for dette og andre oppdrag som m\u00e5tte dukke opp.", "- Og gjennom denne ryggdekningen ivaretas det norske demokratiet?", "- Vi er et redskap for det norske demokratiet. Vi kjenner p\u00e5 dette oppdraget, og brorskapet til medsoldatene, n\u00e5r vi er ute.", "- Men p\u00e5 bakken i Afghanistan blir tilknytningen til og hensynet til medsoldaten det viktigste?", "- Det n\u00e6re blir viktigere. Og det er ingenting som smir lenker s\u00e5 sterkt som livsfare, n\u00e5r vi m\u00e5 stole p\u00e5 hverandre.", "- Boken er detaljert, ikke minst fra kampsituasjoner og refleksjoner du har gjort det etterp\u00e5. Har du skrevet dagbok?", "- Ikke hver dag, men ofte etter viktige, dramatiske hendelser. Jeg er glad jeg har overlevd. Jeg er ikke veldig religi\u00f8s. Men at vi ikke mistet folk i situasjoner jeg beskriver, som den i januar 2009, er et mirakel. N\u00e5r du under kamp flytter deg et par meter, og sekunder etter ser plassen der du l\u00e5 gjennomboret av kuler fra et maskingev\u00e6r, forst\u00e5r du hvor n\u00e6r du har v\u00e6rt.", "- Har du selv hatt reaksjoner etter det du har opplevd?", "- S\u00e5 klart. Stridsreaksjoner er naturlige greier. Hvis man er bevisst p\u00e5 det er de mye enklere \u00e5 takle. Man m\u00e5 akklimatiseres etterp\u00e5, mentalt. \u00c5penheten i dag om dette er viktig. Bevisstheten om at det \u00e5 vedlikeholde hodet er like viktig som m\u00e5 vedlikeholde utstyret. Og at det \u00e5 komme hjem ikke er s\u00e5 enkelt som man kanskje tenker seg. At det ikke handler om en r\u00f8d l\u00f8per p\u00e5 Gardermoen.", "- Hvilken betydning tror du det har hatt at soldater fra Afghanistan n\u00e5 \u00e6res med oppstilling i Oslo, og \u00e5pne medaljeoverrekkelser?", "- Noen sier at medaljer er metall. Men det er den eneste m\u00e5ten \u00e5 hedre soldater. Det hadde ikke gjort noe om flere utmerkelser ble delt ut, ogs\u00e5 p\u00e5 lavere niv\u00e5 enn Krigskorset.", "- Det kan oppfattes som et klisjesp\u00f8rsm\u00e5l, men hva tenker du om \u00e5 ta liv, som du har gjort?", "- Det er selvf\u00f8lgelig umenneskelig i seg selv. Men i en krig er det to parter som \u00f8nsker \u00e5 ta livet av hverandre. Vi trenes p\u00e5 \u00e5 bryte denne barrieren, for \u00e5 kunne overleve som soldat.", "- I boken skildrer du det som kalles emosjonell debrief, spontane uttalelser og inntrykk soldater gir hverandre i et f\u00f8rste m\u00f8te etter \u00e5 ha v\u00e6rt i kamp p\u00e5 liv og d\u00f8d. Det minner om den danske krigsdokumentaren Armadillo?", "- Det som var feil der var at emosjonell og teknisk debrief ble blandet sammen, og at d\u00f8rene ikke ble lukket for filmteamet. Bare de som er til stede p\u00e5 en s\u00e5nn debrief kan forst\u00e5 det som sies. Mange yrkesgrupper, som kirurger og politi, har en egen galgenhumor. Det er en forsvarsmekanisme som sl\u00e5r inn ut fra alvoret i situasjonen. Slik er det ogs\u00e5 med oss. Derfor beskriver jeg en emosjonell debrief, jeg forteller ikke hva som blir sagt.", "- Hvordan opplever du kontrasten mellom politisk ordbruk og dine egne, nakne skildringer fra krigen p\u00e5 bakken i Afghanistan?", "- Den er naturlig og uproblematisk. Politikere og forsvarsledelse har sitt perspektiv. Mitt er det p\u00e5 bakkeniv\u00e5, krigen i sin ytterste konsekvens. Hvis jeg skal gjenfortelle opplevelsene mine m\u00e5 jeg v\u00e6re tro mot ordbruken vi soldater har.", "- I hvilken grad mener du personlig at det internasjonale bidraget har lykkes, i Afghanistan?", "- Jeg opplever fremgang. Spesielt i byene. Bygninger gror opp, handelen blomstrer. Men bildet er langt mer blandet enn dette. Vi har skj\u00f8nt at det er afghanere selv som er l\u00f8sningen p\u00e5 problemene i landet.", "- Vil de v\u00e6re i stand til det?", "- Jeg er usikker. Det handler om oppr\u00f8rsbekjempelse, og da er det selve oppr\u00f8ret, ikke oppr\u00f8rerne, som m\u00e5 h\u00e5ndteres, for \u00e5 f\u00e5 til en utvikling.", "- Ser du et h\u00e5p for Afghanistan?", "- S\u00e5 klart. Man m\u00e5 ha et h\u00e5p. Det m\u00e5 man jo.", "- Vil boken din skape debatt, som Alfa-reportasjen?", "- Jeg blir overrasket hvis det skjer. Jeg regner med at Forsvaret har forberedt seg. Jeg har v\u00e6rt \u00e5pen med min arbeidsgiver hele veien.", "- Du oppfant kampropet \u00abTil Valhall\u00bb, som skapte rabalder under fjor\u00e5rets debatt om norsk kirgerkultur. Samles man fortsatt til kamprop, i Telemark bataljon?", "- Jeg h\u00e5per da det, smiler Emil Johansen.", "H\u00e6rsjef Per Sverre Opedals talsmann, Frank St\u00f8lan, kommenterer boken p\u00e5 f\u00f8lgende m\u00e5te:", "- \u00c5penhet er et viktig prinsipp i Forsvaret, en personlig skildring som denne er et viktig bidrag i debatten om soldatprofesjonen. Vi mener boka er en god skildring av soldatyrket og de utfordringene norske soldater gjennom 10 \u00e5r har blitt utsatt for i Afghanistan. Alle som har lest tilsvarende b\u00f8ker fra utenlanske soldater og offiserer vil kjenne igjen skildringene og derfor er vi glad for at dette ogs\u00e5 kommer ut p\u00e5 norsk av en norsk offiser.", "- H\u00e6ren har f\u00e5tt lese gjennom utkastet til boken for \u00e5 hjelpe forfatteren med \u00e5 unng\u00e5 \u00e5 skrive om graderte ting. Dette har det ikke v\u00e6rt behov for \u00e5 justere noe p\u00e5 da forfatteren selv har tenkt p\u00e5 det i skrivingen, i tilegg til at vi har avklart bruk av navn og bilder. Ellers har forfatteren f\u00e5tt skrevet fullt ut om sine egne erfaringer og refleksjoner."]}, {"field": "category0", "value": "kultur"}, {"field": "contenthash", "value": "26524cb5e1eef0ca57b334abb2223e09ca7d24f545622e8a0097d9579a56432e"}, {"field": "createtime", "value": "2012-06-04T16:49:03.205Z"}, {"field": "description", "value": "N\u00e5 har tr\u00f8nderen Emil Johansen skildret hvordan det er \u00e5 bli skutt p\u00e5 i Afghanistan."}, {"field": "dominantimage", "value": "http://www.adressa.no/incoming/article2121767.ece5/ALTERNATES/w980-default/montasje169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/90e11159f9a0b21d7564cd51be1195025f455cfd.jpg?58875788"}, {"field": "dominantthumbnaildimensions", "value": "300x169"}, {"field": "heading", "value": ["Han fant opp kampropet \u00abTil Valhall\u00bb -adressa.no", "Redskap for demokrati", "- \u00c5penhet er viktig"]}, {"field": "id", "value": "90e11159f9a0b21d7564cd51be1195025f455cfd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["opplevd", "soldat", "norsk", "norske demokratiet", "skildret", "bok"]}, {"field": "kw-entity", "value": ["aftenposten", "nord-afghanistan", "stortingsgaten", "gardermoen", "armadillo", "per sverre opedals", "mek 4", "krigskorset", "kagges", "alfa", "forsvaret", "til valhall"]}, {"field": "kw-location", "value": ["telemark", "afghanistan", "oslo"]}, {"field": "kw-pageclass", "value": "article"}, {"field": "kw-person", "value": ["frank st\u00f8lan", "emil johansen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article2121767.ece5/ALTERNATES/w980-default/montasje169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han fant opp kampropet \u00abTil Valhall\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/article1724001.ece"}, {"field": "pageclass", "value": null}, {"field": "publishtime", "value": "2011-11-08T21:18:12.000Z"}, {"field": "recs-articleid", "value": "822765"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-11-08T21:18:12.000Z"}, {"field": "recs-rawtitle", "value": "Han fant opp kampropet \u00abTil Valhall\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "N\u00e5 har tr\u00f8nderen Emil Johansen skildret hvordan det er \u00e5 bli skutt p\u00e5 i Afghanistan."}, {"field": "thumbnail", "value": "http://content-thumbnail.cxpublic.com/content/thumbnail200x150/90e11159f9a0b21d7564cd51be1195025f455cfd.jpg?58875788"}, {"field": "thumbnailfullheightdimensions", "value": "200x2557"}, {"field": "timestamp", "value": "2017-01-24T13:32:56.000Z"}, {"field": "title", "value": "Han fant opp kampropet \u00abTil Valhall\u00bb"}, {"field": "url", "value": "http://www.adressa.no/kultur/article1724001.ece"}, {"field": "urlhash", "value": "90e11159f9a0b21d7564cd51be1195025f455cfd"}], "score": 0.7954361, "siteId": "9222270286501375973", "id": "90e11159f9a0b21d7564cd51be1195025f455cfd"}

