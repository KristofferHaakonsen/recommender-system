{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Movie"}, {"field": "author", "value": "terje eidsv\u00e5g"}, {"field": "body", "value": ["Film", "BARNEPIKEN", "Amerikansk drama", "Regi: Tate Taylor", "Med: Viola Davis, Emma Stone, Octavia Spencer, Bryce Dallas Howard", "Etter \u00e5 ha blitt avvist av over 60 litter\u00e6re agenter, ble Kathryn Stocketts debutroman \u00abThe Help\u00bb en av 2009s st\u00f8rste litter\u00e6re suksesser, med etter hvert salg p\u00e5 over fem millioner p\u00e5 verdensbasis. Historien om en ung hvit, velst\u00e5ende kvinne som bestemmer seg for \u00e5 skildre livet til svarte hushjelper i ly av borgerrettskampen i et av de mest beryktede omr\u00e5dene for raseskille i USA, har blitt en bred suksess ogs\u00e5 p\u00e5 film i hjemlandet.", "\u00abBarnepiken\u00bb kan beskyldes for \u00e5 v\u00e6re i overkant glatt og sentimental, men som en slags feminin utgave av \u00abMad Men\u00bb lagt til Jackson, Mississippi er den en engasjerende film rundt hverdagslig kvinneliv med intriger og rasisme blant herskap og tjenere. Mens filmer som \u00abMississippi i flammer\u00bb(1988) har skildret volden og overgrepene som skapte verdensnyheter i samme omr\u00e5de, er det bridgekveldene og veldedighetsballene blant byens fornemme kvinner som er ramme her.", "Emma Stone, gj\u00f8r sin st\u00f8rste dramatiske rolle som den hvite s\u00f8rstatsjenta som heller vil skrive bok om fargede tjenestejenter i hjembyen enn \u00e5 skaffe seg ektemann og familie. 23-\u00e5ringen er nesten alltid bedre enn de romantiske komediene hun oftest spiller i, men her overstr\u00e5les hun av de to hushjelpene som g\u00e5r med p\u00e5 \u00e5 v\u00e6re r\u00e5materiale for hennes bokambisjoner. S\u00e6rlig Octavia Spencer som paiekspert Minnie l\u00f8fter filmen med en utstr\u00e5ling og tilstedev\u00e6relse som oser Oscar-nominasjon.", "Noen har stilt sp\u00f8rsm\u00e5l ved om en ung, hvit kvinne har forutsetninger for \u00e5 skildre fargede tjenestejenters liv og tanker. \u00abBarnepiken\u00bb har ikke mye nytt \u00e5 bidra med, men skildringen elegante hverdagsrasisters selvrettferdighet har snert og humoristisk brodd som sammen med ensemble, tidskoloritt og musikk gir bredpenslet, emosjonelt drama. S\u00e5nn sett er filmen i slekt med den amerikanske tv-serien \u00abEn vakker dag\u00bb som gikk p\u00e5 NRK p\u00e5 90-tallet: Velment, sympatisk drama med historisk bakteppe.", "Skildringen av rike hvite kvinner som leier fargede kvinner til \u00e5 ta seg av deres barn og hjem, men nekter dem \u00e5 bruke familiens toalett, gir skarpe kanter i et tidsbilde med mye grums under lekker overflate. At det sosiale h\u00f8ydepunktet for de samme kvinnene er deres veldedighetsball til st\u00f8tte for sultende barn i Afrika, gir filmen en snert som den ferske regiss\u00f8ren Tate Taylor bare delvis klarer \u00e5 utnytte. Som en slags \u00abTatt av Vinden\u00bb fra 60-tallet med budskap om at undertrykte ikke b\u00f8r lide i taushet og at smarte kvinner heller b\u00f8r skrive bok enn \u00e5 gifte seg, er \u00abBarnepiken\u00bb bredt, severdig s\u00f8rstatsdrama med en viss s\u00e5pesmak."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "21a428e4683e9cd26daa66383f2f5219547885a38684cffee69f8b2bb8dfc597"}, {"field": "createtime", "value": "2015-12-23T19:09:20.000Z"}, {"field": "description", "value": "Bredpenslet, men engasjerende blikk p\u00e5 kvinneliv hos amerikanske rikmannsfruer og deres fargede hushjelper i rasistiske Mississippi tidlig p\u00e5 60-tallet."}, {"field": "dominantimage", "value": "http://www.adressa.no/incoming/article2119538.ece5/BINARY/w980/Film%20Barnepiken"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b271e42f7714822262e041e1e03f61cd3dbc467.jpg?5873c4f5"}, {"field": "dominantthumbnaildimensions", "value": "300x169"}, {"field": "heading", "value": "Hvite fruer, svarte tjenere -adressa.no"}, {"field": "id", "value": "8b271e42f7714822262e041e1e03f61cd3dbc467"}, {"field": "keyword", "value": "Movie"}, {"field": "keywords", "value": "Movie"}, {"field": "kw-category", "value": ["kultur", "filmanmeldelser", "film"]}, {"field": "kw-concept", "value": ["kvinne", "skildre", "drama", "hvite fruer", "hvit kvinne", "hvit", "skrive bok", "film", "tjenere", "svarte tjenere"]}, {"field": "kw-entity", "value": ["mad men", "oscar", "barnepiken", "minnie", "vinden", "the help"]}, {"field": "kw-location", "value": ["afrika", "jackson", "mississippi"]}, {"field": "kw-pageclass", "value": "article"}, {"field": "kw-person", "value": ["kathryn stocketts", "tate taylor", "octavia spencer", "emma stone"]}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/incoming/article2119538.ece5/BINARY/w980/Film%20Barnepiken"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvite fruer, svarte tjenere"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article1712756.ece"}, {"field": "pageclass", "value": null}, {"field": "publishtime", "value": "2011-10-06T11:00:11.000Z"}, {"field": "recs-articleid", "value": "823341"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2011-10-06T11:00:11.000Z"}, {"field": "recs-rawtitle", "value": "Hvite fruer, svarte tjenere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "Bredpenslet, men engasjerende blikk p\u00e5 kvinneliv hos amerikanske rikmannsfruer og deres fargede hushjelper i rasistiske Mississippi tidlig p\u00e5 60-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/8b271e42f7714822262e041e1e03f61cd3dbc467.jpg?5873c4f5"}, {"field": "thumbnailfullheightdimensions", "value": "200x1477"}, {"field": "timestamp", "value": "2017-01-09T17:14:29.000Z"}, {"field": "title", "value": "Hvite fruer, svarte tjenere"}, {"field": "url", "value": "http://www.adressa.no/kultur/film/filmanmeldelser/article1712756.ece"}, {"field": "urlhash", "value": "8b271e42f7714822262e041e1e03f61cd3dbc467"}], "score": 0.7928321, "siteId": "9222270286501375973", "id": "8b271e42f7714822262e041e1e03f61cd3dbc467"}

