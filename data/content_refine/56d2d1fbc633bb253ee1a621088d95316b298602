{"fields": [{"field": "modifiedtime", "type": "time", "value": "2016-10-29T11:31:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Sivert H\u00f8yem", "Ukeadressa", "Madrugada", "Portrettet", "Byscenen"]}, {"field": "author", "value": ["\u00e5ge winge", "fotograf: kristin svorte"]}, {"field": "body", "value": ["Hadde jeg v\u00e6rt Bob Dylan, hadde jeg ogs\u00e5 g\u00e5tt i dekning.", "Han stryker fingrene over skallen og leverer et sjenert smil over bordet som om han er redd for ikke \u00e5 bli trodd.", "Uten sammenligning for \u00f8vrig, sier han, han er selvf\u00f8lgelig ikke Dylan, men hadde han v\u00e6rt den ferske nobelprisvinneren i litteratur, ville han ogs\u00e5 gjort seg litt usynlig for resten av verden.", "Selv har han tenkt det samme under Spellemannprisen. Det er like greit de ikke nevner navnet mitt n\u00e5, har han tenkt. Takketalen. Det \u00e5 skulle \u00ablevere\u00bb p\u00e5 tv. Det er ikke kokettering, sier han, men han liker bare ikke s\u00e5nn oppmerksomhet.", "- Kanskje Dylan tenker det er kult med den prisen, men s\u00e5 vet han jo at det kommer fjorten dager med masse representasjon, og han hadde antagelig gledet seg stort til \u00e5 slappe av etter \u00e5 ha turnert drithardt det siste \u00e5ret.", "Sivert H\u00f8yem, med en stemme katalogisert som en av landets store naturressurser, med til sammen fem spellemannpriser og rundt tusen avleverte konserter de siste tjue \u00e5rene, har levert ungene i barnehagen, spist et par knekkebr\u00f8d til frokost og spasert den lille halvtimen fra familiens hus p\u00e5 Sagene og bort til den gamle bohemrestauranten Lorry hvor han har lyst p\u00e5 en \u00f8l, men ber om kaffe og et glass vann.", "Akkurat som Dylan er han inne i sin travleste periode som musiker, det har ikke v\u00e6rt s\u00e5nt kj\u00f8r siden den tidligste tiden med gamlebandet Madrugada da det f\u00f8ltes som de var p\u00e5 veien hele tida, sier han.", "Sist helg Mo i Rana, Fredrikstad og Sveits. N\u00e5 en fridag f\u00f8r han skal videre til S\u00f8r- og Vestlandet. Neste uke Trondheim med tre utsolgte konserter p\u00e5 Byscenen. Nesten 100 konserter har H\u00f8yem spilt n\u00e5r \u00e5ret er omme, og nesten halvparten av \u00e5ret har han v\u00e6rt p\u00e5 reise.", "- For f\u00f8rste gang p\u00e5 en stund kan jeg med handa p\u00e5 hjertet si at jeg har det bra, endelig har jeg klart \u00e5 samle den rette gjengen rundt meg siden jeg for tolv \u00e5r siden s\u00e5 sm\u00e5tt startet som soloartist. Jeg kjenner meg sikker p\u00e5 at det vi leverer live hver kveld er bra, og f\u00f8ler meg rett og slett hjemme i uttrykket vi har klart \u00e5 skape sammen. Men det har tatt lang tid og mye arbeid \u00e5 komme dit. S\u00e5 dette kan jo lett bli et s\u00e5nt klisj\u00e9aktig portrettintervju med tittelen \u00abHar aldri hatt det bedre\u00bb.", "Han ler.", "- Men det g\u00e5r nu faen ta meg opp og ned ogs\u00e5!", "Sivert H\u00f8yem vokste opp p\u00e5 et sm\u00e5bruk utenfor Sortland, et sted hvor turistene stopper opp for \u00e5 ta bilder. Sauer. Hesjing. H\u00f8ner. Utsikt til Lofotveggen. Moren var sosionom og SV-politiker, faren skogbruksl\u00e6rer.", "Sivert spilte liten tuba i korps, men orienterte seg mer i retning onkelens kaotiske platesamling med Beatles, Dire Straits og Springsteen, og onkelens historiske b\u00f8ker med Grimbergs verdenshistorie og fortellinger fra h\u00f8ymiddelalderen.", "Han drev ikke med idrett eller mekka mopeder, mer opptatt av ikke \u00e5 v\u00e6re som de andre. Sivert ble gitarist i et rockeband, og oppdaget ved en tilfeldighet at han kunne synge da bassisten ba om hjelp med ei R.E.M.-l\u00e5t. De andre i bandet mente Sivert var bedre til \u00e5 synge enn bassisten.", "Han var 17 da festivalsjefen for Rock mot rus p\u00e5 And\u00f8ya uttalte at H\u00f8yem sang som om blodet sto ut av kjeften hans, og 19 da bandet flyttet til Oslo for \u00e5 bli rockestjerner.", "De sov hjemme hos venner, v\u00e5knet til musikk og sovnet til musikk, og betalte av egen lomme for \u00e5 spille p\u00e5 private fester. Men etter hvert spilte H\u00f8yem, som i likhet med sitt idol Jim Morrison var sv\u00e6rt ukomfortabel p\u00e5 scenen, p\u00e5 seg s\u00e5 mye selvtillit at han knekte mikrofonstativet og slengte delene ut til publikum.", "\u00abDet var som \u00e5 f\u00e5 en rock'n'roll steikepanne midt i trynet,\u00bb skrev anmelderen fra Bergens Tidende som ikke hadde opplevd maken: \u00abEt totalt ukjent band fra Stokmarknes som plutselig popper opp fra ingensteds og sparker beina under de aller fleste norske rockeband.\u00bb", "Etter flere navneskifter ble bandet til Madrugada , som er spansk og betyr den siste timen f\u00f8r daggry. Musikken ble beskrevet som en elv full av hjerteblod.", "Sivert H\u00f8yem var 21 da Madrugada havnet \u00f8verst p\u00e5 VG-lista. 23 da de fikk stjernestatus med braksuksessen \u00abIndustrial Silence\u00bb i 1999, og Dagbladet skrev at det viktigste skillet mellom Madrugada og andre gode norske band, var at de andre m\u00e5tte starte uten vokalisten Sivert H\u00f8yem.", "Han smiler og kl\u00f8r seg p\u00e5 kinnet.", "- Anmelderne var overrasket, men for oss var det innlysende at det gikk s\u00e5 bra, vi hadde jobbet beinhardt og hadde jo lyst til \u00e5 bli kjempesv\u00e6re.", "- Like store som U2.", "- Ja, vi studerte dokumentarfilmen deres \u00abRattle and Hum\u00bb og s\u00e5 ikke det latterlig pretensi\u00f8se. Vi slukte hele greia og s\u00e5 bare det fantastiske.", "Madrugada tok over posisjonen til DumDum Boys og De Lillos, og ved hjelp av plateselskapet Virgin erobret de etter hvert ogs\u00e5 litt av Europa. Men en organisasjonspsykolog ville satt brillene i halsen om han hadde studert forholdene internt i bandet, mener H\u00f8yem.", "- Alle medlemmene hadde forskjellige ideer, og det var mye baksnakking med allianser som skiftet fra dag til dag. Det var hele tiden en dragkamp om makta Madrugada.", "- Hvem hadde makta?", "- Det varierte.", "- Hvordan baksnakket de deg?", "- Det vet jeg sannelig ikke.", "- Hva trur du?", "- Vel, jeg kan oppfattes som b\u00e5de usikker og vag i mange sammenhenger, men det er mer n\u00e5 enn f\u00f8r. Jeg var nok mye mer bastant og tidvis en j\u00e6vlig arrogant fyr den gangen. Det var et veldig tett kameratskap p\u00e5 godt og vondt, med mye konkurranse, kniving og bitching. Madrugada var en kaotisk, organisk ting, vi var en splittet tropp som skulle ta over verden. Det var veldig slitsomt \u00e5 v\u00e6re en del av det der.", "Robert Bur\u00e5s var gitaristen i Madrugada. Han med solbrillene. Han med det h\u00f8ye h\u00e5ret. Han som var drita p\u00e5 tv da de mottok tre spellemannpriser i 2005.", "Sommeren 2007 ble Robert Bur\u00e5s, som var et varmt og inkluderende menneske, if\u00f8lge kompisene, en unik gitarist med b\u00e5de r\u00e5het og f\u00f8lsomhet, funnet d\u00f8d i sin leilighet.", "Familien la hans r\u00f8de gitar p\u00e5 kisten, og femti musikervenner koret Sivert H\u00f8yem som sang en jublende versjon av Elvis-l\u00e5ta \u00abIf I Can Dream\u00bb under bisettelsen.", "If I can dream of a better land", "Where all my brothers walk hand in hand", "Tell me why, oh why, oh why can't my dream come true", "- Jeg hadde et ekstremt n\u00e6rt forhold til Robert. Klisjeen er at han levde rockelivet fullt og helt, men for meg var han mest av alt en god kamerat og en veldig begavet gitarist og l\u00e5tskriver. Men jeg misunte ham ogs\u00e5 evnen til \u00e5 gi faen, den hadde han i b\u00f8tter og spann, og det preget ham ogs\u00e5 som musiker med et fandenivoldsk anslag p\u00e5 gitaren. Jeg s\u00f8ker fortsatt den samme r\u00e5skapen i det jeg driver med.", "- Har du den?", "- Jeg tror jeg har den samme fucking blodt\u00e5ka du kan komme i n\u00e5r du er p\u00e5 scenen, og det er ekstremt viktig for meg. Jeg, som er s\u00e5 beherska til vanlig, blir mye gladere av \u00e5 v\u00e6re ofte p\u00e5 veien og kjenne p\u00e5 den f\u00f8lelsen.", "Det er vanskelig \u00e5 sette ord p\u00e5 det, sier H\u00f8yem, men det er ikke uten grunn at rus og rock g\u00e5r litt h\u00e5nd i h\u00e5nd, det er beslektede opplevelser.", "\u00c5ret etter Bur\u00e5s' d\u00f8d kom plata \u00abMadrugada\u00bb, som var spilt inn rett f\u00f8r han d\u00f8de, og bandet turnerte uten sin legendariske gitarist. Men etter det var det slutt, sier H\u00f8yem som f\u00f8lte seg ferdig med Madrugada. Det f\u00f8ltes godt, sier han, men han ser ikke bort fra at Madrugada en dag kan gjenoppst\u00e5.", "Flere av l\u00e5tene fra den tida er skrevet av H\u00f8yem, og han har med seg flere av dem som soloartist. En av de viktigste, sier han, er \u00abThe Kids Are On High Street\u00bb som handler om kameratskapet i Madrugada.", "- Robert Bur\u00e5s la ikke skjul p\u00e5 at flere av hans l\u00e5ter var skrevet i doprus?", "- Ja. Jeg vet ikke.", "- Har du skrevet sanger i doprus.", "- Nei, det tror jeg ikke, jeg har stort sett skrevet i edru tilstand.", "- Har du brukt dop?", "- Ja, det begynner \u00e5 bli ei stund siden, men jeg orker ikke snakke om det der, det eneste du oppn\u00e5r er overskrifter som tar oppmerksomheten bort fra musikken. Det er kanskje kjedelig, men da f\u00e5r det bare v\u00e6re s\u00e5nn, da f\u00e5r folk heller komme p\u00e5 konsert, for det er ikke kjedelig.", "Han gidder heller ikke \u00e5 g\u00e5 inn p\u00e5 den perioden da bandet bodde i Berlin, da det skjedde \u00aben hel del som ikke egner seg p\u00e5 trykk p\u00e5 grunn av den allmenne bluferdighet\u00bb, if\u00f8lge et intervju han ga til Dagbladet for noen \u00e5r siden. Han hadde det ikke bra, sier han, han var nettopp kommet ut av et forhold og det var fri flyt av alt.", "- Sparer du disse historiene som ikke er fortalt til din egen biografi?", "- Det er flere som har kontaktet meg om \u00e5 skrive Madrugadas historie, vi var jo en gjeng som holdt kortene tett til brystet, men en s\u00e5nn bok vil jo bare v\u00e6re interessant hvis det er den hele, oppriktige historien.", "- T\u00f8r du det?", "- F\u00f8rst og fremst var vi en veldig n\u00e6r kameratgjeng som jobbet hardt og m\u00e5lbevisst. Musikken betydde alt for oss. Og s\u00e5 var det jo selvsagt en masse barer og en masse drekking, men det blir det ikke n\u00f8dvendigvis s\u00e5 gode historier av. Du m\u00e5 nesten ha v\u00e6rt der sj\u00f8l, hehe.", "Etter at Bur\u00e5s d\u00f8de, sparket H\u00f8yem sitt eget soloband. S\u00e5 d\u00f8de faren hans, Asbj\u00f8rn Sigurd H\u00f8yem. Det var s\u00e5 j\u00e6vlig mye, sier han, s\u00e5 mange faste holdepunkter som forsvant p\u00e5 halvannet \u00e5r. Det har tatt ham lang tid \u00e5 komme ut av den sorgen.", "Faren d\u00f8de i en b\u00e5tulykke utenfor Fr\u00f8ya for ni \u00e5r siden, b\u00e5ten hans gikk p\u00e5 et skj\u00e6r ved innseilinga til ei sm\u00e5b\u00e5thavn p\u00e5 natta. Faren var en eventyrer, sier han, en kunstnersjel som dyrket friluftsliv, fiske og b\u00e5tliv.", "Noen m\u00e5neder f\u00f8r faren d\u00f8de, fikk Sivert faren med p\u00e5 et nachspiel med \u00c5ge Aleksandersen og Sambandet, og \u00c5ge inviterte dem hjem p\u00e5 s\u00f8ndagsmiddag.", "- Fadern var tr\u00f8nder, og du kan jo tenke hvor stort det var for ham \u00e5 komme p\u00e5 s\u00f8ndagsmiddag hos \u00c5ge. Og det var stort for meg ogs\u00e5, jeg har kjemperespekt for \u00c5ge.", "\u00c5ge Aleksandersen spilte i begravelsen til Siverts far. Sivert sier han f\u00f8ler seg som halvt nordlending og halvt tr\u00f8nder, i oppveksten ferierte han og s\u00f8steren Ane mye p\u00e5 Selsbakk hvor faren kom fra. I Trondheim bor ogs\u00e5 deres to halvs\u00f8sken, P\u00e5l og Sigrid.", "- Robert Bur\u00e5s sa tidlig at Madrugada var for store for Norge?", "- Herregud, vi sa jo s\u00e5 j\u00e6vlig mye dumt, for stor for Norge, haha. Men vi var ambisi\u00f8se, og selv om vi ikke slo gjennom i USA, noe vi dr\u00f8mte om, s\u00e5 gjorde vi det bra flere steder.", "- Er det sant at du har din egen fanklubb i Guatemala?", "- Ja, jeg har aldri v\u00e6rt i Guatemala, men i dag oppdager jo folk for egen maskin det de vil p\u00e5 Internet. Det er masse s\u00e5nt, folk er jo s\u00e5 rare, men i Tyskland turnerer vi mye, og ellers spiller vi mye i Holland, Sveits og Hellas.", "- I Hellas er du superstjerne?", "- Hellas har v\u00e6rt spesielt fra starten av, og der har det tatt av helt de siste \u00e5rene. Det virker som de to siste skivene, s\u00e6rlig den siste, har innfridd deres forventninger, det var en skive de ville ha fra meg.", "- Hva er det grekerne liker med deg, det melankolske?", "- Jeg vet ikke, men det virker som de s\u00e5 p\u00e5 Madrugada - og senere meg - som en bevegelse i rocken, en atmosf\u00e6risk, m\u00f8rk og ekspressiv rockemusikk i tradisjonen til PJ Harvey, Nick Cave og Leonard Cohen. Og s\u00e5 har jeg jo v\u00e6rt der minst femten-tjue ganger gjennom \u00e5rene.", "I h\u00f8st m\u00f8tte tretti greske journalister opp p\u00e5 pressekonferansen hans, og H\u00f8yem var toppoppslag p\u00e5 den greske dagsrevyen. To ganger spilte han p\u00e5 et fullsatt Herodium, grekernes store scene, hvor han kunne se opp p\u00e5 Akropolis. Det var helt vilt, sier han, med et amfi s\u00e5 bratt at g\u00e6rne grekere, et forbilledlig rockepublikum som kan alle tekstene, kom s\u00e5 tett p\u00e5 scenen at de antagelig kunne kjenne den sinnssykt tunge og intense lukta av den franske parfymen han fikk av kona p\u00e5 f\u00f8rti\u00e5rsdagen.", "\u00c5 spraye seg med tung parfyme har blitt et ritual for alle i bandet f\u00f8r de g\u00e5r p\u00e5 scenen, ler han, det er like viktig som \u00e5 nyte noen glass med Guinness og en god vin f\u00f8r de starter \u00e5 spille.", "Hellas er forresten det eneste stedet hvor han alltid blir spurt om politikk, og hvor H\u00f8yem de siste \u00e5rene har m\u00e5ttet svare p\u00e5 hva han synes om den krisa som har rammet landet.", "H\u00f8yem er opptatt av politikk og mener fortsatt Frp-ere kan drite i \u00e5 kj\u00f8pe platene hans. Det er ikke s\u00e5 alvorlig ment, sier han, men en slags kommentar til hvor han selv st\u00e5r. H\u00f8yem er SV-er og synes det er greit \u00e5 f\u00e5 stempelet \u00abpolitisk korrekt\u00bb.", "- Det er innlysende for meg at et samfunn med like muligheter og sm\u00e5 \u00f8konomiske forskjeller mellom folk er et bedre samfunn enn det motsatte. Med mindre man tilh\u00f8rer den absolutte \u00f8konomiske eliten kan jeg ikke forst\u00e5 at det ikke er i alles interesse \u00e5 bidra til \u00e5 skape et slikt samfunn.", "Sangen \u00abPrisoner Of The Road\u00bb donerte han til en tv-aksjon for Flyktninghjelpen. Og sangen \u00abThe Riviera of Hades\u00bb p\u00e5 den siste plata, hvor tittelen er hentet fra Winston Churchill som refererte til sovjetpartipampenes badebyer ved Svartehavet, som ble omdannet til blodige slagmarker ved slutten av andre verdenskrig, refererer han til scener p\u00e5 v\u00e5re egne feriesteder langs Middelhavskysten:", "\u00abThere were no lights from the coastline", "When the old boat sprang a leak", "People clinging to the parapets", "As I jumped into the blackness of the sea\u00bb", "- Vi nyttiggj\u00f8r oss av folk med lusne l\u00f8nninger i fattige land, det er en forutsetning for v\u00e5rt vanvittige forbruk. Vi godtar alts\u00e5 en global \u00f8konomi, men mange har samtidig vanskelig for \u00e5 godta at folk s\u00f8ker et bedre liv eller flykter fra undertrykkelse og krig. Det er for meg en merkelig tankegang.", "F\u00f8r kom H\u00f8yem hjem fra turn\u00e9 og s\u00e5 de andre i bandet hente ungene sine i barnehagen, mens han selv kunne debrife hjemme p\u00e5 sofaen. S\u00e5 traff han kona Helena Brodtkorb, og i l\u00f8pet av tre \u00e5r fikk de tre barn. Ei jente som n\u00e5 er fire, og tvillinger som n\u00e5 er to.", "Etter den f\u00f8rste f\u00f8dselen skrev Brodtkorb boka \u00abMammasjokket\u00bb, og den private H\u00f8yem fikk familielivet brettet ut i offentlighet. Hun fortalte ogs\u00e5 om en mann som kom hjem fra nachspiel, mens dama hans sleit med f\u00f8dselsdepresjon og et barn som hadde kolikk.", "- Den handler om en traumatisk og vanskelig periode i livet for oss begge, og jeg hadde aldri opplevd \u00e5 f\u00e5 privatlivet utlevert p\u00e5 den m\u00e5ten. Men boka er j\u00e6vlig morsom og \u00e6rlig, og det er d\u00e5rlig gjort \u00e5 legge lokk p\u00e5 virkelig \u00e6rlighet, det finnes det jo ganske lite av.", "- I et intervju sp\u00f8kte hun med at dere snart ville sitte p\u00e5 \u00abSkavlan\u00bb og snakke ut om forholdet som m\u00f8tte veggen sammen med den filippinske aupairen. Har dere filippinsk aupair?", "- Ja, uten hjelp hjemme hadde det v\u00e6rt umulig \u00e5 v\u00e6re p\u00e5 veien med sm\u00e5 tvillinger. De eneggede tvillingene er forresten supermusikalske, og jeg tenker at om seks-sju \u00e5r er de med i Melodi Grand Prix Junior, og s\u00e5 tar vi det derfra.", "H\u00f8yem ler og sier han kjenner seg igjen i det vennene hans sier, at han er mye mer humorist enn den der dystre mannen fra nord. Han synes tabuer, og alt vi ikke har lov til \u00e5 flire av, er morsomt.", "- N\u00e5r jeg sitter p\u00e5 et fly n\u00e5, og en unge skriker p\u00e5 et sete ved siden av meg, er det ikke sjenerende i det hele tatt, det er bare oppl\u00f8ftende \u00e5 kjenne p\u00e5 at det ikke er jeg som er far til det barnet.", "God stand-up-komedie er den h\u00f8yeste kunstformen som finnes, synes H\u00f8yem, og viser til en av sine favoritter, den amerikanske komikeren Louis CK som ogs\u00e5 innleder boka til kona:", "\u00abYou\u2019re not a woman until you have people coming out of your vagina and step on your dreams. If you\u2019re still standing after that shit you\u2019re a woman.\u00bb", "- Du m\u00e5 huske p\u00e5 at jeg ogs\u00e5 er en fyr som liker \u00e5 opptre og som har lyst til \u00e5 g\u00e5 p\u00e5 scenen og bli sett. Men jeg preges nok av og til av noe av det plagede og depressive som ligger i min personlighet.", "- Det preger musikken din?", "- Ja, men det andre oppfatter som depressivt, vil for meg v\u00e6re oppl\u00f8ftende.", "- \u00c5?", "- Fordi jeg liker s\u00e5nne stemninger i all kunst. Musikken til Leonard Cohen og Richard Thompson f\u00e5r det til \u00e5 krible i meg, og etter min mening er det st\u00f8rre grunn til \u00e5 sp\u00f8rre en fyr som Bruce Springsteen om hvor hans optimisme i musikken kommer fra, det er st\u00f8rre grunn til \u00e5 uttrykke noe m\u00f8rkt enn noe lyst og positivt n\u00e5r du ser hvordan verden er.", "- Springsteen har g\u00e5tt halve livet i terapi? G\u00e5r du ogs\u00e5 i terapi?", "- Ja, det har jeg gjort av og til, det g\u00e5r rett og slett opp og ned ganske ofte, men detaljene om det vil jeg spare til biografien min, haha, akkurat som Springsteen. Som person er jeg innimellom ganske skj\u00f8r, og det har v\u00e6rt vanskelig \u00e5 kombinere med det \u00e5 prestere, fordi du havner i en skvis mellom dine psykiske forutsetninger og det du \u00f8nsker \u00e5 uttrykke. Akkurat d\u00e9t kan faktisk ha holdt meg tilbake.", "- Hvordan da?", "- Hvis jeg hadde v\u00e6rt litt mer solid skrudd sammen i hodet, kunne jeg kanskje n\u00e5dd lenger og gjort bedre ting, men noe av det skj\u00f8re og f\u00f8lsomme gj\u00f8r meg vel kanskje ogs\u00e5 til en mer uttrykksfull artist.", "H\u00f8yem kommer fra en kulturell familie som tidlig ga ham smaken p\u00e5 kunst og kultur. Han s\u00f8ker ofte inspirasjon ved \u00e5 bes\u00f8ke kunstmuseer. Han liker best spirituelle ting, sier han, ting som har noe \u00e5ndelig over seg, som for eksempel gotiske katedraler og mestere fra renessansen. Men religi\u00f8s er han ikke, Sivert H\u00f8yem er ateist.", "\u00c5 diskutere kunst med H\u00f8yem, kan v\u00e6re krevende. Han referer gjerne til maleren Hans Holbeins sublime portrett av forfatteren Thomas More, maleriene til Edvard Munch, lyrikere som Federico Garc\u00eda Lorca og Vladimir Majakovskij, og forfatteren Tor Ulven som inspirerte ham mest da han lagde plata \u00abLong Slow Distance\u00bb og som minner ham om b\u00e5de kunstnerne Mark Rothko og Christian Boltanski.", "Men den st\u00f8rste n\u00e5levende norske kunstneren, er Kjell Askildsen, mener H\u00f8yem, en forfatter han m\u00f8tte for noen \u00e5r siden.", "- Tenk \u00e5 kunne si s\u00e5 mye med s\u00e5 f\u00e5 ord om intime forhold. Om alt det som skjer, og det som ikke skjer. Askildsen er det beste vi har.", "- For noen \u00e5r siden ba du om \u00e5 bli sitert p\u00e5 dette med nordnorske jenter: \u00abDe er s\u00e5 \u00e5pne og frie, ikke s\u00e5 snerpete og kyniske som byjenter.\u00bb", "- \u00c5 herre gud ...", "- Det er mer dreis over dem, sa du?", "- Fy faen, jeg har sagt mye rart. Jeg var sammen med ei nordnorsk dame p\u00e5 den tida, og jeg visste jo at hun leste aviser.", "- Du sa du leste mye pornografisk litteratur, og anbefalte andre \u00e5 gj\u00f8re det samme?", "- Jeg mente erotikk, men det er vanskelig \u00e5 skrive godt om erotikk, og jeg anbefalte Henry Miller som er en fyr som tar erotikk veldig alvorlig, det er et sentralt tema i hans b\u00f8ker. Seksualitet er jo ofte det som driver folk, det er det vi lengter etter og som f\u00e5r ting til \u00e5 skje, og det er jo nesten rart at det skrives s\u00e5 lite bra om akkurat dette.", "- Er seksualitet viktig i dine tekster?", "- Det er en viktig del av rock'n'roll det der, det er det ingen tvil om. Stemning. F\u00f8lelsene. Urkrafta. Du trenger ikke lete lenge etter det i mine tekster.", "Han tenker seg om, sier han traff bra i sangen \u00abHoney Bee\u00bb. Det er ikke en eksplisitt erotisk l\u00e5t, sier han, men den beskriver noen ting. Treffer en nerve.", "- Hvordan er tekstlinjen der?", "- Du, det er alt for flaut \u00e5 snakke om, det f\u00e5r du google deg til sj\u00f8l.", "\u00abOut in the woods, tall painter woods", "She gave sweet loving to me", "Her woodland grace, her soft embrace", "My face in shadow - Honey Bee\u00bb", "- Du er en sensitiv fyr. Var det Prepple Houmb i DumDum Boys som slengte \u00abj\u00e6vla homo\u00bb etter deg?", "- Han var litt utrivelig f\u00f8rste gang jeg m\u00f8tte ham, men jeg tror han var litt drita, og jeg kan jo forst\u00e5 at han var litt irritert, det var jo akkurat i den tida vi kom og vi var vel litt mye bejubla. Han kalte meg reserve-homo!", "- S\u00e5pass!", "- Ja, og \u00abreservehomo\u00bb vet jeg ikke hva er engang. Vi har forresten en god tone n\u00e5. Jeg har veldig sansen for DumDum Boys og treffer ofte p\u00e5 Kjartan som har studio ved siden av oss, han er jo en fyr som alle som holder p\u00e5 med rock har enorm respekt for. Han er Kjartan Kristiansen liksom, og det blir ikke kulere enn det! Men jeg har aldri v\u00e6rt den som har hengt mye ute med andre musikere, jeg har ikke mange n\u00e6re venner, og det er f\u00e6rre n\u00e5 enn f\u00f8r. De beste vennene mine er de jeg spiller med i bandet mitt, kona, familien og en h\u00e5ndfull andre som jeg har kjent siden jeg var liten.", "Dessuten er han ganske sjenert og litt starstruck, s\u00e5 starstruck at da han varmet opp for Leonard Cohen, en av hans store helter, fikk han ikke snakket med ham. H\u00f8yem turte ikke.", "- Men musikken er et spr\u00e5k, og det spr\u00e5ket gir meg mulighet til \u00e5 overvinne sjenansen og m\u00f8te mennesker ved \u00e5 vise noe fint av meg selv.", "- Stolt?", "- Live-biten er jeg ekstremt stolt av. Jeg tror faen meg jeg ville g\u00e5tt p\u00e5 en Sivert H\u00f8yem-konsert om jeg ikke hadde v\u00e6rt Sivert H\u00f8yem."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "bb3c1523b094693e47d24e00307df21a52e6f4de132bce959ab5241e6fac66c3"}, {"field": "createtime", "value": "2016-10-29T10:43:25.000Z"}, {"field": "description", "value": "Han er litt skj\u00f8r og sjenert, men f\u00f8ler seg trygg p\u00e5 scenen. Er det derfor Sivert H\u00f8yem er blitt superstjerne i Hellas?"}, {"field": "dominantimage", "value": "http://www.adressa.no/pluss/magasin/article13704888.ece/naviey/ALTERNATES/w980-default/Sivert1shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/56d2d1fbc633bb253ee1a621088d95316b298602.jpg?59694c2d"}, {"field": "dominantthumbnaildimensions", "value": "300x169"}, {"field": "heading", "value": ["- Det g\u00e5r nu faen ta meg opp og ned ogs\u00e5! -adressa.no", "Aldri bedre", "Startet som nerd", "Mye baksnakking", "S\u00f8ker r\u00e5skapen", "Rusen i Madrugada", "P\u00e5 \u00c5ge-nachspiel", "Superstjerne i Hellas", "Fortsatt til venstre", "Mammasjokket", "Som Springsteen", "\u00c5ndelig, men ateist", "Mye seksualitet", "Sjenanse og verdighet"]}, {"field": "id", "value": "56d2d1fbc633bb253ee1a621088d95316b298602"}, {"field": "keyword", "value": ["\u00c5ge Winge", "Sivert H\u00f8yem", "Ukeadressa", "Madrugada", "Portrettet", "Byscenen"]}, {"field": "keywords", "value": "\u00c5ge Winge,Sivert H\u00f8yem,Ukeadressa,Madrugada,Portrettet,Byscenen"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["tida", "f\u00f8ler", "dag", "faren", "skrev", "plata", "scene", "rock", "d\u00f8d", "you re", "liv", "tenk", "ting", "hjem", "lyst", "vann", "you", "all", "bandet", "the", "sang", "\u00e5ret", "musikk", "stort", "spilt", "bok"]}, {"field": "kw-entity", "value": ["\u00e5ge", "hans holbeins", "prepple houmb", "lofotveggen", "fredrikstad og sveits", "and\u00f8ya", "leonard cohen og richard thompson", "flyktninghjelpen", "if i", "mammasjokket", "ane", "dumdum boys og de lillos", "elvis", "byscenen", "middelhavskysten", "grimbergs", "live", "dire straits og springsteen", "bergens tidende", "frp", "madrugada", "industrial silence", "nick cave og leonard cohen", "guinness", "akropolis", "mark rothko og christian boltanski", "beatles", "dire straits", "dumdum boys", "dagbladet", "lorry", "honey bee", "prisoner of the road", "can dream", "herodium", "melodi grand prix junior", "federico garc\u00eda lorca og vladimir majakovskij", "h\u00f8yem", "internet", "de lillos"]}, {"field": "kw-location", "value": ["fr\u00f8ya", "europa", "stokmarknes", "tyskland", "holland", "trondheim", "norge", "guatemala", "rock", "sortland", "oslo", "hellas", "harvey", "rana", "berlin"]}, {"field": "kw-pageclass", "value": "article"}, {"field": "kw-person", "value": ["thomas more", "mark rothko", "\u00e5ge aleksandersen", "helena brodtkorb", "asbj\u00f8rn sigurd h\u00f8yem", "long slow distance", "christian boltanski", "henry miller", "sivert h\u00f8yem", "kjell askildsen", "kjartan kristiansen", "federico garc\u00eda lorca", "vladimir majakovskij", "bob dylan", "tor ulven", "nick cave", "louis ck", "leonard cohen", "richard thompson", "bruce springsteen", "winston churchill", "edvard munch", "robert bur\u00e5s", "jim morrison"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13704888.ece/naviey/ALTERNATES/w980-default/Sivert1shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det g\u00e5r nu faen ta meg opp og ned ogs\u00e5!"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/29/Det-g%C3%A5r-nu-faen-ta-meg-opp-og-ned-ogs%C3%A5-13704895.ece"}, {"field": "pageclass", "value": ["article"]}, {"field": "publishtime", "value": "2016-10-29T11:31:12.000Z"}, {"field": "recs-articleid", "value": "13704895"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-29T11:31:12.000Z"}, {"field": "recs-rawtitle", "value": "- Det g\u00e5r nu faen ta meg opp og ned ogs\u00e5! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han er litt skj\u00f8r og sjenert, men f\u00f8ler seg trygg p\u00e5 scenen. Er det derfor Sivert H\u00f8yem er blitt superstjerne i Hellas?"}, {"field": "thumbnail", "value": "http://content-thumbnail.cxpublic.com/content/thumbnail200x150/56d2d1fbc633bb253ee1a621088d95316b298602.jpg?59694c2d"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-14T22:56:45.000Z"}, {"field": "title", "value": "Superstjerne i Hellas"}, {"field": "url", "value": "http://www.adressa.no/pluss/magasin/2016/10/29/Det-g%c3%a5r-nu-faen-ta-meg-opp-og-ned-ogs%c3%a5-13704895.ece"}, {"field": "urlhash", "value": "56d2d1fbc633bb253ee1a621088d95316b298602"}], "score": 0.26997104, "siteId": "9222270286501375973", "id": "56d2d1fbc633bb253ee1a621088d95316b298602"}

