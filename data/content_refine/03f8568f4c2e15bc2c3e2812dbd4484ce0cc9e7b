{"fields": [{"field": "modifiedtime", "type": "time", "value": "2014-12-18T07:35:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["dag aakre", "daglig leder i kirkens bymisjon", "fung. sokneprest p\u00e5 svalbard"]}, {"field": "body", "value": ["Saken oppdateres.", "To hendelser i h\u00f8st fortjener mer oppmerksomhet enn de har f\u00e5tt. Den f\u00f8rste har norske medier n\u00e6rmest forbig\u00e5tt i stillhet. Det er underlig p\u00e5 bakgrunn av den engasjerte debatten vi har hatt i Trondheim og resten av landet om radikal islamisme. Mange har hevet stemmen og fremhevet viktigheten av \u00e5 ta avstand fra den brutale terrorideologien som IS representerer, og flere har etterlyst tydeligere tale fra representanter for de muslimske milj\u00f8ene. Klar tale mot krenkelser av menneskeverdet og misbruk av religionen er uten tvil viktig, og religi\u00f8se ledere har et s\u00e6rlig ansvar. Dette har mange erkjent, og de har tatt ansvaret.", "I slutten av september gikk mer enn 120 muslimske l\u00e6rde fra hele verden sammen om et \u00e5pent brev til \u00abfighters and followers\u00bb fra den Islamske Staten. Brevet er skrevet p\u00e5 arabisk og oversatt til engelsk. Med grundige henvisninger til Koranen plukker de den ekstreme voldsideologien fra hverandre bit for bit. I en oppsummering p\u00e5 24 punkter heter det blant annet: Det er forbudt i islam \u00e5 drepe uskyldige. Det er forbudt i islam \u00e5 skade eller mishandle kristne. Det er forbudt i islam \u00e5 nekte folk \u00e5 konvertere. Det er forbudt i islam \u00e5 nekte kvinner rettigheter. Det er forbudt i islam \u00e5 tillegge Gud onde handlinger.", "Dette initiativet fortjener v\u00e5r oppmerksomhet. Det representerer nettopp den stemmen mange har etterlyst. Det er en viktig stemme til rett tid. For vold og hatkriminalitet kan ikke ties ihjel. De m\u00e5 bekjempes gjennom kunnskap, \u00e5penhet og modige oppgj\u00f8r.", "Den andre hendelsen er enda ferskere. I november ble Jerusalem rystet av en ny tragedie, et brutalt angrep mot en synagoge mens mennesker var samlet i b\u00f8nn. Dagen etter hendelsen m\u00f8ttes religi\u00f8se ledere p\u00e5 stedet der terroristene drepte fem uskyldige. Kristne, muslimer og drusere stod side om side med lederen for den j\u00f8diske menigheten, som et tegn p\u00e5 solidaritet og med en sterk appell om fred og religionsfrihet.", "\u00abVi har kommet som religi\u00f8se ledere til et sted for b\u00f8nn og derfor til et hellig sted,\u00bb sa den latinske patriarken Fouad Twal. I n\u00e6rv\u00e6r av internasjonal presse, s\u00f8rgende mennesker og redde naboer ford\u00f8mte de voldshandlingene og alle former for terror utf\u00f8rt i religionens navn.", "M\u00f8tet mellom religi\u00f8se ledere utenfor synagogen i \u00d8st-Jerusalem er eksempel som gir h\u00e5p. Angrep p\u00e5 ett hellig sted rammer flere enn den menigheten som blir angrepet. Det rammer alle hellige steder. Det rammer alle troende mennesker. Alle som ber. Det rammer alle som kjemper for forsoning og rettferdighet.", "I dagene som kommer vil kristne og j\u00f8der over hele verden forberede feiringen av jul og hanukkah, h\u00f8ytider der lyset og h\u00e5pet er sentrale elementer. I en urolig tid, mens frykten r\u00e5der i det Hellige landet der Jesus ble f\u00f8dt, b\u00f8r media og privatpersoner l\u00f8fte fram gode eksempler p\u00e5 mot og sm\u00e5 og store tegn som gir h\u00e5p.", "Gjennom organisasjonen \u00abOne World in Dialogue\u00bb, som startet i Trondheim for ti \u00e5r siden, har jeg erfart at kunnskap og vennskap p\u00e5 tvers av religi\u00f8se grenser er n\u00f8kkelen til gjensidig forst\u00e5else og respekt. I arbeidet med retningslinjer for hellige steder har vi m\u00f8tt modige mennesker innenfor alle religioner. Mennesker som viser vei og bidrar til fred. Mennesker som st\u00e5r rakrygget for det de tror p\u00e5. Dialogens mennesker. Forsoningens mennesker. Religi\u00f8se ledere har uten tvil et stort ansvar. De som tar ansvaret p\u00e5 alvor fortjener v\u00e5r helhjertede st\u00f8tte.", "Det er advent. Lys tennes og lys trenges. I m\u00f8rketida langt mot nord dukker Rolf Jacobsen opp med det vakre diktet som han kalte \u00abBare tynne n\u00e5ler\u00bb. Det f\u00e5r bli mitt adventsdikt, mitt adventsh\u00e5p og min adventshilsen:", "Det er s\u00e5 tynt, lyset.", "Og det er s\u00e5 lite av det.", "M\u00f8rket er stort.", "Det er bare tynne n\u00e5ler, lyset", "i en endel\u00f8s natt.", "Og det har s\u00e5 lange veier \u00e5 g\u00e5", "gjennom s\u00e5 \u00f8dslige rom.", "S\u00e5 la oss v\u00e6re varsomme med det.", "Verne om det.", "S\u00e5 det kommer igjen i morgen.", "F\u00e5r vi tro."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "e16e62627287676fecdfadcd986caf6d234c66ad7bd161802c2c0c86366dd597"}, {"field": "createtime", "value": "2017-01-19T08:02:31.000Z"}, {"field": "description", "value": "Det er advent. Lys tennes og lys trenges. Det kjennes ikke minst her i Longyearbyen p\u00e5 78 grader nord. Ute er det knapt forskjell p\u00e5 natt og dag. Men inne brenner lysene og julen n\u00e6rmer seg, h\u00f8ytiden med det paradoksale budskapet om hellig n\u00e6rv\u00e6r og fred p\u00e5 jorden."}, {"field": "dominantimage", "value": "http://www.adressa.no/meninger/kronikker/article10467037.ece/qv6985/ALTERNATES/w980-default/kronikkbilde1912.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/03f8568f4c2e15bc2c3e2812dbd4484ce0cc9e7b.jpg?58c3669b"}, {"field": "dominantthumbnaildimensions", "value": "300x169"}, {"field": "heading", "value": "Tegn p\u00e5 h\u00e5p -adressa.no"}, {"field": "id", "value": "03f8568f4c2e15bc2c3e2812dbd4484ce0cc9e7b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["hellig", "h\u00e5p", "islam", "mennesker", "religi\u00f8se ledere", "religi\u00f8se", "ledere", "forbudt", "sted", "lys", "hellig sted"]}, {"field": "kw-entity", "value": ["one world in dialogue", "jesus", "islamske staten", "one world", "ute", "gud", "hellige", "koranen", "fouad twal"]}, {"field": "kw-location", "value": ["longyearbyen", "trondheim", "jerusalem", "\u00f8st-jerusalem"]}, {"field": "kw-pageclass", "value": "article"}, {"field": "kw-person", "value": "rolf jacobsen"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10467037.ece/qv6985/ALTERNATES/w980-default/kronikkbilde1912.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tegn p\u00e5 h\u00e5p"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10467038.ece"}, {"field": "pageclass", "value": ["article"]}, {"field": "publishtime", "value": "2014-12-19T04:00:00.000Z"}, {"field": "recs-articleid", "value": "10467038"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-12-19T04:00:00.000Z"}, {"field": "recs-rawtitle", "value": "Tegn p\u00e5 h\u00e5p -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det er advent. Lys tennes og lys trenges. Det kjennes ikke minst her i Longyearbyen p\u00e5 78 grader nord. Ute er det knapt forskjell p\u00e5 natt og dag. Men inne brenner lysene og julen n\u00e6rmer seg, h\u00f8ytiden med det paradoksale budskapet om hellig n\u00e6rv\u00e6r og fred p\u00e5 jorden."}, {"field": "thumbnail", "value": "http://content-thumbnail.cxpublic.com/content/thumbnail200x150/03f8568f4c2e15bc2c3e2812dbd4484ce0cc9e7b.jpg?58c3669b"}, {"field": "thumbnailfullheightdimensions", "value": "200x1422"}, {"field": "timestamp", "value": "2017-03-11T02:53:15.000Z"}, {"field": "title", "value": "Tegn p\u00e5 h\u00e5p"}, {"field": "url", "value": "http://www.adressa.no/meninger/kronikker/article10467038.ece"}, {"field": "urlhash", "value": "03f8568f4c2e15bc2c3e2812dbd4484ce0cc9e7b"}], "score": 0.39538324, "siteId": "9222270286501375973", "id": "03f8568f4c2e15bc2c3e2812dbd4484ce0cc9e7b"}

