{"fields": [{"field": "modifiedtime", "type": "time", "value": "2015-05-04T12:42:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Barneoppdragelse", "Barn og unge", "Helse"]}, {"field": "author", "value": "christine gulbrandsen"}, {"field": "body", "value": ["\u2014 Jeg var fjorten \u00e5r og forelsket. Jeg hadde nettopp f\u00e5tt kj\u00e6reste. Livet var s\u00e5 enkelt. Plutselig var det ikke det lenger. Jeg skulle ha to hjem, forteller Tove Welle Haugland (25).", "Det som var stabilt, ble ustabilt. Det som var trygt, ble utrygt.", "I fjor var det 20.380 par som enten skilte seg eller separerte se g, viser ferske tall fra Statistisk sentralbyr\u00e5. Omkring 25.000 barn og unge opplever hvert \u00e5r \u00e5 f\u00e5 delt hjem.", "\u2014 Det barndomshjemmet jeg husker som trygt og stabilt, forsvant med skilsmissen. Jeg opplevde at jeg ikke hadde noe ordentlig hjem, sier hun.", "Les ogs\u00e5 :", "Ti \u00e5r senere er Welle Haugland politisk aktiv. Hun er sentralstyremedlem i KrFU og bystyrekandidat i Kristiansand. Hun mener skilsmissen l\u00e6rte henne \u00e5 ta ansvar fort. N\u00e5 vil hun \u00e5 bruke erfaringene sine til \u00e5 hjelpe unge i samme situasjon hun selv har v\u00e6rt i.", "\u2014 Barn trenger oppf\u00f8lging n\u00e5r livet blir snudd p\u00e5 hodet. Og det viktigste er \u00e5 snakke om det som skjer. Det er mye bedre enn \u00e5 g\u00e5 rundt med en klump i magen.", "Det er helt stille i klasserommet p\u00e5 Haumyrheia ungdomsskole i Kristiansand. Seks elever sitter i ring og venter p\u00e5 at noen skal si noe. Si noe om hvordan de opplever det \u00e5 v\u00e6re barn av skilte foreldre. De virker ikke nerv\u00f8se eller anspente, bare klare for \u00e5 komme i gang.", "\u2014 Jeg har f\u00f8lt meg veldig alene, samtidig som jeg har pr\u00f8vd \u00e5 v\u00e6re positiv. Jeg har fors\u00f8kt \u00e5 fokusere p\u00e5 at jeg f\u00e5r to p\u00e5skeegg og masse gaver til jul, halvsp\u00f8ker Victor Bull-Gjertsen (14) og fortsetter:", "\u2014 Men innerst inne har jeg v\u00e6rt veldig lei meg. Men da jeg fikk snakket om det \u00e5 ha delt hjem, ble det mye bedre, sier han.", "Han og resten av ungdommene er en del av gruppeopplegget Vanlig, men vondt , et tilbud for ungdom som har opplevd foreldrenes skilsmisse. Det foreg\u00e5r i skoletiden og er et tverretatlig prosjekt i regi av Kristiansand kommune. M\u00e5let er at ungdommene skal ha en arena for \u00e5 prate om det vanskelige.", "Jeg har f\u00f8lt meg veldig alene, samtidig som jeg har pr\u00f8vd \u00e5 v\u00e6re positiv. Jeg har fors\u00f8kt \u00e5 fokusere p\u00e5 at jeg f\u00e5r to p\u00e5skeegg og masse gaver til jul. Victor Bull-Gjertsen (14)", "\u2014 Jeg visste ikke at jeg hadde behov om \u00e5 snakke om det, men da jeg ble med i gruppen, kjente jeg det var veldig godt, likevel, sier Juni Regine Folger\u00f8 Christensen (14).", "16-\u00e5rige Sarah Tria nikker.", "\u2014 Det er godt \u00e5 snakke med noen som har opplevd det samme, de forst\u00e5r bedre enn andre. Vennene mine som ikke er i samme situasjon, skj\u00f8nner ikke hvordan det er. Dessuten vil jeg ikke at de skal synes synd p\u00e5 meg, sier hun.", "- Alt endret seg etter skilsmissen, jeg f\u00f8ler jeg har m\u00e5tte begynne helt p\u00e5 nytt, sier Sarah om det halvannet \u00e5ret som har g\u00e5tt siden foreldrene skilte seg.", "Nicolay Kragstad Bj\u00f8rndal (15) forteller at gruppen har hjulpet ham til \u00e5 forst\u00e5 foreldrenes valg.", "\u2014 F\u00f8r, hvis det var noe jeg synes var leit, og egentlig skulle gj\u00f8re skolearbeid, klarte jeg ikke \u00e5 konsentrere meg. Da gikk jeg heller inn i en slags spilleboble, der det ikke var bekymringer, bare fokus p\u00e5 spillingen. Det ble en pause fra de kjipe tankene. Men n\u00e5 har jeg blitt flinkere til \u00e5 sette ord p\u00e5 ting. Det hjelper.", "Gruppene er ikke en arena for \u00e5 grave seg ned i det som har v\u00e6rt. Det er valgfritt \u00e5 v\u00e6re med i gruppen, som har \u00e5tte m\u00f8ter i l\u00f8pet av et skole\u00e5r. De er satt sammen p\u00e5 kryss og tvers av klassetrinn og kj\u00f8nn. Det de har til felles, er at alle har opplevd foreldrenes samlivsbrudd.Hilde Egge, h\u00f8yskolelektor ved Diakonova, har forsket p\u00e5 effekten av \u00e5 delta i samtalegrupper, og har funnet ut at det har positiv effekt p\u00e5 ungdommen.", "\u2014 Gruppene f\u00f8rer til at de f\u00e5r en ny trygghet og selvtillit, for de blir motivert av andre i gruppen. De ser at de ikke er alene, og at de kan identifisere seg med hverandre.", "Vilde S\u00f8rensen Vabo (15) var elleve da foreldrene skilte seg. Hun husker veldig klart da hun fikk beskjeden. Den kom som et sjokk, selv om hun hadde merket at alt ikke var perfekt.", "\u2014 Jeg hadde hatt en sykt bra dag hos venninnen min. Da jeg kom hjem, var det rar stemning. Foreldrene mine fortalte at de skulle skilles. Jeg ble skikkelig sur og l\u00f8p ned i kjelleren. Husker jeg smelte igjen d\u00f8ren. Men s\u00e5 ble jeg veldig lei meg. Og rett etter det skjedde, skulle vi p\u00e5 leirskole med klassen. Men etter to dager orket jeg ikke v\u00e6re der lenger. Jeg klarte ikke \u00e5 sove, og jeg ville v\u00e6re alene. S\u00e5 jeg dro hjem, forteller hun.", "Jeg vil egentlig bare bo hos den ene. Men jeg vil ikke si det, for da er jeg redd for at den andre blir veldig lei seg. Nora Bugge Kvernmo (14)", "For fire m\u00e5neder siden fikk Nora Bugge Kvernmo (14) vite at foreldrene skulle g\u00e5 fra hverandre.", "\u2014 Det var ikke noe stort sjokk, jeg hadde egentlig bare ventet p\u00e5 det, sier hun.", "Frem til n\u00e5 har hun bodd to uker hos hver, men \u00f8nsker egentlig en annen l\u00f8sning.", "\u2014 Jeg vil egentlig bare bo hos den ene. Men jeg vil ikke si det, for da er jeg redd for at den andre blir veldig lei seg. S\u00e5 jeg vil helst ikke m\u00e5tte velge, for da f\u00e5r jeg d\u00e5rlig samvittighet, sier hun.", "Victor rekker umiddelbart opp h\u00e5nden og f\u00e5r klarsignal til \u00e5 ta ordet.", "\u2014 Det kan jo v\u00e6re litt vanskelig n\u00e5r man har lyst til \u00e5 bo ett sted, men samtidig ikke har lyst til \u00e5 svikte, sier han og ser mot Nora.", "Les ogs\u00e5:", "Det er et vanlig scenario at foreldre i samlivsbrudd ikke alltid tenker p\u00e5 \u00e5 sp\u00f8rre hva barna \u00f8nsker. De bare ordner opp, i god tro.", "\u2014 Vi ser helt tydelig at n\u00e5r barna blir involvert, tar de tilbake litt av kontrollen over egen situasjon. Da kan det v\u00e6re lettere for dem \u00e5 godta og leve med den nye situasjonen, sier Egge.Stein Hardeng er h\u00f8yskolelektor og familieterapeut, og har i 24 \u00e5r drevet samtalegrupper i B\u00e6rum for voksne som opplever samlivsbrudd. Han mener at foreldre som skal flytte fra hverandre, b\u00f8r forberede barna grundig p\u00e5 endringene.", "- Barna trenger tid til \u00e5 omstille seg mentalt. Man b\u00f8r ikke overraske dem med at man en dag har pakket koffertene, for s\u00e5 \u00e5 si \u00abn\u00e5 skal vi flytte\u00bb. Det er n\u00e6rmest barnemishandling!", "Hardeng har gjennom sitt arbeid sett mange bol\u00f8sninger. Han har ingen fasit p\u00e5 beste oppskrift, det avhenger av situasjonen. Men det vanligste er at barna bor fast hos en av foreldrene, og bes\u00f8ker den andre p\u00e5 avtalte dager, helger og ferier.", "\u2014 Andre leier hybel i n\u00e6rheten av hjemmet, og bytter p\u00e5 \u00e5 bo der og hjemme med barna. Det kan fungere dersom foreldrene er enige i visse regler. Men p\u00e5 det tidspunktet en av foreldrene f\u00e5r ny kj\u00e6reste, vil nok ikke denne ordningen fungere.", "Nylig ble det kjent at 25 prosent av par som gikk fra hverandre, valgte \u00e5 dele omsorgen for barna. Det er en kraftig \u00f8kning fra 2002, da kun \u00e5tte prosent valgte denne delingen,  if\u00f8lge NRK. Hardeng tror delt omsorg kan fungere hvis foreldrene samarbeider godt og bor i samme skole\u2014 og lekemilj\u00f8.", "\u2014 Men dersom barna m\u00e5 flytte annenhver uke og bytte lekemilj\u00f8, tror jeg det er en uheldig l\u00f8sning, sier han.", "Familieminister Solveig Horne gikk nylig ut og sa at norske fedre m\u00e5 f\u00e5 sterkere rettigheter etter et samlivsbrudd. Hun vil endre loven slik at delt bosted fremheves som en god l\u00f8sning.", "Tilbake i samtalegruppen Vanlig, men vondt , forteller Victor at han tidligere bodde delt hos mor og far. Men han trivdes d\u00e5rlig med det.", "\u2014 Det var s\u00e5 stress \u00e5 flytte p\u00e5 tingene, og s\u00e5 ble det diskusjoner om hvor jeg skulle v\u00e6re. Det var ogs\u00e5 kjedelig \u00e5 pendle, for mamma og pappa bor langt unna hverandre. Jeg m\u00e5tte ofte si nei til kompiser om \u00e5 v\u00e6re sammen, fordi det passet ikke med bussen, sier Victor.N\u00e5 bor han fast et sted, og har det mye bedre. Han bor n\u00e6rme venner og skole.", "- Det var litt vanskelig \u00e5 prate med mamma og pappa om det. Men n\u00e5 har jeg valgt det som er lettest for meg. For jeg m\u00e5 liksom ha tingene mine en plass, jeg kan ikke flytte p\u00e5 alt hele tiden.  Og n\u00e5 er det ikke noe krangling om hvor jeg skal v\u00e6re.", "Daniel Nyg\u00e5rd Tomter (10) og storebror Joakim (14) elsker fotball, og skal snart p\u00e5 trening. De dr\u00f8mmer om en proffkarri\u00e8re, og trener flere ganger i uken. De bor 50\u201350 hos mamma og pappa, og har gjort det helt siden skilsmissen for syv \u00e5r siden.", "\u2014 Vi har en bag med fotballutstyr vi tar frem og tilbake med oss, ellers har vi kl\u00e6r b\u00e5de hos mamma og pappa. Da slipper vi \u00e5 drasse p\u00e5 s\u00e5 mye n\u00e5r vi bytter uke, sier Joakim og legger til at det er null stress.", "For foreldrene bor i g\u00e5avstand fra hverandre.", "\u2014 Og det er jo bra, for da har vi de samme vennene begge steder, sier han.", "Daniel er ikke like forn\u00f8yd.", "\u2014 Jeg kunne \u00f8nske de ikke var skilt, fordi det er s\u00e5 mye stress. Og hos pappa er jeg litt lenger unna bestevennen min, sier Daniel.", "\u2014 Men han bor jo bare rett ned i gaten, det er jo ikke langt i det hele tatt, protesterer Joakim til lillebroren, som holder p\u00e5 sitt.", "Men begge guttene er enige i at det er bra mamma og pappa er venner, selv om de er skilt.", "\u2014 N\u00e5r jeg spiller hjemmekamp, sp\u00f8r jeg som regel om begge to kan komme og se p\u00e5. Stemoren v\u00e5r kommer ogs\u00e5 av og til. Jeg synes det er fint n\u00e5r alle kommer og er sammen, for da er vi liksom en samlet familie, og det er koselig, sier Joakim.", "- Ja, alle m\u00e5 v\u00e6re venner. Da blir det greiere, sier Daniel.", "Sv\u00e6rt mange barn er opptatt av at foreldrene ikke skal krangle, hvor de skal ha tingene sine, hvor de skal v\u00e6re f\u00f8rste jul og hvordan tradisjoner skal opprettholdes. Astrid Standbu, f\u00f8rsteamanuensis", "Norge er ett av sv\u00e6rt f\u00e5 land i verden med en times obligatorisk megling ved samlivsbrudd. Tilbudet er gratis. M\u00e5let er \u00e5 komme frem til en avtale om foreldreansvar og hvor barnet skal bo.", "Astrid Standbu og Renee Th\u00f8rnblad, begge f\u00f8rsteamanuenser ved Regionalt kunnskapssenter for barn og unge ved Universitetet i Troms\u00f8, holder p\u00e5 \u00e5 fullf\u00f8re et forskningsarbeid p\u00e5 megling ved samlivsbrudd. De skal finne ut hvordan meglingsmodellen \u00abBarn i megling\u00bb, som brukes ved mer enn 20 av landets familievernkontor, fungerer. Forskerne pr\u00f8ver ogs\u00e5 \u00e5 finne ut hva barn er opptatt av i forbindelse med familieoppl\u00f8sning og megling.", "Over 300 barn har bidratt til arbeidet, ved \u00e5 gi tilbakemelding p\u00e5 hva de synes er viktig n\u00e5r foreldrene skal lage avtaler etter samlivsbruddet.", "\u2014 Vi ser at for barna, s\u00e5 handler samlivsbruddet om veien videre, og om mye mer enn bosted og samv\u00e6r. Sv\u00e6rt mange barn er opptatt av at foreldrene ikke skal krangle, hvor de skal ha tingene sine, hvor de skal v\u00e6re f\u00f8rste jul etter bruddet og hvordan tradisjoner skal opprettholdes. Noen er opptatt av familien som n\u00e5 er i oppbrudd, mens andre er mer opptatt av nye familierelasjoner s\u00e5 som fars nye kj\u00e6reste og stes\u00f8sken, sier Standbu.", "De ser at det \u00e5 f\u00e5 snakke med noen vil gi barnet n\u00f8dvendig informasjon og svar p\u00e5 sp\u00f8rsm\u00e5l, noe som er n\u00f8dvendig for \u00e5 forst\u00e5 hvordan ting henger sammen og hvorfor det som skjer, skjer.", "\u2014 Mening, sammenheng og opplevelse av kontroll har betydning for barnets selvf\u00f8lelse og trygghet, sier hun.", "Lyder Ovesen er 18 \u00e5r, og har i ti \u00e5r levd med skilte foreldre.", "\u2014 Jeg husker jeg \u00f8nsket at foreldrene til vennene mine ogs\u00e5 skulle skille seg. Ikke fordi jeg ville vennene mine noe vondt, men for at jeg skulle slippe \u00e5 v\u00e6re eneste i nabolaget med skilte foreldre. 18-\u00e5ringen, som n\u00e5 er leder av Kristiansand AUF, synes det er litt morsomt \u00e5 tenke tilbake p\u00e5 tanken. Samtidig husker han godt f\u00f8lelsen av \u00e5 ikke ville skille seg ut.", "\u2014 Det var en kjedelig periode i livet, men det har jo g\u00e5tt greit.", "Han tror mange unge sliter med d\u00e5rlig samvittighet i forbindelse med det \u00e5 ha delt hjem.", "\u2014 Den d\u00e5rlige samvittigheten har kommet hvis jeg har f\u00f8lt jeg burde bes\u00f8ke mamma eller pappa mer, eller hvis jeg har tatt valg jeg fryktet ville s\u00e5re dem. De f\u00f8rste \u00e5rene etter skilsmissen hadde jeg mye d\u00e5rlig samvittighet. Og jeg hatet n\u00e5r jeg merket jeg fikk det, sier han.", "De siste \u00e5rene har han blitt flinkere til \u00e5 tenke annerledes. Han pr\u00f8ver \u00e5 gj\u00f8re det han synes er best, for han vet foreldrene \u00f8nsker det.", "Les ogs\u00e5:", "D\u00e5rlig samvittighet er et begrep som g\u00e5r igjen og igjen i samtalen mellom ungdommene i Vanlig, men vondt . De fleste kjenner ofte p\u00e5 f\u00f8lelsen.", "\u2014 Jeg kan f\u00e5 d\u00e5rlig samvittighet n\u00e5r jeg er lenge borte fra den ene. Jeg tenker p\u00e5 hvordan han eller hun har det, sier Juni.", "\u2014 Men det er blitt litt lettere n\u00e5 som begge har f\u00e5tt seg ny kj\u00e6reste. N\u00e5 vet jeg de har noen \u00e5 v\u00e6re sammen med n\u00e5r ikke jeg er der.", "Gruppeleder T\u00f8rressen nikker og tar ordet.", "\u2014 Barn og ungdom tar mye ansvar for mammaen og pappaen sin, og jeg tror nesten ikke de voksne er klar over det, sier han n\u00e6rmest bekreftende til alle ungdommene.", "Sarah forteller at hun f\u00f8ler hun m\u00e5 v\u00e6re sk\u00e5nsom mot foreldrene. Hun er redd for \u00e5 v\u00e6re for positiv n\u00e5r hun blir spurt hvordan hun har hatt det med den andre.", "\u2014 Hvis jeg v\u00e6rt hos den ene og kommer hjem til den andre, som sp\u00f8r hvordan jeg har hatt det, pr\u00f8ver jeg ikke \u00e5 overdrive hvor g\u00f8y det var.", "\u2014 Skj\u00f8nner, sier gruppeleder Nina og fortsetter:", "\u2014 Er det noen andre som f\u00f8ler de m\u00e5 sk\u00e5ne foreldrene sine?", "Flere rekker en finger i v\u00e6ret, blant annet Victor.", "\u2014 Jeg pr\u00f8ver \u00e5 ikke legge ut s\u00e5 mye om hvordan det var hos den andre. Jeg sier heller: \u00abJo, det var greit\u00bb. Hvis jeg legger ut om hvor bra det var, kan det lett bli d\u00e5rlig stemning, sier han.", "P\u00e5 den andre siden av byen har 12-\u00e5rige Max Lee nettopp kommet hjem fra skolen. Han slenger seg ned p\u00e5 sofaen, for han skal fortelle hvordan det er \u00e5 ha delt hjem.", "\u2014 Det er greit, sier han innledningsvis.", "\u2014 Men noen ganger f\u00e5r jeg litt d\u00e5rlig samvittighet. Det er som regel hvis jeg har v\u00e6rt litt kort hos pappa eller hos mamma, sier han.", "Han synes det kjedeligste med \u00e5 ha skilte foreldre, er at de ikke er sammen.\u2014 Det er jo mammaen og pappaen din, og s\u00e5 skal de ikke v\u00e6re sammen lenger. I begynnelsen tenkte jeg at det var leit, men n\u00e5 som jeg er blitt st\u00f8rre, s\u00e5 bryr det meg ikke. Jeg er blitt stor og skj\u00f8nner det.", "Han synes ikke det noe vits \u00e5 se p\u00e5 skilsmissen som et problem.", "- Man m\u00e5 liksom bare bli vant til situasjonen, og s\u00e5 m\u00e5 man tenke at s\u00e5nn er det. Jeg synes det er verre \u00e5 miste noe eller \u00e5 sl\u00e5 meg enn at foreldrene mine er skilt, avslutter han.", "Les ogs\u00e5:", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "Artikkelen er levert av det nye m\u00e5nedsmagasinet Aftenposten Oppvekst.", "Bo i n\u00e6rheten av hverandre.V\u00e6r venner.Ikke krangle i n\u00e6rheten av meg.Sp\u00f8r meg om hva jeg mener, men ikke la meg bestemme hva som skjer.Ikke konkurrer om hvem som er den beste forelderen.Ikke betro deres f\u00f8lelser til meg.La meg beholde mitt gamle n\u00e6rmilj\u00f8.Ikke bruk meg som budbringer.La meg f\u00e5 beholde mitt liv.(Kilde: Barneombudet)", "Det var 20.380 par som enten skilte seg eller separerte seg i 2014.Omkring 25.000 barn og unge opplever \u00e5rlig at foreldrene g\u00e5r fra hverandre.25 prosent av par som g\u00e5r fra hverandre, velger delt omsorg.P\u00e5 mange skoler finnes det tilbud om samtalegrupper for ungdom som har opplevd foreldrenes samlivsbrudd.Norge er det eneste landet i verden med obligatorisk meglingstime ved samlivsbrudd.Fra barna er 7 \u00e5r, skal de f\u00e5 si sin mening om hvor de vil bo. N\u00e5r de har fylt 12 \u00e5r, skal det legges stor vekt p\u00e5 det de \u00f8nsker. Men de voksne har siste ordet inntil barna er 18 \u00e5r.(Kilder: SSB, ung.no, Bufetat, Folkehelseinstituttet)"]}, {"field": "category0", "value": "familieogoppvekst"}, {"field": "contenthash", "value": "14b0e1af139dd6e7fec28dc099e0544be86f5a9e8a0712a3e2cd3d5a4479d6ba"}, {"field": "createtime", "value": "2017-01-12T19:06:41.000Z"}, {"field": "description", "value": "50/50-barna forteller: Slik er det \u00e5 vokse opp i to hjem"}, {"field": "heading", "value": ["- \u00c5 si \u00abn\u00e5 skal vi flytte\u00bb. Det er n\u00e6rmest barnemishandling! -adressa.no", "- Er ikke alene", "Vanlig, men vondt", "Det var en sykt bra dag ...", "Bo-forvirringen", "- Stress", "Kort avstand", "Megling", "Den vonde samvittigheten", "Sk\u00e5ner foreldrene", "\u2013 Verre \u00e5 miste noe enn at de er skilt"]}, {"field": "id", "value": "af118378abac3451316b605573b94705819bb204"}, {"field": "keyword", "value": ["Ungdom", "Barneoppdragelse", "Barn og unge", "Helse"]}, {"field": "keywords", "value": "Ungdom,Barneoppdragelse,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["opplevd foreldrenes samlivsbrudd", "foreldre", "d\u00e5rlig samvittighet", "barn"]}, {"field": "kw-entity", "value": ["vanlig", "familie", "bufetat", "krfu", "ovesen", "aftenposten oppvekst", "k. hardeng", "twitter", "folkehelseinstituttet", "kilder", "t\u00f8rressen", "barn", "diakonova", "statistisk", "joakim", "universitetet", "haumyrheia", "kilde", "regionalt", "kristiansand auf", "nina", "astrid standbu og renee th\u00f8rnblad"]}, {"field": "kw-location", "value": ["b\u00e6rum", "troms\u00f8"]}, {"field": "kw-pageclass", "value": "article"}, {"field": "kw-person", "value": ["solveig horne", "tove welle haugland", "renee th\u00f8rnblad", "welle haugland", "max lee", "juni regine folger\u00f8 christensen", "vilde s\u00f8rensen vabo", "nora bugge kvernmo", "astrid standbu", "sarah tria", "hilde egge", "daniel nyg\u00e5rd tomter", "stein hardeng", "nicolay kragstad bj\u00f8rndal", "victor bull-gjertsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/94471d7b-9473-4916-ae7e-612b839c888f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- \u00c5 si \u00abn\u00e5 skal vi flytte\u00bb. Det er n\u00e6rmest barnemishandling!"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/--A-si-na-skal-vi-flytte-Det-er-narmest-barnemishandling-9284b.html"}, {"field": "pageclass", "value": ["article"]}, {"field": "publishtime", "value": "2015-04-30T11:52:32.000Z"}, {"field": "recs-articleid", "value": "9284"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-04-30T11:52:32.000Z"}, {"field": "recs-rawtitle", "value": "- \u00c5 si \u00abn\u00e5 skal vi flytte\u00bb. Det er n\u00e6rmest barnemishandling! -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "50/50-barna forteller: Slik er det \u00e5 vokse opp i to hjem"}, {"field": "thumbnail", "value": "http://content-thumbnail.cxpublic.com/content/thumbnail200x150/af118378abac3451316b605573b94705819bb204.jpg?599925af"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-20T06:01:19.000Z"}, {"field": "title", "value": "- \u00c5 si \u00abn\u00e5 skal vi flytte\u00bb. Det er n\u00e6rmest barnemishandling!"}, {"field": "url", "value": "http://www.adressa.no/familieogoppvekst/--A-si-na-skal-vi-flytte-Det-er-narmest-barnemishandling-9284b.html"}, {"field": "urlhash", "value": "af118378abac3451316b605573b94705819bb204"}], "score": 0.48996967, "siteId": "9222270286501375973", "id": "af118378abac3451316b605573b94705819bb204"}

