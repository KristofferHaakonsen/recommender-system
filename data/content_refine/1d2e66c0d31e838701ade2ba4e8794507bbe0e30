{"fields": [{"field": "modifiedtime", "type": "time", "value": "2016-09-09T11:31:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Oppvekst", "Helse"]}, {"field": "author", "value": "kristine grue langset"}, {"field": "body", "value": ["Saken oppdateres.", "En familie i full vig\u00f8r med to sm\u00e5 barn, to altoppslukende jobber. S\u00e5 plutselig en kreftdiagnose. Den forandrer alt, skulle en tro. Det skjedde ikke, i hvert fall ikke helt.", "Det ble ikke bare smerte, svarte dager og en kamp som mange snakker om n\u00e5r det gjelder kreft.", "Heidi Torkildson Ryste, blogger og frilansjournalist, savnet at noen hadde fortalt henne det p\u00e5 forh\u00e5nd. Derfor forteller hun om sine erfaringer i boken Heia Heidi! En bok om \u00e5 l\u00f8fte deg selv opp n\u00e5r kreft drar deg ned . Hun deler ogs\u00e5 av r\u00e5d som fungerte for henne rundt ulike sider ved kreftsykdommen.", "I fjor sommer ble hun kjent for \u00e5 putte nytt innhold i begrepet \u00ab#sommerkroppen\u00bb. I innlegget , som tok helt av, skriver hun blant annet: \u00abSlankekuren min heter kreft, den er utrolig effektiv, helt j\u00e6vlig og anbefales ingen.\u00bb", "I januar 2015 oppdaget Ryste gjentagende blod i avf\u00f8ringen. En rask sjekk viste at det var snakk om en svulst i endetarmen, en ondartet kreftsvulst. Hun fikk diagnosen tarmkreft tidlig i februar.", "Hun visste i starten ikke om kreften hadde spredt seg, hvor mye den eventuelt hadde spredd seg \u2014 og dermed heller ikke om det var gode sjanser for at kreften lot seg kurere.", "Det er stort spenn i prognosene for overlevelse ved tarmkreft, i verste fall 13 prosents sjanse for \u00e5 overleve, i beste fall 90 prosent.", "\u2014 Jeg var veldig spent p\u00e5 operasjonen. CT-bildene s\u00e5 lovende ut f\u00f8r det, men helt sikre kan legene aldri v\u00e6re f\u00f8r de f\u00e5r \u00e5pnet opp.", "Operasjonen skjedde en m\u00e5ned etter at hun fikk diagnosen. Det var kun lokal spredning til lymfeknuter. Legene mente hun kunne bli helt frisk. Hun skriver:", "\u00abJeg unner alle \u00e5 oppleve den enorme lykkef\u00f8lelsen det er \u00e5 f\u00e5 den beskjeden. Den ligger helt der oppe p\u00e5 topp, sammen med det \u00e5 f\u00e5 barn. Oppturen var nesten like stor som nedturen det var \u00e5 f\u00e5 kreft i utgangspunktet.\u00bb", "Ti\u00e5ringen d\u00f8de, men tradisjonen lever videre p\u00e5 tettstedet som f\u00f8les varmere og mindre.", "I den t\u00f8ffe ventetiden s\u00e6rlig, men ogs\u00e5 i tiden med cellegiftbehandling etterp\u00e5, fungerte det godt for Ryste \u00e5 kunne veksle mellom tristhet og sykdomsmodus, hverdag og glede. Her var barna de beste forbildene.", "\u2014 De er ikke alvorlige lenge, de ler alltid i l\u00f8pet av en dag. Det er veldig slitsomt \u00e5 v\u00e6re bare trist. Det er fint \u00e5 kunne g\u00e5 litt ut og inn. De behandler deg dessuten som den du er uansett, sier hun.", "\u00abDet vanskeligste jeg har gjort, var \u00e5 fortelle barna mine at jeg var alvorlig syk. Siden har de v\u00e6rt de beste p\u00e5r\u00f8rende jeg har kunnet \u00f8nske meg.\u00bbHer mener hun mange voksne har noe \u00e5 l\u00e6re.", "Mange kreftsyke, eller andre alvorlige syke, opplever at enkelte i omgangskretsen blir usikre og frav\u00e6rende.", "\u2014 Det er veldig mye mer du kan gj\u00f8re og si riktig, sammenlignet med hva du kan gj\u00f8re feil. Det verste er \u00e5 trekke selv helt unna. Hvis du ikke vet hva du skal si, si nettopp det - men v\u00e6r der. Hvis du har lyst \u00e5 uttrykke noe p\u00e5 en melding, men ikke helt vet hva, send et hjerte. Det trenger ikke v\u00e6re s\u00e5 voldsomt alltid, sier Ryste.", "\u2014 Det kan v\u00e6re en p\u00e5kjenning at andre er triste p\u00e5 dine vegne, men det betyr jo at de er glade i deg, legger hun til.", "Videre mener 37-\u00e5ringen det m\u00e5 v\u00e6re opp til den syke \u00e5 pense samtalen inn p\u00e5 de virkelig tunge sporene, som for eksempel d\u00f8den. Selv ble hun ofte satt ut da folk hun m\u00f8tte sperret opp store, triste \u00f8yne og forutsatte at alt for henne den dagen var bare trist.", "\u2014 V\u00e6r heller konkret. Sp\u00f8r hvordan har du det i dag , eller er det lenge siden siste behandling. Man trenger fristunder. Det er nok sykehus og snakk om kreft som det er. Det er fint n\u00e5r vennens rolle kan v\u00e6re avvekslingen.", "Heidi T. Rystes r\u00e5d for deg som m\u00f8ter en kreftsyk:", "Ikke fortell om vennen/familiemedlemmet ditt som d\u00f8de av kreft.", "Ikke si at du vet akkurat hvordan jeg har det. Vi reagerer alle ulikt p\u00e5 kriser og selv om du til og med har hatt kreft eller en annen alvorlig sykdom, er det vanskelig \u00e5 vite akkurat hvordan en annen har det i en lignende situasjon. Det er veldig f\u00e5 som har sagt at de vet akkurat hvordan jeg har det, og de f\u00e5 som har gjort det, har ikke visst, selv om det sikkert har blitt sagt i beste mening. Det er enkelt \u00e5 ta noen forbehold. Si heller:", "\u00abJeg tror jeg vet litt om hvordan du har det n\u00e5\u00bb eller \u00abdet minner meg om da jeg ...\u00bb Hvordan kan vi egentlig noen gang vite akkurat hvordan andre har det?", "Blomster er fint, men ...Tenk over om det er mulig og meningsfullt \u00e5 gi noe annet til en som nettopp har f\u00e5tt en livstruende sykdom enn blomster. Jeg fikk mye jeg satte pris p\u00e5. Te, neglelakk, underholdning, en turkopp i tre med \u00abheiaheidi\u00bb inngravert, champagne, god sjokolade og ullsokker.", "Kanskje tenker du at det er merkelig \u00e5 gi en pakke te eller et par ullsokker til noen som har kreft, men jeg ble glad for begge deler. Noe annet som er mulig \u00e5 gi, er en donasjon til Kreftforeningen eller et bidrag til kreftforskning. I mine \u00f8yne kan det aldri bli feil. Det er den nitide og \u00e5relange forskningen som har v\u00e6rt gjort, som redder liv i dag, og det er bare mer forskning som kan redde enda flere.", "Kreftforeningen:", "Torgeir W. Skancke mistet s\u00f8nnen sin i fjor sommer. Han vet at mange synes det er vanskelig \u00e5 m\u00f8te en som er i sorg. Hva skal du si? Hva skal du gj\u00f8re? Les hans ti r\u00e5d p\u00e5 Kreftforeningens blogg.", "Vis fakta", "Kreftforeningen kjenner dilemmaene godt igjen fra samtaler med b\u00e5de p\u00e5r\u00f8rende og kreftsyke.", "\u2014 Vi f\u00e5r et par tusen henvendelser \u00e5rlig til Kreftlinjen fra p\u00e5r\u00f8rende som synes det er vanskelig \u00e5 snakke med den kreftsyke, forteller seksjonssjef Else St\u00f8ring i Kreftforeningen.", "Venner som trekker seg unna. Det er s\u00e5pass vanlig, nesten alle kreftsyke opplever det.", "\u2014 Enkelte sier til oss: Det er n\u00e5r man blir syk, man ser hvem som er ens virkelige venner. Jeg tenker at det ikke alltid handler om det. Vennen som trekker seg unna er heller hjelpel\u00f8s i situasjonen. Noen m\u00f8ter egen angst for \u00e5 d\u00f8 stilt overfor en venn som har f\u00e5tt en kreftdiagnose. Man er livredd for \u00e5 gj\u00f8re vondt verre for vennen, si noe feil, men ender opp med \u00e5 trekke seg unna.", "\u2014 N\u00e6r alle nordmenn blir i l\u00f8pet av livet enten selv rammet av kreft eller opplever at en n\u00e6r venn eller familie f\u00e5r sykdommen, s\u00e5 dette ang\u00e5r oss alle, minner St\u00f8ring om. Selv om det er ment godt og som en oppmuntring, Kreftforeningen ber p\u00e5r\u00f8rende v\u00e6re varsomme med \u00e5 bagatellisere situasjonen og sl\u00e5 fast slikt som \u00abSlapp av, dette klarer du. Du kommer til \u00e5 bli frisk.\u00bb", "\u2014 Da kan du risikere \u00e5 lukke samtalen. Det er aldri godt \u00e5 vite hvor pasienten st\u00e5r psykisk. Er det tidlig, er det mye redsel i forbindelse med prognoser og behandling, sier St\u00f8ring.", "\u00c5 f\u00e5 kreft er uflaks, og ikke en kamp man kan vinne hvis man er flink nok. Det ville jo bety at de som d\u00f8r av det har v\u00e6rt d\u00e5rligere til \u00e5 kjempe. Heidi Ryste", "Heidi Ryste opplevde det hun karakteriserer som en \u00abmerkelig greie\u00bb mens hun var syk.", "\u2014 Det skjedde flere ganger. Folk fortalte meg om venner og kjente som var d\u00f8de av kreft. Jeg tror ikke det var gjennomtenkt, de koblet sannsynligvis min historie til noen andre som fikk kreft, men litt uti fortellingen kommer det frem at den og den d\u00f8de jo. Det var veldig ubehagelig. For du vet s\u00e5 utrolig godt at du kan d\u00f8, det er noe som kan skje. Men trenger ikke bli p\u00e5minnet det.", "P\u00e5 samme m\u00e5te kunne den massive mengden blomsterbuketter i begynnelsen virke begravelsesaktig p\u00e5 et vis.", "\u2014 Jeg satte jo pris p\u00e5 omsorgen, men klarte ikke sette pris p\u00e5 blomstene akkurat der og da. Det er like kjekt \u00e5 f\u00e5 en blomst eller noe annet senere. Sykdomsperioden varer jo ofte lenge, man kan godt porsjonere ut litt.", "Hun satte imidlertid ekstra stor pris p\u00e5 praktisk hjelp og de litt mer personlige gavene.", "\u2014 Det var gull verdt \u00e5 f\u00e5 barnepass en kveld, eller \u00e5 bli invitert hjem p\u00e5 middag. Jeg fikk handleposer p\u00e5 d\u00f8ren med mine favorittvarer. Det var", "oppmuntringsspillelister spesielt komponert for meg, b\u00f8ker, blader, gamle bilder og brev. At folk hadde g\u00e5tt sammen om en gave, var ogs\u00e5 veldig r\u00f8rende. N\u00e5r du merker at her er det noen som har tenkt og organisert, forteller hun.", "Ryste har i l\u00f8pet av det siste \u00e5ret blitt erkl\u00e6rt kreftfri og l\u00f8pt sin f\u00f8rste halvmaraton. Likevel synes hun det er vanskelig \u00e5 si at hun er frisk.", "\u2014 Det burde v\u00e6re et begrep for den mellomfasen, etter avsluttet behandling og f\u00f8r man kan kalle seg frisk, for meg f\u00f8rst om halvannet \u00e5r, sier hun.", "Og hun vil ha seg frabedt \u00e5 f\u00e5 h\u00f8re at hun har \u00abvunnet kampen mot kreften\u00bb, slik mange formulerer det som.", "\u2014 \u00c5 f\u00e5 kreft er uflaks, og ikke en kamp man kan vinne hvis man er flink nok. Det ville jo bety at de som d\u00f8r av det har v\u00e6rt d\u00e5rligere til \u00e5 kjempe, sier hun.", "N\u00e5r du f\u00e5r noe s\u00e5nt inn i livet s\u00e5 blir det veldig intenst, b\u00e5de p\u00e5 godt og vondt. Du f\u00e5r vonde f\u00f8lelser som sorg og smerte, men du f\u00e5r ogs\u00e5 veldig intens glede og oppturer. Heidi Ryste", "Det \u00e5 tenke at det er uflaks, istedenfor \u00e5 tenke \u00abhva har jeg gjort for \u00e5 fortjene dette.\u00bb Det er noe som foreg\u00e5r i en avgrenset periode, det definerer ikke hele livet. Det er noe som p\u00e5virker en del, men ikke alt.", "For Ryste var det stor hjelp og tr\u00f8st \u00e5 komme p\u00e5 sporet av en slik tankegang fra tidlig start.", "\u2014 Jeg hadde f\u00f8rst den krefttankegangen, jeg sa til en lege: \u00abN\u00e5 m\u00e5 jeg bite tennene sammen, dette skal jeg klare\u00bb. Han svarte at det er ikke det det handler om, det handler ikke om hva du kan klare, du kan ikke gj\u00f8re s\u00e5 veldig mye.- Det var jo sant. Det er frustrerende lite man kan gj\u00f8re. Samtidig var det godt \u00e5 slippe \u00e5 kjempe, det var det andre som gjorde for meg. Da kunne jeg heller konsentrere seg om \u00e5 gj\u00f8re det beste ut av situasjonen.", "Hun hadde tenkt at kreft var ensbetydende med en svart, tung og nitrist periode.", "\u2014 Jeg opplevde det ikke s\u00e5nn i det hele tatt. Det er ikke noen fest p\u00e5 noen m\u00e5te, selvf\u00f8lgelig hvis jeg kunne valgt \u00e5 ikke ha f\u00e5tt det s\u00e5 ville jeg det. Jeg hadde gode dager innimellom. For de fleste vil kreft ikke inneb\u00e6re \u00e5 v\u00e6re konstant syk, det vil v\u00e6re variasjon. N\u00e5r du f\u00e5r noe s\u00e5nt inn i livet, blir det veldig intenst b\u00e5de p\u00e5 godt og vondt. Du f\u00e5r vonde f\u00f8lelser som sorg og smerte, men du f\u00e5r ogs\u00e5 veldig intens glede og oppturer. Man setter pris p\u00e5 en del andre ting, blir utrolig lettr\u00f8rt. Mye blir klarere, hva som er viktig, hva som er verdt \u00e5 bruke tid p\u00e5, hvem som gj\u00f8r deg godt, sier hun.", "- Sier barna dine eller mannen din at sykdommen har forandret deg?", "\u2014 Nei. Jeg har ikke h\u00f8rt det. Men det er mer klemming, enda mer n\u00e5 - selv om det var mye f\u00f8r ogs\u00e5.", "- Er du blitt mer harmonisk, hever du stemmen mindre?", "\u2014 He he, jeg tror vi er skapt s\u00e5nn at vi g\u00e5r tilbake til det vante. Man har kort hukommelse ogs\u00e5, det er ikke slik at hver dag er en \u00abGrip dagen-dag\u00bb. Vi lever ikke i perfekt harmoni hele tiden fordi vi har v\u00e6rt gjennom det her. Men jeg tenker det er slik det skal v\u00e6re, det er menneskelig.", "Det er frustrerende lite man kan gj\u00f8re. Samtidig var det godt \u00e5 slippe \u00e5 kjempe, det var det andre som gjorde for meg. Da kunne jeg heller konsentrere seg om \u00e5 gj\u00f8re det beste ut av situasjonen. Heidi T. Ryste", "D\u00f8trene er n\u00e5 fem og syv \u00e5r. Familien har flyttet fra Bergen tilbake til venner og kjente p\u00e5 Stokmarknes i Vester\u00e5len hvor mannen for noen \u00e5r tilbake hadde turnustjeneste etter legestudiene.", "\u2014 Vi har det veldig bra. Jeg har en sterk takknemlighet overfor alle tingene jeg f\u00e5r gj\u00f8re sammen med barna, s\u00e5nn som \u00e5 lese for dem p\u00e5 sengen. F\u00f8r kunne det typisk v\u00e6re en ting vi diskuterte: \u00abKan du ta det i dag, s\u00e5 kan jeg legge meg litt p\u00e5 sofaen for litt egentid\u00bb. Det var mer en oppgave kanskje. \u00c5 bli kreftfri, det f\u00f8les som jeg har f\u00e5tt en ny sjanse.", "Hva slags kunnskap eller ferdigheter b\u00f8r barna v\u00e5re utrustes med for \u00e5 kunne skape seg en god fremtid?"]}, {"field": "category0", "value": "familieogoppvekst"}, {"field": "contenthash", "value": "e7866fdc6672f827c76f6124ca3eeaff44aff8b7caf4ee1469b2ab887e7e7875"}, {"field": "createtime", "value": "2017-05-01T04:36:15.000Z"}, {"field": "description", "value": "Heidi T. Ryste (37) fikk tarmkreft. Her er hennes tips til hvordan man b\u00f8r oppf\u00f8re seg rundt en kreftsyk."}, {"field": "heading", "value": ["\u00abDet vanskeligste jeg har gjort, var \u00e5 fortelle barna mine at jeg var alvorlig syk. Siden har de v\u00e6rt de beste p\u00e5r\u00f8rende jeg har kunnet \u00f8nske meg\u00bb -adressa.no", "\u00abJeg unner alle \u00e5 oppleve den enorme lykkef\u00f8lelsen det er \u00e5 f\u00e5 den beskjeden.\u00bb", "P\u00e5r\u00f8rende, l\u00e6r av barna", "Kreftforeningen: Venner som f\u00f8ler seg hjelpel\u00f8se", "Handleposen med favorittene, spleisegaver", "\u00abDu blir ikke frisk fordi du har v\u00e6rt flink\u00bb", "\u2014 Hver dag er ikke en \u00abGrip dagen-dag\u00bb"]}, {"field": "id", "value": "1d2e66c0d31e838701ade2ba4e8794507bbe0e30"}, {"field": "keyword", "value": ["Oppvekst", "Helse"]}, {"field": "keywords", "value": "Oppvekst,Helse"}, {"field": "kw-category", "value": "familieogoppvekst"}, {"field": "kw-classification", "value": "health-and-fitness"}, {"field": "kw-concept", "value": ["alvorlig syk", "syk", "fortelle barna", "barn", "kreft", "venn", "dag", "kunnet \u00f8nske"]}, {"field": "kw-entity", "value": ["vester\u00e5len", "ryste", "kreftlinjen", "grip", "heia heidi", "helse", "kreftforeningen", "slapp"]}, {"field": "kw-location", "value": ["stokmarknes", "bergen"]}, {"field": "kw-pageclass", "value": "article"}, {"field": "kw-person", "value": ["torgeir w. skancke", "heidi torkildson ryste", "heidi t. ryste", "heidi ryste", "else st\u00f8ring"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/92a6ddc6-5899-4d77-b12b-f37676c7cfb3?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet vanskeligste jeg har gjort, var \u00e5 fortelle barna mine at jeg var alvorlig syk. Siden har de v\u00e6rt de beste p\u00e5r\u00f8rende jeg har kunnet \u00f8nske meg\u00bb"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Det-vanskeligste-jeg-har-gjort_-var-a-fortelle-barna-mine-at-jeg-var-alvorlig-syk-Siden-har-de-vart-de-beste-parorende-jeg-har-kunnet-onske-meg-253b.html"}, {"field": "pageclass", "value": ["article"]}, {"field": "publishtime", "value": "2016-09-09T09:51:33.000Z"}, {"field": "recs-articleid", "value": "253"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-09-09T09:51:33.000Z"}, {"field": "recs-rawtitle", "value": "\u00abDet vanskeligste jeg har gjort, var \u00e5 fortelle barna mine at jeg var alvorlig syk. Siden har de v\u00e6rt de beste p\u00e5r\u00f8rende jeg har kunnet \u00f8nske meg\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Heidi T. Ryste (37) fikk tarmkreft. Her er hennes tips til hvordan man b\u00f8r oppf\u00f8re seg rundt en kreftsyk."}, {"field": "thumbnail", "value": "http://content-thumbnail.cxpublic.com/content/thumbnail200x150/1d2e66c0d31e838701ade2ba4e8794507bbe0e30.jpg?596c6741"}, {"field": "thumbnailfullheightdimensions", "value": "200x2698"}, {"field": "timestamp", "value": "2017-07-17T07:29:05.000Z"}, {"field": "title", "value": "\u00abDet vanskeligste jeg har gjort, var \u00e5 fortelle barna mine at jeg var alvorlig syk. Siden har de v\u00e6rt de beste p\u00e5r\u00f8rende jeg har kunnet \u00f8nske meg\u00bb"}, {"field": "url", "value": "http://www.adressa.no/familieogoppvekst/Det-vanskeligste-jeg-har-gjort_-var-a-fortelle-barna-mine-at-jeg-var-alvorlig-syk-Siden-har-de-vart-de-beste-parorende-jeg-har-kunnet-onske-meg-253b.html"}, {"field": "urlhash", "value": "1d2e66c0d31e838701ade2ba4e8794507bbe0e30"}], "score": 0.77514726, "siteId": "9222270286501375973", "id": "1d2e66c0d31e838701ade2ba4e8794507bbe0e30"}

