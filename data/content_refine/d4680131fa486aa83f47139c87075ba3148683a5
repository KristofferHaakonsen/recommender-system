{"fields": [{"field": "modifiedtime", "type": "time", "value": "2012-04-23T09:58:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Delaram Dashti er sv\u00f8mmel\u00e6rer i Trondheim. Hun instruerer elevene sine p\u00e5 persisk, norsk, engelsk - og p\u00e5 kroppsspr\u00e5ket om det trengs. Noen kurdiske gloser behersker hun ogs\u00e5 etter mer enn to \u00e5r i asylmottak. I l\u00f8pet av et par \u00e5r har Delaram l\u00e6rt et par hundre muslimske kvinner \u00e5 sv\u00f8mme.", "Jentegjengen i det varme bassenget i Revmatismehusets kjeller kommer fra mange nasjoner og g\u00e5r p\u00e5 SEVO (Senter for voksenoppl\u00e6ring). Ingen av dem kunne s\u00e5 mye som \u00e5 flyte i vannet da det startet i fjor h\u00f8st.", "- Rart at jeg skulle f\u00e5 sv\u00f8mming som yrke, her oppe i det h\u00f8ye nord. Det var ikke det jeg s\u00e5 for meg som l\u00f8pebane da jeg vokste opp. Selv om jeg begynte \u00e5 sv\u00f8mme som tre\u00e5ring og var med i konkurransesv\u00f8mming i Iran i sin tid.", "Kvinnesak", "Den iranske flyktningen skulle v\u00e6rt jurist i dag. Hun var opptatt av likestillings- og menneskerettighetssp\u00f8rsm\u00e5l da hun begynte \u00e5 studere jus. Etter hvert ble hun utvist fra universitetet p\u00e5 grunn av sin aktivitet. Da hun var 25 \u00e5r, flyktet hun fra Teheran. Etter fire m\u00e5neder i Sverige kom hun til asylmottak i Trondheim.", "- Det var ikke lett. Det tok to og et halvt \u00e5r f\u00f8r jeg fikk oppholdstillatelse og kunne begynne \u00e5 stake ut min nye kurs. Man kan bli veldig satt ut av \u00e5 bo i det uvisse p\u00e5 asylmottak. Men en tanke holdt meg oppe denne tiden: Kvinner m\u00e5, og kvinner kan. Det hadde jeg l\u00e6rt av mitt store forbilde, Maryam Rajavi, en iransk, muslimsk kvinneaktivist som kjemper mot fundamentalismen.", "- For innvandrerkvinner er det uhyre viktig \u00e5 ha klart for seg at vi b\u00e5de m\u00e5 og kan, sier hun. - Vi m\u00e5 ikke sitte passiv hjemme og gruble og synes synd p\u00e5 oss selv fordi vi m\u00e5tte forlate v\u00e5re hjemland. Vi m\u00e5 s\u00f8rge for \u00e5 komme ut og bli kjent med andre. Vi m\u00e5 gripe de mulighetene vi har til \u00e5 bli s\u00e5 selvhjulpne og selvstendige som mulig.", "Selv begynte Delaram \u00e5 jobbe som tolk for andre flyktninger, samtidig som hun l\u00e6rte seg norsk. Spr\u00e5ket er jo d\u00f8r\u00e5pneren for den som vil la seg integrere i et nytt samfunn.", "Etter hvert fikk hun jobb som sv\u00f8mmel\u00e6rer av S\u00f8r-Tr\u00f8ndelag idrettskrets.", "- Ivar Leraand i idrettskretsen forsto hvor viktig det er for muslimske kvinner \u00e5 komme seg ut og l\u00e6re \u00e5 sv\u00f8mme. Det er jeg veldig takknemlig for, sier hun.", "Bader i burka", "Hun er stolt over de muslimske kvinnene som g\u00e5r i sv\u00f8mmegrupper hos henne. En herlig gjeng, med mye humor og \u00abgalskap\u00bb n\u00e5r de kan slippe seg l\u00f8s i det v\u00e5te element. De fleste av de unge jentene bruker badedrakt og syns det er uproblematisk \u00e5 vise frem kroppen i et kvinnefellesskap. Mange av dem som er eldre, vil imidlertid v\u00e6re tildekket ogs\u00e5 n\u00e5r de bader.", "- Det spiller ingen rolle om de bader burka eller badedrakt. Det viktigste er \u00e5 f\u00e5 disse kvinnene ut av isolasjonen og inn i et fellesskap, sier Delaram Dashti.", "- En av de godt voksne kvinnene som gikk p\u00e5 kurs hos meg klarte \u00e5 flyte etter seks ganger i bassenget. Hun hadde et t\u00f8ft liv, s\u00e5 vidt jeg kunne forst\u00e5. Da hun l\u00e5 i vannet og fl\u00f8t, begynte hun \u00e5 strigr\u00e5te. Jeg ble forskrekket og spurte hva som stod p\u00e5. Da forklarte hun at det var f\u00f8rste gang i livet at hun var i stand til \u00e5 gj\u00f8re noe som hun hadde bestemt seg for \u00e5 gj\u00f8re selv. Slik kan det v\u00e6re for en del muslimske kvinner som kommer til Norge og har en fundamentalistisk bakgrunn.", "Delaram Dashti er stadig opptatt av likestilling og menneskerettigheter. Hvis hun en gang kan reise tilbake til Iran, vil hun ta med seg det hun har l\u00e6rt av norske kvinners frigj\u00f8ringskamp. Hun har lest mye om det.", "- Jeg har stor respekt for de norske kvinnelige pionerene. De har f\u00e5tt utrettet enormt mye i det norske samfunnet. Men jeg kan ikke reise tilbake til mitt land f\u00f8r det er blitt en helt annerledes politisk situasjon der. Jeg vil ha frihet og mulighet for \u00e5 bruke meg selv. Den muligheten fikk jeg i Trondheim."]}, {"field": "category0", "value": "nyheter"}, {"field": "contenthash", "value": "45f51d6625aed78024321183ef691d421b324a4e09445ca4c9447ef215e0287e"}, {"field": "createtime", "value": "2017-02-14T21:27:31.000Z"}, {"field": "description", "value": "Et titall elleville ten\u00e5ringsjenter dukker og spruter og hoier og leker seg p\u00e5 1,9 meters dyp. Mellom dem sv\u00f8mmer Delaram Dashti (30) og har \u00f8ynene med seg b\u00e5de over og under vann."}, {"field": "dominantimage", "value": "http://www.adressa.no/incoming/article1088526.ece5/ALTERNATES/w980-default/ver2%20basseng10"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d4680131fa486aa83f47139c87075ba3148683a5.jpg?5985f972"}, {"field": "dominantthumbnaildimensions", "value": "300x169"}, {"field": "heading", "value": "Trygt med Delaram i vannet -adressa.no"}, {"field": "id", "value": "d4680131fa486aa83f47139c87075ba3148683a5"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "religion-and-spirituality"}, {"field": "kw-concept", "value": ["muslimske kvinner", "kvinner", "sv\u00f8mme"]}, {"field": "kw-entity", "value": ["senter", "revmatismehusets", "delaram dashti"]}, {"field": "kw-location", "value": ["s\u00f8r-tr\u00f8ndelag", "sverige", "trondheim", "teheran", "norge", "iran"]}, {"field": "kw-pageclass", "value": "article"}, {"field": "kw-person", "value": ["maryam rajavi", "ivar leraand"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1088526.ece5/ALTERNATES/w980-default/ver2%20basseng10"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trygt med Delaram i vannet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article24929.ece"}, {"field": "pageclass", "value": ["article"]}, {"field": "publishtime", "value": "2004-03-22T04:00:00.000Z"}, {"field": "recs-articleid", "value": "2506148"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-03-22T04:00:00.000Z"}, {"field": "recs-rawtitle", "value": "Trygt med Delaram i vannet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Et titall elleville ten\u00e5ringsjenter dukker og spruter og hoier og leker seg p\u00e5 1,9 meters dyp. Mellom dem sv\u00f8mmer Delaram Dashti (30) og har \u00f8ynene med seg b\u00e5de over og under vann."}, {"field": "thumbnail", "value": "http://content-thumbnail.cxpublic.com/content/thumbnail200x150/d4680131fa486aa83f47139c87075ba3148683a5.jpg?5985f972"}, {"field": "thumbnailfullheightdimensions", "value": "200x1166"}, {"field": "timestamp", "value": "2017-08-05T16:59:30.000Z"}, {"field": "title", "value": "Trygt med Delaram i vannet"}, {"field": "url", "value": "http://www.adressa.no/nyheter/article24929.ece"}, {"field": "urlhash", "value": "d4680131fa486aa83f47139c87075ba3148683a5"}], "score": 1.3009405, "siteId": "9222270286501375973", "id": "d4680131fa486aa83f47139c87075ba3148683a5"}

