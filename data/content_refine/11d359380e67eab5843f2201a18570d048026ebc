{"fields": [{"field": "modifiedtime", "type": "time", "value": "2013-09-21T21:25:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde lundgaard"}, {"field": "body", "value": ["Saken oppdateres.", "Sent kvelden f\u00f8r kom de med fly fra Vester\u00e5len. Mats (16) og Sonja Nilsen har v\u00e6rt p\u00e5 sykehuset mange ganger f\u00f8r. Men denne tirsdagen er spesiell. I sekken har mor en liten hvit eske fra apoteket hjemme p\u00e5 Sortland. I dag skal innholdet spr\u00f8ytes inn i kroppen til s\u00f8nnen. Og begynne \u00e5 gj\u00f8re ham til den han f\u00f8ler han virkelig er, skriver Aftenposten .", "- \u00c6 hata josa, var noe av det aller f\u00f8rste lille Nanna fra Sortland sa. For tre \u00e5r siden, som 13-\u00e5ring, kom hun for f\u00f8rste gang til Seksjon for transseksualisme p\u00e5 Rikshospitalet. Der vakte hun overhodet ikke oppsikt med sin unge alder. Tvert imot blir barn helt ned til fem \u00e5r n\u00e5 henvist til denne spesialavdelingen. Den eneste i Norge som kan tildele diagnosen transseksualisme og utf\u00f8re kj\u00f8nnsoperasjoner. Uten stor oppmerksomhet har antallet barn \u00f8kt jevnt de siste \u00e5rene. \u00c5rlig blir 20-30 barn henvist. I fjor hadde avdelingen s\u00e5 mange som 70 barn under 18 \u00e5r til utredning og behandling, og kapasiteten er sprengt.", "-  Vi har knapt sett toppen av isfjellet, hevder psykologspesialist Asle Offerdal. Han jobber med utredning av kj\u00f8nnsidentitetstematikk, og mener stadig flere barn kommer til \u00e5 bli henvist til sykehuset. \u00c5rsaken tror han ene og alene er st\u00f8rre \u00e5penhet og mer informasjon om at barn som bryter radikalt med kj\u00f8nnsrollene, faktisk kan v\u00e6re f\u00f8dt i feil kropp.", "- Men stadig tenker mange lokale behandlere at temaet er s\u00e5 komplisert at de ikke v\u00e5ger \u00e5 ber\u00f8re det. Mange flere kunne v\u00e6rt fanget opp.", "Han og andre fagfolk understreker at det overhodet ikke er barn som utfordrer tradisjonelle kj\u00f8nnsroller det er snakk om. Men barn som over tid viser en ekstrem motvilje mot sitt biologiske kj\u00f8nn.", "P\u00e5 Sortland hatet alts\u00e5 en liten jente \u00abjosa\u00bb, fordi hun skj\u00f8nte det var jentefarge. Fra tre\u00e5rsalder nektet hun \u00e5 bruke kjole, med et \u00f8rlite unntak for bunad, siden cape\u2019n minte om kappen til de tre musketerer. Pilot-T-skjorten og boksertrusen med L\u00f8venes konge -motiv ble derimot brukt til de gikk i oppl\u00f8sning. Og helst ville han bare v\u00e6re sammen med helten sin, den to \u00e5r eldre fetteren.", "- Jeg tenkte ikke at jeg var s\u00e5 annerledes, jeg f\u00f8lte meg bare som gutt. Og \u00f8nsket s\u00e5 veldig at kroppen min var som alle de andre guttenes, forklarer Mats i dag. Men han skj\u00f8nte at noe var annerledes. N\u00e5r klassen skulle stille opp etter kj\u00f8nn i gymtimen, plasserte han seg midt mellom.", "- Jentesiden ble feil. Guttesiden var ikke lov.", "Veggene p\u00e5 ventev\u00e6relset er knallgule. Mats og moren venter p\u00e5 den aller siste unders\u00f8kelsen f\u00f8r Mats er klar for sin f\u00f8rste dose testosteron. Det f\u00f8rste fysiske skrittet p\u00e5 vei mot operasjon. Og en mannskropp.", "- Jeg tenker ofte at vi kunne latt deg bli gutt f\u00f8r. Vi lot deg jo gj\u00f8re alt det gutter gj\u00f8r. Men vi tok grep s\u00e5 fort vi forsto hva du pr\u00f8vde \u00e5 fortelle oss, sier Sonja til s\u00f8nnen.", "- Ja, nikker han. - Men jeg hadde jo ikke sn\u00f8ring p\u00e5 at det gikk an \u00e5 gj\u00f8re noe. At det fantes andre. Jeg trodde det var bare meg i hele verden.", "Britt Eva Brand\u00e5str\u00f8 trodde ogs\u00e5 familien var unik da hun m\u00e5tte erkjenne at seks\u00e5ringen hennes \u00e5penbart ikke h\u00f8rte hjemme i egen kropp. Da barnet \u00e5ret etter ble henvist til Rikshospitalet, h\u00e5pet hun \u00e5 f\u00e5 hjelp til \u00e5 finne ut om barnet faktisk var f\u00f8dt i feil i feil kropp. Det har de f\u00e5tt.", "I dag leder hun foreldre- og familieforeningen i Harry Benjamin Ressurssenter (HBRS), startet for at andre familier skulle slippe \u00e5 tro de var de eneste. Tilstr\u00f8mningen har \u00f8kt jevnt og trutt, og p\u00e5 foreningens sommerleir har det v\u00e6rt ventelister de siste \u00e5rene.", "-  Det er ubeskrivelig \u00e5 se et sjenert, usikkert lite barn komme p\u00e5 leir, for s\u00e5 \u00e5 reise trygt og lykkelig hjem etter \u00e5 ha truffet andre som seg selv, sier hun.", "Marion Arntzen driver Stensveen ressurssenter - \u00e5sted for TV-serien Jentene p\u00e5 Toten . Ogs\u00e5 hun gleder seg over at kj\u00f8nnsavvik er blitt mindre skambelagt og at flere foreldre tar barna sine p\u00e5 alvor.", "- Det er et st\u00f8rre rom for \u00e5 finne ut av hvem de er, sier hun, men minner om at rammene stadig kan v\u00e6re sv\u00e6rt trange. Ikke minst for gutter.", "-  Unger i dag blir jo fargekodet fra de er f\u00f8dt, og det selges BH-er til fire\u00e5ringer. Samtidig kan det v\u00e6re kult \u00e5 v\u00e6re guttejente inntil en viss alder. At en gutt kler seg i ballkjole, skaper derimot fortsatt angst, sier Arntzen, som ofte holder foredrag i barnehager. Nylig h\u00f8rte hun om en liten gutt som elsket \u00e5 ha p\u00e5 seg en spesiell tyllkjole. Personalet gjemte den i fire m\u00e5neder, f\u00f8r de forsiktig la den tilbake i utkledningst\u00f8yet. Gutten l\u00f8p frem, klemte kjolen inntil seg og jublet: - Der er jo kjolen min.", "Ingen pr\u00f8vde \u00e5 ta fra Mats guttekl\u00e6rne. Da han var 11, fikk han sin aller f\u00f8rste skikkelige dress. Med vest. Uten noen femi innsving. Gutten i speilet var ekte. Helt riktig.", "- Jeg f\u00f8lte at jeg fl\u00f8y, helt oppunder taket.", "\u00d8ynene lyser, fem \u00e5r etterp\u00e5.", "Men det var en dokumentarfilm, ikke en dress, som snudde alt. \u00c5tte \u00e5r og feil kj\u00f8nn het filmen moren hadde tatt opp. Og som Mats bare visste han m\u00e5tte se.", "To dager etterp\u00e5 dro familien p\u00e5 bilferie. Mats sov i baksetet. Br\u00e5tt v\u00e5knet han midt i en dr\u00f8m. Og uttalte sitt livs viktigste sp\u00f8rsm\u00e5l.", "- Det var som alt jeg hadde f\u00f8lt hele livet kr\u00e6sja sammen i et bilde. Plutselig bare skj\u00f8nte jeg det. Og sa det, forklarer han.", "- Mamma. Ville du blitt sur hvis jeg hadde lyst til \u00e5 bli gutt?", "- Nei, det ville jeg ikke, svarte Sonja.", "Mats kr\u00f8p over setene og satte seg foran, inntil moren. S\u00e5 begynte de \u00e5 snakke.", "- Vi hadde 12 \u00e5rs taushet \u00e5 ta igjen, konstaterer moren. Der og da var det bare to ting hun var helt sikker p\u00e5: Det er mulig \u00e5 skifte kj\u00f8nn i Norge. Dette skal vi finne ut av.", "\u00ab\u00c5 finne ut av\u00bb et barn som mener \u00e5 v\u00e6re f\u00f8dt med feil kj\u00f8nn, vil i praksis si kontakt med fastlege, helses\u00f8ster og psykolog lokalt. Og eventuelt en henvisning til Rikshospitalet. Der venter ofte en \u00e5relang utredning.", "- F\u00f8rst gjelder det \u00e5 roe gemyttene og tilstrebe at barnet kan aksepteres som det er. S\u00e5, n\u00e5r det biologiske trykket kommer og bryster og kj\u00f8nnsorganer utvikler seg, vil det vise seg hvor sterk kj\u00f8nnskonflikten er, og om vi skal utrede videre p\u00e5 voksenplan og et eventuelt kj\u00f8nnsskifte, sier overlege Ira Haraldsen, leder for Seksjon for transseksualisme.", "Diagnosen transseksualisme gis bare hvis kroppen stadig oppleves grunnleggende feil.", "Da, og bare da, blir pasienten tilbudt hormonbehandling, og etter \u00e5 ha fylt 18, til slutt kirurgi for et fullstendig kj\u00f8nnsskifte, inkludert fjerning av indre kj\u00f8nnsorganer.", "If\u00f8lge Haraldsen vil anslagsvis 60 prosent av barna som henvises til sykehuset, ende med \u00e5 skifte kj\u00f8nn.", "Det er i \u00e5r 50 \u00e5r siden den f\u00f8rste kj\u00f8nnsoperasjonen ble utf\u00f8rt p\u00e5 Rikshospitalet. Hva slags liv \u00abpionerene\u00bb har levd, vet vi lite om. Men for noen \u00e5r siden mottok Tone Maria Hansen, leder for pasientforeningen Harry Benjamins Ressurssenter, en anonym mail. Kvinnen som skrev den var trolig den aller f\u00f8rste som ble operert. Og mailen hun skrev, kanskje den aller f\u00f8rste gangen hun lettet p\u00e5 sl\u00f8ret.", "Da hun fortalte familien at hun var en kvinne f\u00f8dt i mannskropp, br\u00f8t de all kontakt. Etter operasjonen flyttet hun og levde videre med hemmeligheten uten \u00e5 betro seg til noen. Selv mannen hun giftet seg med, d\u00f8de uten \u00e5 ha f\u00e5tt vite hva hun bar p\u00e5. Helt inn i alderdommen kunne hun v\u00e5kne med mareritt om at noen hadde avsl\u00f8rt henne.", "- Slik er det ikke i dag. Men det er fortsatt et godt stykke igjen til full aksept, sier Tone Maria Hansen, som synes det er desto mer positivt at stadig flere barn f\u00e5r lov til \u00e5 v\u00e6re seg selv. At Arne f\u00e5r bli Berit og skifte sosialt kj\u00f8nn mange \u00e5r f\u00f8r det er mulig med noen fysisk behandling.", "For Merete Wigen i \u00c5lesund lyder historien om Mats og de andre barna som et eventyr. Selv vokste hun opp som Reidar i Trondheim p\u00e5 50-tallet. Og skj\u00f8nte intuitivt at ingen m\u00e5tte f\u00e5 vite at hun stakk de sm\u00e5 f\u00f8ttene i morens store pumps. At hun snek seg inn i klesskapet og str\u00f8k begj\u00e6rlig over kjoler og str\u00f8mper. At hun insisterte p\u00e5 \u00e5 slippe barnevakt for \u00e5 kunne nyte lykkestunden foran speilet. Og takle den svarte samvittigheten etterp\u00e5. Skammen.", "- Jeg lovte meg selv at jeg skulle slutte. Og h\u00e5pet at det skulle g\u00e5 over, helt til 40-\u00e5rsalderen, smiler hun i dag, ungdommelig kledd i kort dongeriskj\u00f8rt og r\u00f8d genser. (- Jeg skj\u00f8nner at jeg ikke er 18. Men jeg har ingen umiddelbare planer om \u00e5 kle meg som kjerring).", "Men det gikk ikke over. I milit\u00e6ret tr\u00f8stet hun seg med en knall rosa genser under uniformen og mistrivdes intenst i mannsmilj\u00f8et.", "Omsider dimittert arvet hun farmorens leilighet og jobbet i bank om dagen. Om kvelden trakk hun for gardinene og kledde p\u00e5 seg parykken og kjolene hun hadde bestilt p\u00e5 postordre. Livredd for at noen skulle ringe p\u00e5. At hun skulle bli avsl\u00f8rt og miste jobben.", "F\u00f8rst da hun 22 \u00e5r gammel m\u00f8tte kvinnen hun skulle gifte seg med, ble hver minste silketruse pakket ned og l\u00e5st inn p\u00e5 loftet. Det var slutt.", "If\u00f8lge overlege Ira Haraldsen er sv\u00e6rt mange transseksuelle p\u00e5f\u00f8rt psykiske lidelser p\u00e5 grunn av sen diagnostisering. For 20 \u00e5r siden var 80 prosent av pasientene uf\u00f8retrygdede, mens 50-70 prosent av pasientgruppen led av angst og depresjoner.", "-  Katastrofalt. Men desto mer meningsfylt \u00e5 kunne hjelpe, sier hun, og understreker at det er sv\u00e6rt viktig \u00e5 luke ut dem som egentlig sliter med andre diagnoser og problemer. \u00c5 skifte kj\u00f8nn er et dramatisk inngrep. Ikke minst derfor er det viktig \u00e5 bruke god tid n\u00e5r barn blir henvist.", "Den nygifte Reidar hatet sin fullt utviklede mannskropp. Men bortsett fra en \u00absprekk\u00bb, der han gr\u00e5tende tryglet kona om \u00e5 f\u00e5 sove i nattkjole, holdt han fasaden. Flyttet til \u00c5lesund, fikk to s\u00f8nner, og tenkte at l\u00f8pet var kj\u00f8rt.", "Men det indre presset forsvant overhodet ikke. En stund lettet han p\u00e5 trykket ved \u00e5 dra p\u00e5 helgeturer til Oslo og delta p\u00e5 superhemmelige treff p\u00e5 et hotell. F\u00f8lelsen av \u00e5 shoppe og g\u00e5 p\u00e5 byen som kvinne var ekstatisk. \u00c5 kle seg tilbake mandag morgen ble til gjengjeld stadig tyngre og mer meningsl\u00f8st.", "1. januar 1992 fylte han 40 \u00e5r. Orkanen som herjet Vestlandet hadde tatt str\u00f8mmen, og all feiring var avlyst. Helt alene i halvm\u00f8rket i \u00abhulen\u00bb sin i kjelleren, visste Reidar at det var nok n\u00e5. Det m\u00e5tte bli slutt p\u00e5 l\u00f8gnene og dobbeltlivet.", "Han gikk opp til stuen der kona satt i stearinlyskinnet.", "- N\u00e5 kontakter jeg Rikshospitalet, sa han. Hun var enig.", "Der og da forsto begge at ekteskapet var over.", "Han fikk raskt gr\u00f8nt lys fra sykehuset og begynte med hormoner. Men f\u00f8rst m\u00e5tte han leve et \u00e5r som synlig kvinne. Det var ingen vei utenom \u00e5 slippe bomben for s\u00f8nnene. Den eldste visste at det var noe med noen kl\u00e6r p\u00e5 et rom og tok det pent. Den yngste, en litt usikker og sjenert 13-\u00e5ring, sa ikke stort.", "Noen mente Reidar burde flytte og starte p\u00e5 nytt. Men han ville ikke r\u00f8mme mer.", "Siste l\u00f8rdag f\u00f8r jul 1992 sto Merete Wigen frem over to sider i Sunnm\u00f8rsposten. Med premi\u00e8renerver for eget liv dro hun p\u00e5 jobb i bruktbutikken hun drev, i parykk og nyinnkj\u00f8pt gul og lilla drakt.", "Kjente og ukjente dukket opp med blomster, gratulasjoner og konfekt. \u00c5lesund tok imot henne med \u00e5pne armer. Men selv tenkte hun bare p\u00e5 hvordan den yngste s\u00f8nnen hadde det. Han pleide \u00e5 stikke innom butikken p\u00e5 l\u00f8rdagene. I dag hadde de ikke avtalt noe.", "- Men s\u00e5 kom han. Akkurat som vanlig.", "20 \u00e5r etter blir hun blank bak brilleglassene.", "- Da visste jeg det kom til \u00e5 g\u00e5 bra.", "- Har det g\u00e5tt bra?", "- Ja. Jeg er utrolig mye lykkeligere n\u00e5.", "Hun ser nedover sine slanke, str\u00f8mpekledde ben.", "- Jeg pr\u00f8vde \u00e5 l\u00f8se det i 40 \u00e5r, men det var s\u00e5nn jeg skulle v\u00e6rt fra begynnelsen av.", "- Hva om du hadde f\u00e5tt nei?", "Hun trenger ikke tenke.", "- Da hadde jeg ikke levd i dag.", "Mats p\u00e5 Sortland var heller aldri i tvil om at det skulle g\u00e5 bra.", "- Det er ikke s\u00e5nn som p\u00e5 TV at jeg l\u00f8per rundt og roper: Hva skjer med meg, liksom, ler han, og synes det har v\u00e6rt fint \u00e5 snakke med b\u00e5de fastlegen, psykolog og alle p\u00e5 Rikshospitalet.", "P\u00e5 det samme Rikshospitalet har han akkurat f\u00e5tt vite at han er klar for den f\u00f8rste, etterlengtede spr\u00f8yten med testosteron. Han har kastet seg om halsen p\u00e5 moren, og med et bredt smil er han p\u00e5 vei til et nytt ventev\u00e6relse.", "- Det betyr sykt mye, forklarer han.", "- Slippe menstruasjon, f\u00e5 skjeggvekst, dypere stemme. Og muskler. Bli som det bildet jeg har hatt inni meg hele tiden.", "Eller som bildet han s\u00e5 i speilet p\u00e5 leiren i sommer. Da noen jenter farget det dunete kinnskjegget svart med mascara.", "- S\u00e5nn blir jeg om noen \u00e5r, tenkte jeg.", "Egentlig hadde han tenkt \u00e5 vente med \u00e5 skifte navn og fortelle til videreg\u00e5ende. Men da 10.-klassen skulle p\u00e5 tur til London, kontaktet han helses\u00f8ster. Han ville kunne shoppe p\u00e5 gutteavdelingene og slippe \u00e5 henge med jentene.", "Mens hun informerte klassen, ventet Mats p\u00e5 r\u00e5dgiverens kontor. Da han kom tilbake timen etter, smilte alle.", "- Mange tror at det er vanskelig \u00e5 v\u00e6re annerledes p\u00e5 sm\u00e5 steder. S\u00e5nn er det ikke.", "- Har du aldri blitt ertet?", "- Aldri. Alle vet om meg. Men de liker meg for det. Man m\u00e5 bare ikke begynne \u00e5 lyve. Det blir bare verre.", "En sykepleier kommer ut og h\u00e5ndhilser p\u00e5 Mats. Sp\u00f8r om han har med den hvite esken.", "Fem minutter etter kommer han ut. Litt blek og stiv i ganglaget etter stikket. Men med et lykkelig glis.", "- En surrealistisk f\u00f8lelse. N\u00e5 er jeg i gang. N\u00e5 er det ingen vei tilbake.", "Merete Wigen pr\u00f8vde \u00e5 finne en l\u00f8sning p\u00e5 sin egen hemmelighet i 40 \u00e5r. Hun synes det er fantastisk at stadig flere barn som er f\u00f8dt i feil kropp, n\u00e5 f\u00e5r hjelp tidlig."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "f8a3713d8295bd321d2b9a0c056e45cf014f40cf0881139ad46b69f991a99c92"}, {"field": "createtime", "value": "2013-09-21T20:30:46.591Z"}, {"field": "description", "value": "Det er morgen p\u00e5 Rikshospitalet i Oslo. En mor og en ten\u00e5ringsgutt rusler hjemmevant inn gjennom glassd\u00f8rene."}, {"field": "dominantimage", "value": "http://www.adressa.no/incoming/article8316761.ece/ALTERNATES/w980-default/afp000586682-NO8Qskh14p.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/11d359380e67eab5843f2201a18570d048026ebc.jpg?5988e1a1"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 er Nanna 16 \u00e5r og heter Mats -adressa.no", "Ulovlig gutteside", "Skj\u00f8nte ikke", "Hele familien", "Trange rammer", "Stort sp\u00f8rsm\u00e5l", "Bruke tid", "50-\u00e5rsjubileum", "Ulovlig klesskap", "Bak l\u00e5s og sl\u00e5", "Psykiske lidelser", "Lettet p\u00e5 trykket", "Ingen feiring", "Full \u00e5pning", "Riktig bilde", "Smilende klasse", "I gang"]}, {"field": "id", "value": "11d359380e67eab5843f2201a18570d048026ebc"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "family-and-parenting"}, {"field": "kw-concept", "value": ["feil kropp", "dag", "barn", "gutt", "skifte kj\u00f8nn"]}, {"field": "kw-entity", "value": ["l\u00f8venes", "mats", "aftenposten", "vestlandet", "arne", "sunnm\u00f8rsposten", "jentene", "berit", "seksjon", "vester\u00e5len", "merete wigen", "toten", "rikshospitalet", "reidar", "nanna 16", "stensveen"]}, {"field": "kw-location", "value": ["sortland", "london", "trondheim", "oslo", "norge", "\u00e5lesund"]}, {"field": "kw-pageclass", "value": "article"}, {"field": "kw-person", "value": ["tone maria hansen", "britt eva brand\u00e5str\u00f8", "harry benjamin ressurssenter", "harry benjamins ressurssenter", "sonja nilsen", "marion arntzen", "asle offerdal", "ira haraldsen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article8316761.ece/ALTERNATES/w980-default/afp000586682-NO8Qskh14p.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 er Nanna 16 \u00e5r og heter Mats"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article8316757.ece"}, {"field": "pageclass", "value": ["article"]}, {"field": "publishtime", "value": "2013-09-21T21:25:57.000Z"}, {"field": "recs-articleid", "value": "8316757"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-09-21T21:25:57.000Z"}, {"field": "recs-rawtitle", "value": "N\u00e5 er Nanna 16 \u00e5r og heter Mats -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Det er morgen p\u00e5 Rikshospitalet i Oslo. En mor og en ten\u00e5ringsgutt rusler hjemmevant inn gjennom glassd\u00f8rene."}, {"field": "thumbnail", "value": "http://content-thumbnail.cxpublic.com/content/thumbnail200x150/11d359380e67eab5843f2201a18570d048026ebc.jpg?5988e1a1"}, {"field": "thumbnailfullheightdimensions", "value": "200x3120"}, {"field": "timestamp", "value": "2017-08-07T21:54:41.000Z"}, {"field": "title", "value": "N\u00e5 er Nanna 16 \u00e5r og heter Mats"}, {"field": "url", "value": "http://www.adressa.no/nyheter/innenriks/article8316757.ece"}, {"field": "urlhash", "value": "11d359380e67eab5843f2201a18570d048026ebc"}], "score": 0.56593686, "siteId": "9222270286501375973", "id": "11d359380e67eab5843f2201a18570d048026ebc"}

