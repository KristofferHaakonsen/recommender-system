{"fields": [{"field": "modifiedtime", "type": "time", "value": "2015-01-08T10:16:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "Fra eleven: \u00abPappa hater ogs\u00e5 matte\u00bb. Foreldre som i utviklingssamtalen unnskylder seg og sier: \u00abI v\u00e5r familie er vi dumme i matte\u00bb.", "Dette er det verste mattel\u00e6rer Hanan Abdelrahman h\u00f8rer.", "- Da blir jeg forbannet. Jeg f\u00e5r lyst \u00e5 si: Ok, du var ikke heldig selv, men kanskje s\u00f8nnen din har bedre muligheter, hvorfor sabotere det fra tidlig? N\u00e5r du sier du var dum i matte, hvordan tror du selvtilliten hos datteren din blir, sp\u00f8r Abdelrahman retorisk.", "- Tiendeklassinger som ikke kan gangetabellen, det burde ikke v\u00e6rt lov. \u00c5 la det passere som foreldre, jeg mener det grenser til omsorgssvikt, legger hun til.", "Hanan Abdelrahman kom til Norge fra Egypt som tyve\u00e5ring. I syv \u00e5r har hun undervist p\u00e5 Lofsrud ungdomsskole p\u00e5 Mortensrud i Oslo, og er privatl\u00e6rer i matematikk ved siden av. P\u00e5 Facebook og Youtube gir hun gratis matter\u00e5d som \u00abMatematikkhjelperen\u00bb. Til dags dato har hun aldri m\u00f8tt en elev med et s\u00e5 d\u00e5rlig utgangspunkt at hun har tenkt: Her gir jeg opp.", "Se faktaboks for tips til foreldre og elever.", "Bakteppet er den dystre tilstandsrapporten som vi har h\u00f8rt om s\u00e5 mange ganger. Den siste PISA-rapporten som ble pubilsert i desember 2013 viser at resultatene i matte og naturfag ligger under gjennomsnittet, nedgangen er s\u00e6rlig markant i matte. Norge ligger p\u00e5 22. plass. Den norske poengsummen tilsvarer nesten et helt skole\u00e5r bak Finland.", "Andelen lavt presterende elever er h\u00f8y i matematikk, samtidig som f\u00e5 elever presterer p\u00e5 et h\u00f8yt niv\u00e5, if\u00f8lge rapporten. Det er bekymringsfulle tall ogs\u00e5 fordi forskning viser at matte er en av de viktigste \u00e5rsakene til at elever ikke gjennomf\u00f8rer videreg\u00e5ende skole.", "- Mine beste opplevelser som mattel\u00e6rer er \u00e5 se den enorme mestringsgleden elevene f\u00e5r n\u00e5r de forst\u00e5r et nytt emne, eller n\u00e5r likningen for f\u00f8rste gang g\u00e5r opp, sier Hanan Abdelrahman.", "34-\u00e5ringen tok l\u00e6rerutdanning da hun kom til Norge, hun har en master i grunnskoledidaktikk med fordypning i matematikk, og som n\u00e5 har begynt p\u00e5 videre matematikkstudier ved NTNU. Hun er ogs\u00e5 en av 22 realfagshelter valgt ut av Kunnskapsdepartementet til \u00e5 delta p\u00e5 id\u00e9dugnad opp mot realfagssatsingen i norsk skole.", "N\u00e5 kommer hun med boken som tar deg gjennom hele pensum p\u00e5 ungdomsskolen. Den er ment for foreldre som f\u00f8ler at de kommer til kort med leksehjelpen, og for barn som selv \u00f8nsker \u00e5 bli bedre.", "Amena Noreen Amin (16) fra Torshov i Oslo var et slikt tilfelle der utgangspunktet var heller d\u00e5rlig. Matte var for henne et vondt ord som kn\u00f8t seg i magen.", "Mot slutten av barneskolen ble hun satt i mattegrupper med pensum to \u00e5rstrinn lavere.", "Kunnskapshullene var derfor veldig mange da hun begynte p\u00e5 ungdomsskolen og hun kun hadde fullf\u00f8rt mattepensum for 5. klasse.", "- Det f\u00f8ltes skikkelig d\u00e5rlig. Jeg syntes det var flaut, men jeg visste at jeg kunne gj\u00f8re det bedre i matte bare jeg fikk den riktige hjelpen, forteller hun.", "Hun fikk god hjelp hjemme, men klarte bare ikke knekke mattekodene.", "S\u00e5 fra tiendeklasse tok stores\u00f8steren grep p\u00e5 vegne av Amena, l\u00f8sningen ble privattimer hjemme hos Hanan Abdelrahman. Det gikk bare et dr\u00f8yt halvt \u00e5r f\u00f8r hun gikk opp fra karakteren to til fire.", "Test deg selv:  Er du smartere enn en 8. klassing i regning?", "- L\u00e6reren fikk sjokk, vennene mine fikk sjokk. Hele familien kom i ekstase da jeg kom hjem med den f\u00f8rste fireren p\u00e5 en mattepr\u00f8ve p\u00e5 vinteren i tiendeklasse, forteller hun entusiastisk.", "Helt element\u00e6re ting som pluss, minus, br\u00f8k og ganging m\u00e5tte p\u00e5 plass f\u00f8r de kunne g\u00e5 videre. Amenas historie bruker hun som inspirasjon overfor alle nye elever hun f\u00e5r inn i mattearbeidsbordet i eneboligen p\u00e5 Mortensrud i Oslo.", "- Du m\u00e5 rett og slett bare komme deg g\u00e5r gjennom \u00abthe dirty work\u00bb f\u00f8rst,  kjenne blodsmaken i munnen, s\u00e5 kommer nytelsen etter det, sier hun.", "Amena g\u00e5r n\u00e5 i 1. klasse p\u00e5 videreg\u00e5ende og er godt a jour med de andre i klassen n\u00e5r det gjelder matte.", "- N\u00e5 skjer det at hun t\u00f8ffer seg og begynner \u00e5 krangle med meg p\u00e5 regnefeil. Det er en herlig bekreftelse. Du ser det p\u00e5 hele jenta, hun har f\u00e5tt en helt annen selvtillit n\u00e5, mener Abdelrahman, men minner om at resultatene ikke har kommet gratis. Det har v\u00e6rt knallhard jobbing ukedager som helger.", "- Det er mye positivt ved det norske skolesystemet, elevdemokrati og s\u00e5 videre, men n\u00e5r det kommer til det faglige kan det bli litt mye dull, mener hun.", "- Mange l\u00e6rere har nesten d\u00e5rlig samvittighet for \u00e5 kreve noe av ungdom i mattetimene. Det virker som om man er mye reddere for \u00e5 pushe barn p\u00e5 skolearbeid enn p\u00e5 idrettsprestasjoner. Vil du bli god p\u00e5 ski, er det ingen som mener at du kan la v\u00e6re \u00e5 trene. P\u00e5 samme m\u00e5te er det helt n\u00f8dvendig \u00e5 pugge for \u00e5 forst\u00e5 matte , og det er viktig med disiplin og h\u00f8y arbeidsmoral.", "Hun \u00f8nsker at flere foreldre innser den veldig viktige betydningen av \u00e5 heie frem og backe opp barna med matten. Konsekvensene kan bli s\u00e5 enormt store, og \u00e5 reparere i ettertid dessuten veldig dyrt.", "- Jeg kjenner mange unge som m\u00e5 jobbe dag og natt for \u00e5 skaffe de pengene. Inngangsbilletten til \u00e5 begynne p\u00e5 h\u00f8gskolen avhenger av den mattepr\u00f8ven. Jeg har elever som stryker tre og fire ganger som privatister. Hele livet settes p\u00e5 hold, en 28-\u00e5ring som m\u00e5 sette seg ned \u00e5 l\u00e6re br\u00f8k, hvor kjipt er ikke det.", "Derfor vil hun mane foreldre til \u00e5 ta enda st\u00f8rre ansvar for barnas l\u00e6ring:", "- Du er ikke en slem forelder hvis du krever at de m\u00e5 sitte ned \u00e5 pugge, det er mye omsorg i det. Barn har godt av \u00e5 bli utfordret, gjennom det viser vi dem at de har verdi, og de vokser p\u00e5 det, sier Abdelrahman.", "De siste \u00e5rene har det dukket opp stadig flere akt\u00f8rer som tilbyr privatundervisning av elever i b\u00e5de grunnskole og videreg\u00e5ende skole. Utdannningsforbundet og Foreldreutvalget i grunnoppl\u00e6ringen (FUG) mener det er en negativ trend,  og er bekymret for at private tjenester vil sementere og \u00f8ke forskjellene blant elever i skolen.", "Sverige har innf\u00f8rt fradragsberettigelse p\u00e5 kj\u00f8p av leksehjelp, ogs\u00e5 for elever i den videreg\u00e5ende skole.", "Det er helt uaktuelt \u00e5 f\u00f8lge Sveriges eksempel, if\u00f8lge kunnskapsminister Torbj\u00f8rn R\u00f8e Isaksen (H).", "-  At enkelte foreldre velger \u00e5 bruke ekstra penger p\u00e5 barnas utdanning er ikke noe negativt i seg selv, det brukes allerede millioner av kroner p\u00e5 barn i form av TV- og dataspill, kl\u00e6r og idrettsaktiviteter. Men jeg er veldig bekymret hvis mange foreldre f\u00e5r en f\u00f8lelse av at ungene ikke l\u00e6rer det de skal, og at det er n\u00f8dvendig \u00e5 kj\u00f8pe ektstra leksetjenester. Det vil v\u00e6re en fallitterkl\u00e6ring for det offentlige skolesystemet , sier R\u00f8e Isaksen.", "Han peker p\u00e5 at matematikk er det faget der det er sterkest dokumentert at l\u00e6rerens fagniv\u00e5 har betydning for elevenes kunnskaper.", "- Derfor er det ekstra viktig at l\u00e6rere fordyper seg i fagene de underviser i, vi har for mange mattel\u00e6rere med manglende kvalifikasjoner, sier kunnskapsministeren.", "- Hva b\u00f8r v\u00e6re foreldrenes rolle og ansvar?", "- Skolen har ansvar for barnas utdannelse, mens foreldre har hovedansvaret for sine barn. Det er derfor det er s\u00e5 viktig med lekser, de skal v\u00e6re p\u00e5 et overkommelig niv\u00e5, ikke for mye og heller ikke for vanskelige. Hjemmelekser gj\u00f8r skolearbeidet og elevenes faglige m\u00e5l kjent for foreldrene og binder skole og hjem sammen, sier R\u00f8e Isaksen.", "Over 20 norske kommuner kan i \u00e5r f\u00e5 status som \u00abrealfagskommune\u00bb. Etter s\u00f8knadsfristen 1. mars blir 20 - 35 kommuner valgt ut til \u00e5 delta i satsingen, som skal gjelde i perioden 2015-2019.", "If\u00f8lge Kunnskapsdepartementet blir realfagskommunene blir viktige for \u00e5 f\u00e5 en helhetlig satsing p\u00e5 matematikk og naturfag fra barna begynner i barnehagen til de g\u00e5r ut av ungdomsskolen.", "FAKTA:", "Jobb med matematikk fra f\u00f8rste skoledag", "Jobb med matematikk en halv time hver dag", "Repet\u00e9r de grunnleggende reglene i matematikk for \u00e5 tette hullene", "Pugg (med forst\u00e5else) grunnleggende regler for automatisere dem  og frigj\u00f8re hjernekapasitet til \u00e5 jobbe med vanskeligere oppgaver", "Disse emnene m\u00e5 du kunne: Regning med negative tall, br\u00f8k, de fire regneartene, sammenheng mellom br\u00f8k, desimaltall og prosent, den lille gangetabellen og ha en god forst\u00e5else for titallsystemet v\u00e5rt.", "Skippertak i matematikk er d\u00e5rlig ide og funker d\u00e5rlig p\u00e5 langt sikt.", "Forbered deg med fem oppgaver hver dag frem til tentamens- eller eksamensdato", "Ikke gi opp for fort. Ikke hat noe du ikke har pr\u00f8vd engang", "G\u00e5 p\u00e5 skolen hverdag, Matematikk og frav\u00e6r er en d\u00e5rlig match", "Snakk positivt om matematikk.", "Pass p\u00e5 at ungene dine gj\u00f8r matematikklekser og jobber jevnt med faget.", "Engasj\u00e9r deg n\u00e5r ungene dine trenger hjelp.", "Frisk opp de reglene du har glemt i matematikk for \u00e5 kunne hjelpe ungene dine med lekser.", "Snakk om viktigheten av \u00e5 kunne matematikk for studier og jobb.", "Forventninger og disiplin er omsorg", "(Kilde: Hanan Abdelrahman )", "Les ogs\u00e5:", "Mange mattel\u00e6rere har aldri studert matematikk"]}, {"field": "category0", "value": "familieogoppvekst"}, {"field": "contenthash", "value": "3decf18464d2704737a758b84a30ce71918889b39b4a992f1e340887d6b806ee"}, {"field": "createtime", "value": "2015-03-26T08:51:02.085Z"}, {"field": "description", "value": "Hanan Abdelrahman r\u00f8res til t\u00e5rer n\u00e5r en elev knekker mattekoden. Der utgangspunktet er som d\u00e5rligst, blir hun bare desto mer trigget. Men enkelte foreldre gj\u00f8r \u00absuperl\u00e6reren\u00bb forbannet."}, {"field": "dominantimage", "value": "http://www.adressa.no/incoming/article10522097.ece/n7vwaa/ALTERNATES/w980-default/superl%C3%A6rer.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e392215d4c57eef9eb9dd36fa3057b0f04088eab.jpg?598e51f3"}, {"field": "dominantthumbnaildimensions", "value": "300x169"}, {"field": "heading", "value": ["\u00abSuperl\u00e6rer\u00bb mener alle kan klare en god treer eller firer i matte -adressa.no", "Matte er n\u00f8kkel til \u00e5 forhindre frafall", "Startet i 8.klasse med fullf\u00f8rt 5.klassepensum", "- Du m\u00e5 kjenne blodsmaken i munnen", "Mener det kan bli for mye dull i den norske skolen", "Flere kj\u00f8per hjelp"]}, {"field": "id", "value": "e392215d4c57eef9eb9dd36fa3057b0f04088eab"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": ["family-and-parenting", "education"]}, {"field": "kw-concept", "value": ["matematikk", "ungene dine", "foreldre", "barn", "skole", "elev", "l\u00e6re", "videreg\u00e5ende skole", "d\u00e5rlig", "matte"]}, {"field": "kw-entity", "value": ["kunnskapsdepartementet", "matematikk", "u. hun", "amena", "matematikkhjelperen", "facebook og youtube", "torshov", "sveriges", "mortensrud", "foreldreutvalget", "lofsrud", "hanan abdelrahman"]}, {"field": "kw-location", "value": ["oslo", "egypt", "norge", "finland"]}, {"field": "kw-pageclass", "value": "article"}, {"field": "kw-person", "value": ["r\u00f8e isaksen", "torbj\u00f8rn r\u00f8e isaksen", "noreen amin"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10522097.ece/n7vwaa/ALTERNATES/w980-default/superl%C3%A6rer.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abSuperl\u00e6rer\u00bb mener alle kan klare en god treer eller firer i matte"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10522118.ece"}, {"field": "pageclass", "value": ["article"]}, {"field": "publishtime", "value": "2015-01-08T10:16:18.000Z"}, {"field": "recs-articleid", "value": "10522118"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-01-08T10:16:18.000Z"}, {"field": "recs-rawtitle", "value": "\u00abSuperl\u00e6rer\u00bb mener alle kan klare en god treer eller firer i matte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Hanan Abdelrahman r\u00f8res til t\u00e5rer n\u00e5r en elev knekker mattekoden. Der utgangspunktet er som d\u00e5rligst, blir hun bare desto mer trigget. Men enkelte foreldre gj\u00f8r \u00absuperl\u00e6reren\u00bb forbannet."}, {"field": "thumbnail", "value": "http://content-thumbnail.cxpublic.com/content/thumbnail200x150/e392215d4c57eef9eb9dd36fa3057b0f04088eab.jpg?598e51f3"}, {"field": "thumbnailfullheightdimensions", "value": "200x2230"}, {"field": "timestamp", "value": "2017-08-12T00:55:15.000Z"}, {"field": "title", "value": "\u00abSuperl\u00e6rer\u00bb mener alle kan klare en god treer eller firer i matte"}, {"field": "url", "value": "http://www.adressa.no/familieogoppvekst/article10522118.ece"}, {"field": "urlhash", "value": "e392215d4c57eef9eb9dd36fa3057b0f04088eab"}], "score": 0.8138613, "siteId": "9222270286501375973", "id": "e392215d4c57eef9eb9dd36fa3057b0f04088eab"}

