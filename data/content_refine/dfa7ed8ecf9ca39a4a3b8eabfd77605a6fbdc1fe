{"fields": [{"field": "modifiedtime", "type": "time", "value": "2012-04-23T09:55:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Egentlig heter han Varazdat Grigoryan, men i Levanger kjenner alle han som Vili. Ingen som m\u00f8ter 46-\u00e5ringen fra Armenia kan dr\u00f8mme om at han for f\u00e5 \u00e5r siden var s\u00e5 dypt deprimert at han tvilte p\u00e5 om det var noen vits i \u00e5 leve videre.", "Den som leser romanen \u00abEn lystig karusell\u00bb blir i hvert fall overbevist om at den er skrevet av en mann med en h\u00f8yt utviklet evne til \u00e5 se det komiske i de fleste situasjoner.", "- Jeg sto i en stige og malte et hus da jeg fikk ideen til denne historien om asyls\u00f8keren Globus og hans m\u00f8te med Norge. Noen av episodene jeg skriver om har jeg opplevd selv, andre har jeg h\u00f8rt om, og mye er fri diktning, forteller Varazdat Grigoryan, som vi raskt blir p\u00e5 fornavn med og kaller Vili.", "- Da Vili kom hit h\u00f8sten 2000, var han en skikkelig surpomp. En umulius som slett ikke var interessert i \u00e5 l\u00e6re norsk, forteller rektor Toril Sundal Leirset p\u00e5 Sjefsg\u00e5rden voksenoppl\u00e6ring, der 120 innvandrere fra 35 nasjoner l\u00e6rer norsk.", "- Jeg var langt nede da jeg kom fra Sverige. Jeg hadde ingen venner, og jeg kunne ikke ut\u00f8ve yrket mitt. Men jeg fikk stor sans for de kvinnelige l\u00e6rerne her, og plutselig begynte jeg \u00e5 se lysere p\u00e5 livet, sier Vili og blunker sk\u00f8yeraktig til Eva Winnberg.", "Hun har ikke bare v\u00e6rt l\u00e6reren hans, hun har ogs\u00e5 hjulpet ham mye med den nye boka.", "- Toril og jeg visste at Vili hadde arbeidet som journalist i Armenia, og siden han hadde det s\u00e5 d\u00e5rlig da han kom hit, foreslo vi at han kunne pr\u00f8ve \u00e5 skrive en bok. Det tok ikke lang tid f\u00f8r Vili var i full gang, forteller Eva Winnberg.", "Armensk til russisk og norsk", "- Jeg ville skrive en morsom roman, for man kommuniserer best gjennom humor, og ganske fort dukket denne personen Globus Liloyan opp i hodet mitt. Jeg skrev ned historien p\u00e5 armensk, og siden det ikke finnes noen armensk-norsk ordbok, oversatte jeg til russisk f\u00f8r jeg oversatte enda en gang til mitt d\u00e5rlige norsk. Da overtok Eva og oversatte det hele til godt norsk, smiler Vili.", "Sammen utformet de historien som n\u00e5 er utgitt av Communicatio Forlag i Trondheim. I boka m\u00f8ter vi Globus hjemme i Armenia. Landet har nettopp l\u00f8srevet seg fra Russland, og situasjonen blir mer og mer absurd. Globus h\u00f8rer mye fint om Norge og blir lokket til \u00e5 pr\u00f8ve lykken.", "Ingen selvbiografi", "\u00abEn lystig karusell\u00bb er slett ingen selvbiografisk bok. Globus er en naiv lykkejeger. Vili var derimot en velutdannet journalist i Armenia og fikk etter hvert store problemer med de nye myndighetene i landet. Han var med p\u00e5 \u00e5 starte flere aviser som skrev s\u00e5 kritisk om de nye styresmaktene at avisene hver gang ble stoppet av myndighetene.", "- Etter hvert ble det umulig for meg \u00e5 bo i Armenia. Presidenten hatet meg og jeg hatet ham. Tilv\u00e6relsen ble s\u00e5 uholdbar at jeg m\u00e5tte flykte, forteller Vili. Romanen han har skrevet er f\u00f8rst og fremst en komisk beretning om de mange misforst\u00e5elser som oppst\u00e5r n\u00e5r innvandrere m\u00f8ter det norske mottaksapparatet. Norske skikker, norske matvaner og drikkevarer - alt er s\u00e5 uvant at det skaper problemer. Globus m\u00f8ter dessuten fremmede kvinner som smiler til ham. Det betyr noe helt annet der han kommer fra enn det gj\u00f8r i Norge.", "Boka inneholder for eksempel en kostelig beretning om hvordan det g\u00e5r n\u00e5r Globus pr\u00f8ver \u00e5 spise lutefisk. Han fors\u00f8ker \u00e5 v\u00e6re h\u00f8flig og svelger s\u00e5 godt han kan - med katastrofalt resultat.", "N\u00e5r man ser n\u00e6rmere etter, oppdager man ogs\u00e5 at boka inneholder en s\u00e5r undertone som sier mye om hvordan det er \u00e5 leve helt l\u00f8srevet fra sine r\u00f8tter. Romanen er dessuten et av sv\u00e6rt f\u00e5 eksempler p\u00e5 at en innvandrer skildrer sitt m\u00f8te med Norge.", "- Opplevde du selv en like stor kulturkollisjon som Globus?", "- Nei, jeg har satt det noks\u00e5 mye p\u00e5 spissen. Globus er naiv og lite opplyst. De fleste armenere vet mer om Norge enn nordmenn vet om Armenia, sier Vili, som var godt kjent med b\u00e5de Hamsun, Ibsen og Bj\u00f8rnson f\u00f8r han kom til Norge.", "Et viktig bindeledd", "Det f\u00f8rste Vili gjorde da han kom til Sjefsg\u00e5rden var \u00e5 stille seg i spissen for Nordlig Regnbue, en ukeavis som offentliggj\u00f8res i Levanger-Avisa hver l\u00f8rdag.", "- Da surpompen Vili fikk en slik oppgave, forandret han seg nesten over natta. Han hev seg rundt, skaffet brukte pc-er, fikk en avtale med Levanger-Avisa og fikk med seg andre elever p\u00e5 Sjefsg\u00e5rden p\u00e5 \u00e5 skrive. N\u00e5 har Nordlig Regnbue eksistert siden h\u00f8sten 2000, og den er blitt et sv\u00e6rt viktig bindeledd mellom innvandrerne i Levanger og resten av lokalbefolkningen.", "Vilis femte avis", "- Min farmor var lenge litt skeptisk til innvandrere, men det har forandret seg etter at hun begynte \u00e5 lese Nordlig Regnbue. N\u00e5 forst\u00e5r hun mye mer av innvandrernes tanker og f\u00f8lelser, forteller Eva Winnberg.", "- Nordlig Regnbue er den femte avisa jeg er med p\u00e5 \u00e5 starte, og den er den f\u00f8rste som ikke er stoppet av myndighetene, smiler Vili f\u00f8r han hurtig og sv\u00e6rt effektivt innkaller redaksjonen til m\u00f8te. Der opptrer ham mer myndig og hum\u00f8rfylt enn de fleste redakt\u00f8rer vi har sett.", "- Det er jeg som har det endelige ordet. Huske at jeg har vokst opp i et diktatur, sier han."]}, {"field": "category0", "value": "kultur"}, {"field": "contenthash", "value": "df8c0f67432dffa52d03960c8924ba0c3b775b5bb7c4d9492bd92e35949a9a4c"}, {"field": "createtime", "value": "2017-02-03T18:52:59.000Z"}, {"field": "description", "value": "Vili satt alene p\u00e5 et asylmottak i Nord-Sverige og var dypt deprimert. S\u00e5 flyttet han til Levanger, og plutselig l\u00f8snet alt. N\u00e5 har han utgitt ei bok som f\u00e5r fram gapskratten."}, {"field": "dominantimage", "value": "http://www.adressa.no/incoming/article1088066.ece5/ALTERNATES/w980-default/ver2%20Grigoryan1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dfa7ed8ecf9ca39a4a3b8eabfd77605a6fbdc1fe.jpg?59575f8a"}, {"field": "dominantthumbnaildimensions", "value": "300x169"}, {"field": "heading", "value": "Surpompen som ble hum\u00f8rspreder -adressa.no"}, {"field": "id", "value": "dfa7ed8ecf9ca39a4a3b8eabfd77605a6fbdc1fe"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["femte avis", "boka inneholder", "l\u00e6re norsk", "m\u00f8te", "norsk", "innvandrer", "dypt deprimert", "lystig karusell", "bok"]}, {"field": "kw-entity", "value": ["globus liloyan", "communicatio forlag", "toril sundal leirset", "varazdat grigoryan", "levanger-avisa", "vili", "nordlig regnbue", "sjefsg\u00e5rden", "hamsun", "ibsen og bj\u00f8rnson", "nord-sverige"]}, {"field": "kw-location", "value": ["levanger", "armenia", "sverige", "trondheim", "russland", "norge"]}, {"field": "kw-pageclass", "value": "article"}, {"field": "kw-person", "value": "eva winnberg"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1088066.ece5/ALTERNATES/w980-default/ver2%20Grigoryan1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Surpompen som ble hum\u00f8rspreder"}, {"field": "og-type", "value": "article"}, {"field": "og-url", "value": "http://www.adressa.no/kultur/article24115.ece"}, {"field": "pageclass", "value": ["article"]}, {"field": "publishtime", "value": "2004-03-28T21:28:48.000Z"}, {"field": "recs-articleid", "value": "2504746"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-03-28T21:28:48.000Z"}, {"field": "recs-rawtitle", "value": "Surpompen som ble hum\u00f8rspreder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vili satt alene p\u00e5 et asylmottak i Nord-Sverige og var dypt deprimert. S\u00e5 flyttet han til Levanger, og plutselig l\u00f8snet alt. N\u00e5 har han utgitt ei bok som f\u00e5r fram gapskratten."}, {"field": "thumbnail", "value": "http://content-thumbnail.cxpublic.com/content/thumbnail200x150/dfa7ed8ecf9ca39a4a3b8eabfd77605a6fbdc1fe.jpg?59575f8a"}, {"field": "thumbnailfullheightdimensions", "value": "200x1097"}, {"field": "timestamp", "value": "2017-07-01T08:38:34.000Z"}, {"field": "title", "value": "Surpompen som ble hum\u00f8rspreder"}, {"field": "url", "value": "http://www.adressa.no/kultur/article24115.ece"}, {"field": "urlhash", "value": "dfa7ed8ecf9ca39a4a3b8eabfd77605a6fbdc1fe"}], "score": 0.8367316, "siteId": "9222270286501375973", "id": "dfa7ed8ecf9ca39a4a3b8eabfd77605a6fbdc1fe"}

