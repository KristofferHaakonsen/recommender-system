{"fields": [{"field": "modifiedtime", "type": "time", "value": "2012-04-11T14:09:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar westin", "professor i sosialmedisin", "fastlege ved mathesong\u00e5rden legesenter"]}, {"field": "body", "value": ["Saken oppdateres.", "Jeg hadde et hjertelig forhold til min svigermor. Hun er borte n\u00e5, men jeg la ikke skjul p\u00e5 at jeg gjerne skulle klonet henne. \u00c9n til hver kommune i landet, minst. Hun ga meg et annet syn p\u00e5 det som min generasjons unge leger litt nedlatende omtalte som \u00abde veldedige damene\u00bb.", "Disse entusiastene blant borgerskapets ressursrike kvinner som fant seg en sak \u00e5 brenne for. Min svigermor fant seg flere. Hun reiste en langvarig kampanje mot krigsleker for barn, hun deltok i fredsmarsjer rundt om i verden og hun var knallsikker p\u00e5 at atomv\u00e5pen var en d\u00e5rlig id\u00e9. Men det st\u00f8rste og mest langvarige arbeidet hun la bak seg, m\u00e5 ha v\u00e6rt innsatsen for \u00e5 f\u00e5 reist og drevet et hjem for barn og voksne med cerebral parese. Jeg fikk aldri sjansen til \u00e5 bes\u00f8ke den institusjonen hun og den lokale cerebral parese-foreningen fikk bygget, f\u00f8rst med privat innsats og masse dugnader, etter hvert med fylkeskommunens finansiering. Et hjem for rundt 25 beboere fra de n\u00e6rliggende kommunene, med egen barneavdeling. Og etter det jeg h\u00f8rer nettopp et \u00abhjem\u00bb, med egen kokke, gartner, fysioterapeut, ergoterapeut og skole med egne l\u00e6rere. Et fungerende fagmilj\u00f8 der kokka p\u00e5 kj\u00f8kkenet kanskje var den viktigste: Hjemmelaget mat, duft av nylagde vafler og felles m\u00e5ltider var etter sigende hjemmets kjerne. Og del av det romslige sosiale livet som utviklet seg, med naboer og p\u00e5r\u00f8rende stadig innom.", "Men allerede tidlig p\u00e5 1990-tallet var institusjonen under nedbygging. Min svigermor var ikke der lenger. Men helt konkret var det den s\u00e5kalte HVPU-reformen som tok den, \u00abansvarsreformen\u00bb fra 1991, som oppl\u00f8ste det sentraliserte Helsevern for psykisk utviklingshemmede \u2013 HVPU \u2013 og p\u00e5la de enkelte kommunene \u00e5 ta seg av omsorgen for de psykisk utviklingshemmede og for personer med cerebral parese. Beboerne skulle hjem til sine egne hjemstedskommuner. De skulle integreres og normaliseres. Det var mye god sosialpolitiske tenkning bak denne reformen. F\u00f8rst og fremst at de sv\u00e6re sentralinstitusjonene ble avviklet. Noen av oss husker \u00abGro-saken\u00bb fra Kl\u00e6bu pleiehjem og andre mindre hyggelige eksempler fra den tiden. Institusjonene var for store, og mange mistet kontakten med hjemstedet, sin egen familie og sin egen historie.", "Men reformen har skapt nye problemer. Og det er derfor jeg n\u00e5 skulle \u00f8nske jeg kunnet klonet min svigermor og hennes lille institusjon. For det er noe som mangler i den kommunale omsorgen, til tross for alle rettigheter den enkelte har f\u00e5tt til egen bolig, med gode hjelpemidler og personlige pleiere og assistenter. Oftere enn jeg liker, ser jeg at de fine leilighetene og de sm\u00e5 bofellesskapene blir til sosiale isolater, der ensomheten for noen av beboerne blir bortimot uutholdelig. Kan det v\u00e6re slik at nedbyggingen av institusjoner under den gamle HVPU-omsorgen n\u00e5 er g\u00e5tt s\u00e5 langt at vi n\u00e5 plasserer beboere i egne leiligheter der et stort sosialt vakuum er den tydeligste fellenevneren? Ikke noe felles kj\u00f8kken, ingen kokke, f\u00e5 daglige rutiner som bringer dem i kontakt med andre i samme situasjon, og et svakt felles fagmilj\u00f8 for de ansatte. For mange blir det mest tv-en, h\u00f8rer jeg som fastlege.", "Jeg undrer meg noen ganger p\u00e5 om ikke de sm\u00e5 eller mellomstore institusjoner med et st\u00f8rre fagmilj\u00f8 kunne v\u00e6rt et bedre alternativ. Muligens ogs\u00e5 en bedre utnyttelse av ressurser. S\u00e5 kunne vi selvsagt diskutere hvor store de burde v\u00e6re. Men det er et stort spillerom mellom de store sentralinstitusjonene og dagens eneboerskap. Sp\u00f8rsm\u00e5let er om de beste av disse institusjonene faktisk var avhengig av ildsjeler som min svigermor, og i s\u00e5 fall \u2013 om disse entusiastiske og kyndige ildsjelene finnes i dag. For det var mer med min svigermor: Hun var rasende god til \u00e5 lage mat og skape hygge rundt m\u00e5ltider. Det er enda en grunn til at hun burde v\u00e6rt klonet i tide.", "steinar.westin@ntnu.no"]}, {"field": "category0", "value": "meninger"}, {"field": "contenthash", "value": "2d8f6269d01d8d405179bab054ea1126cba61727470ad440944e6e9ebf7b8f9c"}, {"field": "createtime", "value": "2017-02-11T20:01:14.000Z"}, {"field": "description", "value": "Det er noe som mangler i den kommunale omsorgen, til tross for alle rettigheter den enkelte har f\u00e5tt."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ea89bca222eae2fe9f625e986d59cde6e0e435f9.jpg?598a2655"}, {"field": "dominantthumbnaildimensions", "value": "256x256"}, {"field": "heading", "value": "Om \u00e5 klone sin svigermor -adressa.no"}, {"field": "id", "value": "ea89bca222eae2fe9f625e986d59cde6e0e435f9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["kommune", "klone", "institusjon", "kommunale omsorgen", "psykisk utviklingshemmede", "hjem", "svigermor", "cerebral parese"]}, {"field": "kw-entity", "value": ["helsevern", "gro"]}, {"field": "kw-location", "value": "kl\u00e6bu"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Om \u00e5 klone sin svigermor"}, {"field": "og-type", "value": "article"}, {"field": "og-url", "value": "http://www.adressa.no/meninger/article1518834.ece"}, {"field": "pageclass", "value": ["article"]}, {"field": "publishtime", "value": "2010-08-18T08:12:00.000Z"}, {"field": "recs-articleid", "value": "1150973"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-08-18T08:12:00.000Z"}, {"field": "recs-rawtitle", "value": "Om \u00e5 klone sin svigermor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er noe som mangler i den kommunale omsorgen, til tross for alle rettigheter den enkelte har f\u00e5tt."}, {"field": "thumbnail", "value": "http://content-thumbnail.cxpublic.com/content/thumbnail200x150/ea89bca222eae2fe9f625e986d59cde6e0e435f9.jpg?598a2655"}, {"field": "thumbnailfullheightdimensions", "value": "200x962"}, {"field": "timestamp", "value": "2017-08-08T21:00:05.000Z"}, {"field": "title", "value": "Om \u00e5 klone sin svigermor"}, {"field": "url", "value": "http://www.adressa.no/meninger/article1518834.ece"}, {"field": "urlhash", "value": "ea89bca222eae2fe9f625e986d59cde6e0e435f9"}], "score": 1.1565139, "siteId": "9222270286501375973", "id": "ea89bca222eae2fe9f625e986d59cde6e0e435f9"}

