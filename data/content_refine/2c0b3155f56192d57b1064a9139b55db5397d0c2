{"fields": [{"field": "modifiedtime", "type": "time", "value": "2015-04-23T13:04:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ulla gjeset schj\u00f8lberg", "forskning.no"]}, {"field": "body", "value": ["Saken oppdateres.", "Neste gang du kl\u00f8r familiens kj\u00e6ledegge bak \u00f8ret, kan det v\u00e6re lurt \u00e5 vaske hendene godt etterp\u00e5.", "Canadiske forskere har g\u00e5tt gjennom mer enn 300 artikler om smittefare fra dyr. Oppsummeringen i tidsskriftet Canadian Medical Association Journal viser at husdyreiere er mer utsatt enn andre for ulik smitte.", "Blant annet l\u00f8per de st\u00f8rre risiko for \u00e5 bli smittet av antibiotikaresistente bakterier.", "Alt fra salmonella og E. coli til rundorm kan overf\u00f8res fra kj\u00e6ledyr til mennesker. Som regel smittes du gjennom kloremerker, dr\u00e5pesmitte, bitt eller kontakt med avf\u00f8ring", "Likevel viser de canadiske forskerne til unders\u00f8kelser som sier at rundt 75 prosent av deltagerne b\u00e5de sover sammen med dyrene og lar seg slikke i ansiktet av kj\u00e6ledyrene sine.", "Hunder, katter, gnagere, fugler, akvariefisk, krypdyr og amfibier b\u00e6rer alle forskjellige slags sykdommer, og rammes forskjellig etter hvor gamle de er.", "Forskerne r\u00e5der familier til \u00e5 snakke med b\u00e5de legen og veterin\u00e6ren om hvilket kj\u00e6ledyr som er tryggest akkurat for dem.", "Dyrene avgir bakterier og andre organismer som kan for\u00e5rsake sykdommer, naturlig gjennom avf\u00f8ringen, spyttet eller fra huden.", "For eksempel har skilpadder, slanger, frosker og salamandre salmonella i ford\u00f8yelsessystemet helt naturlig. Etter at du har tatt p\u00e5 disse dyrene, er det viktig \u00e5 vaske hendene \u2013 spesielt for dem som er ekstra utsatt for infeksjoner.", "Forskerne bak artikkelen mener at smittefaren fra husdyr som hund og katt er undervurdert. Men hvor stor smittefaren er, avhenger av hver enkelts alder og helse og av hvordan han eller hun h\u00e5ndterer dyr.", "\u00d8verst p\u00e5 listen over dem som er mest utsatt for \u00e5 bli smittet av kj\u00e6ledyrene sine, er barn under 6 \u00e5r og eldre over 65 \u00e5r.", "I tillegg er gravide og mennesker med nedsatt immunforsvar utsatt. For disse gruppene kan sykdommen vare lenger, og symptomene kan bli mer alvorlige.", "Jason Stull p\u00e5 Ohio State-universitetet, en av forskerne bak artikkelen, trekker frem som et skrekkens eksempel familier med et kreftrammet barn som f\u00e5r behandling som rammer immunforsvaret.", "\u2013 Vi har arbeidet med familier med barn som bruker mye tid p\u00e5 legekontorer og som av forskjellige grunner g\u00e5r glipp av aktiviteter sammen med andre barn, sier han.", "\u2013 Foreldre skaffer noen ganger en hvalp eller en kattunge for \u00e5 erstatte litt av den sosiale samhandlingen. Men hvalper og kattunger sprer noen organismer som voksne dyr ikke har, s\u00e5 i en slik situasjon vil et voksent kj\u00e6ledyr sannsynligvis v\u00e6re et bedre valg.", "Men s\u00e5 lenge man tar visse forholdsregler, trenger man ikke \u00e5 bekymre seg s\u00e6rlig, forsikrer Stull. Karin Nyg\u00e5rd fra Folkehelseinstituttet viser til de samme forholdsreglene.", "\u2013 Vi har generelle r\u00e5d om omgang med hund og katt. Kj\u00e6ledyrene kan v\u00e6re b\u00e6rere av smittestoffer som kan smitte til oss mennesker, men de fleste kan forebygges ved h\u00e5ndvask. Og de fleste gravide vet for eksempel at de ikke b\u00f8r t\u00f8mme kattekassen og at de m\u00e5 ha god h\u00e5ndhygiene ved kontakt med katt, sier Nyg\u00e5rd.", "\u2013 Det handler om trygt dyrehold. Det er sv\u00e6rt f\u00e5 situasjoner hvor man ikke kan eller burde ha et kj\u00e6ledyr, om man \u00f8nsker det. Det handler bare om \u00e5 finne rett art til rett person , forklarer Stull i pressemeldingen.", "\u2013 Vi bruker antibiotika p\u00e5 kj\u00e6ledyrene v\u00e5re. Det er viktig ogs\u00e5 \u00e5 se p\u00e5 kj\u00e6ledyrene n\u00e5r det kommer til bruk av antibiotika og utvikling av antibiotikaresistens, mener Karin Nyg\u00e5rd.", "Les ogs\u00e5:", "De farlige bakteriene kommer fra naturen", "Du m\u00f8ter antibiotika-resistente bakterier overalt", "Du kan frakte kuvirus i nesa", "- - -", "Referanse:", "Stull, J.W m.fl., Reducing the risk of pet-associated zoonotic infections, Canadian Medical Association Journal (2015)", "Artikkelen er skrevet av Forskning.no.", "Vask hendene godt etter at du har v\u00e6rt i kontakt med dyret.L\u00e6r kj\u00e6ledyret at det ikke skal slikke deg i ansiktet.Plasser sandkasser unna omr\u00e5der der det spises eller tilberedes mat.Dekk til sandkassene n\u00e5r de ikke er i bruk.Unng\u00e5 kontakt med h\u00f8yrisikodyr som for eksempel reptiler, amfibier og eksotiske dyr.Vask og desinfiser bur, f\u00f4ringsomr\u00e5der og soveunderlag regelmessig.Bruk hansker n\u00e5r du renser akvariet, gj\u00f8r rent buret eller fjerner avf\u00f8ring.Vent med \u00e5 skaffe deg et nytt kj\u00e6ledyr til immunitetsstatusen er god.Avtal regelmessige veterin\u00e6rbes\u00f8k for alle kj\u00e6ledyr.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "8fb95456f71e633a06a4b95f5d8409cbc065dbe3f92d7fe7aae132357c91e660"}, {"field": "createtime", "value": "2017-01-04T23:58:23.000Z"}, {"field": "description", "value": "Husdyreiere er mer utsatt enn andre for smitte, if\u00f8lge studie."}, {"field": "heading", "value": ["Lar du hunden slikke deg i fjeset? -adressa.no", "Kloring og spytt", "Kreft og ny kattunge", "Vask hendene og bruk hansker"]}, {"field": "id", "value": "2c0b3155f56192d57b1064a9139b55db5397d0c2"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["smitte", "vask hendene", "forskerne bak artikkelen", "kj\u00e6ledyr", "dyr"]}, {"field": "kw-entity", "value": ["ohio state", "folkehelseinstituttet", "forskning", "canadian medical association journal", "reducing"]}, {"field": "kw-pageclass", "value": "article"}, {"field": "kw-person", "value": ["karin nyg\u00e5rd", "jason stull"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/f9e17a07-a605-4d34-8655-63e202b11082?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lar du hunden slikke deg i fjeset?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Lar-du-hunden-slikke-deg-i-fjeset-7870b.html"}, {"field": "pageclass", "value": ["article"]}, {"field": "publishtime", "value": "2015-04-23T13:04:59.000Z"}, {"field": "recs-articleid", "value": "7870"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-04-23T13:04:59.000Z"}, {"field": "recs-rawtitle", "value": "Lar du hunden slikke deg i fjeset? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Husdyreiere er mer utsatt enn andre for smitte, if\u00f8lge studie."}, {"field": "thumbnail", "value": "http://content-thumbnail.cxpublic.com/content/thumbnail200x150/2c0b3155f56192d57b1064a9139b55db5397d0c2.jpg?59944eaf"}, {"field": "thumbnailfullheightdimensions", "value": "200x1318"}, {"field": "timestamp", "value": "2017-08-16T13:54:55.000Z"}, {"field": "title", "value": "Lar du hunden slikke deg i fjeset?"}, {"field": "url", "value": "http://www.adressa.no/familieogoppvekst/Lar-du-hunden-slikke-deg-i-fjeset-7870b.html"}, {"field": "urlhash", "value": "2c0b3155f56192d57b1064a9139b55db5397d0c2"}], "score": 0.8896463, "siteId": "9222270286501375973", "id": "2c0b3155f56192d57b1064a9139b55db5397d0c2"}

