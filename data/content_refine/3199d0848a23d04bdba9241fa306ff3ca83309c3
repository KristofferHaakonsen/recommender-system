{"fields": [{"field": "modifiedtime", "type": "time", "value": "2016-11-30T12:04:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "harry b.a. strand"}, {"field": "body", "value": ["Saken oppdateres.", "Det skal ha brent godt i eplehagen til Tron Gerhardsen i 1981, dav\u00e6rende konserndirekt\u00f8r i Aker og senere informasjonsdirekt\u00f8r i NHO under Karl Glad. Tre store og stappfulle trekasser med hemmelige dokumenter om Aps og LOs samr\u00f8re med politiets overv\u00e5kning og den milit\u00e6re etterretning til langt ut p\u00e5 1960-tallet, skal ha g\u00e5tt opp i r\u00f8yk.", "Tron Gerhardsen, s\u00f8nn av landsfaderens bror, st\u00e5r n\u00e5 frem som historisk pyroman med en sterk politisk historie i en bok om Aps indre liv. \u00abEinar og Haakon \u2013 Rolf og Jeg\u00bb er beretningen om arkivet som gikk tapt, som f\u00f8rte Lund-kommisjonen bak lyset, men som n\u00e5 kaster nytt lys over Ap-legendene Haakon Lie og Jens Chr. Hauge. Forfatteren innr\u00f8mmer \u00e5 ha lurt norsk offentlighet, og de ansvarlige for oppgj\u00f8ret med overv\u00e5kningen, Lund-kommisjonen.", "Sv\u00e6rt f\u00e5 ville ha gitt ut bok etter \u00e5 ha brent viktige deler av norsk historie. Det er heller ikke mye \u00e5 skryte av at Lund-kommisjonen ble lurt med l\u00f8gn og taushet. Tron Gerhardsens forklaring er at han lovet sin far, Rolf, aldri \u00e5 vise Aps hysj-arkiv til noen. Landsfaderen Einar Gerhardsen ville p\u00e5 sine gamle dager ikke ha noen mening om saken, og overlot ansvaret til forfatteren. Beslutningen om \u00e5 fyre p\u00e5 st\u00e5r dermed Tron Gerhardsen ansvarlig for, i likhet med lureriet overfor granskerne av landets hysj-historie.", "Men n\u00e5r galt s\u00e5 har skjedd, er det i hvert fall prisverdig at han st\u00e5r frem og forteller om det hemmelige, indre liv i arbeiderbevegelsen. Det er litt av en r\u00f8verhistorie, som \u00e5penbart betyr at det drypper nye sannheter om v\u00e5r n\u00e6re fortid. Flinke historikere som nylig har gitt ut biografier om Haakon Lie og Jens Chr. Hauge, men som naturlig nok ikke har hatt tilgang til Gerhardsens arkiver, m\u00e5 muligens foreta en revisjon. Men problemet n\u00e5 er om vi kan stole p\u00e5 Tron Gerhardsen, siden han skal ha tent b\u00e5l, snakket usant og i liten grad legger frem dokumenter.", "Ett av f\u00e5 dokumenter han viser at han har tatt vare p\u00e5, stammer fra Trondheim. Her rapporterer politiinspekt\u00f8r A. J. Bryhn om en s\u00e6rdeles aktiv sekret\u00e6r i NKP, Tore Skj\u00e6rseth. Han har ikke gjort noe galt ut over \u00e5 v\u00e6re politisk aktiv, men er sentral i en 18 siders lang rapport, som alts\u00e5 g\u00e5r fra politiet til en redakt\u00f8r i Arbeiderbladet i Oslo, Rolf Gerhardsen. Hans s\u00f8nn, Tron, levner ingen tvil om sin fars n\u00f8kkelrolle i oppbyggingen av Aps samr\u00f8re med politiet og etterretningen. Ansvarlig for det hele var Rolf Gerhardsen, Haakon Lie og Jens Chr. Hauge, pluss diverse medhjelpere etter hvert, mener forfatteren.", "Bare den raritet at forfatteren har sittet med krigsarkivet til kommunist og motstandsmann, Peder Furubotn, helt frem til 1980-tallet, er oppsiktsvekkende. For hvorfor havnet det i Ap-systemet, hos en som senere ble redakt\u00f8r i Arbeiderbladet? Forklaringen Tron Gerhardsen gir, er at det ble tatt f\u00f8r tyskerne fant det, og fraktet til Sverige, der Rolf Gerhardsen var flyktning. Overv\u00e5kningen var dermed i gang lenge f\u00f8r Kr\u00e5ker\u00f8y-talen til landsfaderen.", "Tron Gerhardsen mener farens rolle i hysj-arbeidet ble mindre viktig etter 1953, da Haakon Lie ble n\u00f8kkelpersonen med all informasjon. Forfatteren mener Lie fikk omtrent daglige rapporter nesten helt til han sluttet som partisekret\u00e6r i 1969. Og han fyller ut Haakon Lies utenlandsaktivitet med historier om at han sendte lovende Ap-folk p\u00e5 CIA-trening b\u00e5de i USA og Tyskland, slik at de kunne brukes til \u00e5 l\u00e6re opp Stay Behind-grupper her hjemme. I tillegg var han med p\u00e5 \u00e5 bygge opp et nordisk overv\u00e5kningsnett innenfor sosialdemokratiet, i Finland blant annet finansiert med appelsiner via det norske samvirkelaget.", "Tron Gerhardsens bok forsterker bildet av en Ap-kultur tett opp mot det vi kjenner fra Stasi-arkivene i gamle DDR. Det er meget n\u00e6rliggende \u00e5 tenke at dette var stalinisme p\u00e5 norsk, n\u00e5r vi ser hva han kan fortelle om det meget tette samr\u00f8ret parti og fagbevegelse hadde med politi og etterretning. Oppbyggingen av Ap-hysjen var til og med betalt av den milit\u00e6re E-tjenesten, skriver han.", "Oppgj\u00f8rets time er ikke over. Det kommer nok mer."]}, {"field": "category0", "value": "meninger"}, {"field": "contenthash", "value": "b58a103608659bec888f6452590ca994212c22b50a6c76f2190a64a6015b3819"}, {"field": "createtime", "value": "2017-07-26T19:55:13.000Z"}, {"field": "description", "value": "Sentrale deler av Arbeiderpartiets hemmelige historie ble satt fyr p\u00e5 med krigsarkivet til kommunistleder Peder Furubotn. Lund-kommisjonen fikk aldri sannheten om Haakon Lie."}, {"field": "dominantimage", "value": "http://www.adressa.no/incoming/article1334407.ece5/ALTERNATES/w980-default/img919_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3199d0848a23d04bdba9241fa306ff3ca83309c3.jpg?5978f3a1"}, {"field": "dominantthumbnaildimensions", "value": "300x169"}, {"field": "heading", "value": "Hysj-rapport fra en pyroman -adressa.no"}, {"field": "id", "value": "3199d0848a23d04bdba9241fa306ff3ca83309c3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["ansvaret", "indre liv", "norsk", "forfatteren", "politi", "historie"]}, {"field": "kw-entity", "value": ["einar og haakon", "stay behind", "haakon lie og jens chr", "kr\u00e5ker\u00f8y", "arbeiderbladet", "e-tjenesten", "aker", "gerhardsens", "stasi", "rolf og jeg", "r. det", "arbeiderpartiets"]}, {"field": "kw-location", "value": ["sverige", "trondheim", "oslo", "lund", "tyskland", "finland"]}, {"field": "kw-pageclass", "value": "article"}, {"field": "kw-person", "value": ["tron gerhardsen", "haakon lie", "jens chr", "einar gerhardsen", "tore skj\u00e6rseth", "karl glad", "rolf gerhardsen", "a. j. bryhn", "peder furubotn"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1334407.ece5/ALTERNATES/w980-default/img919_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hysj-rapport fra en pyroman"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/11/19/Hysj-rapport-fra-en-pyroman-1284619.ece"}, {"field": "pageclass", "value": ["article"]}, {"field": "publishtime", "value": "2009-11-19T09:11:34.000Z"}, {"field": "recs-articleid", "value": "1284619"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-19T09:11:34.000Z"}, {"field": "recs-rawtitle", "value": "Hysj-rapport fra en pyroman -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Sentrale deler av Arbeiderpartiets hemmelige historie ble satt fyr p\u00e5 med krigsarkivet til kommunistleder Peder Furubotn. Lund-kommisjonen fikk aldri sannheten om Haakon Lie."}, {"field": "thumbnail", "value": "http://content-thumbnail.cxpublic.com/content/thumbnail200x150/3199d0848a23d04bdba9241fa306ff3ca83309c3.jpg?5978f3a1"}, {"field": "thumbnailfullheightdimensions", "value": "200x1625"}, {"field": "timestamp", "value": "2017-07-26T19:55:13.000Z"}, {"field": "title", "value": "Hysj-rapport fra en pyroman"}, {"field": "url", "value": "http://www.adressa.no/meninger/2009/11/19/Hysj-rapport-fra-en-pyroman-1284619.ece"}, {"field": "urlhash", "value": "3199d0848a23d04bdba9241fa306ff3ca83309c3"}], "score": 0.8987962, "siteId": "9222270286501375973", "id": "3199d0848a23d04bdba9241fa306ff3ca83309c3"}

