{"fields": [{"field": "modifiedtime", "type": "time", "value": "2012-04-17T11:14:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Alt m\u00e5 ha sin plass. Og har det ikke det, s\u00e5 f\u00e5r det ikke komme inn her, ler arkitekt MNAL Svein Petter Aag\u00e5rd.", "Det hersker ingen tvil om at huseieren er opptatt av \u00e5 ha det ryddig rundt seg i hjemmet. Stramme, rene linjer i lys bj\u00f8rkefiner preger hele den lille to-romsleiligheten i Mellomila, hvor Aag\u00e5rd har bodd siden leilighetskomplekset sto ferdig i 2004.", "- N\u00e5r jeg er hjemme, trenger jeg \u00e5 ha det fredelig og rolig rundt meg. Jeg vil ikke ha noe visuelt mas. Alt det jeg ser p\u00e5 skal behage meg. Derfor var det naturlig \u00e5 gjemme alt det jeg ikke vil se bak skapd\u00f8rer, sier han.", "Ti meter med skap", "Leiligheten er tegnet av Bente R\u00f8dahl Arkitekter, som har lagt opp til at en hel langvegg kan kles med skap. Veggen g\u00e5r fra soverommet via kj\u00f8kkenet til stua. Aag\u00e5rd \u00f8nsket \u00e5 utnytte takh\u00f8yden p\u00e5 tre meter maksimalt, og spurte ulike skapleverand\u00f8rer og snekkerfirmaer om de kunne levere en skreddersydd l\u00f8sning. Det var det ikke snakk om.", "- Det var plent umulig \u00e5 f\u00e5 det slik jeg ville. S\u00e5 istedenfor \u00e5 sette inn standardskap p\u00e5 210 centimeter, som bare ville samlet masse rot p\u00e5 toppen, valgte jeg \u00e5 bygge skap selv, i full takh\u00f8yde", "Han m\u00e5lte og tegnet, kj\u00f8pte en haug med bj\u00f8rkefinerte MDF-plater og fikk dem kappet etter eksakte m\u00e5l hos Nidarvoll trevare, som leverte alt p\u00e5 d\u00f8ra. S\u00e5 var det bare \u00e5 plugge og lime, hengsle og lakkere. P\u00e5 stua ble skapveggen 35 centimeter dyp, mens skapveggen p\u00e5 soverommet fikk en dybde p\u00e5 60 centimeter. Kj\u00f8kkenet skiller de to rommene, og Aag\u00e5rd valgte \u00e5 skifte ut frontene p\u00e5 kj\u00f8kkenskapene, slik at alle skapd\u00f8rer i leiligheten n\u00e5 g\u00e5r i ett: i bj\u00f8rkefinert MDF.", "Gjennomf\u00f8rt", "Men det stoppet ikke der. Arkitekten har ogs\u00e5 bygget senga og spisestua selv, samt den lave, langsg\u00e5ende benken p\u00e5 ytterveggen i stua og benken i \u00abentreen\u00bb.", "- Soverommet fungerte som snekkerverksted det f\u00f8rste \u00e5ret. Etter hvert ble det et m\u00e5l i seg selv \u00e5 gjennomf\u00f8re prosjektet hundre prosent, sier Aag\u00e5rd.", "Og gjennomf\u00f8rt er det blitt. Det er kun noen gamle, arvede gjenstander som bryter opp de stramme flatene. Gulvet er i lys bj\u00f8rk, og m\u00f8blene er i bj\u00f8rkefiner, med innslag av m\u00f8rkere valn\u00f8tt som kontrast. Veggene er lyse, og store vindusflater p\u00e5 begge endevegger av leilighet slipper dagslyset inn.", "- Jeg har lett for \u00e5 f\u00f8le meg innestengt, s\u00e5 vinduene funker veldig bra. Men det optimale ville v\u00e6rt \u00e5 flytte med seg hele leiligheten til et sted med bedre utsikt, ler arkitekten, som har en vegg av bolighus og fabrikkbygninger mellom seg og fjorden. Han setter likevel pris p\u00e5 n\u00e6rheten til livet i gata, med Stolt kafebar og Iladalsparken i umiddelbar n\u00e6rhet. Utsikten til tross, huseieren er sv\u00e6rt godt forn\u00f8yd med sin lille to-roms.", "- Jeg f\u00f8ler at jeg har f\u00e5tt det slik jeg vil ha det: Luftig, \u00e5pent, ryddig og strukturert. Og det er jo all skapplassen som gj\u00f8r dette mulig. Hadde jeg ikke hatt plass til alt rotet i skapet, s\u00e5 ville jeg ikke f\u00e5tt til en s\u00e5 ren stue og spiseplass. Det er utrolig behagelig \u00e5 skape en f\u00f8lelse av orden i livet, og at hjemmet kan fungere som en oase man kan trekke seg tilbake til.", "- Areal koster", "Aag\u00e5rd mener det er to faktorer som s\u00f8rger for at man klarer \u00e5 holde orden i heimen:", "- Man m\u00e5 v\u00e6re kritisk til hva man tar inn i huset. Alt skal ha en plass. Og derfor trenger man nok skap, slik at alt kan f\u00e5 sin plass.", "Mangel p\u00e5 oppbevaringsplass er et desto st\u00f8rre problem jo mindre husrom man har, men Aag\u00e5rd mener gode oppbevaringsl\u00f8sninger gj\u00f8r det un\u00f8dvendig \u00e5 kj\u00f8pe seg un\u00f8dig mye plass.", "- Jeg vil ikke ha for mye areal, for areal koster penger. Og det gj\u00f8r interessene mine ogs\u00e5. Det koster \u00e5 seile, sykle og st\u00e5 p\u00e5 ski, og jeg bruker heller pengene mine p\u00e5 det enn p\u00e5 \u00e5 bo, n\u00e5 som prosjektet endelig er ferdig, sier arkitekten.", "Kj\u00e6rligheten til den lille leiligheten til tross; n\u00e5 har arkitekten og kj\u00e6resten begynt jakten p\u00e5 en leilighet som de skal kj\u00f8pe og bo i sammen.", "- Men det blir nok ikke enkelt. Jeg er blitt veldig bortskjemt her jeg bor n\u00e5, sier Aag\u00e5rd."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "df648d5271a2e7cbe777572eb5878497ef200da05218de90c889a057dcdde832"}, {"field": "createtime", "value": "2016-04-24T16:46:36.000Z"}, {"field": "description", "value": "Da Svein Petter Aag\u00e5rd ikke fant oppbevaringsm\u00f8bler som passet inn i leiligheten p\u00e5 50 kvadratmeter, bygde han dem liks\u00e5 godt selv. Resultatet ble en unik skapvegg p\u00e5 tre ganger ti meter, som rommer alt."}, {"field": "dominantimage", "value": "http://www.adressa.no/incoming/article1277099.ece5/ALTERNATES/w980-default/mini_hjem_006"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8162e5eafa531b799280bd265f5f59c320290f7.jpg?598b0f5c"}, {"field": "dominantthumbnaildimensions", "value": "300x169"}, {"field": "heading", "value": "Veggen med det rare i -adressa.no"}, {"field": "id", "value": "c8162e5eafa531b799280bd265f5f59c320290f7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["skap", "arkitekt", "vegg", "plass", "leilighet", "ler arkitekt", "areal koster"]}, {"field": "kw-entity", "value": ["iladalsparken", "stolt", "nidarvoll", "mellomila"]}, {"field": "kw-pageclass", "value": "article"}, {"field": "kw-person", "value": ["svein petter aag\u00e5rd", "bente r\u00f8dahl arkitekter"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1277099.ece5/ALTERNATES/w980-default/mini_hjem_006"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Veggen med det rare i"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1193265.ece"}, {"field": "pageclass", "value": ["article"]}, {"field": "publishtime", "value": "2008-11-14T08:41:58.000Z"}, {"field": "recs-articleid", "value": "1517672"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-11-14T08:41:58.000Z"}, {"field": "recs-rawtitle", "value": "Veggen med det rare i -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Da Svein Petter Aag\u00e5rd ikke fant oppbevaringsm\u00f8bler som passet inn i leiligheten p\u00e5 50 kvadratmeter, bygde han dem liks\u00e5 godt selv. Resultatet ble en unik skapvegg p\u00e5 tre ganger ti meter, som rommer alt."}, {"field": "thumbnail", "value": "http://content-thumbnail.cxpublic.com/content/thumbnail200x150/c8162e5eafa531b799280bd265f5f59c320290f7.jpg?598b0f5c"}, {"field": "thumbnailfullheightdimensions", "value": "200x2332"}, {"field": "timestamp", "value": "2017-08-09T13:34:20.000Z"}, {"field": "title", "value": "Veggen med det rare i"}, {"field": "url", "value": "http://www.adressa.no/forbruker/hjem/article1193265.ece"}, {"field": "urlhash", "value": "c8162e5eafa531b799280bd265f5f59c320290f7"}], "score": 0.47086138, "siteId": "9222270286501375973", "id": "c8162e5eafa531b799280bd265f5f59c320290f7"}

