{"fields": [{"field": "modifiedtime", "type": "time", "value": "2016-01-28T12:39:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Twitter", "Helse", "Svangerskap"]}, {"field": "author", "value": "anders haga"}, {"field": "body", "value": ["Saken oppdateres.", "Flere yngre leger tyr n\u00e5 til Twitter for \u00e5 protestere mot arbeidsgiverforeningen Spekter, og det de mener er d\u00e5rlig behandling av h\u00f8ygravide leger.", "Det var Dagens Medisin som omtalte aksjonen f\u00f8rst. Under hashtagen #velkommenp\u00e5vakt , legger mannlige leger ut bilder av seg selv med puter under skjorten for \u00e5 illustrere hvordan det er \u00e5 g\u00e5 vakt n\u00e5r man er h\u00f8ygravid.", "Initiativtaker er Christopher Kvistad fra nevrologisk avdeling p\u00e5 Haukeland universitetssykehus.", "Bakgrunnen for Twitter-aksjonen er en ny dom i arbeidsretten. Her blir det sl\u00e5tt fast at h\u00f8ygravide leger ikke har automatisk rett p\u00e5 \u00e5 kunne ta fri fra vaktene.", "N\u00e5 er dommen gjenstand for konflikt mellom legene og direkt\u00f8ren i Spekter, Anne-Kari Bratten.", "\u2014 Det har v\u00e6rt en praksis de siste \u00e5rene, som egentlig har v\u00e6rt over hele landet, at legene f\u00e5r velge om de vil g\u00e5 vakt eller ikke i siste trimester. Dette er blitt oppfattet som en veldig bra ordning, sier Kvistad til BT.", "Han sier Spekter valgte \u00e5 forf\u00f8lge en av sakene hvor det har oppst\u00e5tt konflikt rundt denne ordningen til arbeidsretten.\u2014 Der fikk de medhold i at denne overenskomsten som har v\u00e6rt til n\u00e5 ikke kan tolkes som en fast avtale. Dette har v\u00e6rt en god og lang praksis som Spekter n\u00e5 har valgt \u00e5 bryte.", "Twitter sliter med synkende brukerengasjement:", "Kvistad sier de har startet Twitter-stuntet i solidaritet for sine kvinnelige, gravide kollegaer.", "\u2014 Men det vil vel fremdeles v\u00e6re mulig for gravide leger \u00e5 s\u00f8ke om fritak for vaktordningen? Det er vel bare sl\u00e5tt fast at de ikke automatisk har rett til det?", "\u2014 Dette er en veldig vanskelig sak for de legene som befinner seg i en s\u00e5rbar situasjon. Spesielt n\u00e5r det gjelder yngre, gravide leger. I dette yrket har vi en stor andel kortvarige vikariater og stillinger. De som er i slike stillinger vil ikke stikke seg ut negativt p\u00e5 noen m\u00e5te. De vil ikke be sjefen om slike ting. Nettopp derfor fungerte denne ordningen s\u00e5 bra, siden fritaket var automatisert, sier Kvistad, som ogs\u00e5 sitter i styret til Yngre legers forening (Ylf).", "Sjekk denne frekke kampanjen for \u00e5 f\u00e5 danskene til \u00e5 kj\u00f8pe Sydentur OG lage barn:", "Til Dagens Medisin sier leder av arbeidsgiverforeningen Spekter, Anne-Kari Bratten, at det er vanskelig \u00e5 forst\u00e5 kampanjen til de yngre legene.", "\u2013 Denne dommen f\u00f8rer ikke til noen endring i rettstilstanden. Det er ikke sendt ut noe fra Spekter om at man n\u00e5 skal piske de gravide tilbake p\u00e5 jobb. Gravide som trenger det skal fortsatt f\u00e5 tilrettelagt arbeidet, sier Bratten til Dagens Medisin.Videre p\u00e5peker hun at hun er sv\u00e6rt kritisk til m\u00e5ten legene opptrer p\u00e5 sosiale medier.", "\u2013 Bildene p\u00e5 Twitter vitner om at de har misforst\u00e5tt dommen. Jeg synes ikke man skal skremme folk fra \u00e5 bli gravide ved \u00e5 legge ut slike bilder p\u00e5 Twitter. Det er bedre \u00e5 veilede medlemmene om rettighetene de har, sier Bratten.", "Overfor BT sier Kvistad at han ikke er overrasket over reaksjonen til Bratten.", "\u2014 Jeg tror dette har truffet en nerve. De har en arrogant holdning n\u00e5r de beskriver hvordan situasjonen er. Det finnes en forhistorie her, hvor mange gravide leger har blitt diskriminert p\u00e5 arbeidsplassen sin. Det handler om gravide leger som ikke har f\u00e5tt forlenget vikariatene sine. Derfor blir dette ekstra provoserende n\u00e5r Spekter legger seg p\u00e5 en slik linje.", "Han vil ikke beklage fremgangsm\u00e5ten til de yngre legene, som har tydd til sosiale medier for \u00e5 protestere mot arbeidsgiverforeningen.", "- Problemet her er at man har en helt forskjellig virkelighetsoppfatning. Jeg g\u00e5r selv vakter, det gj\u00f8r ikke Bratten, og jeg vet hvordan det er. Derfor har jeg blant annet invitert henne med p\u00e5 vaktene v\u00e5re, sier Kvistad.", "Lite ting tyder p\u00e5 at Bratten blir med Kvistad p\u00e5 vakten hans med det f\u00f8rste. Til Dagens Medisin sier hun f\u00f8lgende:", "\u2014 Jeg er veldig godt kjent med hvordan det er p\u00e5 vakter i norske sykehus. Hvis man med dette skal gj\u00f8re et poeng av at h\u00f8ygravide leger l\u00f8per i gangene, m\u00e5 de gravide heller g\u00e5 til sjefene \u00e5 be om tilrettelegging. Hvis de mot formodning m\u00f8ter p\u00e5 en sjef som ikke vil tilrettelegge, s\u00e5 kan de personlig ringe til meg og s\u00e5 skal jeg ordne opp i det.", "Opptatt av rettigheter rundt svangerskap og permisjon? Da anbefaler vi disse sakene:", "Og se disse nydelige bildene!", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst.", "Eier du allerede bolig, og har boligl\u00e5n? Her kan du sjekke hvor god rente du egentlig har, sammenlignet med naboene dine"]}, {"field": "category0", "value": "familieogoppvekst"}, {"field": "contenthash", "value": "89086fb5ed35208767a70e9369540f621abefc50c830fcef89e0a50c57584f8c"}, {"field": "createtime", "value": "2017-08-06T19:21:50.000Z"}, {"field": "description", "value": "Mannlige leger med Twitter-aksjon for \u00e5 st\u00f8tte sine gravide kollegaer."}, {"field": "heading", "value": ["Mannelegenes gravid-protest -adressa.no", "Fersk dom", "S\u00e5rbare leger", "\u2014 Misforst\u00e5else", "\u2014 Har truffet en nerve"]}, {"field": "id", "value": "534dc648bbe8f3bc1150b0935f41b5b54b235d53"}, {"field": "keyword", "value": ["Sosiale medier", "Twitter", "Helse", "Svangerskap"]}, {"field": "keywords", "value": "Sosiale medier,Twitter,Helse,Svangerskap"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["sosiale medier", "leger", "gravide", "gravide leger", "yngre leger", "h\u00f8ygravide leger"]}, {"field": "kw-entity", "value": ["haukeland", "twitter", "familie", "ylf", "spekter", "anne-kari bratten", "sydentur og", "yngre", "dagens medisin"]}, {"field": "kw-pageclass", "value": "article"}, {"field": "kw-person", "value": "christopher kvistad"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/68dcc214-c165-4f33-8e0d-00d5ab3d160c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mannelegenes gravid-protest"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Mannelegenes-gravid-protest-9147b.html"}, {"field": "pageclass", "value": ["article"]}, {"field": "publishtime", "value": "2016-01-28T12:30:03.000Z"}, {"field": "recs-articleid", "value": "9147"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-01-28T12:30:03.000Z"}, {"field": "recs-rawtitle", "value": "Mannelegenes gravid-protest -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Mannlige leger med Twitter-aksjon for \u00e5 st\u00f8tte sine gravide kollegaer."}, {"field": "thumbnail", "value": "http://content-thumbnail.cxpublic.com/content/thumbnail200x150/534dc648bbe8f3bc1150b0935f41b5b54b235d53.jpg?59876c4e"}, {"field": "thumbnailfullheightdimensions", "value": "200x1507"}, {"field": "timestamp", "value": "2017-08-06T19:21:50.000Z"}, {"field": "title", "value": "Mannelegenes gravid-protest"}, {"field": "url", "value": "http://www.adressa.no/familieogoppvekst/Mannelegenes-gravid-protest-9147b.html"}, {"field": "urlhash", "value": "534dc648bbe8f3bc1150b0935f41b5b54b235d53"}], "score": 0.9218146, "siteId": "9222270286501375973", "id": "534dc648bbe8f3bc1150b0935f41b5b54b235d53"}

