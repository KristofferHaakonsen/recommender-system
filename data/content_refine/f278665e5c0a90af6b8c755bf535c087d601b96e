{"fields": [{"field": "modifiedtime", "type": "time", "value": "2012-04-11T11:56:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["karl h. brox journalist", "forfatter"]}, {"field": "body", "value": ["Saken oppdateres.", "I midten av oktober annonserte Trondheim kommune i Adresseavisen at Holstvollen, som ligger i den nordlige delen av Trondheim bymark, opp for Trolla, er til salgs for 50000 kr pluss omkostninger. If\u00f8lge annonsen er Holstvollen et idyllisk beliggende g\u00e5rdsbruk i Bymarka med v\u00e5ningshus, fj\u00f8s/l\u00e5ve, stabbur og uthus. Videre meddeles det at \u00abeiendommen er forbeholdt lag og foreninger, men kan ogs\u00e5 selges til privatpersoner\u00bb.", "Et blikk p\u00e5 \u00abherligheten\u00bb forteller imidlertid straks at det kommunen tilbyr er i en s\u00f8rgelig tilstand. Fors\u00f8mt vedlikehold gjennom \u00e5r, godt hjulpet av h\u00e6rverk, gj\u00f8r at Holstvollen i dag fremst\u00e5r temmelig langt fra fordums storhet. Den eventuelle kj\u00f8per m\u00e5 ha tilgang til flere millioner kroner for \u00e5 gj\u00f8re g\u00e5rden til et brukbart sted. Deretter st\u00e5r han eller hun overfor f\u00f8lgende: \u00abDen (alts\u00e5 eiendommen) er underlagt bruksbegrensninger, bl.a. er det ikke lov til \u00e5 bebo eiendommen, kj\u00f8re frem til denne (ca. 1,5 km fra parkeringsplass) eller drive kommersiell virksomhet\u00bb.", "Budskapet fra kommunen er derfor i realiteten f\u00f8lgende: Vi vil helst rive g\u00e5rden, men fordi formannskapet forel\u00f8pig har motsatt seg dette, m\u00e5 vi unders\u00f8ke om det er noen som er dumme nok til \u00e5 kj\u00f8pe g\u00e5rden p\u00e5 tross av disse rigide betingelsene. Holstvollen har som de andre g\u00e5rdene i Trondheim bymark en lang historie bak seg. Stedet het opprinnelig ikke Holstvollen, men Myren, og det l\u00e5 en gang for lenge siden to plasser her. Navnet Holstvollen oppsto etter at r\u00e5dmann Lorentz Hansen Holst i 1720-\u00e5rene ble tildelt feste p\u00e5 begge disse plassene og markerte seg som en driftig fester. Han bygget nye hus p\u00e5 den av plassene som siden har v\u00e6rt kalt Holstvollen, demmet opp Holstdammen og anla et sagbruk ved Trollabekken.", "Etter Holst ble begge eiendommene, b\u00e5de Holstvollen og Myren, i 1765 festet bort til Gert Hornemann, Henrik Lysholm, Peder Iversen og Knut Thode, som i fellesskap hadde kj\u00f8pt Trolla for \u00e5 drive m\u00f8llebruk der. I 1812 fikk kj\u00f8pmann Jon Jensen Kl\u00e6th arvefeste p\u00e5 Holstvollen, mens Myren fulgte Trolla-eiendommen. Holstvollen har siden hatt mange festere f\u00f8r Trondheim kommune selv overtok festet i 1971.", "I erkjennelse av at kommunen ikke hadde maktet sitt ansvar som eier, vedtok bystyret i 1990 at kommunen skulle leie ut eller selge g\u00e5rden. Ingenting skjedde f\u00f8r i 2007. Da inngikk kommunen leieavtale med ARV Fortidspark, en organisasjon som var dannet av arkeologistudenter ved NTNU Vitenskapsmuseet. ARV hadde til hensikt \u00e5 restaurere Holstvollen for \u00e5 skape et sted hvor man aktivt kunne vise hvordan folk levde i tidligere tider og demonstrere gamle h\u00e5ndverksteknikker. Med tiden skulle ARV ogs\u00e5 eventuelt kj\u00f8pe g\u00e5rden. Men ARV Fortidspark inns\u00e5 etter hvert at oppgaven var for stor og trakk seg fra avtalen. Dette er bakgrunnen for at Holtsvollen n\u00e5 p\u00e5 nytt er til salgs \u2013 i enda d\u00e5rligere forfatning enn da ARV kom inn i bildet.", "Det er vel i dag ingen uenighet om viktigheten av \u00e5 ta vare p\u00e5 Bymarka. Trondheim bymark og de andre eiendommene (Byneset bygdeallmenning, Byneset statsallmenning, Leinstrandmarka og By\u00e5sen bygdeallmenning) som til sammen utgj\u00f8r de vi til daglig kaller Bymarka, er en herlighet for hele byens befolkning \u2013 en rik kilde til rekreasjon, mosjon og naturopplevelser av forskjellig slag. Men Bymarka er ikke et stykke uber\u00f8rt natur. Arkeologiske unders\u00f8kelser har vist at marka har v\u00e6rt brukt av mennesker helt siden jernalderen, og at den alts\u00e5 var bebodd lenge f\u00f8r Olav Tryggvason bestemte at Trondheim bymark (alts\u00e5 den fremdeles kommunalt eide delen) skulle v\u00e6re et felles gode \u2013 en takmark \u2013 for byens befolkning. Svartedauden la nok marka \u00f8de, men siden har plasser p\u00e5 nytt grodd frem og er blitt en del av markas og byens historie. Tunga, Helkandseter, Sommerseter, Gr\u00f8nlia, Lavollen, Tempervoll, Lagmannsseter (som tidligere i \u00e5r brant ned og ikke vil bli bygget opp igjen), g\u00e5rdene i T\u00f8mmerdalen og Holstvollen er alt sammen eksempler p\u00e5 og resultater av en lang utvikling som har skapt den marka vi i dag har. Det er trolig bred enighet om at disse opprinnelige setrene og plassene faktisk er en berikelse. Kulturmarka omkring dem bidrar til \u00e5 \u00e5pne opp marka og til \u00e5 gj\u00f8re den mer variert.", "I november 2002 vedtok by-styret en ny \u00abMarkaplan for Trondheim\u00bb. I denne markaplanen heter det: \u00abDet gamle kulturlandskapet har stor verdi for friluftslivet. Kulturlandskapet med historiske minner \u2013 blant annet gamle g\u00e5rdsanlegg (uthevet her, forf. anm.), utfartshytter, gamle ferdselsveier, omr\u00e5der med store naturverdier og kulturmarktyper \u2013 skal derfor tas hensyn til, forvaltes og ivaretas slik at de kan utnyttes som opplevelser og dokumentasjon p\u00e5 markas og byens historie\u00bb.", "Her har alts\u00e5 politikerne vedtatt at de gamle g\u00e5rdsanleggene skal forvaltes og ivaretas, noe som vel m\u00e5 bety at de ogs\u00e5 skal vedlikeholdes. Men politikerne har ikke s\u00f8rget for \u00e5 bevilge pengene som trengs, og b\u00e5de Holstvollen og T\u00f8mmerdal \u00d8stre (nevnt f\u00f8rste gang i skriftlige kilder i 1761), som ogs\u00e5 n\u00e5 st\u00e5r tom og forfaller p\u00e5 samme vis, er derfor en del av byens historiske og kulturelle arv som er i ferd med \u00e5 smuldre hen.", "N\u00e5r kommunen har vedtatt at g\u00e5rdene i marka skal tas vare p\u00e5 og ikke makter oppgaven, m\u00e5 det v\u00e6re riktig \u00e5 la andre slippe til, slik kommunen faktisk gjorde da familien Sagberg fikk skj\u00f8te p\u00e5 T\u00f8mmerdal Nordre i 1991. De bor der og kan kj\u00f8re helt frem. Hva som er den prinsipielle forskjellen p\u00e5 T\u00f8mmerdal Nordre og Holstvollen i denne forbindelse, er vanskelig \u00e5 forst\u00e5.", "Det skal selvsagt ikke p\u00e5 noen av g\u00e5rdene og plassene i marka v\u00e6re fritt frem. Det skal stilles krav til den eller de som tar p\u00e5 seg ansvaret for \u00e5 f\u00f8re denne delen av markas historie, liv og virke videre, men man kan ikke vente at noen vil ta p\u00e5 seg denne oppgaven uten at man ogs\u00e5 f\u00e5r anledning til \u00e5 bruke stedet p\u00e5 n\u00e6r sagt normal m\u00e5te.", "En eventuell ny eier av Holstvollen m\u00e5 derfor kunne bosette seg der og ogs\u00e5 kj\u00f8re frem til g\u00e5rden.", "karlbrox@gmail.com"]}, {"field": "category0", "value": "meninger"}, {"field": "contenthash", "value": "b6163cb9c6ae60d7f3f5ec12ff2646b4a09e3d8dcf9a9890cea8821679f56845"}, {"field": "createtime", "value": "2017-05-01T22:09:47.000Z"}, {"field": "description", "value": "Holstvollen er en av Bymarkas gamle g\u00e5rder. Den eies av Trondheim kommune og b\u00e6rer preg av det. Sp\u00f8rsm\u00e5let n\u00e5 er hva kommunen egentlig vil med Holstvollen, og for den saks skyld ogs\u00e5 med T\u00f8mmerdal \u00d8stre."}, {"field": "dominantimage", "value": "http://www.adressa.no/incoming/article1375372.ece5/ALTERNATES/w980-default/kronikknett%20071210"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f278665e5c0a90af6b8c755bf535c087d601b96e.jpg?598968a9"}, {"field": "dominantthumbnaildimensions", "value": "300x169"}, {"field": "heading", "value": "Holstvollen for fall -adressa.no"}, {"field": "id", "value": "f278665e5c0a90af6b8c755bf535c087d601b96e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kommune", "plasser", "kj\u00f8pe g\u00e5rden", "bymark", "byens befolkning", "arv", "byens historie", "eventuelt kj\u00f8pe", "marka", "g\u00e5rden", "gamle g\u00e5rdsanlegg"]}, {"field": "kw-entity", "value": ["t\u00f8mmerdalen og holstvollen", "tempervoll", "t\u00f8mmerdal \u00f8stre", "gr\u00f8nlia", "holstvollen", "byneset", "markaplan for trondheim", "t\u00f8mmerdal nordre", "leinstrandmarka og by\u00e5sen", "myren", "trollabekken", "holtsvollen", "sagberg", "vitenskapsmuseet", "lagmannsseter", "fortidspark", "holstdammen", "t\u00f8mmerdal nordre og holstvollen", "peder iversen og knut thode", "holstvollen og t\u00f8mmerdal \u00f8stre", "helkandseter", "lavollen", "bymarka", "holstvollen og myren", "adresseavisen", "trolla", "sommerseter"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["gert hornemann", "lorentz hansen holst", "olav tryggvason", "peder iversen", "henrik lysholm", "jon jensen kl\u00e6th", "knut thode"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1375372.ece5/ALTERNATES/w980-default/kronikknett%20071210"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Holstvollen for fall"}, {"field": "og-type", "value": "article"}, {"field": "og-url", "value": "http://www.adressa.no/meninger/article1560623.ece"}, {"field": "pageclass", "value": ["article"]}, {"field": "publishtime", "value": "2010-12-07T09:42:14.000Z"}, {"field": "recs-articleid", "value": "1101209"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-12-07T09:42:14.000Z"}, {"field": "recs-rawtitle", "value": "Holstvollen for fall -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Holstvollen er en av Bymarkas gamle g\u00e5rder. Den eies av Trondheim kommune og b\u00e6rer preg av det. Sp\u00f8rsm\u00e5let n\u00e5 er hva kommunen egentlig vil med Holstvollen, og for den saks skyld ogs\u00e5 med T\u00f8mmerdal \u00d8stre."}, {"field": "thumbnail", "value": "http://content-thumbnail.cxpublic.com/content/thumbnail200x150/f278665e5c0a90af6b8c755bf535c087d601b96e.jpg?598968a9"}, {"field": "thumbnailfullheightdimensions", "value": "200x1463"}, {"field": "timestamp", "value": "2017-08-08T07:30:49.000Z"}, {"field": "title", "value": "Holstvollen for fall"}, {"field": "url", "value": "http://www.adressa.no/meninger/article1560623.ece"}, {"field": "urlhash", "value": "f278665e5c0a90af6b8c755bf535c087d601b96e"}], "score": 1.3136598, "siteId": "9222270286501375973", "id": "f278665e5c0a90af6b8c755bf535c087d601b96e"}

