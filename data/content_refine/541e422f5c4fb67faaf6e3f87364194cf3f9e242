{"fields": [{"field": "modifiedtime", "type": "time", "value": "2013-12-20T11:21:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["birger ringseth", "j\u00f8rgen pettersen"]}, {"field": "body", "value": ["Saken oppdateres.", "Gustav Witz\u00f8e har bygd store \u00f8konomiske muskler med sin proteinrike oppdrettslaks. Mange av pengene bruker han ogs\u00e5 p\u00e5 \u00e5 bygge lokalsamfunnet p\u00e5 Fr\u00f8ya.", "I 2014 skal en ny videreg\u00e5ende skole og Fr\u00f8ya kultur og kompetansesenter st\u00e5 ferdig i kommunens sentrum, Sistranda. Witz\u00f8e ga 55 millioner til byggingen.", "\u2013 Fr\u00f8ya er en utkant av en utkant. Det handler om \u00e5 skape et milj\u00f8. Fritiden er like viktig som en god arbeidsplass, sier 60-\u00e5ringen.", "Han beskriver oppveksten sin p\u00e5 Fr\u00f8ya som fantastisk. Som ungdom gikk han selv p\u00e5 skole i Trondheim. Men forlot byen i helgene.", "\u2013 Jeg reiste tilbake til Fr\u00f8ya hver helg. Vi hadde s\u00e5 mange arbeidsoppgaver p\u00e5 Fr\u00f8ya. Jeg bodde ogs\u00e5 sju \u00e5r i Oslo, men det var bare en stopp p\u00e5 veien.", "I 1991 kj\u00f8pte Gustav Witz\u00f8e et konkursbo med \u00e9n konsesjon p\u00e5 oppdrett av laks, samt et slakte- og bearbeidingsanlegg. I dag har dette blitt verdens fjerde og Norges tredje st\u00f8rste oppdrettsbedrift, som i \u00e5r produserer de 130 000 tonn laks.", "I dag jobber 360 personer ved lakseanlegget Innovamar p\u00e5 Nordskaget. Dr\u00f8yt 200 av dem er ikke f\u00f8dt p\u00e5 Fr\u00f8ya. 14 ulike nasjoner er representert, mange fra \u00d8st-Europa.", "\u2013 Jeg tror utkant-Norge ikke hadde muligheter uten utenlandsk arbeidskraft. Salmar startet ganske tidlig med det, sier Witz\u00f8e som mener integreringen p\u00e5 Fr\u00f8ya er viktig.", "Andrzei Bloniarz (53) svarer Gustav p\u00e5 godt norsk n\u00e5r de m\u00f8tes i kantina.", "\u2013 Gjennom Salmar-skolen l\u00e6rte jeg et nyttig ordforr\u00e5d knyttet til jobben, sier polakken.", "Vidar Oskarson holder norskkurs p\u00e5 Innovamar. Kurs 1 kaller han \u00absalmarnorsk\u00bb. Mest n\u00f8dvendige ord og uttrykk i arbeidshverdagen. Kurs 2 er daglig tale.", "\u2013 De ansatte f\u00e5r mer selvtillit, og kan selv g\u00e5 i banken og sp\u00f8rre om kreditt. De kaller det ikke l\u00e5n, men kreditt. Gustav h\u00e5per de kj\u00f8per seg hus, forteller norskl\u00e6reren.", "Andrzej kj\u00f8pte seg hus sammen sin polske kone, og er nabo med sjefen.", "\u2013 Jeg elsker det rolige livet og stillheten p\u00e5 Fr\u00f8ya. Jeg har rett og slett funnet min plass p\u00e5 jorden, smiler Andrzej.", "\u2013 Og du skal ha flere barn, Andrzei? skyter Gustav inn tar et godt smilende grep om 53\u00e5ringen.", "\u2013 Gustav Witz\u00f8e satser mye p\u00e5 at arbeiderne skal sl\u00e5 seg ned med familiene p\u00e5 Fr\u00f8ya, og ikke v\u00e6re gjestearbeidere, sier ordf\u00f8rer Berit Fl\u00e5mo p\u00e5 Fr\u00f8ya.", "Hun er heldig, ordf\u00f8rer i en utkantkommune med befolkningsvekst.", "\u2013 \u00c5ja, vi har steget kraftig. Vi har f\u00e5tt 500-600 flere innbyggere siden 2007. Og det i en kommune som i dag har 4500 innbyggere.", "Hun mener Witz\u00f8e betyr utrolig mye for Fr\u00f8ya.", "\u2013 Det gjelder ikke bare hj\u00f8rnesteinsbedriften Salmar, men alt som har med folk \u00e5 gj\u00f8re. Han er en lokalpatriot, opptatt av n\u00e6rmilj\u00f8, ungdom, idrett \u2013 at det skjer ting. Han sparker oss stadig vekk p\u00e5 leggen for \u00e5 f\u00e5 ting til \u00e5 skje, sier Fl\u00e5mo.", "I forrige uke ble cirka \u00e9n million laks slaktet ved Innovamar. Gustav vil at Fr\u00f8ya skal mette flere munner i fremtiden.", "\u2013 I 2050 er det knappe ti milliarder mennesker i verden. Vi m\u00e5 lenger inn i markedet og lenger ut i havet for \u00e5 produsere. I dag produserer vi fortsatt laks p\u00e5 utstyrets begrensning, ikke p\u00e5 laksens premisser. Vi jobber med et prosjekt for \u00e5 f\u00e5 oppdrettsmerder lenger til havs, hvor laksen lever naturlig. Vi f\u00e5r det kanskje til i 2015, eller 2016, mener Gustav.", "Odd Ustad traff Witz\u00f8e f\u00f8rste gang i 1991. Den gang var oppdrettsn\u00e6ringen i krise, og Gustav Witz\u00f8e startet i bransjen. Ustad er venn og engasjert b\u00e5de i Salmar og holdingselskapet Kverva", "\u2013 Gustav har v\u00e6rt veldig opptatt av \u00e5 ta vare p\u00e5 kysten i Hitra-Fr\u00f8ya- og snillfjordregionen. Halvparten av de 880 arbeidsplassene har han skapt i Midt-Norge. Resten fordeles p\u00e5 M\u00f8re og i Nord-Norge. Han har v\u00e6rt veldig raus overfor lokalsamfunnene, sier Ustad.", "\u2013 Han kan v\u00e6re en krevende person. Han stiller voldsomme krav til seg selv, og til samarbeidspartnere. Postulatet er \u00abAlt vi gj\u00f8r i dag skal gj\u00f8res bedre enn i g\u00e5r.\u00bb Han er ekstremt resultatorientert, og strategisk tenkende b\u00e5de n\u00e5r han er v\u00e5ken, og n\u00e5r han sover - n\u00e6rmest. Han l\u00e5 langt foran konkurrentene i tenking og realisering av anlegget Innovamar. Gustav har hjertet p\u00e5 Fr\u00f8ya, men jeg tror han kunne gjort karriere hvor som helst.", "Witz\u00f8e ser at Trondheim virker som en magnet p\u00e5 ungdommer, men \u00f8nsker dem tilbake til Fr\u00f8ya, etter de har sett litt av verden.", "\u2013 Tanken bak \u00e5 gi pengebidraget til videreg\u00e5ende skole og Fr\u00f8ya kultur og kompetansesenter, er at ungdommene kan komme tilbake, stifte familie og bo p\u00e5 Fr\u00f8ya, sier gr\u00fcnderen.", "Han \u00f8nsker mer kunnskap og kompetanse hit, og kaller visjonen et bl\u00e5tt maritimt senter. Han bruker Mer\u00e5ker som eksempel.", "\u2013 Ungdommer som tenker at de skal bli som Petter Northug tenker: \u00abDa m\u00e5 jeg i hvert fall g\u00e5 videreg\u00e5ende i Mer\u00e5ker\u00bb. P\u00e5 samme m\u00e5te vil jeg at ungdommer som \u00f8nsker seg inn i denne bransjen tenker at de m\u00e5 til Fr\u00f8ya.", "\u2013 Er det aktuelt for deg \u00e5 flytte Salmars ledelse og administrasjon til Trondheim?", "\u2013 Nei. Det er viktig at ledelsen, de med operativt ansvar, er s\u00e5 n\u00e6r bedriften som mulig for \u00e5 ta beslutninger. Vi passerer i \u00e5r en omsetning p\u00e5 seks milliarder kroner. Da trenger man et operasjonelt senter som er n\u00e6rt."]}, {"field": "category0", "value": "kultur"}, {"field": "category1", "value": "kultur|aretstronder"}, {"field": "contenthash", "value": "1d734b9081c70ccbf6615c5c18ca1162f31c66b214c5dae2f260ac9418132d22"}, {"field": "createtime", "value": "2013-12-18T04:55:09.188Z"}, {"field": "description", "value": "Laksegr\u00fcnder og hovedeier i Salmar, Gustav Witz\u00f8e (60), vil ruste Fr\u00f8ya til \u00e5 kunne f\u00f4re enda mer av verdens befolkning, med laks."}, {"field": "dominantimage", "value": "http://www.adressa.no/incoming/article8823755.ece/ALTERNATES/w980-default/%C3%85_T%20Gustav%20Witz%C3%B8e%20ST%C3%98TTE.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/541e422f5c4fb67faaf6e3f87364194cf3f9e242.jpg?596fa9ab"}, {"field": "dominantthumbnaildimensions", "value": "300x169"}, {"field": "heading", "value": ["Hj\u00f8rnesteinen p\u00e5 Fr\u00f8ya -adressa.no", "Hentet utlendinger", "Vokser p\u00e5 Fr\u00f8ya", "Vil styrke Fr\u00f8ya", "\u2013 Kan v\u00e6re krevende"]}, {"field": "id", "value": "541e422f5c4fb67faaf6e3f87364194cf3f9e242"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["aretstronder", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["videreg\u00e5ende skole", "ungdom", "dag", "tenker", "laks"]}, {"field": "kw-entity", "value": ["\u00f8st-europa", "hitra-fr\u00f8ya", "norges", "bloniarz", "salmar", "kverva", "sistranda", "andrzei", "m\u00f8re", "innovamar", "andrzej", "nordskaget"]}, {"field": "kw-location", "value": ["fr\u00f8ya", "nord-norge", "trondheim", "oslo", "midt-norge", "mer\u00e5ker"]}, {"field": "kw-pageclass", "value": "article"}, {"field": "kw-person", "value": ["vidar oskarson", "berit fl\u00e5mo", "odd ustad", "gustav witz\u00f8e", "petter northug"]}, {"field": "kw-taxonomy", "value": ["kultur/aretstronder", "kultur"]}, {"field": "og-image", "value": "http://www.adressa.no/incoming/article8823755.ece/ALTERNATES/w980-default/%C3%85_T%20Gustav%20Witz%C3%B8e%20ST%C3%98TTE.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hj\u00f8rnesteinen p\u00e5 Fr\u00f8ya"}, {"field": "og-type", "value": "article"}, {"field": "og-url", "value": "http://www.adressa.no/kultur/aretstronder/article8823435.ece"}, {"field": "pageclass", "value": ["article"]}, {"field": "publishtime", "value": "2013-12-18T04:48:04.000Z"}, {"field": "recs-articleid", "value": "8823435"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|aretstronder"}, {"field": "recs-publishtime", "value": "2013-12-18T04:48:04.000Z"}, {"field": "recs-rawtitle", "value": "Hj\u00f8rnesteinen p\u00e5 Fr\u00f8ya -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/aretstronder", "kultur"]}, {"field": "teaser", "value": "Laksegr\u00fcnder og hovedeier i Salmar, Gustav Witz\u00f8e (60), vil ruste Fr\u00f8ya til \u00e5 kunne f\u00f4re enda mer av verdens befolkning, med laks."}, {"field": "thumbnail", "value": "http://content-thumbnail.cxpublic.com/content/thumbnail200x150/541e422f5c4fb67faaf6e3f87364194cf3f9e242.jpg?596fa9ab"}, {"field": "thumbnailfullheightdimensions", "value": "200x3178"}, {"field": "timestamp", "value": "2017-07-19T18:49:15.000Z"}, {"field": "title", "value": "Hj\u00f8rnesteinen p\u00e5 Fr\u00f8ya"}, {"field": "url", "value": "http://www.adressa.no/kultur/aretstronder/article8823435.ece"}, {"field": "urlhash", "value": "541e422f5c4fb67faaf6e3f87364194cf3f9e242"}], "score": 0.845614, "siteId": "9222270286501375973", "id": "541e422f5c4fb67faaf6e3f87364194cf3f9e242"}

