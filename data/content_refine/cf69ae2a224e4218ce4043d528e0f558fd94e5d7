{"fields": [{"field": "modifiedtime", "type": "time", "value": "2014-12-23T20:25:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Er du en av de 23 500 som f\u00f8lger S\u00f8r-Tr\u00f8ndelag operasjonssentral p\u00e5 det sosiale mediet Twitter? Har du innimellom lagt merke til noen meldinger som g\u00e5r p\u00e5 rim, er i diktform eller har et morsomt ordspill? Da er sjansen sv\u00e6rt stor for at operasjonsleder Ebbe Kimo er forfatteren bak disse meldingene.", "- Da jeg begynte p\u00e5 operasjonssentralen h\u00f8sten 2011, hadde jeg ikke noe forhold til sosiale medier. Men jeg fikk etter hvert et veldig positivt inntrykk av Twitter. Da jeg s\u00e5 hvordan Oslo politidistrikt jobbet med sin Twitter-konto, tenkte jeg umiddelbart at dette er en gavepakke til politiet, forteller Kimo.", "Se video av operasjonsleder Ebbe Kimo som fremf\u00f8rer sine beste Twitter-meldinger.", "Her er topp ti-lista over de mest popul\u00e6re Twitter-meldingene til operasjonssentralen i S\u00f8r-Tr\u00f8ndelag.", "Han mener politiet har en fin mulighet til \u00e5 vise en litt annen side av yrket ved \u00e5 legge ut humoristiske og litt kuri\u00f8se meldinger.", "- Det er da nok negative saker om politiet. Behovet for \u00e5 bedrive egenreklame er stort.", "Operasjonssentralen i S\u00f8r-Tr\u00f8ndelag opprettet sin Twitter-konto i desember i 2011. N\u00e5 er det nedfelt i arbeidsinstruksen at operasjonslederne skal bruke Twitter til \u00e5 informere om det som skjer.", "Det tok litt tid f\u00f8r Kimo fant formen p\u00e5 Twitter, men n\u00e5 kan det jevnlig komme gullkorn fra den kanten. Er han veldig inspirert, kommer det et dikt med enderim.", "- Jeg tipper norskl\u00e6reren min er kjempeoverrasket! Jeg er absolutt ingen dikter eller poet. Det hender jeg f\u00e5r et innfall, og da skriver jeg et dikt p\u00e5 noen f\u00e5 minutter. Jeg har aldri skrevet dikt tidligere, bedyrer operasjonslederen.", "- Det er ikke stor poesi, og det jeg skriver krever ikke store poetiske evner p\u00e5 noen m\u00e5te. Men dattera mi kom hjem en dag og fortalte at l\u00e6reren hennes hadde spurt om det var hennes far som rimer p\u00e5 Twitter. Dattera mi sa at det kunne nok stemme, og da spurte l\u00e6reren om ikke jeg kunne stille opp i en norsktime og si noe om dikt. Men jeg har virkelig ikke peiling p\u00e5 hvordan dikt skrives, sier Kimo.", "Da han begynte \u00e5 skrive p\u00e5 Twitter hadde operasjonssentralen 14 000 f\u00f8lgere, og n\u00e5 er det 23 500. Han forteller at han synes det er motiverende \u00e5 f\u00e5 mange kommentarer p\u00e5 meldingene som er skrevet med \u00abglimt i \u00f8yet\u00bb. Han merker ogs\u00e5 at meldingene blir retvitret og f\u00e5r favoritt-status.", "Adressa.no brukte verkt\u00f8yet mytoptweet.com og viste topp 10-lista til Kimo . Han gjenkjente de fleste.", "- Jeg har som m\u00e5l at jeg aldri skal g\u00e5 ei vakt uten \u00e5 skrive noe p\u00e5 Twitter. Selv om det eneste som har skjedd er at noen har observert mye sau p\u00e5 veien. Men det er viktig \u00e5 vise at vi lever og faktisk gj\u00f8r noe. S\u00e5 da blir det en melding om sauer da, forklarer 46-\u00e5ringen.", "LES MER: \u00abHan trodde kanskje han var vass - n\u00e5r han p\u00e5 E-18 ga full gass\u00bb", "Kimo har blant annet v\u00e6rt innom Heimdal politistasjon, Skaun lensmannskontor og Utrykningspolitiet. Han har vokst opp p\u00e5 By\u00e5sen, og havnet til slutt i Trondheim i yrkessammenheng ogs\u00e5. N\u00e5 jobber han p\u00e5 operasjonssentralen som er plassert p\u00e5 Sentrum politistasjon.", "- Det er klart vi flirer p\u00e5 jobb vi ogs\u00e5. Det er jo noen komiske situasjoner. Derfor er det fint \u00e5 f\u00e5 litt humor inn i Twitter-meldingene. Dessuten avlaster det med tanke p\u00e5 mediehenvendelsene. Er du flink p\u00e5 Twitter, kan du spare noen minutter med telefoner fra media, forklarer Kimo.", "Kimo har laget noen regler for seg selv og sine humoristiske meldinger.", "- Jeg skal tr\u00f8 forsiktig. Jeg skal ikke drite ut folk eller v\u00e6re ondskapsfull. Og det er sikkert noen, b\u00e5de internt og ut i gatene, som mener at politiet skal holde seg for god til \u00e5 vitse p\u00e5 Twitter. Jeg er helt uenig. Dette er min stil, sier han.", "Forel\u00f8pig har ikke Kimo f\u00e5tt noen reaksjoner fra sine kolleger. Han har inntrykk av at folk mener han har holdt seg innenfor spillereglene.", "- Jeg tror dette er bra for Twitter-kontoen v\u00e5r. Men det som har sl\u00e5tt meg er at folk er utrolig fascinert av dyr. Det skal ikke store saken til f\u00f8r det blir stort engasjement, mener Kimo.", "LES MER: Vil dikt f\u00e5 huskyvalpen hjem?", "LES MER: \u00abR\u00e5dyr p\u00e5kj\u00f8rt av n\u00f8dslaktebil p\u00e5 Byneset. Fikser biffen selv\u00bb", "En av hans mest minneverdige meldinger med rim handler om en blotter p\u00e5 Ladestien. Der var Kimo litt i tvil om hvor streken skulle g\u00e5.", "- Jeg ble forn\u00f8yd med den. Noen kan bli redd og utrygg av en blotter, men der fors\u00f8kte jeg \u00e5 ufarliggj\u00f8re det litt. Man m\u00e5 huske at politiet vet veldig mye mer om sakene enn det vi forteller. Folk skal ikke bli redd for \u00e5 g\u00e5 p\u00e5 Ladestien. Men samtidig tar vi s\u00e5nt p\u00e5 alvor, for vi tauet ham jo inn, forklarer Kimo.", "Blant kollegene p\u00e5 operasjonssentralen er det ingen som har planer om \u00e5 gi Kimo noen konkurranse.", "- Jeg har ingen forventninger om at noen andre skal holde p\u00e5 s\u00e5nn som meg. Det viktigste er \u00e5 vise at vi bruker Twitter, og at v\u00e5re f\u00f8lgere vet at det kommer ut meldinger. Hvis du vet at det innimellom kommer gullkorn, blir du fristet til \u00e5 f\u00f8lge oss videre. Dessuten f\u00e5r politiet vist at yrket v\u00e5rt best\u00e5r av sv\u00e6rt mange forskjellige utfordringer.", "- Hadde folk sittet p\u00e5 operasjonssentralen, hadde de trolig f\u00e5tt sjokk. Det kommer inn noen sv\u00e6rt spesielle meldinger iblant, sier han.", "F\u00f8lg adressa.no p\u00e5 Facebook", "Kimo h\u00e5per at Twitter blir oppfattet som en god kanal ut mot publikum og media, og at det ogs\u00e5 blir en del av politiets ansikt utad.", "- Jeg f\u00e5r hele tiden Twitter-meldinger tilbake, og mange er nok skrevet for at jeg skal bli provosert. Men jeg lar meg aldri lokke til \u00e5 svare. Jeg har ogs\u00e5 opplevd at saker har blitt l\u00f8st ved hjelp av Twitter. Noen ganger er det vanskelig \u00e5 vite hvor mye man skal legge ut, som for eksempel et bilde av en savnet person. Det blir alltid i samr\u00e5d med familie, sier Kimo.", "Twitters inntog i politiets arbeidsoppgaver har v\u00e6rt et tema blant politifolk. Debatten har handlet om hvordan politidistriktet skal bruke det sosiale mediet.", "- Jeg synes det skal gjenspeile hva vi gj\u00f8r i hverdagen. Vi gj\u00f8r mer enn \u00e5 p\u00e5gripe folk som er i en sl\u00e5sskamp. Det blir opp til den enkelte operasjonsleder \u00e5 finne sin stil. Noen er mer saklig, mens jeg liker \u00e5 farge stoffet litt, innr\u00f8mmer Kimo.", "LES MER: Hunden Diva med rosa regnfrakk kom til rette", "Han er klar over at han stiller seg til hugg, og det har hendt at han rett etter \u00e5 ha trykket p\u00e5 knappen, har tenkt \u00abHva gjorde jeg n\u00e5?\u00bb.", "- Jeg blottlegger meg selv litt. Men det er s\u00e5nn jeg er. Jeg vil vise min humoristiske side, og det er ikke bare m\u00f8rkemenn i politiet. Vi m\u00e5 ha litt selvironi. Jeg tror vi n\u00e5r ut til flere ved at jeg skriver p\u00e5 den m\u00e5ten jeg gj\u00f8r, sier Twitter-kongen p\u00e5 operasjonssentralen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "91936808a03ecd54e20bf19a9cd49edb94e81d61cbbf755b8fb99c7f617a95f8"}, {"field": "createtime", "value": "2017-05-01T03:45:59.000Z"}, {"field": "description", "value": "Operasjonsleder Ebbe Kimo er ikke redd for \u00e5 lage dikt om blottere og fyllekj\u00f8rere."}, {"field": "dominantimage", "value": "http://www.adressa.no/incoming/article10383674.ece/lhup70/ALTERNATES/w980-default/Ebbe_Kimo_7637.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cf69ae2a224e4218ce4043d528e0f558fd94e5d7.jpg?597b0ce7"}, {"field": "dominantthumbnaildimensions", "value": "300x169"}, {"field": "heading", "value": ["Han er politiets poet p\u00e5 Twitter -adressa.no", "Dikt med enderim", "Spurt om diktundervisning", "- Flirer p\u00e5 jobb", "La ut blotter-melding", "L\u00f8ser saker via Twitter", "- M\u00e5 ha selvironi"]}, {"field": "id", "value": "cf69ae2a224e4218ce4043d528e0f558fd94e5d7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["politiet", "saker", "operasjonssentral", "dikt", "politiets poet", "sosiale mediet"]}, {"field": "kw-entity", "value": ["utrykningspolitiet", "twitter", "heimdal", "by\u00e5sen", "ebbe kimo", "sentrum", "byneset", "ladestien", "diva"]}, {"field": "kw-location", "value": ["s\u00f8r-tr\u00f8ndelag", "trondheim", "oslo", "skaun"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article10383674.ece/lhup70/ALTERNATES/w980-default/Ebbe_Kimo_7637.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han er politiets poet p\u00e5 Twitter"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article10380021.ece"}, {"field": "pageclass", "value": ["article"]}, {"field": "publishtime", "value": "2014-11-24T09:30:54.000Z"}, {"field": "recs-articleid", "value": "10380021"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-11-24T09:30:54.000Z"}, {"field": "recs-rawtitle", "value": "Han er politiets poet p\u00e5 Twitter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Operasjonsleder Ebbe Kimo er ikke redd for \u00e5 lage dikt om blottere og fyllekj\u00f8rere."}, {"field": "thumbnail", "value": "http://content-thumbnail.cxpublic.com/content/thumbnail200x150/cf69ae2a224e4218ce4043d528e0f558fd94e5d7.jpg?597b0ce7"}, {"field": "thumbnailfullheightdimensions", "value": "200x2165"}, {"field": "timestamp", "value": "2017-07-28T10:07:35.000Z"}, {"field": "title", "value": "Han er politiets poet p\u00e5 Twitter"}, {"field": "url", "value": "http://www.adressa.no/nyheter/trondheim/article10380021.ece"}, {"field": "urlhash", "value": "cf69ae2a224e4218ce4043d528e0f558fd94e5d7"}], "score": 0.65478504, "siteId": "9222270286501375973", "id": "cf69ae2a224e4218ce4043d528e0f558fd94e5d7"}

