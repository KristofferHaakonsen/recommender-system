{"fields": [{"field": "modifiedtime", "type": "time", "value": "2012-04-23T12:55:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Bratt\u00f8ra er et bydelsnavn alle trondhjemmere kjenner til. Men sp\u00f8r du hvor det ligger, f\u00e5r du et svar som i beste fall vil f\u00e5 en fremmed til \u00e5 havne et sted mellom Jernbanebrua, Pir II og Royal Garden. Historisk sett er det da heller ikke helt enkelt \u00e5 avgrense dette p\u00e5 sitt vis avglemte og lite p\u00e5aktede omr\u00e5de der Nidelven og fjorden m\u00f8tes. Eller rettere sagt m\u00f8ttes.", "For det er intet som i dagens bylandskap minner om at dette m\u00f8tet mellom sj\u00f8, land og elv noen sinne har funnet sted, skj\u00f8nt det har v\u00e6rt helt avgj\u00f8rende for dannelsen av den halv\u00f8ya som byen har tatt i sin besittelse. Sagaskrivere fra middelalderen gjenforteller en tradisjon om at Bratt\u00f8ra var navnet p\u00e5 en landfast sandbanke ute i elvemunningen. Snorre omtaler det gamle fylkes- og senere kongelige hyllningstinget som \u00d8retinget, og gjennom flere generasjoner har historikerne ment at denne nasjonalt og regionalt viktige tingplassen l\u00e5 p\u00e5 sand\u00f8rene ut mot fjorden mellom elvemunningen og Ravnkloa.", "Gang p\u00e5 gang er Bratt\u00f8ra omtalt i forbindelse med hendelser som har v\u00e6rt viktige i byens historie, politisk og fysisk. F.eks. nevnes det i Sverres saga at han bygde et pallisadeverk langsmed sj\u00f8kanten, og at det ble satt opp en valslynge (dvs. en katapult, en slags primitiv \u00abkanon\u00bb). Dette vitner om den betydning man tilla Bratt\u00f8ra i forsvaret av middelalderbyen. Det var ogs\u00e5 her man skulle m\u00f8tes n\u00e5r fiendtlige skip n\u00e6rmet seg byen. Og det var p\u00e5 Bratt\u00f8ra vekterne startet og sluttet sine nattlige runder gjennom byen for \u00e5 p\u00e5se at alt var som det skulle v\u00e6re, og at det ikke var till\u00f8p til at ild var sluppet l\u00f8s i noen av byens mange sm\u00e5 trehus. Her endte ogs\u00e5 mang en lovl\u00f8s tjuradd sine dager for b\u00f8ddelens skarpe \u00f8ks, for stedet var i en lang periode byens rettersted.", "Mer ukjent er det kanskje at omr\u00e5det i en viss forstand kan betraktes som byens f\u00f8rste \u00abindustriomr\u00e5de\u00bb. I alle fall har arkeologiske unders\u00f8kelser avsl\u00f8rt at i perioden ca 1150-1350 fant en omfattende metallbearbeiding sted her. Bl.a. r\u00e5jern fra lokale produksjonsplasser ble fraktet inn til \u00d8rene, vel p\u00e5 skip, og bearbeidet til pynte- og bruksgjenstander i jern, s\u00f8lv og kanskje kobber. Tykke lag av slagg over et flere hundre meter stort omr\u00e5de sammen med spor etter flere verkstedsbygninger taler om en betydelig og langvarig produksjon, og det er p\u00e5 denne bakgrunnen en skal forst\u00e5 opplysningene i Sverres saga om at \u00abute p\u00e5 \u00d8rene\u00bb l\u00e5 Smibodene. At Bratt\u00f8ra har v\u00e6rt et sv\u00e6rt viktig omr\u00e5de i byens liv og virke gjennom store deler av middelalderen hersker det visst ingen som helst tvil om.", "Men ogs\u00e5 senere har Bratt\u00f8ra v\u00e6rt et sentralt sted i byen. Fra 1651 l\u00e5 bl.a. byens tollbod som nabo til Bratt\u00f8rvakta (\u00abSlaveriet\u00bb), det som n\u00e5 er Sj\u00f8fartsmuseet. I dag holder Krigsseilerforeningen til i en yngre etterkommer etter Tollboden, derav navnet p\u00e5 plassen mellom Kj\u00f8pmannsgt., Sj\u00f8fartsmuseet og Taverntomta \u2013 Krigsseilerplassen. Tavern, eller Fergemannsstuen, ble opprinnelig bygd som versthus og losji av kj\u00f8pmann Hans Lysholm i 1739. Den ble anlagt helt ute i elvekanten, og sto p\u00e5 samme sted helt frem til 1946, da den m\u00e5tte vike plassen for en bensinstasjon. Bygningen ble reddet av at den ble flyttet til Sverresborg Folkemuseum noen \u00e5r senere, og der st\u00e5r den fortsatt \u2013 men helt malplassert \u2013 som et popul\u00e6rt utfarssted i kanten av Bymarka.", "Hva jeg vil med denne hastige ekspos\u00e9 over Bratt\u00f8ras lange historie, er \u00e5 vise at dette sj\u00f8n\u00e6re omr\u00e5de i \u00abnerbyen\u00bb ikke er et hvilket som helst sted som man kan skalte og valte med etter historiel\u00f8se utbyggeres og planleggeres forgodtbefinnende. Bratt\u00f8ra h\u00f8rer med blant de eldste og opp gjennom tidene mest sentrale steder i Trondheim. Det er knyttet tradisjoner, fortellinger, begivenheter, liv og skjebner til dette stedet som har skapt og formet byen i skj\u00e6ringspunktet mellom sj\u00f8, elv og land. Det var i de eldste tider det fremste topografiske landemerke, det har huset kongeriket Norges hyllingsting, det har gitt plass til byens f\u00f8rste industrielle aktivitet og var lenge en sentral plass i forsvaret og overv\u00e5kningen av byen.", "Men f\u00f8rst og fremst er Bratt\u00f8ra stedet der havet, landet og elven i mer enn en forstand skapte grobunn og vekstvilk\u00e5r for byutviklingen, kvaliteter og egenskaper som det i liten grad er tatt hensyn til i de planene Royal Garden for nylig lanserte om bygging av en ny kongresshall p\u00e5 Krigsseilerplassen. Det vil tilintetgj\u00f8re den siste rest av fornemmelse for at dette stedet faktisk er noe mer enn en et marginalisert og bortglemt omr\u00e5de i skyggen av Royal Garden og Olavskvartalet. Enn om vi heller flyttet Tavern tilbake der den historisk sett h\u00f8rer hjemme og \u00e5pne for aktiviteter som igjen kan gj\u00f8re at det syder og summer av liv langs bryggekanten \u2013 med elven og fjorden som et bl\u00e5tt bakgrunnsteppe.", "AXEL CHRISTOPHERSEN Arkeolog ved Vitenskapsmuseet, NTNU"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "643c0801d095ab8802a20b78cc3b8341ecf9cc60a2c0e12acaa822a26f39d337"}, {"field": "createtime", "value": "2016-02-17T22:37:27.000Z"}, {"field": "description", "value": "\u00abBratt\u00f8ra er ikke er et hvilket som helst sted som man kan skalte og valte med etter utbyggeres og historiel\u00f8se planleggeres forgodtbefinnende\u00bb, skriver Axel Christophersen (bildet)."}, {"field": "dominantimage", "value": "http://www.adressa.no/incoming/article1054483.ece5/ALTERNATES/w980-default/ver2%20axel100"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8abe23c914f8bf0dfe76bf39ef2377292dacb3e8.jpg?598ae500"}, {"field": "dominantthumbnaildimensions", "value": "300x169"}, {"field": "heading", "value": "Bratt\u00f8ra i v\u00e5re hjerter -adressa.no"}, {"field": "id", "value": "8abe23c914f8bf0dfe76bf39ef2377292dacb3e8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "travel"}, {"field": "kw-concept", "value": ["planleggeres forgodtbefinnende", "helst sted", "sentralt sted", "byen", "sted"]}, {"field": "kw-entity", "value": ["ravnkloa", "smibodene", "kj\u00f8pmannsgt", "hans lysholm", "sverresborg folkemuseum", "jernbanebrua", "snorre", "krigsseilerplassen", "royal garden", "bratt\u00f8rvakta", "tavern", "\u00f8retinget", "sj\u00f8fartsmuseet", "pir ii", "vitenskapsmuseet", "norges", "slaveriet", "krigsseilerforeningen", "fergemannsstuen", "bratt\u00f8ra", "tollboden", "arkeolog", "sj\u00f8fartsmuseet og taverntomta", "royal garden og olavskvartalet", "bymarka", "nidelven", "\u00f8rene"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "axel christophersen"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1054483.ece5/ALTERNATES/w980-default/ver2%20axel100"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bratt\u00f8ra i v\u00e5re hjerter"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article85065.ece"}, {"field": "pageclass", "value": ["article"]}, {"field": "publishtime", "value": "2002-11-05T09:34:12.000Z"}, {"field": "recs-articleid", "value": "2605692"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2002-11-05T09:34:12.000Z"}, {"field": "recs-rawtitle", "value": "Bratt\u00f8ra i v\u00e5re hjerter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "\u00abBratt\u00f8ra er ikke er et hvilket som helst sted som man kan skalte og valte med etter utbyggeres og historiel\u00f8se planleggeres forgodtbefinnende\u00bb, skriver Axel Christophersen (bildet)."}, {"field": "thumbnail", "value": "http://content-thumbnail.cxpublic.com/content/thumbnail200x150/8abe23c914f8bf0dfe76bf39ef2377292dacb3e8.jpg?598ae500"}, {"field": "thumbnailfullheightdimensions", "value": "200x1107"}, {"field": "timestamp", "value": "2017-08-09T10:33:36.000Z"}, {"field": "title", "value": "Bratt\u00f8ra i v\u00e5re hjerter"}, {"field": "url", "value": "http://www.adressa.no/nyheter/innenriks/article85065.ece"}, {"field": "urlhash", "value": "8abe23c914f8bf0dfe76bf39ef2377292dacb3e8"}], "score": 0.685367, "siteId": "9222270286501375973", "id": "8abe23c914f8bf0dfe76bf39ef2377292dacb3e8"}

