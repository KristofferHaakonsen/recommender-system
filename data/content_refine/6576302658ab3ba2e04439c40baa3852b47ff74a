{"fields": [{"field": "modifiedtime", "type": "time", "value": "2012-06-18T10:40:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Cicilie Sagflaat og Helge Warholm dro p\u00e5 visning, litt s\u00e5nn p\u00e5 g\u00f8y og delvis som tidsfordriv, da de s\u00e5 en annonse om at det gamle meieriet i Spongdal skulle selges. Et idyllisk hvitmalt hus fra 1883. S\u00e5 gamle t\u00f8mmervegger spekket med historie at de er bevaringsverdige, men ikke fullt s\u00e5 gamle at de er fredet.", "Det var sommeren 2010. Cicilie, som jobber som psykolog p\u00e5 Fosen og Helge, som er l\u00e6rer ved Bybroen videreg\u00e5ende skole, hadde uansett sommerferie og god tid. Tid til \u00e5 kj\u00f8re seg en tur ut p\u00e5 landet, og p\u00e5 turen kikke innom det gamle meieriet.", "\u2013Men s\u00e5 skjedde vel det som egentlig ikke skulle skje, smiler Cicilie:", "\u2013Vi ble hodestups forelsket i huset, sier de begge to.", "Masse boltreplass", "Dermed la ekteparet med tre barn inn bud, og begynte \u00e5 h\u00e5pe. De sier de h\u00e5pte at noen skulle by over dem, for egentlig var det litt galskap for den byglade familien \u00e5 flytte fra leiligheten sentralt i Trondheim, og rykke tre unger opp fra skolehverdagen sin ved Singsaker skole. Men innerst inne h\u00e5pte de nok at huset, som de falt pladask for, ble deres.", "Og det ble det. N\u00e5 har mamma Cicilie, pappa Helge, storebror Abel (13), s\u00f8strene Lea Justine (11) og Luna (8) og den gr\u00e5 kosekatten Jam-Jam bodd i det gamle meieriet i snart to \u00e5r. De stortrives, med t\u00f8mmervegger med hakk og arr i, skjeve, knirkede gulv \u2013 og raust med plass. Bare stua deres, som er p\u00e5 hele 80 kvadrat, er nesten like stor som hele leiligheten de hadde i Midtbyen. De flyttet fra 90 kvadrat, og inn til 250.", "Med p\u00e5 huskj\u00f8pet fikk de med en spennende historie. Opprinnelig var huset delt i to, med en mindre del til leilighet og en st\u00f8rre del som f\u00f8rst var meieri, deretter margarinfabrikk og s\u00e5 fryseri. Det er i denne delen familien i dag har stue.", "Hjem har bes\u00f8kt huset en gang f\u00f8r. Det var i 2008 da fotograf Kristin Stoltz, som f\u00f8rste privatperson, kj\u00f8pte meieriet. Da var det store rommet som i dag er en gedigen familiestue kun et nakent lokale, med jordgulv og ubehandlede t\u00f8mmervegger. Stoltz pusset opp, og gjorde selve merieridelen av huset om til hvitmalt kaf\u00e9 og galleri. Det ble lagt heltrefuru p\u00e5 gulvet, og t\u00f8mmerveggene ble malt hvite.", "Det gamle meieriet er i verneklasse b, det vil si at det er en del restriksjoner p\u00e5 hva som kan gj\u00f8res.", "Krevende \u00e5 innrede", "Familien Sagflaat/Warholm har ikke gjort noe med huset, annet enn \u00e5 flytte inn med m\u00f8bler og gjenstander.", "\u2013\u00c5 innrede stuen er krevende, sier Cicilie om det store rommet som er husets og familiens hjerte. Et stort, \u00e5pent rom, med m\u00f8rkt tregulv og hvite, r\u00f8ffe t\u00f8mmervegger. Et stort lerret \u00e5 fylle.", "\u2013Vi planla \u00e5 dele rommet inn i flere soner, kanskje med skillevegger. Men n\u00e5 bruker vi hele rommet som et eneste stort rom, sier Cicilie. Men rommet har f\u00e5tt sine ulike soner likevel, ved at en lang sofa st\u00e5r midt i rommet og danner en tv-del. Det store, moderne og hvite spisebordet med gamle, slitte trestoler rundt f\u00e5r st\u00e5 midt p\u00e5 gulvet det ogs\u00e5, og lager en spisestue. Det er god plass til alle, ogs\u00e5 til gjester. Og siden n\u00e6rmeste nabo er Spongdal skole er det ofte med noen ekstra middagsgjester hjem fra skolen.", "Det er stolper som holder taket oppe, disse er gode \u00e5 turne og trimme i, det syns i alle fall familiens jenter. Det er god plass til pianoet, som Abel spiller p\u00e5, og Lea Justine og Luna spiller Idas sommervise for oss p\u00e5 hver sin fiolin.", "Plager ikke naboene", "Det er musikkelskende familie, og nettopp derfor er det ekstra godt \u00e5 bo landlig. Det syns i alle fall far i huset, Helge, som har f\u00e5tt sitt eget musikkrom med flere elektriske gitarer og forsterker. Helge spiller i flere band, blant annet NRK S\u00f8r-Tr\u00f8ndelag.", "\u2013Her kan jeg spille s\u00e5 h\u00f8yt jeg vil, uten at en nabo kakker i taket. Det liker jeg, sier Helge. Han var den som mest \u00f8nsket seg ut p\u00e5 landet, mens Cicilie fortsatt m\u00e5 ta seg en tur p\u00e5 kaf\u00e9 i Midtbyen i helgene.", "\u2013Jeg ville enten bo midt i byen; v\u00e6re ordentlig urban, eller s\u00e5 ville jeg bo ute p\u00e5 landet. Jeg liker ikke mellomtingen, \u00e5 bo like utenfor byen. Med tre unger var det vanskelig \u00e5 finne et billig nok og stort nok hus sentralt i byen, og da ble dette et kjempefint alternativ, sier Helge og ser ut stuevinduene, p\u00e5 en traktor som er godt i gang med v\u00e5ronna p\u00e5 den store \u00e5keren som ender i fjordutsikt.", "\u2013Jeg savner innimellom \u00e5 bo i byen, men dette huset er verdt \u00e5 bo her, sier Cicilie.", "Et godt hus", "Meieriet er innredet med en bevisst blanding av gammelt og nytt, av gamle bruktskatter og ny design. Ungene har f\u00e5tt soverom og en liten tv-stue oppe, p\u00e5 det som f\u00f8r var meierisalen. Her brukte det \u00e5 v\u00e6re fester. Blant annet var juletrefestene her popul\u00e6re, og noe de eldste p\u00e5 Spongdal fortsatt husker. Meierisalens gamle gulv er fortsatt det opprinnelige, men jentene Lea Justine og Luna har f\u00e5tt plukket ut hver sin moderne tapet, til hver sin vegg. N\u00e5tid m\u00f8ter fortid, ogs\u00e5 her.", "\u2013Ville vi hatt det helt striglet, s\u00e5 kunne vi ikke bodd her, sier Helge.", "De er den f\u00f8rste familien som bor i hele huset, f\u00f8r har det kun bodd noen i den mindre delen som alltid har v\u00e6rt leilighet. P\u00e5 sine snart 130 \u00e5r har det aldri f\u00f8r v\u00e6rt daglig oppholdsrom der det i dag er en hjertevarm og koselig familiestue.", "\u2013Det er et godt hus, sier Cicilie. For selv om huset har st\u00e5tt lenge og opplevd mye, s\u00e5 mener familien at det kun er gode f\u00f8lelser igjen, at folk har hatt det godt her. Og godt har ogs\u00e5 familien p\u00e5 fem det. N\u00e5 gleder de seg til sommeren, og til \u00e5 f\u00e5 litt form p\u00e5 uteomr\u00e5det. Snekre en platting, plante blomster\u00bf", "\u2013Det er jo f\u00f8rste gang vi har egen hage, smiler Cicilie. Hun gleder seg til \u00e5 ta ogs\u00e5 den i bruk."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c6f9b851bcce9e3d88c66d2b0011b4bc79a0277fbf5e2d137475dcadc7348c3f"}, {"field": "createtime", "value": "2014-10-16T07:47:40.541Z"}, {"field": "description", "value": "Det hvitmalte huset har v\u00e6rt b\u00e5de meieri og margarinfabrikk. N\u00e5 er det et raust hjem til en familie p\u00e5 fem."}, {"field": "dominantimage", "value": "http://www.adressa.no/incoming/article2151490.ece5/ALTERNATES/w980-default/meieri%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6576302658ab3ba2e04439c40baa3852b47ff74a.jpg?598ef6a6"}, {"field": "dominantthumbnaildimensions", "value": "300x169"}, {"field": "heading", "value": ["Idyll i Spongdal -adressa.no", "Spennende bakgrunn"]}, {"field": "id", "value": "6576302658ab3ba2e04439c40baa3852b47ff74a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "abel"}, {"field": "kw-concept", "value": ["gamle meieriet", "rom", "familie", "helge", "gamle", "hus", "meieri"]}, {"field": "kw-entity", "value": ["sagflaat", "helge", "bybroen", "cicilie", "singsaker", "sagflaat og helge warholm", "lea justine og luna", "fosen og helge", "midtbyen", "idas", "spongdal", "jam-jam"]}, {"field": "kw-location", "value": ["s\u00f8r-tr\u00f8ndelag", "luna", "trondheim"]}, {"field": "kw-pageclass", "value": "article"}, {"field": "kw-person", "value": ["helge warholm", "kristin stoltz", "lea justine"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2151490.ece5/ALTERNATES/w980-default/meieri%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Idyll i Spongdal"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1826087.ece"}, {"field": "pageclass", "value": ["article"]}, {"field": "publishtime", "value": "2012-05-21T08:01:55.000Z"}, {"field": "recs-articleid", "value": "3127030"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-05-21T08:01:55.000Z"}, {"field": "recs-rawtitle", "value": "Idyll i Spongdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det hvitmalte huset har v\u00e6rt b\u00e5de meieri og margarinfabrikk. N\u00e5 er det et raust hjem til en familie p\u00e5 fem."}, {"field": "thumbnail", "value": "http://content-thumbnail.cxpublic.com/content/thumbnail200x150/6576302658ab3ba2e04439c40baa3852b47ff74a.jpg?598ef6a6"}, {"field": "thumbnailfullheightdimensions", "value": "200x4088"}, {"field": "timestamp", "value": "2017-08-12T12:37:58.000Z"}, {"field": "title", "value": "Idyll i Spongdal"}, {"field": "url", "value": "http://www.adressa.no/forbruker/hjem/article1826087.ece"}, {"field": "urlhash", "value": "6576302658ab3ba2e04439c40baa3852b47ff74a"}], "score": 0.624917, "siteId": "9222270286501375973", "id": "6576302658ab3ba2e04439c40baa3852b47ff74a"}

