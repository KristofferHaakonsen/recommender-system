{"fields": [{"field": "modifiedtime", "type": "time", "value": "2017-03-16T16:31:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Med brede smil og et h\u00e5nddtrykk kan en av de siste \u00e5rs st\u00f8rste konflikter i dagligvarehandelen v\u00e6re avsluttet, etter en tre m\u00e5neder lang strid.", "Torsdag ble Troms\u00f8-bryggeriet Mack enige med Rema 1000 om en leveringsavtale som sikrer et langt bredere sortiment av Mack i lavpriskjedens hyller. Men fortsatt er det bare snakk om hylleplass i butikker i de tre nordligste fylkene.", "Avtalen betyr fortsatt at Mack droppes som nasjonal leverand\u00f8r til Remas nesten 600 butikker og bare blir \u00e5 finne i 70 Rema-utsalg i Nordand, Troms og Finnmark. Men det er i Nord-Norge Mack betyr mest og har mest \u00e5 hente.", "- Vi har om lag 50 prosent av v\u00e5rt salgsvolum i de tre nordligste fylkene. Det har alltid v\u00e6rt her det avgj\u00f8res om vi lever eller d\u00f8r. Absolutt f\u00f8rste prioritet er forbrukerne i nord og v\u00e5re ansatte, sier administrerende direkt\u00f8r Harald Bredrup i Mack.", "Avtalen de f\u00f8rst ble forespeilet av Rema, med langt mindre sortiment i de samme 70 butikkene, var uaktuell for Mack \u00e5 g\u00e5 med p\u00e5, if\u00f8lge bryggerisjefen.", "- Hadde vi f\u00e5tt en d\u00e5rligere avtale enn det vi n\u00e5 har signert, ville vi trukket oss helt ut, sier Bredrup.", "At det ville v\u00e6rt ugunstig for Rema \u00e5 miste Mck helt, er tydelig ut fra avtalen som n\u00e5 er inng\u00e5tt. For forbrukerreaksjonene i Nord-Norge har v\u00e6rt formidable. Ikke bare har Mack-patrioter kritisert Rema og gitt sin klare st\u00f8tte til sitt lokale bryggeri. I tillegg har konflikten f\u00f8rt til betydelig omsetningssvikt for enkeltbutikker s\u00e6rlig i Troms\u00f8.", "Bakgrunnen er Remas s\u00e5kalte bestevennstrategi der de har knyttet seg sterkere til enkelte leverand\u00f8rer samtidig som de har ryddet andre ut av hyllene. For bryggerivarer er Carlsberg/Ringnes blitt Remas nye bestevenn. Noe som f\u00f8rte til at b\u00e5de Coca Cola, Hansa og Mack mistet hylleplass.", "Les ogs\u00e5: Overskudd to siste \u00e5r: 10,4 milliarder kroner", "Den kraftige nedgangen i sammenliknbar vekst p\u00e5 hele 3,6 prosent i februar , forklarte Rema-topp Ole Robert Reitan s\u00e5 sent som i forrige uke, med at kundereaksjoner i Troms\u00f8 og Bergen . I Troms\u00f8 p\u00e5 grunn av Mack \u00f8l. I Bergen p\u00e5 grunn av Hansa som ogs\u00e5 mistet sin nasjonale leveringsavtale og kun skal selges lokalt.", "Administrerende direkt\u00f8r for Rema kategori og innkj\u00f8p, Lars Kristian Lindberg, er glad for \u00e5 n\u00e5 ha en avtale med Mack p\u00e5 plass.", "- Vil trenden n\u00e5 snu i de butikkene i nord som har hatt omsetningssvikt p\u00e5 grunn av konflikten?", "- At vi kommer til enighet med Mack n\u00e5 er jo en viktig brikke. Det er jo ingen vinnere n\u00e5r man sitter i en lang uenighet. Derfor er det viktig \u00e5 f\u00e5 p\u00e5 plass en avtale, og det er vi veldig forn\u00f8yd med. Med det engasjementet som er skapt der oppe, er det viktig \u00e5 komme utmed at det n\u00e5 er en avtale og at vi skal selge mest mulig Mack i Nord-Norge, sier Lindberg.", "- Ville dere inng\u00e5tt denne avtalen om det ikke hadde v\u00e6rt for protestene blant forbrukerne?", "- Vi har hele tiden sagt at vi \u00f8nsker sterk tilstedev\u00e6relse av Mack i Nord-Norge. Det har v\u00e6rt en krevende diskusjon som har tatt lengre tid enn vi ventet. Det har jo v\u00e6rt litt avstand og vi f\u00f8ler vi n\u00e5 har strukket oss langt. Men, selvf\u00f8lgelig, har vi f\u00e5tt med oss forbrukerengasjementet som har v\u00e6rt for Mack. N\u00e5 er vi kjempeglade for \u00e5 ha kommet til denne avtalen. N\u00e5 h\u00e5per vi det samme forbrukerengasjementet gj\u00f8r at folk kommer og handler Mack i v\u00e5re butikker, sier Lindberg.", "- Ble Rema tatt p\u00e5 senga av de kraftige kundereaksjonene?", "- Vi vet at det alltid er mye engasjement rundt \u00f8l, og s\u00e5 har oppmerksomhet rundt dette, spesielt i nord, v\u00e6rt veldig stor. Vi har hele tiden \u00f8nsket Mack sterkt til stede i v\u00e5re butikker i nord. Mack er viktig for Rema i Nord-Norge, sier han.", "Les ogs\u00e5: \u00d8lsalget til Rema stuper med ny markedsstrategi", "Det er imidlertid ikke noe monn for bergenserne \u00e5 h\u00e5pe p\u00e5 en annen avtale for Hansa i Rema denne gangen. Den avtalen er ferdig forhandlet, if\u00f8lge Lindberg.", "Men i Mack betyr den forbedrede avtalen at de likevel kan beholde noen av de ansatte som har f\u00e5tt oppsigelse.", "- Noen f\u00e5 av de 27 oppsigelsene vi har gjennomf\u00f8rt, vil n\u00e5 bli reversert. Forel\u00f8pig er det usikkert hvor mange som kan f\u00e5 tilbake jobben, sier Bredrup ved Mack.", "- Hvordan har denne saken, alle protestene mot Rema og st\u00f8tten til bryggeriet, v\u00e6rt for dere ved Mack?", "- Det sterke engasjementet har v\u00e6rt fantastisk. Det varmer \u00e5 se hvor viktig v\u00e5r merkevare er for mange. Det er noe vi absolutt tar med oss. Hvis noen har seiret s\u00e5 er det vel forbrukeren, sier bryggerisjefen.", "Avtalen mellom Mack og Rema har en varighet p\u00e5 tre \u00e5r.", "Les ogs\u00e5: 30 m\u00e5 g\u00e5 i Mack"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "274b933a7ea76e8c05e34d0737400a1bbe12518dc771af5da24534c0b95c5043"}, {"field": "createtime", "value": "2017-03-16T16:32:58.000Z"}, {"field": "description", "value": "Mack vil beholde om lag 50 prosent av omsetningen de har hatt i Rema med avtalen som sikrer et bredt sortimet av Mack-\u00f8l i alle Rema-butikkene i Nord-Norge."}, {"field": "dominantimage", "value": "http://www.adressa.no/incoming/article14457004.ece/qvcfv2/ALTERNATES/w980-default/LKL-og-Mack_ny-1280x720.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e3619f3d7f08180a4e4054c55398bb2e6b988e9.jpg?5965313b"}, {"field": "dominantthumbnaildimensions", "value": "300x169"}, {"field": "heading", "value": ["- Det var dette eller ingenting for oss -adressa.no", "Halve volumet i nord", "Tapte omsetning", "Ingen ny Hansa-avtale n\u00e5"]}, {"field": "id", "value": "5e3619f3d7f08180a4e4054c55398bb2e6b988e9"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["administrerende direkt\u00f8r", "avtale", "nordligste fylkene"]}, {"field": "kw-entity", "value": ["hansa", "mck", "nordand", "hansa og mack", "mack og rema", "troms\u00f8 og bergen", "coca cola", "rema 1000", "troms og finnmark"]}, {"field": "kw-location", "value": ["troms\u00f8", "carlsberg", "bergen"]}, {"field": "kw-pageclass", "value": "article"}, {"field": "kw-person", "value": ["ole robert reitan", "lars kristian lindberg", "nord-norge mack", "harald bredrup"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article14457004.ece/qvcfv2/ALTERNATES/w980-default/LKL-og-Mack_ny-1280x720.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det var dette eller ingenting for oss"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2017/03/16/Det-var-dette-eller-ingenting-for-oss-14457022.ece"}, {"field": "pageclass", "value": ["article"]}, {"field": "publishtime", "value": "2017-03-16T16:16:47.000Z"}, {"field": "recs-articleid", "value": "14457022"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2017-03-16T16:16:47.000Z"}, {"field": "recs-rawtitle", "value": "- Det var dette eller ingenting for oss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Mack vil beholde om lag 50 prosent av omsetningen de har hatt i Rema med avtalen som sikrer et bredt sortimet av Mack-\u00f8l i alle Rema-butikkene i Nord-Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/5e3619f3d7f08180a4e4054c55398bb2e6b988e9.jpg?5965313b"}, {"field": "thumbnailfullheightdimensions", "value": "200x1690"}, {"field": "timestamp", "value": "2017-07-11T20:12:43.000Z"}, {"field": "title", "value": "- Det var dette eller ingenting for oss"}, {"field": "url", "value": "http://www.adressa.no/nyheter/okonomi/2017/03/16/Det-var-dette-eller-ingenting-for-oss-14457022.ece"}, {"field": "urlhash", "value": "5e3619f3d7f08180a4e4054c55398bb2e6b988e9"}], "score": 0.38893294, "siteId": "9222270286501375973", "id": "5e3619f3d7f08180a4e4054c55398bb2e6b988e9"}

