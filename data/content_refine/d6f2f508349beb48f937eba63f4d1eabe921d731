{"fields": [{"field": "modifiedtime", "type": "time", "value": "2014-02-20T09:16:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Hanne St\u00f8lsvik Holen hadde bare hatt to sterke rier f\u00f8r hun plutselig, sittende p\u00e5 do hjemme p\u00e5 badet, fikk en pressrie.", "- Da jeg reiste meg opp, var plutselig hodet kommet ut. Jeg fikk litt panikk, men Eirik fikk lagt meg rolig ned p\u00e5 badegulvet, forteller hun til Babyverden.", "Jordmor mente Holen ville f\u00e5 en fin f\u00f8dsel med tredjemann siden det bare var dr\u00f8yt to \u00e5r siden forrige f\u00f8dsel. Men at det skulle g\u00e5 s\u00e5 fort, hadde ingen sett for seg.", "Hun hadde f\u00f8dt kjapt f\u00f8r. Emma kom til verden p\u00e5 bare tre timer da hun ble f\u00f8dt i 2011. Stores\u00f8ster Christina ble f\u00f8dt i uke 35 i 2007, men siden hun l\u00e5 i seteleie, ble det hastekeisersnitt med henne.", "Klokken 05:45 fredag 17. januar v\u00e5knet hun av at vannet gikk mens hun l\u00e5 i senga. Hun vekket mannen Eirik, og Emma v\u00e5knet ogs\u00e5, for hun l\u00e5 i senga sammen med foreldrene. Hanne satt seg p\u00e5 do og avventet at vannavgangen skulle roe seg. Imens la Eirik vesle Emma igjen, og hun sovnet med \u00e9n gang. S\u00e5 ringte han til F\u00f8deklinikken i F\u00f8rde og sa at de snart kom inn.", "- Jeg ringte til mamma og s\u00f8steren min. Mamma skulle v\u00e6re med p\u00e5 f\u00f8dselen, og s\u00f8steren min skulle passe d\u00f8trene v\u00e5re. Begge lurte p\u00e5 om de rakk \u00e5 dusje f\u00f8r de kom. Det s\u00e5 jeg ikke noe problem med, for jeg hadde ikke tenkt at dette skulle g\u00e5 s\u00e5 fort, sier hun.", "Klokken seks begynte hun \u00e5 f\u00e5 sm\u00e5rier, og startet rietelleren for \u00e5 ha oversikt. Men riene var s\u00e5 svake at Hanne ikke var bekymret. Eirik pakket ferdig sykehusbagen, og Hanne satt fortsatt p\u00e5 do.", "Les ogs\u00e5:", "- Plutselig h\u00f8rte vi babygr\u00e5t i str\u00f8mpebuksa", "Malin ble f\u00f8dt p\u00e5 E6 i pappas bil!", "Se de utrolige bildene fra f\u00f8dsel utenfor sykehuset", "Hanne syntes riene minnet om de f\u00f8rste riene hun hadde hatt i begynnelsen av de to andre f\u00f8dslene, men siden de ikke var vonde, trodde hun at de fortsatt hadde god tid. Men klokken 06:25 tok riene seg kraftig opp, og Hanne og Eirik var enige om at tiden var inne for \u00e5 reise til sykehuset. Verken Hannes mor eller s\u00f8ster hadde kommet p\u00e5 dette tidspunktet.", "- Vi skulle til \u00e5 ringe en av dem da den f\u00f8rste pressrien kom. Det skjedde idet jeg reiste meg fra toalettet og skulle kle p\u00e5 meg buksa. Da jeg reiste meg opp, var plutselig hodet kommet ut. Jeg fikk litt panikk, men Eirik fikk lagt meg rolig ned p\u00e5 badegulvet, forteller hun.", "Han rakk akkurat \u00e5 f\u00e5 et h\u00e5ndkle under henne da neste pressrie kom. Akkurat da kom eldstejenta, Christina p\u00e5 6 1\u20442 \u00e5r inn p\u00e5 badet. Hun var tr\u00f8tt, men ble sjokkert over det hun s\u00e5. Eirik forklarte at hun m\u00e5tte vente p\u00e5 gangen litt, s\u00e5 skulle hun snart f\u00e5 se lillebroren sin.", "- P\u00e5 neste pressrie kom Sander. Klokken var da 06:35. Eirik tok imot han, t\u00f8rket av ham, og la han opp\u00e5 meg. Sander skrek, og vi h\u00e5pet at alt var i orden. Jeg begynte \u00e5 gr\u00e5te fordi det hadde g\u00e5tt bra, og fordi han var s\u00e5 nydelig, sier Holen.", "I ettertid har Eirik sagt at han fikk litt sjokk der og da, men at han skj\u00f8nte at han m\u00e5tte handle raskt og f\u00e5 lagt Hanne ned s\u00e5 fort som mulig.", "Da Sander hadde roet seg p\u00e5 brystet til Hanne, ringte Eirik til f\u00f8deklinikken og fikk dem til \u00e5 komme med jordmor og ambulanse. Han snakket lenge med dem for \u00e5 avklare om det var mer de kunne gj\u00f8re. Like etterp\u00e5 kom Hannes s\u00f8ster og mor, og ambulansen kom ti minutter senere.", "- Moren og s\u00f8steren min var i sjokk begge to, men de roet seg fort da de fikk se Sander og meg, og at alt hadde g\u00e5tt bra, forteller Hanne.", "Jordmoren fikk klippet navlestrengen og sjekket babyen. Fordi morkaken ikke kom ut der og da, kledde Hanne p\u00e5 seg og gikk ned trappen til f\u00f8rste etasje, og la seg p\u00e5 b\u00e5ren med Sander p\u00e5 brystet. Jordmor ble med i ambulansen. Klokken var da 07:00. Eirik fulgte etter i familiens bil.", "Vel fremme kom morkaken ut, Sander ble lagt til brystet, og Hanne og Eirik fikk frokost.", "Hadde Hannes s\u00f8ster og mor kommet noen minutter tidligere, ville kanskje Hanne og Eirik begynt p\u00e5 den fem minutter korte turen til sykehuset. Det er hun glad de ikke gjorde.", "- Da hadde han sikkert blitt f\u00f8dt i bilen. Etter forholdene er jeg glad jeg heller f\u00f8dte hjemme, sier Hanne.", "I etterkant har de tenkt p\u00e5 hvor heldige de var siden alt gikk bra.", "- Sander kunne jo ha g\u00e5tt rett i badegulvet p\u00e5 den f\u00f8rste pressrien. Vi er kjempetakknemlige og glade for at det gikk s\u00e5 bra, sier hun.", "P\u00e5 Sanders f\u00f8dselsattest st\u00e5r pappa Eirik som jordmor. Det synes familien er stas.", "Les f\u00f8dselshistorier om hjemmef\u00f8dsel:", "Min 10 minutter lange f\u00f8dsel", "Hjemmef\u00f8dsel i vann", "Adrian (5) var mammas f\u00f8dselshjelper", "Har du f\u00f8dt fort tidligere, er sjansen stor for at det g\u00e5r minst like fort neste gang. Kanskje b\u00f8r du ikke vente s\u00e5 lenge med \u00e5 reise til f\u00f8destedet? Men jordmor Grethe R. Teigen forteller at kjappe hjemmef\u00f8dsler som oftest er enkle og ukompliserte.", "Her er hennes beste tips:", "\u2022 Bestem deg for om du vil dra eller bli hjemme. Hvis du ikke tror du rekker frem til sykehuset i tide, bli hjemme. Hvem vil vel f\u00f8de i en busslomme eller p\u00e5 en parkeringsplass?", "\u2022 Ha nummeret til f\u00f8den og ambulansen lagret p\u00e5 mobilen i god tid f\u00f8r termin. Hvis du ikke tror du rekker fram til sykehuset i tide, kan ambulanse med jordmor komme hjem til dere.", "\u2022 Finn et varmt sted \u00e5 v\u00e6re. Badet er \u00e5 foretrekke, for der er det god tilgang til rene h\u00e5ndkl\u00e6r, og de kan komme godt med. Rekker dere det, kan dere skru opp varmen der inne.", "\u2022 F\u00e5 barnevakt om det er andre barn hjemme. Greit for mor og far som kan konsentrere seg om f\u00f8dselen, og greit for barna som f\u00f8ler seg trygge og ivaretatt imens.", "\u2022 Utsett pressingen hvis du kan. Kanskje klarer du \u00e5 forsinke forl\u00f8pet noe, slik at jordmor rekker \u00e5 n\u00e5 fram til \u00e5 ta imot babyen? Men m\u00e5 du presse, s\u00e5 er det ikke s\u00e5 mye annet \u00e5 gj\u00f8re.", "\u2022 Finn fram mange gode h\u00e5ndkl\u00e6r. Dette er det viktigste hjelpemiddelet ved en hjemmef\u00f8dsel. Legg gjerne noen under mot, men ha rikelig til \u00e5 t\u00f8rke av og dekke til babyen med n\u00e5r den er f\u00f8dt.", "\u2022 Ta vannet om n\u00f8dvendig. Hvis mor f\u00e5r pressrier uten at vannet har g\u00e5tt, kan det bule ut en vannbl\u00e6re i \u00e5pningen. Far kan dra litt i den, eller stikke hull med for eksempel en strikkepinne. Men v\u00e6r forsiktig! Den m\u00e5 ikke v\u00e6re steril s\u00e5 lenge den er ren. Mor b\u00f8r ligge lett tilbakelent med h\u00e5ndkl\u00e6r under seg.", "\u2022 La mor styre pressingen. Mor vet best hva som skal til, og er dermed den som skal ha det siste ordet. Men ikke press for hardt n\u00e5r hodet blir f\u00f8dt. Da b\u00f8r far oppfordre henne til \u00e5 puste seg gjennom rien i stedet for \u00e5 presse. N\u00e5r hodet er ute, kan hun fint presse igjen.", "\u2022 T\u00f8rk bort eventuell avf\u00f8ring. Under de f\u00f8rste pressriene kan mors endetarm t\u00f8mme seg. Hvis det kommer avf\u00f8ring, b\u00f8r far t\u00f8rke det bort med papir eller klut. Babyen b\u00f8r helst ikke komme i kontakt med avf\u00f8ringen.", "\u2022 Babyen p\u00e5 mors bryst. S\u00e5 snart babyen er f\u00f8dt, skal den opp p\u00e5 mors bryst. Bryst mot bryst, alts\u00e5 slik at babyens ansikt er tett oppunder mors hake. Hud skal v\u00e6re mot hud.", "\u2022 Dekk til babyen. N\u00e5r babyen ligger p\u00e5 mors bryst, skal den dekkes godt til med h\u00e5ndkl\u00e6r. Blir de v\u00e5te, b\u00f8r de byttes med varme, t\u00f8rre nye. S\u00f8rg for at babyens h\u00e5r og bakhode er dekket \u2013 her er varmetapet st\u00f8rst.", "\u2022 Vent med navlestreng og morkake. S\u00e5 lenge mor ikke bl\u00f8r, kan navlestrengsklipping og f\u00f8ding av morkake godt vente til jordmor rekker \u00e5 n\u00e5 fram. Unng\u00e5 \u00e5 dra i navlestrengen. Hvis mor bl\u00f8r, er det lurt \u00e5 snakke med f\u00f8den om hva man skal gj\u00f8re.", "Etter en hjemmef\u00f8dsel er det vanlig at mor og barn blir med ambulansen til sykehuset for en sjekk. Synes dere at hjemmef\u00f8dselen ble en dramatisk opplevelse, b\u00f8r dere snakke med jordmor om det.", "Gikk ikke f\u00f8dselen s\u00e5 kjapt likevel? Det er ikke flaut om jordmor og ambulanse kommer f\u00f8r babyen er f\u00f8dt. Er det tid til det, kan det hende jordmor blir med tilbake til sykehuset i ambulansen slik at f\u00f8dselen kan skje der. Ellers venter man til babyen blir f\u00f8dt hjemme.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "c876c7b71004ae16f7aff53edf5a4b6149d6eb0a1835cb50dd741e5797690e80"}, {"field": "createtime", "value": "2015-08-14T18:16:03.000Z"}, {"field": "description", "value": "Hanne St\u00f8lsvik Holen opplevde styrtf\u00f8dsel hjemme p\u00e5 badegulvet. P\u00e5 Sanders f\u00f8dselsattest st\u00e5r pappa Eirik som jordmor."}, {"field": "dominantimage", "value": "http://www.adressa.no/incoming/article9176015.ece/ALTERNATES/w980-default/sander-mfeb0gJl50.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d6f2f508349beb48f937eba63f4d1eabe921d731.jpg?598b7c6b"}, {"field": "dominantthumbnaildimensions", "value": "300x169"}, {"field": "heading", "value": ["- Da jeg reiste meg opp, var plutselig hodet kommet ut -adressa.no", "Vannet g\u00e5r i senga", "Sander hadde det travelt!", "Fullt hus", "Glad hun ikke f\u00f8dte i bilen"]}, {"field": "id", "value": "d6f2f508349beb48f937eba63f4d1eabe921d731"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["f\u00f8dt", "mor", "plutselig hodet", "mors bryst", "baby", "hjem", "plutselig hodet kommet", "f\u00f8dsel", "jordmor", "hodet kommet"]}, {"field": "kw-entity", "value": ["christina", "eirik", "babyverden", "emma", "sander", "f\u00f8deklinikken", "finn", "hanne og eirik"]}, {"field": "kw-location", "value": ["malin", "f\u00f8rde", "adrian"]}, {"field": "kw-pageclass", "value": "article"}, {"field": "kw-person", "value": ["hanne st\u00f8lsvik holen", "grethe r. teigen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9176015.ece/ALTERNATES/w980-default/sander-mfeb0gJl50.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Da jeg reiste meg opp, var plutselig hodet kommet ut"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9175961.ece"}, {"field": "pageclass", "value": ["article"]}, {"field": "publishtime", "value": "2014-02-19T21:55:21.000Z"}, {"field": "recs-articleid", "value": "9175961"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-02-19T21:55:21.000Z"}, {"field": "recs-rawtitle", "value": "- Da jeg reiste meg opp, var plutselig hodet kommet ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Hanne St\u00f8lsvik Holen opplevde styrtf\u00f8dsel hjemme p\u00e5 badegulvet. P\u00e5 Sanders f\u00f8dselsattest st\u00e5r pappa Eirik som jordmor."}, {"field": "thumbnail", "value": "http://content-thumbnail.cxpublic.com/content/thumbnail200x150/d6f2f508349beb48f937eba63f4d1eabe921d731.jpg?598b7c6b"}, {"field": "thumbnailfullheightdimensions", "value": "200x2086"}, {"field": "timestamp", "value": "2017-08-09T21:19:39.000Z"}, {"field": "title", "value": "- Da jeg reiste meg opp, var plutselig hodet kommet ut"}, {"field": "url", "value": "http://www.adressa.no/familieogoppvekst/article9175961.ece"}, {"field": "urlhash", "value": "d6f2f508349beb48f937eba63f4d1eabe921d731"}], "score": 0.70078653, "siteId": "9222270286501375973", "id": "d6f2f508349beb48f937eba63f4d1eabe921d731"}

