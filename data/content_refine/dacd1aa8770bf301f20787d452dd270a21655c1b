{"fields": [{"field": "modifiedtime", "type": "time", "value": "2017-01-09T09:57:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Albania", "Europa", "Dr\u00f8mmereise", "Reise", "Hellas"]}, {"field": "author", "value": "axel munthe-kaas h\u00e6rland"}, {"field": "body", "value": ["Saken oppdateres.", "900 meter, rett ned i avgrunnen. Ord kan knapt beskrive f\u00f8lelsen, den gledesfylte gruen. Kn\u00e6rne som skjelver. Hodet som sv\u00f8mmer.", "Den svake magnetismen som trekker mot kanten. Jeg er ikke alene, forteller guiden min. Verdens dypeste kl\u00f8ft tar pusten fra de fleste.", "\u2013 Kom n\u00e6rmere, sier Kostas.", "\u2013 Det er ikke farlig. Frykten er nettopp det. Bare frykt.", "Takk, tenker jeg, men frykt virker helt p\u00e5 sin plass i situasjoner som denne. 10 sekunder ville det tatt i fritt fall til elveleiet under. Ikke nok tid til \u00e5 sette pris p\u00e5 Roosevelts visdom.", "Ikke p\u00e5 langt n\u00e6r.", "\u2013 Nyt det, sier han.", "\u2013 Slike opplevelser finner du bare her i Epirus!", "Mens t\u00e5ken ruller inn over Vikos-kl\u00f8ften og dekker bunnen i sukkerspinn, er det lett \u00e5 glemme hvor vi er.", "Er dette virkelig Hellas?", "For de fleste av oss er ferielandet lite mer enn \u00f8yer og kyst. Et skyggel\u00f8st landskap, nesten utenkelig i lengden uten n\u00e6rhet til havet.", "Men landets vestligste hj\u00f8rne er alt annet. Dette er elver og fjell og sn\u00f8 om vinteren. Dette er frodige daler og landsbyer dratt ut av tiden.", "Dette er Epirus \u2013 en av landets villeste og best bevarte hemmeligheter.", "Kostas var ikke lett \u00e5 finne. Jeg hadde lenge lett etter en guide til Zagori og fjellene nord for regionhovedstaden Ioannina, men valgene for engelsktalende reisende var f\u00e5.", "Turistene som finner veien hit leier nesten utelukkende egen bil, men i et omr\u00e5de s\u00e5 variert og uoversiktlig som Zagori er det ingenting som sl\u00e5r lokal kunnskap.", "Navnet Kostas Tzavellas n\u00e5dde meg f\u00f8rst via en britisk kvinne, som hadde returnert sliten, solbrent og lykksalig fra vandring gjennom Vikos-kl\u00f8ften.", "\u2013 Det m\u00e5 oppleves med egne \u00f8yne, sa hun.", "Mer trenger ikke \u00e5 bli sagt, tenkte jeg.", "\u2013 Epirus er ukjent for mange, fordi det er s\u00e5 fjernt fra det mange assosierer med Hellas, forteller Kostas, i det vi setter nordg\u00e5ende kurs mot grensen til Albania.", "\u2013 Men det er for alvor i ferd med \u00e5 endre seg. Folk vil ha noe annerledes, noe utfordrende. Noe annet enn bare strender!", "Dessverre er Hellas godt representert p\u00e5 denne listen....:", "Annerledes, viser det seg fort, er bare forbokstaven. Overgangen fra det flate og pregl\u00f8se lavlandet til frodige fjell skjer p\u00e5 minutter.", "Plutselig er vi omgitt av skogkledde \u00e5ser, klostre, eldgamle steinbroer over elver kalde og klare som glass.", "Det er store og varierte turmuligheter langs de gamle ottomanske handelsrutene, forteller Kostas, som l\u00f8per p\u00e5 kryss og tvers over det irrgr\u00f8nne landskapet. Folk flest, derimot, kommer for landsbyene.", "En annen bortgjemt perle i Hellas:  Dette var et av Europas mest utilgjengelige reisem\u00e5l", "Lenge har man \u00f8nsket reisende velkommen her i skyggen av Pindusfjellene. I 1812 beskrev poeten og Hellas-elskeren Lord Byron omr\u00e5dets 48 landsbyer som magisk sjarmerende \u2013 og det er lite som har skjedd siden.", "Her finner du f\u00e5 spor av det moderne Hellas. Geiter gresser mellom de kuperte olivenlundene, drueranker skygger for formiddagssolen og luften er fylt med duften fra urtehager.", "I den kn\u00f8ttlille landsbyen Kapesovo m\u00f8ter vi Elli Papageorgiou, som driver taverna og gjestehus n\u00e6r kirken, hvor inngangen er bygget lav nok til at respektl\u00f8se osmanske soldater ikke kunne ri inn under gudstjenesten.", "\u2013 Presten kommer en gang i m\u00e5neden, forteller hun og serverer syltet\u00f8y, yoghurt og kruttsterk gresk kaffe.", "\u2013 Det er utfordrende \u00e5 bo her, s\u00e5 langt vekk fra alt mulig. Har alltid v\u00e6rt det. Men s\u00e5 er det nettopp denne isolasjonen folk liker. Vi har mange reisende som kommer tilbake igjen og igjen, ofte i uker og m\u00e5neder av gangen.", "Navnet Zagori er slavisk og betyr bakenfor fjellene. Omr\u00e5det n\u00e5dde sin \u00f8konomiske og intellektuelle storhetstid under osmansk styre, men opplevde noen av de hardeste kampene og p\u00e5f\u00f8lgende folkevandringene under andre verdenskrig.", "I disse dager er det den mest sparsommelig befolkede regionen i landet, med s\u00e5 lite som fire beboere pr. kvadratkilometer (satt opp mot landsgjennomsnittet p\u00e5 73).", "Sugen p\u00e5 enda mer Hellas-stoff?  Dette er Hellas\u2019 minste storby", "Selv de som har hus her, forteller Kostas, bor vanligvis andre steder fast.", "\u2013 Det er f\u00e5 jobber. Lite penger i oml\u00f8p. Er du ung og ambisi\u00f8s, er det noks\u00e5 selvsagt at du forlater landsbyen for \u00e5 studere eller arbeide andre steder. Det er derfor turismen er s\u00e5 viktig, sier han.", "\u2013 Det kan bidra til \u00e5 holde mennesker og familier i regionen. Utenom er det en reel fare for at landsbyene vil d\u00f8.", "Dette er heldigvis ikke s\u00e5 langt unna:", "Det er fristende \u00e5 bli her oppe p\u00e5 ubestemt tid, men Epirus er tross alt mer enn fjell og steinbroer.", "Etter Zagoris landsbyer kjennes det rart \u00e5 komme seg til kysten, hvor man er rett tilbake til den klassiske greske feriefantasien.", "Parga, det mest popul\u00e6re reisem\u00e5let i landsdelen, er rett ut av brosjyren: asurbl\u00e5tt hav, pastellfargede hus, strandsenger tett i tett og en stram eim av Ambre Solaire over det hele.", "Mange reisemedier har i sin omtale av regionen inkludert Parga og kystomr\u00e5dene under beskrivelsen uber\u00f8rt, men dette tilh\u00f8rer forlengst fortiden. Kanskje ikke s\u00e5 rart. Med ferge fra havnebyen Igoumenitsa er Korfu og direkteflyvninger over hele Europa knappe to timer unna.", "Resultatet er forutsigbart. Perfekt for noen. I overkant for andre. Men for ren avslapning er Epirus kystlinje unektelig deilig, med slaraffenliv i vannkanten og Happy Hour dagen lang.", "Likevel, mens jeg ligger her og steker kjenner jeg en akutt lengsel tilbake til fjellet. Tilbake til ensomme landsbyer, til kj\u00f8lige elver, klostre og lukten av blomster. Til det som gj\u00f8r Epirus helt spesielt.", "Hvor vil verdens st\u00f8rste reiseguideselskap sende deg neste \u00e5r?", "1: Zagori: Et bes\u00f8k til Epirus er aldri komplett uten et bes\u00f8k til fjellene og landsbyene nord for Ioannina. Her finner du noe av Hellas mest dramatiske landskap, inkludert verdens dypeste kl\u00f8ft. Den beste m\u00e5ten \u00e5 oppleve omr\u00e5det er via leiebil eller guidet tur.", "2: Parga: Dette er Epirus mest popul\u00e6re reisem\u00e5l, men er fremdeles verdt \u00e5 opps\u00f8ke for sin vakre setting, pastellfargede hus og venetianske slott p\u00e5 toppen av gamlebyen. Flere selskaper tilbyr charter til n\u00e6rliggende \u00f8yer og strender.", "3: Ioannina: Regionhovedstaden blir av mange kun brukt som et stopp mellom A og B, men Ioannina er vel verdt et bes\u00f8k i seg selv. Rolig som f\u00e5 andre greske byer, med dovne handlegater og livlige restauranter langs innsj\u00f8en.", "Fakta Epirus:", "Region nordvest i Hellas, kjent for vakker kyst, naturskj\u00f8nne fjell og tradisjonelle landsbyer.", "Befolkning: 350.000.", "Tidsforskjell: Pluss en time.", "Sesong: Sommer er varmt og travelt, s\u00e6rlig p\u00e5 kysten. Utenom forblir Epirus et sjeldent uber\u00f8rt reisem\u00e5l. Vinterstid kan v\u00e6re sv\u00e6rt kaldt, med sn\u00f8fall i fjellet.", "Dagsturer til Zagora og andre deler av Epirus kan bookes via www.epirus-daytours.gr.", "Reise dit:", "Raskeste vei til Epirus fra Norge skjer via Korfu, hvor ferger g\u00e5r jevnlig til havnebyen Igoumenitsa p\u00e5 fastlandet. Derfra g\u00e5r forbindelser til region-hovedstaden Ioannina et par ganger om dagen.", "Alternativt kan man ta buss, tog eller fly til Ioannina fra st\u00f8rre greske byer som Athen og Thessaloniki.", "Overnatting:", "Alle alternativer er i region-hovedstaden Ioannina.", "Budsjett: Hotel Elpis \u2013 Veldig basic, men billig i hjertet av gamlebyen. Ingen nettside, men kan finnes rett over inngangen til fortet. Ingen reservasjon n\u00f8dvendig.", "Middels: Hotel Antique \u2013 lite, atmosf\u00e6risk og veldrevet hotell med minneverdig service. www.hotelantique.gr", "Luksus: Hotel Du Lac \u2013 En av byens f\u00e5 femstjerners hotell, rett p\u00e5 breddene av innsj\u00f8en. www.hoteldulac.gr"]}, {"field": "category0", "value": "reise"}, {"field": "contenthash", "value": "72c61fcbb07da983d3d37c5b816750561fded53566a2acec1f54141bbdb7d182"}, {"field": "createtime", "value": "2017-05-02T05:49:36.000Z"}, {"field": "description", "value": "Er dette virkelig Hellas?"}, {"field": "heading", "value": ["Dette er Hellas som de f\u00e6rreste har sett det -adressa.no", "Annerledes og utfordrende", "Magisk sjarmerende", "Kontrast p\u00e5 kysten", "Tre reisem\u00e5l i Epirus:"]}, {"field": "id", "value": "dacd1aa8770bf301f20787d452dd270a21655c1b"}, {"field": "keyword", "value": ["Albania", "Europa", "Dr\u00f8mmereise", "Reise", "Hellas"]}, {"field": "keywords", "value": "Albania,Europa,Dr\u00f8mmereise,Reise,Hellas"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "vikos"}, {"field": "kw-concept", "value": ["verdens dypeste", "dypeste kl\u00f8ft", "popul\u00e6re reisem\u00e5l", "pastellfargede hus", "greske byer", "verdens dypeste kl\u00f8ft", "magisk sjarmerende", "landsbyer", "region", "reise", "kyst", "fjell"]}, {"field": "kw-entity", "value": ["pindusfjellene", "igoumenitsa", "sommer", "happy hour", "roosevelts", "zagori", "ambre solaire", "elli papageorgiou", "elpis", "kostas tzavellas", "athen og thessaloniki", "ioannina", "antique", "lord byron", "du lac", "kapesovo"]}, {"field": "kw-location", "value": ["europa", "parga", "hellas", "korfu", "albania", "epirus", "zagora", "norge"]}, {"field": "kw-pageclass", "value": "article"}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/05e08458-a62c-47de-a148-a5eeb91303f5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er Hellas som de f\u00e6rreste har sett det"}, {"field": "og-type", "value": "article"}, {"field": "og-url", "value": "http://www.adressa.no/reise/Dette-er-Hellas-som-de-farreste-har-sett-det-9344b.html"}, {"field": "pageclass", "value": ["article"]}, {"field": "publishtime", "value": "2016-12-16T06:56:43.000Z"}, {"field": "recs-articleid", "value": "9344"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-12-16T06:56:43.000Z"}, {"field": "recs-rawtitle", "value": "Dette er Hellas som de f\u00e6rreste har sett det -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Er dette virkelig Hellas?"}, {"field": "thumbnail", "value": "http://content-thumbnail.cxpublic.com/content/thumbnail200x150/dacd1aa8770bf301f20787d452dd270a21655c1b.jpg?59911cdf"}, {"field": "thumbnailfullheightdimensions", "value": "200x2552"}, {"field": "timestamp", "value": "2017-08-14T03:45:35.000Z"}, {"field": "title", "value": "Dette er Hellas som de f\u00e6rreste har sett det"}, {"field": "url", "value": "http://www.adressa.no/reise/Dette-er-Hellas-som-de-farreste-har-sett-det-9344b.html"}, {"field": "urlhash", "value": "dacd1aa8770bf301f20787d452dd270a21655c1b"}], "score": 0.59806466, "siteId": "9222270286501375973", "id": "dacd1aa8770bf301f20787d452dd270a21655c1b"}

