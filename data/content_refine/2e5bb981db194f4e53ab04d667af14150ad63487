{"fields": [{"field": "modifiedtime", "type": "time", "value": "2017-05-16T21:47:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Molde", "Eliteserien", "Ole Gunnar Solskj\u00e6r"]}, {"field": "author", "value": "trond hustad"}, {"field": "body", "value": ["Saken oppdateres.", "MOLDE-SOGNDAL 1\u20132", "Denne kommentaren er ikke et argument for at Ole Gunnar Solskj\u00e6r skal f\u00e5 sparken i Molde Fotballklubb.", "Den uttrykker en oppfatning av at det som fram til n\u00e5 har v\u00e6rt helt utenkelig, faktisk kan bli et reelt alternativ. Ikke fordi det n\u00f8dvendigvis er riktig eller smart \u00e5 gi Solskj\u00e6r sparken, men fordi klubbens ledelse rett og slett ikke kan tillate seg \u00e5 sitte og se p\u00e5 at laget legger seg midt p\u00e5 tabellen for tredje \u00e5r p\u00e5 rad. Derfor tror jeg trenerens framtid blir diskutert b\u00e5de p\u00e5 Aker stadion og p\u00e5 Aker Brygge etter fem kamper uten seier.", "Det er en egen sport i Molde \u00e5 kritisere Ole Gunnar Solskj\u00e6r. En del supportere og tilskuere gj\u00f8r det uansett. Noen ganger med rette, andre ganger mener jeg det er urettferdig. Akkurat n\u00e5 er det helt p\u00e5 sin plass.", "Jeg har fulgt mange Molde-trenere tett de siste tjue \u00e5rene. Mange av de flinkeste har faktisk f\u00e5tt sparken. Av alle er Solskj\u00e6r er den som har gitt meg mest, b\u00e5de som nysgjerrig journalist og som fotballinteressert privatperson.", "Jeg s\u00e5 hvordan han bygde opp spillerne, laget og klubben til gullene i 2011 og 2012. Jeg s\u00e5 hvordan han ledet alle inn i eventyret i Europa League etterp\u00e5. Jeg lot meg begeistre av lekent angrepsspill og taktiske triumfer. Jeg likte at han var proff til fingerspissene uten \u00e5 miste glimtet i \u00f8yet. Han oste selvsikkerhet og seiersvilje, og det smittet p\u00e5 alle som var rundt ham.", "Men det er lenge siden n\u00e5. Det er fem \u00e5r siden.", "Da Solskj\u00e6r kom tilbake til Molde h\u00f8sten 2015, ledet han faktisk et lag i oppl\u00f8sning til fem strake seirer i eliteserien. Det holdt til sjetteplass \u2013 17 poeng bak Rosenborg. I fjor var resultatene stekt varierende og Molde ble nummer fem \u2013 24 poeng bak Rosenborg. N\u00e5 ligger Molde p\u00e5 tiiendeplass. Tre poeng bak Aalesund. Det er fullstendig uakseptabelt for Solskj\u00e6r, og ikke minst for alle som sitter over ham i MFK-systemet.", "Alle vet hvordan vinnerskallene til Kjell Inge R\u00f8kke og Bj\u00f8rn Rune Gjelsten er skrudd sammen. De bruker ikke mange millioner i \u00e5ret for \u00e5 bli ydmyket av Sogndal eller andre \u00abamat\u00f8rlag\u00bb. De driver ikke med fotball for \u00e5 bli nummer fem eller seks. De er med p\u00e5 dette for \u00e5 vinne titler. Det har de ikke v\u00e6rt i n\u00e6rheten av \u00e5 gj\u00f8re siden Solskj\u00e6r ble hentet tilbake. Og det irriterer dem sannsynligvis grensel\u00f8st.", "N\u00e5 er det et og et halvt \u00e5r siden Ole Gunnar Solskj\u00e6r overtok som hovedtrener. Han har f\u00e5tt tid til \u00e5 sette sammen en ny spillerstall, han har f\u00e5tt lov til \u00e5 bygge sitt eget lag. Derfor tror jeg det blir fort slutt p\u00e5 t\u00e5lmodigheten hvis ikke resultatene i eliteserien snur litt brennkvikt. Det er tid for prestasjoner n\u00e5. Det er ikke flere bortforklaringer eller unnskyldninger igjen.", "Mellom manageren og eierne sitter tre sentrale ledere som ogs\u00e5 f\u00f8ler presset n\u00e5. Leif-Arne Lang\u00f8y er styreleder i Molde Fotball AS. Odd Ivar Moen er valgt leder i fotballklubbens hovedstyre. Og i det daglige ledes interessene til begge to av administrerende direkt\u00f8r \u00d8ystein Neerland.", "Neerland var klubbformann da han i august 2015 fikk ansvaret for \u00e5 fortelle at Tor Ole Skullerud var sparket som hovedtrener. \u2013 Bakgrunnen for det er manglende sportslige resultater ut ifra v\u00e5re m\u00e5lsettinger. Sesongen i \u00e5r har ikke st\u00e5tt til forventningene. Vi tror det er riktig for oss med et trenerskifte, sa Neerland.", "Da l\u00e5 Molde p\u00e5 sjuendeplass i serien med 25 poeng p\u00e5 17 kamper. Ett \u00e5r seinere var Solskj\u00e6rs Molde nummer ni med 25 poeng p\u00e5 18 kamper. N\u00e5 er Molde nummer ti igjen, med elleve poeng p\u00e5 ni kamper.", "Jeg tror Solskj\u00e6r m\u00e5 snu dette f\u00f8r sommerpausen. Ellers tror jeg ikke ledelsen p\u00e5 Aker stadion t\u00f8r sitte rolig og se hva som skjer. For hvis Molde blir liggende midt p\u00e5 tabellen for tredje \u00e5r p\u00e5 rad, er det flere enn manageren som ikke sitter trygt i stolene sine. Derfor er det logisk at de p\u00e5 et tidspunkt vil ta n\u00f8dvendige grep for \u00e5 endre situasjonen f\u00f8r det eventuelt er for seint.", "Eirik Hestad var Sogndal-kampens store spiller i mine \u00f8yne. Han gjorde det meste riktig. Bortsett fra da han burde forvaltet den geniale stikkeren fra Sander Svendsen og gitt Molde 1-0 etter ti minutter, slik at Molde sannsynligvis hadde vunnet denne kampen. Man kan forlange mye av Ole Gunnar Solskj\u00e6r, men han kan ikke l\u00f8pe ut p\u00e5 banen og score p\u00e5 sesongens st\u00f8rste sjanse.", "Etter pause gjorde Joona Toivio og Etzaz Hussain hver sin grove tabbe slik at Sogndal til slutt vant kampen. Treneren kan heller ikke hindre at spillerne hans gj\u00f8r personlige feil.", "Med litt hel kunne Molde tatt et fortjent poeng, men det s\u00e5 hele tida ut som det var noe som manglet i de litt desperate fors\u00f8kene. Da Molde skulle sette inn den siste sluttspurten like f\u00f8r overtida, presterte Christoffer Remmer \u00e5 bli avbl\u00e5st for feilkast. Det var et illustrerende \u00f8yeblikk.", "Kjetil W\u00e6hler leverte en imponerende kamp i midtforsvaret til Sogndal. 41-\u00e5ringen ryddet unna med rutine og fysikk. To ganger var han derimot sv\u00e6rt heldig som ble klappet fram av en dommer med silkehansker. W\u00e6hler skulle \u00e5penbart v\u00e6rt utvist da han klippet Thomas Amang stygt ned p\u00e5 spissen av 16-meteren, p\u00e5 vei med ballen aleine mot keeper. P\u00e5 overtid skulle dommeren bl\u00e5st straffe til Molde da W\u00e6hler helt bevisst la lillebror Fredrik Brustad brutalt i bakken rett foran m\u00e5l, uten \u00e5 se p\u00e5 ballen i det hele tatt.", "D\u00e5rlig d\u00f8mming er det umulig \u00e5 gj\u00f8re noe med. D\u00e5rlig fotball er det opp til hvert enkelt lag \u00e5 gj\u00f8re noe med. Ni baklengsm\u00e5l p\u00e5 tre kamper er for d\u00e5rlig. Fem kamper uten seier er alvorlig. Tre strake tap mot antatt svakere motstand er krise.", "N\u00e5 sp\u00f8rs det hvordan spillerne og Ole Gunnar Solskj\u00e6r responderer. De har ikke god tid."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "1fadda73da020ee74816bbccd513770913699363773e907b55dc0cdef36ac926"}, {"field": "createtime", "value": "2017-05-16T20:22:40.000Z"}, {"field": "description", "value": "\u2013 Jeg tror trenerens framtid blir diskutert b\u00e5de p\u00e5 Aker stadion og p\u00e5 Aker Brygge, skriver sportsleder Trond Hustad"}, {"field": "heading", "value": "\u00abI fjor var det helt utenkelig. I \u00e5r kan Solskj\u00e6r f\u00e5 sparken i Molde.\u00bb -adressa.no"}, {"field": "id", "value": "2e5bb981db194f4e53ab04d667af14150ad63487"}, {"field": "keyword", "value": ["Molde", "Eliteserien", "Ole Gunnar Solskj\u00e6r"]}, {"field": "keywords", "value": "Molde,Eliteserien,Ole Gunnar Solskj\u00e6r"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "molde fotball as"}, {"field": "kw-concept", "value": ["poeng", "sparken", "poeng bak", "kamp", "spiller"]}, {"field": "kw-entity", "value": ["joona toivio og etzaz hussain", "joona toivio", "solskj\u00e6r", "aker brygge", "europa league", "kjell inge r\u00f8kke og bj\u00f8rn rune gjelsten", "lang\u00f8y", "molde fotballklubb", "aalesund", "rosenborg"]}, {"field": "kw-location", "value": ["sogndal", "molde"]}, {"field": "kw-pageclass", "value": "article"}, {"field": "kw-person", "value": ["etzaz hussain", "christoffer remmer", "tor ole skullerud", "\u00f8ystein neerland", "bj\u00f8rn rune gjelsten", "odd ivar moen", "thomas amang", "kjell inge r\u00f8kke", "sander svendsen", "kjetil w\u00e6hler", "eirik hestad", "trond hustad", "solskj\u00e6rs molde", "fredrik brustad", "ole gunnar solskj\u00e6r"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/bc102c73-5cdf-444d-9b1a-5c72c52a0efc?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abI fjor var det helt utenkelig. I \u00e5r kan Solskj\u00e6r f\u00e5 sparken i Molde.\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/I-fjor-var-det-helt-utenkelig-I-ar-kan-Solskjar-fa-sparken-i-Molde-235725b.html"}, {"field": "pageclass", "value": ["article"]}, {"field": "publishtime", "value": "2017-05-16T21:15:41.000Z"}, {"field": "recs-articleid", "value": "235725"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-16T21:15:41.000Z"}, {"field": "recs-rawtitle", "value": "\u00abI fjor var det helt utenkelig. I \u00e5r kan Solskj\u00e6r f\u00e5 sparken i Molde.\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "\u2013 Jeg tror trenerens framtid blir diskutert b\u00e5de p\u00e5 Aker stadion og p\u00e5 Aker Brygge, skriver sportsleder Trond Hustad"}, {"field": "thumbnail", "value": "http://content-thumbnail.cxpublic.com/content/thumbnail200x150/2e5bb981db194f4e53ab04d667af14150ad63487.jpg?591c7204"}, {"field": "thumbnailfullheightdimensions", "value": "200x1517"}, {"field": "timestamp", "value": "2017-05-17T15:53:40.000Z"}, {"field": "title", "value": "\u00abI fjor var det helt utenkelig. I \u00e5r kan Solskj\u00e6r f\u00e5 sparken i Molde.\u00bb"}, {"field": "url", "value": "http://www.adressa.no/100Sport/fotball/I-fjor-var-det-helt-utenkelig-I-ar-kan-Solskjar-fa-sparken-i-Molde-235725b.html"}, {"field": "urlhash", "value": "2e5bb981db194f4e53ab04d667af14150ad63487"}], "score": 1.0795431, "siteId": "9222270286501375973", "id": "2e5bb981db194f4e53ab04d667af14150ad63487"}

