{"fields": [{"field": "modifiedtime", "type": "time", "value": "2017-01-26T21:18:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Johaug-saken"}, {"field": "author", "value": "andreas bakke foss"}, {"field": "body", "value": ["Saken oppdateres.", "ULLEVAAL STADION: Hun s\u00e5 bort og smilte flere  ganger til kj\u00e6resten, OL-roeren Nils Jakob Hoff.", "Han satt p\u00e5 f\u00f8rste rad med notatblokk i den lille losjen med utsikt over den tildekkede gressmatten p\u00e5 landslagsarenaen. Smilte tilbake.", "I fire minutter hadde blitzregnet fra kameraene til fotografene dundret mot henne, bare 40\u201350 centimeter unna.", "En tydelig preget Johaug festet ikke \u00f8ynene i noen av dem. S\u00e5 litt ned, lot blikket g\u00e5 litt frem og tilbake.", "Men da hun selv satt seg i vitneboksen ved 13-tiden, kjempet hun for \u00e5 holde t\u00e5rene tilbake.", "Mens t\u00e5ken l\u00e5 tett nesten helt ned til gressmatten p\u00e5 stadion utenfor tok Johaug med skjelven stemme dommerne tilbake til 4. oktober i fjor.", "Dagen hun fikk beskjed om at dopingpr\u00f8ven var positiv.", "\u2013 Jeg fikk livet snudd p\u00e5 hodet p\u00e5 et minutt, sa Johaug.", "Hun var p\u00e5 kj\u00f8kkenet hjemme hos seg selv i Oslo. Oppdaget et ubesvart anrop p\u00e5 telefonen. Det var fra landslagssjef Vidar L\u00f8fshus.", "Han hadde sendt melding ogs\u00e5. Lurte p\u00e5 om hun kunne ringe tilbake s\u00e5 fort som mulig.", "Hun ringte L\u00f8fshus. Han lurte p\u00e5 om hun var alene. Om hun var hjemme. Johaug skrek inn i telefonen at han m\u00e5tte si hva som hadde skjedd.", "Hun hadde f\u00e5tt en e-post hun m\u00e5tte sjekke, sa L\u00f8fshus.", "Beskjeden: Hun hadde avlagt positiv dopingpr\u00f8ve.", "Hun gikk i sjokk, forklarte hun de tre dommerne. Kj\u00e6resten, som hadde v\u00e6rt p\u00e5 butikken, h\u00f8rte skrik fra boligen helt ut p\u00e5 gaten.", "Sammen begynte de to \u00e5 g\u00e5 igjennom toalettmappen til Johaug. S\u00e5 skj\u00f8nte de.", "I Italia, en m\u00e5ned tidligere, hadde skistjernen smurte et tynt lag med kremen Trofodermin p\u00e5 sin stadig mer verkende underleppe.", "To ganger daglig de neste ti dagene skulle hun bruke kremen. Den skulle virke raskt. Leppen var vond. Den erfarne landslagslegen Fredrik Bendiksen mente den ville hjelpe.", "Kremen l\u00e5 fortsatt i toalettmappen i leiligheten i Oslo 4. oktober. Det var kj\u00e6resten Hoff, som ogs\u00e5 er medisinstudent, som oppdaget at salven inneholdt det anabole steroidet clostebol.", "Stoffet st\u00e5r p\u00e5 dopinglisten.", "Den sv\u00e6rt erfarne legen Fredrik Bendiksen, som Johaug beskriver som en \u00abgod og trygg mann\u00bb, kj\u00f8rte raskt til hovedstaden.", "If\u00f8lge Johaug selv hadde han ingen god forklaring p\u00e5 hvorfor han hadde gitt henne salven med det forbudte stoffet.", "\u2013 Erkjente han at dette var en feil fra hans side? ville Johaugs advokat vite.", "\u2013 Ja, han gjorde det. Han svarte at han hadde sagt til meg at dette ikke sto p\u00e5 dopingslisten. Jeg tror ingen skj\u00f8nte hva som hadde skjedd, sa Johaug.", "Bendiksen skal forklare seg torsdag morgen.", "Tiden etter dopingbeskjeden beskriver Johaug som \u00abhelt j\u00e6vlig\u00bb.", "\u2013 Det var et f\u00f8lelsesmessig kaos i hodet mitt. Jeg f\u00f8ler at jeg ikke har gjort noe galt, sa hun til dommerne.", "Hun jobber \u00abknallhardt\u00bb hver eneste dag b\u00e5de mentalt og fysisk for \u00e5 komme tilbake, sa hun.", "\u2013 Jeg \u00f8nsker at denne saken skal bli opplyst s\u00e5 godt som mulig. Jeg \u00f8nsker \u00e5 f\u00e5 en avgj\u00f8relse som jeg kan forholde meg til. Jeg skal tilbake igjen i skisporet, sa Johaug.", "Hendelsen sier hun er det verste hun kunne oppleve som en toppidrettsut\u00f8ver.", "\u2013 Det er enhver ut\u00f8vers verste frykt. At jeg sitter her jeg sitter i dag er helt absurd, sa Johaug.", "Hun sa hun hadde \u00abmistet langrennsfamilien\u00bb.", "\u2013 Jeg har mistet gleden i \u00e5 holde p\u00e5 med ski som er noe av det viktigste for meg, sa Johaug, som p\u00e5 vei ut etter sin forklaring fikk et st\u00f8ttende klapp p\u00e5 skulderen av kj\u00e6resten.", "Hovedpersonen i Norges mest omtalte dopingsak noensinne satt hele dagen tilbakelent i stolen f\u00f8r hun selv skulle forklare seg. Hun s\u00e5 p\u00e5 dem som snakket.", "Noen ganger lente hun seg fremover, hvilte hodet p\u00e5 h\u00e5nden eller foldet hendene fremfor seg p\u00e5 bordet. S\u00e5 bort p\u00e5 f\u00f8rste rad.", "P\u00e5talenemnda i Antidoping Norge mener Johaug m\u00e5 utestenges til desember neste \u00e5r. De mener hun ikke unders\u00f8kte kremen godt nok f\u00f8r bruk.", "Det er Johaug helt uenig i. Hennes team mener det ikke er grunnlag for \u00e5 utelukke skistjernen i det hele tatt.", "Tre dommere skal avgj\u00f8re om hun skal straffes, og i s\u00e5 fall hvor lenge hun skal utestenges fra idretten.", "Det er liten tvil om hvor Johaug og advokaten mener ansvaret for det som har skjedd, ligger.", "De er enig i at det er ut\u00f8verens ansvar \u00e5 sjekke hva man bruker. Men det er et ansvar skistjernen tok da hun spurte lege Fredrik Bendiksen om kremen hun fikk ikke sto p\u00e5 noen dopingliste, mener de.", "Johaug stolte fullt og helt p\u00e5 Bendiksen. Hun kastet bruksanvisningen uten \u00e5 se p\u00e5 den.", "\u2013 Jeg tok det ansvaret ved \u00e5 sp\u00f8rre. Jeg tenkte ikke p\u00e5 at jeg skulle unders\u00f8ke dette noe videre. Jeg s\u00e5 ingen grunn til at jeg kunne unders\u00f8ke noe mer, sa Johaug.", "Ved \u00e5 forh\u00f8re seg med \u00abden beste kilden\u00bb, legen selv, mener Hjort og Johaug at hun personlig sjekket at kremen ikke inneholdt noe forbudt stoff", "\u2013 Dette var en person hun kjente godt. Hun hadde ingen grunn til \u00e5 tvile p\u00e5 det han sa, p\u00e5pekte Hjort i sitt innledningsforedrag og leste opp den lange listen med Bendiksens omfattende erfaring.", "Anabole steroider har st\u00e5tt p\u00e5 dopinglisten i flere ti\u00e5r. N\u00e5r det sto clostebol burde det ringt noen bjeller hos en fagperson som en lege, mener Hjort.", "Han fikk hjelp av professor Jo Klaveness Ved Universitetet i Oslo som vitnet.", "\u2013 Det har ingen betydning hvordan pakken faktisk s\u00e5 ut. Det er ikke grunnlag for \u00e5 utelukke Johaug. Regelbruddet skjedde uten skyld, slo Hjort fast.", "Advokat Niels R. Ki\u00e6r, som representerer Antidoping Norge, sa til dommerne at Johaug ikke har gjennomf\u00f8rt et p\u00e5lagt antidopingprogram.", "Johaug satt tilbakelent p\u00e5 stolen. Lyttet. S\u00e5 bort p\u00e5 Ki\u00e6r.", "Han viste til at Johaug kort tid f\u00f8r dopingsaken sprakk, hadde gitt et intervju til lokalavisen \u00d8stlendingen. Der sa hun klart fra at hun alltid sjekker innholdet i kremene og salvene hun bruker. N\u00f8ye.", "Men Antidoping Norge tror p\u00e5 Johaugs forklaring, sa Ki\u00e6r. De tror p\u00e5 landslagslege Fredrik Bendiksens forklaring. De tror p\u00e5 at det legen sier, stemmer.", "\u2013 Han gjorde en feil som for alle er uforst\u00e5elig, sa Ki\u00e6r om legens handling.", "Antidoping Norge har selv v\u00e6rt i Italia for \u00e5 gj\u00f8re unders\u00f8kelser. De har sett registreringen av kj\u00f8pet til lege Fredrik Bendiksen p\u00e5 apoteket.", "De har sjekket om alle esker hadde dopingadvarsel. De har sjekket ut tips om at kremen kan ha v\u00e6rt kj\u00f8pt andre steder, av andre personer.", "Ingen ting har f\u00e5tt dem til \u00e5 tvile p\u00e5 Bendiksen og Johaugs forklaring.", "\u2013 Det er en stor lettelse for henne at etterforskningen viser at hun snakker sant, sa Hjort til dommerne.", "Torsdag morgen vil tidligere landslagslege Fredrik Bendiksen forklare seg i litt over \u00e9n time. Han har ikke sagt et ord i offentligheten etter pressekonferansen i h\u00f8st.", "Etter legens forklaring skal Johaugs landslagsvenninne Marit Bj\u00f8rgen inn i vitneboksen.", "Det er ventet at det vil ta en m\u00e5neds tid f\u00f8r det ligger en avgj\u00f8relse klar.", "H\u00f8r siste episode av Aftenpodden Sport hvor Lars Tj\u00e6rn\u00e5s forklarer hvorfor han setter sin fulle lit til Therese Johaug i dopingsaken:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "85801e0ad8207f0ad384b537da6639b3efc69cd1ba5c2a539f21e1a0e972f408"}, {"field": "createtime", "value": "2017-01-25T14:21:27.000Z"}, {"field": "description", "value": "Therese Johaug legger all skyld p\u00e5 landslagslege Fredrik Bendiksen i sin kamp for \u00e5 n\u00e5 OL i 2018. \u2013 Jeg f\u00f8ler at jeg ikke har gjort noe galt, sa skistjernen og kjempet mot t\u00e5rene da hun forklarte seg for domsutvalget onsdag."}, {"field": "heading", "value": ["Kj\u00e6resten fant ut at kremen inneholdt clostebol -adressa.no", "Forklarte om da hun fikk beskjeden", "Kj\u00e6resten h\u00f8rte skrik fra boligen", "Oppdaget hva som var i kremen", "Beskrev Bendiksen som en \u00abgod og trygg\u00bb mann", "\u2013 Jeg \u00f8nsker en avgj\u00f8relse", "\u2013 Absurd at jeg sitter her i dag", "Legger alt ansvaret p\u00e5 legen", "\u2013 Ingen betydning hvordan pakken s\u00e5 ut", "\u2013 En feil som for alle er uforst\u00e5elig", "Gjorde omfattende unders\u00f8kelser i Italia", "Bj\u00f8rgen og Bendiksen torsdag"]}, {"field": "id", "value": "2c6073d7eb0384a68936a29d0bd9cae5cc76454a"}, {"field": "keyword", "value": "Johaug-saken"}, {"field": "keywords", "value": "Johaug-saken"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["lege", "torsdag morgen", "inneholdt clostebol", "h\u00f8rte skrik", "dag", "forklarte", "anabole steroider", "kremen", "kremen inneholdt clostebol", "kremen inneholdt", "kj\u00e6resten", "kj\u00e6resten fant", "forbudt stoff"]}, {"field": "kw-entity", "value": ["bendiksen og johaugs", "jo klaveness ved universitetet", "hjort", "antidoping norge", "hjort og johaug", "\u00f8stlendingen", "trofodermin", "aftenpodden sport"]}, {"field": "kw-location", "value": ["italia", "oslo"]}, {"field": "kw-pageclass", "value": "article"}, {"field": "kw-person", "value": ["niels r. ki\u00e6r", "lars tj\u00e6rn\u00e5s", "therese johaug", "fredrik bendiksen", "nils jakob hoff", "marit bj\u00f8rgen", "vidar l\u00f8fshus"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/757a713d-c93a-47de-9b4a-ed0322d2a89d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Therese Johaug om timene etter dopingbeskjeden: Kj\u00e6resten fant ut at kremen inneholdt clostebol"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Therese-Johaug-om-timene-etter-dopingbeskjeden-Kjaresten-fant-ut-at-kremen-inneholdt-clostebol-229293b.html"}, {"field": "pageclass", "value": ["article"]}, {"field": "publishtime", "value": "2017-01-24T19:30:44.000Z"}, {"field": "recs-articleid", "value": "229293"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-01-24T19:30:44.000Z"}, {"field": "recs-rawtitle", "value": "Therese Johaug om timene etter dopingbeskjeden: Kj\u00e6resten fant ut at kremen inneholdt clostebol -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Therese Johaug legger all skyld p\u00e5 landslagslege Fredrik Bendiksen i sin kamp for \u00e5 n\u00e5 OL i 2018. \u2013 Jeg f\u00f8ler at jeg ikke har gjort noe galt, sa skistjernen og kjempet mot t\u00e5rene da hun forklarte seg for domsutvalget onsdag."}, {"field": "thumbnail", "value": "http://content-thumbnail.cxpublic.com/content/thumbnail200x150/2c6073d7eb0384a68936a29d0bd9cae5cc76454a.jpg?59357e58"}, {"field": "thumbnailfullheightdimensions", "value": "200x2546"}, {"field": "timestamp", "value": "2017-06-05T15:52:56.000Z"}, {"field": "title", "value": "Therese Johaug om timene etter dopingbeskjeden: Kj\u00e6resten fant ut at kremen inneholdt clostebol"}, {"field": "url", "value": "http://www.adressa.no/100Sport/vintersport/langrenn/Therese-Johaug-om-timene-etter-dopingbeskjeden-Kjaresten-fant-ut-at-kremen-inneholdt-clostebol-229293b.html"}, {"field": "urlhash", "value": "2c6073d7eb0384a68936a29d0bd9cae5cc76454a"}], "score": 1.4183255, "siteId": "9222270286501375973", "id": "2c6073d7eb0384a68936a29d0bd9cae5cc76454a"}

