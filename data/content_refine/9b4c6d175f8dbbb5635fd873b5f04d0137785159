{"fields": [{"field": "modifiedtime", "type": "time", "value": "2012-04-17T00:06:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor singsaas", "biskop i nidaros"]}, {"field": "body", "value": ["Saken oppdateres.", "Kongen i statsr\u00e5d vil opph\u00f8re som den \u00f8verste ledelse, og Kongen vil ikke uten videre forbli den symbolske leder av Den norske kirke, selv om han fortsatt \u00f8nsker \u00e5 v\u00e6re medlem av denne kirken.", "Den norske kirke vil f\u00e5 et nytt \u00f8verste lederskap, ogs\u00e5 et lederskap som skal videref\u00f8re funksjonen som symbolb\u00e6rer for kirka. En symbolb\u00e6rer er en representant for noe annet og st\u00f8rre enn en selv. Biskopene oppfattes som det, b\u00e5de i kirka og i det alminnelige samfunnsliv. Dette gjelder alle biskoper, s\u00e6rlig i egen landsdel og i eget bisped\u00f8mme.", "En preses vil imidlertid f\u00e5 oppmerksomhet fra hele den nasjonale offentlighet. Derfor undrer det meg at dette perspektivet ikke er ber\u00f8rt i s\u00e6rlig grad i diskusjonen om den foresl\u00e5tte nye presesfunksjonen for biskopene og Bispem\u00f8tet i Den norske kirke. For det b\u00f8r vel ikke v\u00e6re s\u00e6rlig tvil om at den nye preses vil bli den \u00f8verste leder for Den norske kirke? Allerede i 1996 ble det bestemt at Bispem\u00f8tets preses skulle v\u00e6re den fremste til \u00e5 representere Den norske kirke i avgj\u00f8rende viktige nasjonale som internasjonale og \u00f8kumeniske sammenhenger. Leder av Kirkem\u00f8te/Kirker\u00e5d f\u00f8lger s\u00e5 deretter i rang. Dette er p\u00e5trengende sp\u00f8rsm\u00e5l som kirka m\u00e5 gjennomtenke alt n\u00e5 n\u00e5r vi er i ferd med \u00e5 fastsette de nye ordningene.", "Det er behov for et entydig og synlig lederskap i et kirkesamfunn som Den norske kirke. Da handler det om \u00e5 fremst\u00e5 som symbolb\u00e6rer og v\u00e6re den som utad kommuniserer tros- og l\u00e6resp\u00f8rsm\u00e5l i kirka. Symboler sirkulerer gjennom mediene i et moderne mediesamfunn som det norske. Folks oppfatning av sine omgivelser formes og dannes i stor grad gjennom mediene. Og folk flest har behov for \u00e5 forholde seg til en lederskikkelse som taler p\u00e5 vegne av hele Den norske kirke i sv\u00e6rt mange sp\u00f8rsm\u00e5l. Vi har alt lenge sett konturene av dette. Biskopen som innehar presesfunksjonen i dag, merker allerede det til fulle. Han oppfattes stadig \u00e5 tale p\u00e5 vegne av hele Den norske kirke n\u00e5r han uttaler seg, ogs\u00e5 i sp\u00f8rsm\u00e5l som spesifikt gjelder bare hans eget bisped\u00f8mme. Dette m\u00e5 erkjennes som et faktisk konstant behov hos kirkemedlemmene, og en m\u00e5 v\u00e6re villig til \u00e5 reflektere videre over dette for s\u00e5 \u00e5 trekke de n\u00f8dvendige konsekvenser. Det vil v\u00e6re strategisk galt \u00e5 ikke ta avgj\u00f8rende hensyn til disse forhold.", "Den norske kirke er en folkekirke med n\u00e6r p\u00e5 85% av landets befolkning som medlemmer. Det er en stor utfordring \u00e5 kommunisere med alle kirkens medlemmer p\u00e5 vegne av hele kirka i et mediesamfunn. Vi har en stor og mangfoldig folkekirke med mange r\u00f8ster. Det krever et lederskap med symbolkraft \u00e5 kommunisere utad hva det betyr for denne kirka \u00e5 ha Jesus Kristus som Herre. Slik sett er Den norske kirkes utfordring p\u00e5 linje med de andre store kirkesamfunnene i Nord \u2013 Europa, som for \u00f8vrig har sin erkebiskop som kirkesamfunnenes fremste talsmann (Sverige, Finland, England).", "Symbolforming preges prim\u00e6rt av symbolske steder og tradisjoner. Det har disse kirkesamfunnene tatt konsekvensen av, og derfor er erkebispesetene lagt til de gamle historiske kirkesentra som Uppsala, \u00c5bo og Canterbury og ikke til landenes hovedsteder.", "En fast preses for Den norske kirke vil og m\u00e5tte hente symbolkraft fra lokalisering til et slikt sted. Finnes det da noe mer n\u00e6rliggende sted enn Nidaros?", "Hva vil v\u00e6re viktige synlige tegn for en symbolb\u00e6rer i Jesu Kristi kirke i v\u00e5r tid?", "En symbolb\u00e6rer er i sterk grad gitt det store ansvar \u00e5 v\u00e6re meningsb\u00e6rer i det offentlige rom, b\u00e5de gjennom ord og handlinger. Og handlingene er sterkere enn ordene.", "I samtalen om preses for Den norske kirke er det er fristende \u00e5 bli pomp\u00f8s, og prim\u00e6rt se for seg preses i fulle pontifikalier p\u00e5 vei inn i katedralen som h\u00f8ydepunktet i en praktfull prosesjon, og slik bli blendet av makt, myndighet og det storsl\u00e5tte. Det skj\u00f8nne og vakre i sitt store mangfold gjennom kunstneriske uttrykk og i det menneskelige m\u00f8te er en viktig synlig side ved kirken. Men det er andre trekk som er langt viktigere og mer p\u00e5trengende som synlige tegn p\u00e5 kirkens vesen. En symbolb\u00e6rer i kirka skal i ord og handlinger peke p\u00e5 Jesus Kristus og hans komme. Han som kommer nedenfra, som en av jordens sm\u00e5. Alltid er det slik. \u201dDen minste f\u00f8rst.\u201d Det enkelte menneskes uendelige verd og hellighet er grunntonen i Jesu Kristi kirke. Mennesket er ukrenkelig. Solidaritet med mennesker i trengsel, hjemme som ute. Forsoning og forst\u00e5else mellom mennesker av ulik tro, etnisk tilh\u00f8righet og politisk oppfatning. Tale og handle i forhold til en s\u00e5rbar og truet jord. Inkludere i fellesskapet de mennesker som er marginaliserte og satt utenfor. En symbolb\u00e6rer i kirka skal v\u00e6re den minstes viktigste talsmann og forsvarer innad i kirka, men ogs\u00e5 ut i det offentlige rom. I et mangfoldig og komplisert mediesamfunn trenger kirka en symbolb\u00e6rer som kommuniserer dette budskapet klart og entydig. Til alle tider har det v\u00e6rt symbolb\u00e6rere i kirka som har ropt ut n\u00e5r kirka selv synes \u00e5 ha glemt hva Jesus Kristus ville med det enkelte menneske.", "Men en symbolb\u00e6rer i Den norske kirke m\u00e5 og hente sin symbolkraft fra et sted. Hvor annet sted enn Nidarosdomen? Jeg har selv erfart i min tid som vanlig menighetsprest i denne kirka gjennom mange \u00e5r, at dette stedet p\u00e5 forunderlig og s\u00e6rlig vis gir marginaliserte og fortvilte mennesker sin verdighet tilbake. For denne symboltunge h\u00f8yreiste katedralen er tegnet p\u00e5 at n\u00e5r en her blir tatt imot med sitt liv, s\u00e5 er en endelig blitt sett og lukket inn i det store fellesskapet med Jesus Kristus og sine medmennesker. Det er slik mennesker f\u00e5r tilbake sitt liv. Dette gjelder enkeltmennesker, som grupper av mennesker med felles skjebne og livserfaringer. Noe lignende sted med slik symbolkraft finnes ikke i landet v\u00e5rt."]}, {"field": "category0", "value": "meninger"}, {"field": "contenthash", "value": "79f540370e4fb310c3ba7fd1784a611d860366486b11963a87097955381a6929"}, {"field": "createtime", "value": "2016-01-18T08:38:25.000Z"}, {"field": "description", "value": "Den norske kirke vil sannsynligvis f\u00e5 en ny kirkeordning som medf\u00f8rer endrede relasjoner til stat og kommune, kanskje allerede fra 2014? Dette vil kunne bli en relativt radikal endring som bl.a medf\u00f8rer en ny ledelsesstruktur p\u00e5 topplan i Den norske kirke."}, {"field": "dominantimage", "value": "http://www.adressa.no/incoming/article1314476.ece5/ALTERNATES/w980-default/TorSingsaas11_3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b4c6d175f8dbbb5635fd873b5f04d0137785159.jpg?59915dbc"}, {"field": "dominantthumbnaildimensions", "value": "300x169"}, {"field": "heading", "value": "en leder og symbolb\u00e6rer i Den norske kirke -adressa.no"}, {"field": "id", "value": "9b4c6d175f8dbbb5635fd873b5f04d0137785159"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["norske kirke", "kirke"]}, {"field": "kw-entity", "value": ["kongen", "jesu kristi", "nidarosdomen", "nidaros", "\u00e5bo og canterbury", "bispem\u00f8tet", "kirkem\u00f8te"]}, {"field": "kw-location", "value": ["herre", "england", "sverige", "uppsala", "finland"]}, {"field": "kw-pageclass", "value": "article"}, {"field": "kw-person", "value": "jesus kristus"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1314476.ece5/ALTERNATES/w980-default/TorSingsaas11_3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Preses - en leder og symbolb\u00e6rer i Den norske kirke"}, {"field": "og-type", "value": "article"}, {"field": "og-url", "value": "http://www.adressa.no/meninger/article1337470.ece"}, {"field": "pageclass", "value": ["article"]}, {"field": "publishtime", "value": "2009-06-11T07:17:16.000Z"}, {"field": "recs-articleid", "value": "1371812"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-06-11T07:17:16.000Z"}, {"field": "recs-rawtitle", "value": "Preses - en leder og symbolb\u00e6rer i Den norske kirke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Den norske kirke vil sannsynligvis f\u00e5 en ny kirkeordning som medf\u00f8rer endrede relasjoner til stat og kommune, kanskje allerede fra 2014? Dette vil kunne bli en relativt radikal endring som bl.a medf\u00f8rer en ny ledelsesstruktur p\u00e5 topplan i Den norske kirke."}, {"field": "thumbnail", "value": "http://content-thumbnail.cxpublic.com/content/thumbnail200x150/9b4c6d175f8dbbb5635fd873b5f04d0137785159.jpg?59915dbc"}, {"field": "thumbnailfullheightdimensions", "value": "200x1562"}, {"field": "timestamp", "value": "2017-08-14T08:22:20.000Z"}, {"field": "title", "value": "Preses - en leder og symbolb\u00e6rer i Den norske kirke"}, {"field": "url", "value": "http://www.adressa.no/meninger/article1337470.ece"}, {"field": "urlhash", "value": "9b4c6d175f8dbbb5635fd873b5f04d0137785159"}], "score": 1.5490724, "siteId": "9222270286501375973", "id": "9b4c6d175f8dbbb5635fd873b5f04d0137785159"}

