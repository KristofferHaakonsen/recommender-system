{"fields": [{"field": "modifiedtime", "type": "time", "value": "2017-01-25T07:15:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["St. Olavs Hospital", "\u00d8stmarka", "Helse"]}, {"field": "author", "value": "hilde skjesol"}, {"field": "body", "value": ["Saken oppdateres.", "Ansatte ved \u00d8stmarka psykiatriske sykehus gikk denne uken ut og advarte mot en nedleggelse av spesialposten som er et tilbud til unge med alvorlig psykotisk lidelse. N\u00e5 vil ogs\u00e5 brukere uttrykke sin sterke bekymring for forslaget som er under utredning.", "LES SAKEN: Vil kutte tilbud ved \u00d8stmarka", "Sandra Gundersen er styremedlem i Mental helse i S\u00f8r-Tr\u00f8ndelag, og har selv v\u00e6rt psykiatrisk pasient. Derfor vet hun av egen erfaring hvor viktig det er \u00e5 f\u00e5 profesjonell hjelp.", "- Det verste som kan skje hvis en ikke f\u00e5r tidlig hjelp, er at en f\u00e5r livet \u00f8delagt. Unge mennesker som nylig er blitt syke, kan med god hjelp f\u00e5 et bedre liv, sier hun.", "Hun mener at spesialpost 3 p\u00e5 \u00d8stmarka i s\u00e5 m\u00e5te er en veldig bra avdeling, fordi her f\u00e5r unge med psykotiske lidelser eller mistanke om dette, tidlig hjelp.", "- Det er viktig \u00e5 hjelpe alle grupper. Men unge som ikke har v\u00e6rt syk tidligere, kan lettere hjelpes enn personer som har v\u00e6rt syk veldig lenge. Vi i Mental helse synes derfor det er sv\u00e6rt bekymringsfullt \u00e5 legge ned tilbudet, p\u00e5peker Gundersen.", "Det er divisjonsleder for psykisk helsevern som n\u00e5 utreder \u00e5 legge ned avdelingen, og flytte halvparten av sengene over til Nidaros distriktspsykiatriske sykehus. Det vil i realiteten inneb\u00e6re en reduksjon p\u00e5 16 behandlingssenger i psykiatritilbudet i S\u00f8r-Tr\u00f8ndelag, og en halvering av antallet senger i lukket avdeling.", "- Dette rammer de sykeste av de syke, uttalte avdelingsleder P\u00e5l Sandvik i Adresseavisen mandag.", "- Hensikten er \u00e5 gi tjenesten p\u00e5 et kvalitetsniv\u00e5 som er tilstrekkelig, og spare penger som kan flyttes til andre omr\u00e5der som er underdekket. Jeg \u00f8nsker \u00e5 bruke pengene annerledes, uttalte divisjonssjef Liv Sj\u00f8vold ved St. Olavs Hospital.", "- N\u00e5r ansatte p\u00e5 \u00d8stmarka g\u00e5r s\u00e5 sterkt ut mot sin egen leder, s\u00e5 betyr dette at det er veldig alvorlig, p\u00e5peker Gundersen.", "LES KRONIKKEN: Unge med alvorlige psykiske lidelser rammes", "- Men kan det ikke v\u00e6re fornuftig \u00e5 tenke nytt, og bruke pengene annerledes innenfor psykisk helse?", "- Det h\u00f8res supert ut hvis flere kan f\u00e5 hjelp n\u00e5r de bor hjemme. Men dette tilbudet er ikke bygd opp enn\u00e5. Derfor blir det et pr\u00f8veprosjekt som kan g\u00e5 p\u00e5 bekostning av liv hvis en n\u00e5 kutter et tilbud f\u00f8r det er bygd opp et nytt, sier Gundersen.", "Hun er ogs\u00e5 sv\u00e6rt skeptisk til at avdelingen p\u00e5 \u00d8stmarka som i dag har god plass og mange muligheter for b\u00e5de skjerming og aktiviteter, skal presses inn p\u00e5 Nidaros distriktspsykiatriske sykehus.", "- Det vil bli et helt annet og mye d\u00e5rligere tilbud, mener hun.", "Torgeir Micaelsen, Arbeiderpartiets helsepolitiske talsperson, finner ogs\u00e5 grunn til \u00e5 uttrykke sin bekymring over forslaget. Han p\u00e5peker at dette handler om tilbudet til personer som har de mest alvorlige tilstander og lidelser en kan f\u00e5.", "- De faglige anbefalingene er at pasienter med psykoselidelser og schizofreni f\u00e5r en tett oppf\u00f8lging over tid. De m\u00e5 tilbys en behandling som skaper ro, trygghet, og hvor en har s\u00e5 god tid at en kan se hele mennesket. Dette er pasienter som skal l\u00e6re seg \u00e5 leve livet med den tilstanden de har, sier Micaelsen.", "- Men er det ikke un\u00f8dvendig detaljstyring \u00e5 g\u00e5 inn i sykehusledelsens interne prioriteringer?", "- Jeg har ikke tenkt \u00e5 foresl\u00e5 i Stortinget at vi skal instruere ledelsen ved St. Olavs Hospital. Men jeg \u00f8nsker \u00e5 peke p\u00e5 at det b\u00e5de fra faglig og politisk hold er understreket at de aller sykeste pasientene m\u00e5 behandles med den aller st\u00f8rste varsomhet. Sykehuset er ansvarlig for \u00e5 ha et tilbud som er faglig godt og troverdig over tid. De m\u00e5 ogs\u00e5 vite at tilbudet er tilstrekkelig for behovet i regionen. Det p\u00e5ligger ledelsen og styret et ekstra ansvar for \u00e5 gj\u00f8re n\u00f8dvendige risikovurderinger n\u00e5r de skal g\u00e5 videre med disse planene, sier Micaelsen.", "Han mener ogs\u00e5 det er grunn til \u00e5 ansvarliggj\u00f8re regjeringen n\u00e5r sykehusledelsen n\u00e5 kommer opp med et slikt forslag. Han p\u00e5peker at regjeringen og st\u00f8ttepartiene i \u00e5rets statsbudsjett \u00f8kte kravet om effektivisering ved sykehusene.", "LES OGS\u00c5: St. Olav mener de rammes hardt av bl\u00e5bl\u00e5 krav", "- N\u00e5 begynner vi \u00e5 se resultatene av dette. Her ser vi et eksempel p\u00e5 at en er avhengig av \u00e5 bygge ned et tilbud, for \u00e5 bygge opp et annet, sier Micaelsen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "b5799907f1efc197d5381cb608b65a6fbf3535b35727db9d69ce1682343538bd"}, {"field": "createtime", "value": "2017-01-25T05:41:13.000Z"}, {"field": "description", "value": "Mental helse i S\u00f8r-Tr\u00f8ndelag er sv\u00e6rt bekymret for at 16 senger p\u00e5 spesialpost 3 p\u00e5 \u00d8stmarka kan bli stengt. \u2013 Dette er \u00e5 gamble med liv, sier Sandra Gundersen (26)."}, {"field": "dominantimage", "value": "http://www.adressa.no/pluss/nyheter/article14107931.ece/3yujqp/ALTERNATES/w980-default/JPS_mentalhelse12.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ee313ff56efd29257fef80183f15a6c75bb5f86.jpg?59889eee"}, {"field": "dominantthumbnaildimensions", "value": "300x169"}, {"field": "heading", "value": ["Bekymret for kutt ved \u00d8stmarka sykehus -adressa.no", "Kan redde liv", "- Veldig alvorlig", "- Aller sykeste pasienter"]}, {"field": "id", "value": "7ee313ff56efd29257fef80183f15a6c75bb5f86"}, {"field": "keyword", "value": ["St. Olavs Hospital", "\u00d8stmarka", "Helse"]}, {"field": "keywords", "value": "St. Olavs Hospital,\u00d8stmarka,Helse"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["syk", "tilbud", "aller sykeste", "helse", "liv", "aller sykeste pasienter", "distriktspsykiatriske sykehus", "hjelp", "sykeste pasienter", "sykehus", "tidlig hjelp", "pengene annerledes"]}, {"field": "kw-entity", "value": ["olavs hospital", "nidaros", "stortinget", "mental", "\u00f8stmarka", "adresseavisen", "st. olavs hospital", "arbeiderpartiets"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["sandra gundersen", "torgeir micaelsen", "liv sj\u00f8vold", "p\u00e5l sandvik"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14107931.ece/3yujqp/ALTERNATES/w980-default/JPS_mentalhelse12.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bekymret for kutt ved \u00d8stmarka sykehus"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/25/Bekymret-for-kutt-ved-%C3%98stmarka-sykehus-14107934.ece"}, {"field": "pageclass", "value": ["article"]}, {"field": "publishtime", "value": "2017-01-25T05:37:09.000Z"}, {"field": "recs-articleid", "value": "14107934"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-25T05:37:09.000Z"}, {"field": "recs-rawtitle", "value": "Bekymret for kutt ved \u00d8stmarka sykehus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Mental helse i S\u00f8r-Tr\u00f8ndelag er sv\u00e6rt bekymret for at 16 senger p\u00e5 spesialpost 3 p\u00e5 \u00d8stmarka kan bli stengt. \u2013 Dette er \u00e5 gamble med liv, sier Sandra Gundersen (26)."}, {"field": "thumbnail", "value": "http://content-thumbnail.cxpublic.com/content/thumbnail200x150/7ee313ff56efd29257fef80183f15a6c75bb5f86.jpg?59889eee"}, {"field": "thumbnailfullheightdimensions", "value": "200x1921"}, {"field": "timestamp", "value": "2017-08-07T17:10:06.000Z"}, {"field": "title", "value": "Bekymret for kutt ved \u00d8stmarka sykehus"}, {"field": "url", "value": "http://www.adressa.no/pluss/nyheter/2017/01/25/Bekymret-for-kutt-ved-%c3%98stmarka-sykehus-14107934.ece"}, {"field": "urlhash", "value": "7ee313ff56efd29257fef80183f15a6c75bb5f86"}], "score": 0.95788246, "siteId": "9222270286501375973", "id": "7ee313ff56efd29257fef80183f15a6c75bb5f86"}

