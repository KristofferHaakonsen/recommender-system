{"fields": [{"field": "modifiedtime", "type": "time", "value": "2012-04-17T00:10:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor busch. professor trondheim \u00f8konomiske h\u00f8gskole", "hist", "hist espen gressetvold. f\u00f8rsteamanuensis", "trondheim \u00f8konomiske h\u00f8gskole", "hist"]}, {"field": "body", "value": ["Saken oppdateres.", "Trondheim har en enest\u00e5ende posisjon som studie- og forskningsby. Byen har over 30 000 studenter: mer enn noen annen norsk storby i forhold til innbyggertallet! Blant studentene rangeres Trondheim som Norges beste studieby.", "NTNU er den klart st\u00f8rste institusjonen, med 20 000 studenter. H\u00f8gskolen i S\u00f8r-Tr\u00f8ndelag (HiST) har rundt 7 000 studenter, og er nest st\u00f8rst blant landets mer enn 20 h\u00f8gskoler. I tillegg har Trondheim tunge forskningsinstitusjoner som Sintef, NGU, Statoil Forskningssenter og NINA.", "Samtidig kan ikke Trondheim uten videre forvente \u00e5 beholde sin posisjonen som studie- og forskningsby. Andre norske byer satser ogs\u00e5 sterkt. Bergen er gjennom betydelige private pengedonasjoner i kraftig utvikling. Oslo sikrer seg mye av \u00f8kningen i studieplasser og store forskningsprogrammer. Stavanger og Agder har etablert universiteter med klare ambisjoner. Troms\u00f8 og Bod\u00f8 satser ogs\u00e5 tungt.", "For at Trondheim skal beholde sin posisjon er det derfor viktig at NTNU og HiST gj\u00f8r gode og fremtidsrettede valg med hensyn til organisering av sine studier og fagmilj\u00f8er. Slike valg dreier seg prim\u00e6rt om \u00e5 f\u00e5 mest mulig ut av de offentlige ressursene og om \u00e5 bygge sterke fagmilj\u00f8er. Det dreier seg ogs\u00e5 om \u00e5 vise resten av Norge, og spesielt offentlige myndigheter som finansierer utdanning og forskning, at Trondheim makter \u00e5 finne gode og fremtidsrettede l\u00f8sninger.", "Ledelsen ved HiST arbeider for tiden med \u00e5 flytte \u00f8konomiutdanningen og l\u00e6rerutdanningen til Kalvskinnet hvor i dag teknologiutdanningen og h\u00f8gskoleadministrasjonen er lokalisert. Begrunnelsen er at det vil f\u00f8re til administrativ stordrift, sterkere identitet og bedre synlighet. I tillegg pekes det p\u00e5 \u00f8kt potensiale for faglig samarbeid mellom teknologi-, l\u00e6rer- og \u00f8konomiutdanningen. \u00d8konomiutdanningen best\u00e5r av Avdeling Trondheim \u00f8konomiske h\u00f8gskole (T\u00d8H), som i dag ligger p\u00e5 Moholt. L\u00e6rerutdanningen best\u00e5r av Avdeling for l\u00e6rer- og tolkeutdanning (ALT), og ligger i dag p\u00e5 Rotvoll. De andre fagmilj\u00f8ene ved HiST er knyttet til helse- og sosialfag. Sykepleieutdanningen er samlokalisert med NTNU medisin og St. Olavs Hospital p\u00e5 \u00d8ya, og det \u00f8vrige helse- og sosialmilj\u00f8et ved HiST planlegges flyttet til det samme omr\u00e5det. Dette vil samle mange sterke fagmilj\u00f8er innenfor medisin og helseutdanning.", "I utgangspunktet kan to forskjellige strategier velges for en videre utvikling av Trondheim som studie- og forskningsby: NTNU og HiST kan velge \u00e5 utvikle sine fagmilj\u00f8er hver for seg, og prim\u00e6rt satse p\u00e5 internt samarbeid. Denne strategien ligger til grunn for planene om \u00e5 lokalisere \u00f8konomiutdanningen og l\u00e6rerutdanningen til Kalvskinnet. Alternativt kan NTNU og HiST velge \u00e5 utvikle sine fagmilj\u00f8er gjennom samarbeid der forholdene ligger til rette for det. Vi mener at denne strategien er den klart beste.", "En strategi som bygger p\u00e5 samarbeid mellom NTNU og HiST vil bidra til utvikling av sterke fagmilj\u00f8er b\u00e5de innenfor \u00f8konomi- og l\u00e6rerutdanningene.", "I tillegg til T\u00d8H er det to andre \u00f8konomimilj\u00f8er i Trondheim: Institutt for industriell \u00f8konomi og teknologiledelse (\u00abInd.\u00f8k\u00bb) p\u00e5 Gl\u00f8shaugen og Institutt for samfunns\u00f8konomi p\u00e5 Dragvoll, begge ved NTNU. T\u00d8H har i flere ti\u00e5r samarbeidet tett med begge disse milj\u00f8ene. B\u00e5de T\u00d8H, \u00abInd.\u00f8k\u00bb og Institutt for samfunns\u00f8konomi har i dag en sterk posisjon innenfor sine fagomr\u00e5der, men samtidig er potensialet langt fra tatt ut. Samlet kan disse fagmilj\u00f8ene bli et slagkraftig \u00f8konomimilj\u00f8 av internasjonalt format. De f\u00e6rreste vet at disse tre \u00f8konomimilj\u00f8ene i Trondheim til sammen er nesten like store som Norges Handelsh\u00f8yskole i Bergen, b\u00e5de i antall studenter og antall ansatte!", "Tilsvarende har ALT et sterkt faglig samarbeid med Program for L\u00e6rerutdanning ved NTNU. Blant annet har disse to fagmilj\u00f8ene flere felles masterprogrammer. Samlet vil ogs\u00e5 l\u00e6rermilj\u00f8et i Trondheim bli stort, og blant de ledende i Norden innenfor enkelte fagomr\u00e5der.", "Kunnskapsdepartementet har ogs\u00e5 tydelig signalisert at de \u00f8nsker at universitets- og h\u00f8gskolesektoren samarbeider for bygging av st\u00f8rre fagmilj\u00f8er. Gjennom \u00e5 samarbeide om b\u00e5de \u00f8konomi- og l\u00e6rerutdanningene vil NTNU og HiST vise departementet at vi evner \u00e5 utnytte det faglige potensialet som ligger i Trondheim.", "For\u00f8vrig har verken T\u00d8H eller ALT n\u00e6rt beslektede fagmilj\u00f8er innenfor HiST. Potensialet for tverrfaglig samarbeid mellom teknologi, l\u00e6rer og \u00f8konomi er relativt lite, og kan ikke veie opp for de fordelene som ligger i et sterkere faglig samarbeid mellom HiST og NTNU. Ledelsen ved HiST benytter da heller ikke faglige argumenterer for sine flytteplaner, men peker i stedet p\u00e5 identitet - \u00abet samlet HiST\u00bb, samt administrative besparelser.", "Dagens bygningstekniske l\u00f8sninger p\u00e5 henholdsvis Moholt og Rotvoll er gode b\u00e5de for T\u00d8H og l\u00e6rerutdanningen. Derfor b\u00f8r vi unng\u00e5 \u00e5 forhaste oss. En tvangsflytting av \u00f8konomi- og l\u00e6rerutdanningene til Kalvskinnet kan blokkere for et sterkere samarbeid mellom NTNU og HiST p\u00e5 disse fagomr\u00e5dene. Det er tross alt lite sannsynlig at vi kan flytte store fagmilj\u00f8er mer enn en gang i overskuelig fremtid. Slik vi ser det, b\u00f8r HiST og NTNU intensivere arbeidet med \u00e5 samlokalisere n\u00e6rt beslektede fagmilj\u00f8er. I s\u00e5 m\u00e5te har en allerede kommet langt i arbeidet ved \u00e5 samlokalisere medisin og helseutdanninger p\u00e5 \u00d8ya.", "Saken om mulig flytting av T\u00d8H og l\u00e6rerutdanningen til Kalvskinnet skal behandles av HiST sitt h\u00f8gskolestyre den 17-18. juni. Avgj\u00f8relsen som skal tas er sv\u00e6rt viktig, og vil f\u00e5 stor betydning for den videre utvikling av Trondheim som studie- og forskningsby.", "tor.busch@hist.no", "lars.fallan@hist.no", "espen.gressetvold@hist.no"]}, {"field": "category0", "value": "meninger"}, {"field": "contenthash", "value": "3ca20fa0f739c9581f1baafec88305a4274e2dcdaf8f977965d74a7cb6e39a00"}, {"field": "createtime", "value": "2017-03-10T08:41:39.000Z"}, {"field": "description", "value": "HiST skal foreta et viktig veivalg p\u00e5 sitt styrem\u00f8te den 17.-18. juni. Et flyttevedtak kan sette en effektiv stopper for fremtidsrettede l\u00f8sninger for \u00f8konomiutdanningene og l\u00e6rerutdanningene i Trondheim."}, {"field": "dominantimage", "value": "http://www.adressa.no/incoming/article1313944.ece5/ALTERNATES/w980-default/rotvollsalg4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/375c522d7df0b847bb21bb682df09f0187f1b8fc.jpg?594b6e04"}, {"field": "dominantthumbnaildimensions", "value": "300x169"}, {"field": "heading", "value": "Trondheim som studie- og forskningsby -adressa.no"}, {"field": "id", "value": "375c522d7df0b847bb21bb682df09f0187f1b8fc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["hist", "sterke fagmilj\u00f8er", "faglig samarbeid", "sterkt faglig samarbeid", "n\u00e6rt beslektede fagmilj\u00f8er", "fagmilj\u00f8er", "samarbeid"]}, {"field": "kw-entity", "value": ["\u00f8ya", "avdeling trondheim", "olavs hospital", "sintef", "program for l\u00e6rerutdanning", "dragvoll", "statoil forskningssenter", "institutt", "u. blant", "st. olavs hospital", "gl\u00f8shaugen og institutt", "u. ledelsen", "hist", "kalvskinnet", "rotvoll", "moholt og rotvoll", "moholt", "ind", "norges handelsh\u00f8yskole"]}, {"field": "kw-location", "value": ["s\u00f8r-tr\u00f8ndelag", "norden", "agder", "bergen", "bod\u00f8"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1313944.ece5/ALTERNATES/w980-default/rotvollsalg4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Trondheim som studie- og forskningsby"}, {"field": "og-type", "value": "article"}, {"field": "og-url", "value": "http://www.adressa.no/meninger/article1335583.ece"}, {"field": "pageclass", "value": ["article"]}, {"field": "publishtime", "value": "2009-06-08T08:17:35.000Z"}, {"field": "recs-articleid", "value": "1373844"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-06-08T08:17:35.000Z"}, {"field": "recs-rawtitle", "value": "Trondheim som studie- og forskningsby -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "HiST skal foreta et viktig veivalg p\u00e5 sitt styrem\u00f8te den 17.-18. juni. Et flyttevedtak kan sette en effektiv stopper for fremtidsrettede l\u00f8sninger for \u00f8konomiutdanningene og l\u00e6rerutdanningene i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/375c522d7df0b847bb21bb682df09f0187f1b8fc.jpg?594b6e04"}, {"field": "thumbnailfullheightdimensions", "value": "200x2083"}, {"field": "timestamp", "value": "2017-06-22T07:13:08.000Z"}, {"field": "title", "value": "Trondheim som studie- og forskningsby"}, {"field": "url", "value": "http://www.adressa.no/meninger/article1335583.ece"}, {"field": "urlhash", "value": "375c522d7df0b847bb21bb682df09f0187f1b8fc"}], "score": 0.9498111, "siteId": "9222270286501375973", "id": "375c522d7df0b847bb21bb682df09f0187f1b8fc"}

