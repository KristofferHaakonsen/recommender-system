{"fields": [{"field": "modifiedtime", "type": "time", "value": "2016-03-26T18:06:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Krim", "p\u00e5ske"]}, {"field": "author", "value": ["mala wang-naveen", "aftenposten"]}, {"field": "body", "value": ["Saken oppdateres.", "Femte p\u00e5skedag i 1899 ble Maren \u00abMor\u00bb Sletten skutt to ganger i hodet. Pleies\u00f8nnen Thorvald Sletten (23) ble senere d\u00f8mt til d\u00f8den for drapet. Den mystiske drapsg\u00e5ten engasjerte en hel nasjon, deriblant Bj\u00f8rnstjerne Bj\u00f8rnson, kongen selv og statsministeren. Men hvordan kunne de vite svaret p\u00e5 hvem som drepte \u00abMor Sletten\u00bb?", "Den sjette April 1899 i Tiden mellem Kl henved 1 1/2 til omkring Kl 2 1/2 Eftermiddag, blev Maren Breivik, Thorvald Slettens Tante og Pleiemoder, skudt i sit V\u00e6relse i f\u00f8rste Etage paa Gaarden Sletten, som ligger lige ved Hovedveien mellem Soon og Saaner Jernbanestation med Gaarden Husjordet og Liabraaten i faa Hundrede Meters Afstand.", "Slik begynner historien om Norges kanskje mest omtalte drap.", "Himmelen var lettskyet, og det varme draget i luften var av det slaget man forventet en p\u00e5skedag i begynnelsen av april. Det er godt mulig at Thorvald Sletten p\u00e5 dette tidspunktet kom ut p\u00e5 l\u00e5vebroen og derfra s\u00e5 opp mot g\u00e5rdshuset. Snart var klokken 12, og Mor Sletten ville komme ut p\u00e5 verandaen og kalle dem inn til middag.", "Og riktig, slik han hadde forventet, gled en svart skygge ut p\u00e5 den hvite verandaen. I det skarpe v\u00e5rlyset kunne han se Mor Sletten myse mot ham uten \u00e5 f\u00e5 \u00f8ye p\u00e5 ham der han sto.", "Han ropte at han skulle hente Hans og Johan. Det var fremdeles v\u00e5tt etter sn\u00f8en som hadde smeltet. Etter middagen skulle han sette sm\u00e5guttene til \u00e5 vaske karjolen som han hadde brukt p\u00e5 en tur til H\u00f8len dagen i forveien.", "Det var ikke akkurat arbeidskarer Fattighuset hadde sendt dem. Guttene gjorde sitt beste, men det hardeste arbeidet p\u00e5 g\u00e5rden hadde falt p\u00e5 ham selv etter at onkelen d\u00f8de noen f\u00e5 \u00e5r tidligere. Likevel var han ved godt mot. Det var bare et par m\u00e5neder siden han hadde forlovet seg med Marie, som var oppvarterjomfru p\u00e5 Son Hotell, og de ventet barn i juli eller august. Etter planen skulle de gifte seg p\u00e5 forsommeren.", "Inne duftet det av middag, og i en sk\u00e5l p\u00e5 kj\u00f8kkenbenken l\u00e5 pleiemorens l\u00f8stenner. Hun hadde som vanlig tatt dem ut f\u00f8r de skulle spise, da de plaget henne. Snart skulle den omfangsrike damen sitte foran ham, og meget langsomt skulle hun tygge middagen sin.", "Og kanskje skulle hun igjen be ham om \u00e5 bryte forlovelsen med Marie. \u00abHun som kun eide et pent ansikt, men var blakk som en kirkerotte\u00bb.", "If\u00f8lge obduksjonen som ble foretatt noen dager etter dette m\u00e5ltidet, besto Mor Slettens siste m\u00e5ltid av suppe kokt p\u00e5 kj\u00f8tt, en \u00abk\u00e5lsuppe\u00bb tilsatt poteter, k\u00e5l og gryn. Dette skriver forfatter Jacob B. Bull, som gjennom flere artikler i Folkebladet vinteren og v\u00e5ren 1907 gikk gjennom det som p\u00e5 den tiden hadde tilnavnet \u00abNorges mest omtalte drapssak\u00bb.", "Allerede for 117 \u00e5r siden ble drapet et mysterium som engasjerte samfunnstopper som Bj\u00f8rnstjerne Bj\u00f8rnson, hans gode venn Bull og bestselgerforfatteren Rudolf Muus. I tillegg var b\u00e5de statsminister Chr. Michelsen og selveste kong Haakon blant Thorvald Slettens forsvarere.", "Men hvorfor skriver vi om dette n\u00e5? A-magasinet omtalte nylig funnet av en kiste full av brev i en villa p\u00e5 vestkanten i Oslo. Kort tid etterp\u00e5 fant man i samme kiste et halvt manus som omhandler Sletten-saken. Den andre halvdelen var i Nasjonalbibliotekets eie.", "Tilsammen utgjorde manuset en tekst sto p\u00e5 trykk i VG 12. august 1901, ett \u00e5r etter at Thorvald ble arrestert. Der skriver Bj\u00f8rnson at han er hellig overbevist om at den d\u00f8dsd\u00f8mte Thorvald er uskyldig. Og med Bj\u00f8rnsons egne ord: \u00abMen heller frikjende Ti Skyldige end d\u00f8mme \u00e9n Uskyldig\u00bb.", "B\u00e5de Bj\u00f8rnson og andre kilder fra denne tiden er detaljerte. Vi vet hvordan v\u00e6ret var den dagen, hva som ble spist p\u00e5 Sletten g\u00e5rd femte p\u00e5skedag, hvem som gikk p\u00e5 landeveien nedenfor og at bevisene han ble d\u00f8mt p\u00e5 grunnlag av, egentlig var indisier.", "Men selv med alt man visste om omstendighetene, er drapet i Vestby en kriminalg\u00e5te som er blitt st\u00e5ende ul\u00f8st. Hvem drepte Mor Sletten p\u00e5 brutalt og kaldblodig vis 6. april 1889? Hvis det var Thorvald Sletten, hvilket motiv kunne han ha for \u00e5 drepe sin egen pleiemor?", "Thorvald og Mor Sletten barket ikke sammen over forloveden denne ettermiddagen, men spiste middagen i fred og ro. Etter m\u00e5ltidet gikk Mor Sletten hen til sofaen for \u00e5 hvile middag, og Thorvald la seg ned i sin seng i hj\u00f8rnet av kammerset som vendte ut mot storstuen. Sm\u00e5guttene ble sendt ut i storstuen for \u00e5 gj\u00f8re lekser og ble minnet p\u00e5 \u00e5 vaske karjolen etterp\u00e5.", "Thorvald hadde n\u00e5dd sin dype s\u00f8vn da han ble vekket av br\u00e5k ute p\u00e5 g\u00e5rdsplassen. Forarget over levenet n\u00e5dde han d\u00f8ren i ett sprang. Sm\u00e5guttene hadde f\u00e5tt selskap av naboguttene ute p\u00e5 g\u00e5rdsplassen, og n\u00e5 jaget Thorvald dem vekk. Nede ved br\u00f8nnen sto fremdeles karjolen uvasket, formanet Thorvald. Beskjemmet fulgte Johan etter Thorvald inn i stuen for \u00e5 hente luen sin, der inne s\u00e5 han Mor Sletten v\u00e5ken p\u00e5 sofaen. Da han litt senere vendte tilbake til kj\u00f8kkenet for \u00e5 hente en b\u00f8tte, var det stille i huset.", "Sm\u00e5guttene hadde st\u00e5tt og vasket den tils\u00f8lte karjolen en stund da Thorvald kom ut av stallen leiende p\u00e5 hesten. Det var ikke lange hvilen Thorvald hadde f\u00e5tt seg, og n\u00e5 hadde Mor Sletten bedt dem om \u00e5 sanke mer ved. S\u00e5 ut i skogen bar det.", "Da de vendte tilbake til g\u00e5rden ved 14.30-tiden, gikk Thorvald inn til huset for \u00e5 slukke t\u00f8rsten. Han syntes stillheten i huset var p\u00e5tagelig og gikk til kammerset. Her ventet et skrekkelig syn den unge mannen. Bak kammersd\u00f8ren fant han Maren Sletten, tanten og pleiemoren som hadde oppdratt ham, liggende i en blodp\u00f8l. Fra s\u00e5r i hodet fl\u00f8t blodet nedover h\u00e5ret og kinnene, og en pistol blinket mot ham fra armhulen hennes.", "Thorvald vaklet kanskje bakover her, og selv i sjokkert tilstand inns\u00e5 han at han m\u00e5tte opp til naboene p\u00e5 Liabr\u00e5ten for \u00e5 hente hjelp. En time senere kom doktor Kohmann fra Moss, og senere ogs\u00e5 doktor Carl Gundersen fra H\u00f8len. De n\u00e5dde begge samme konklusjon, Thorvalds mor var skutt med to skudd i hodet.", "\u00abHan rev revolveren opp og rettede l\u00f8pet mot hendes hoved og br\u00e6ndte l\u00f8s. Med et halvkvalt skrig for hun op, stemte h\u00f8ire haand mod det bl\u00f8dende hoved og vakkede hen over Gulvet.\u00bb", "Slik beskriver forfatter Rudolf Muus hvordan Thorvald drepte moren i boken Morddramaet i Vestby: Virkelighedsskildring grundet paa mystiske Iagttagelser (1904). Men det medf\u00f8rer ikke riktighet. Den eldre kvinnen ble skutt \u00e9n gang i h\u00f8yre tinning tett ved \u00f8yet, og det andre skuddet traff fem centimeter ovenfor det h\u00f8yre \u00f8yet. Det betyr at hun m\u00e5 ha bl\u00f8dd mye, men if\u00f8lge Bull var det ikke noe blod p\u00e5 sofaen.", "Dette bestrider doktor Carl Gundersen.", "Han var en av de to legene som kom til Sletten g\u00e5rd, og han skriver i sin bok om drapet at Mor Sletten ble skutt mens hun l\u00e5 p\u00e5 sofaen og hvilte middag. Hun ble funnet med h\u00f8yre side hvilende p\u00e5 gulvet, og \u00abvar helt overspr\u00f8itet af blod og rigelige br\u00e6kninger\u00bb. Det er disse brekningene og innholdet i magen som har sannsynliggjort tidspunktet for middagen og som mange av Thorvalds forsvarere mener er n\u00f8kkelen i \u00e5 forst\u00e5 forl\u00f8pet for ettermiddagen.", "Doktor Gundersen beskriver en beveget mann som i vitners n\u00e6rv\u00e6r utbryter: \u00ab\u00c5h, har du skutt deg, mor? Hva jeg skal jeg gj\u00f8re n\u00e5?\u00bb Med tegninger forklarer Gundersen i boken sin hvordan Mor Sletten ikke kunne ha skutt seg selv to ganger i hodet, og han utelukket dermed selvmord.", "Gundersen skriver ogs\u00e5 i sin bok at det var Thorvald som drepte, og han skulle f\u00e5 store deler av offentligheten mot seg for \u00e5 mene dette h\u00f8yt. I motsetning til for eksempel Bull, som n\u00e6rmest raser mot etterforskerne, gir Gundersen dem sin st\u00f8tte. I en s\u00e5 h\u00f8yprofilert sak som Sletten-saken var det nok flere som hadde noe \u00e5 tape.", "Alle hadde g\u00e5tt til ro p\u00e5 g\u00e5rdene rundt omkring, men p\u00e5 Sletten lyste det fra et vindu. Innenfor satt Thorvald og v\u00e5ket over sin d\u00f8ende mor og hennes svake \u00e5nderett. Hele natten satt han ved sengen hennes. Atter en gang grep han etter h\u00e5nden hennes, atter en gang sa han hennes navn. Tryglet Gud om \u00e5 lytte til hans b\u00f8nner, ikke til legen som sa det snart ville v\u00e6re over.", "Selv hadde han sagt til alle at moren hadde beg\u00e5tt selvmord, men han hadde aldri sett eller trodd at hun eide en pistol. S\u00e5 hvem kunne ha gjort dette? Etter at pleiemoren hadde f\u00e5tt greie p\u00e5 at han hadde forlovet seg med Marie uten hennes godkjennelse, m\u00e5tte han stadig h\u00f8re henne skjelle og smelle om at han m\u00e5tte bryte forlovelsen. Ja, klart det hadde ergret ham, men han elsket henne likevel.", "Da morgenen opprant, vendte flere av naboene tilbake for \u00e5 se om Mor Sletten hadde v\u00e5knet. Det kjentes som han den natten ble flere \u00e5r eldre. Klokken ni, med Thorvald ved sin side, \u00e5ndet den eldre damen ut for siste gang. Nok en gang mistet han en mor. Lensmannen hadde knapt latt ham t\u00f8rke vekke t\u00e5rene f\u00f8r han sa ordene som fikk den unge mannen til \u00e5 bryte sammen: - Thorvald Sletten, De er arrestert.", "I samtlige av landets aviser kunne man dagen etter lese at enken Maren Sletten fra Vestby var funnet drept og at pleies\u00f8nnen var p\u00e5grepet.", "Serien fortsetter fredag."]}, {"field": "category0", "value": "kultur"}, {"field": "contenthash", "value": "08ec5b41de4646ecf8b25030ab98e2de871580ac2d19aa7c0a0ff5c903dd4025"}, {"field": "createtime", "value": "2017-05-01T11:04:20.000Z"}, {"field": "description", "value": "Les f\u00f8rste del av det mystiske Sletten-drapet som sjokkerte Norge for over 100 \u00e5r siden, og ble krimg\u00e5ten hele Norge ville l\u00f8se:"}, {"field": "dominantimage", "value": "http://www.adressa.no/incoming/article12323018.ece/8tmtph/ALTERNATES/w980-default/ryq7xnz9.bmp"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/05099fade4583353cce41ecb99d4ead2ac6d4764.jpg?596e6adc"}, {"field": "dominantthumbnaildimensions", "value": "300x169"}, {"field": "heading", "value": ["Hvem drepte Mor Sletten? -adressa.no", "Det siste m\u00e5ltidet", "En hellig overbevisning", "Det skrekkelige synet", "\u00c5h, har du skutt deg, mor?", "Mor Slettens siste \u00e5ndedrag"]}, {"field": "id", "value": "05099fade4583353cce41ecb99d4ead2ac6d4764"}, {"field": "keyword", "value": ["Krim", "p\u00e5ske"]}, {"field": "keywords", "value": "Krim,p\u00e5ske"}, {"field": "kw-category", "value": "kultur"}, {"field": "kw-concept", "value": ["mor", "drepte mor"]}, {"field": "kw-entity", "value": ["gulvet", "fattighuset", "sletten", "hans og johan", "nasjonalbibliotekets", "kohmann", "maren", "morddramaet", "uskyldig", "bj\u00f8rnstjerne bj\u00f8rnson", "chr", "liabr\u00e5ten", "h\u00f8len", "ti skyldige", "gud", "marie", "johan", "iagttagelser", "folkebladet", "son hotell", "thorvald og mor sletten", "haakon"]}, {"field": "kw-location", "value": ["moss", "oslo", "norge", "vestby"]}, {"field": "kw-pageclass", "value": "article"}, {"field": "kw-person", "value": ["mor sletten", "maren sletten", "jacob b. bull", "carl gundersen", "thorvald sletten", "rudolf muus"]}, {"field": "kw-sentiment", "value": "negative"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article12323018.ece/8tmtph/ALTERNATES/w980-default/ryq7xnz9.bmp"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvem drepte Mor Sletten?"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/03/24/Hvem-drepte-Mor-Sletten-12323022.ece"}, {"field": "pageclass", "value": ["article"]}, {"field": "publishtime", "value": "2016-03-24T19:37:40.000Z"}, {"field": "recs-articleid", "value": "12323022"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-03-24T19:37:40.000Z"}, {"field": "recs-rawtitle", "value": "Hvem drepte Mor Sletten? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Les f\u00f8rste del av det mystiske Sletten-drapet som sjokkerte Norge for over 100 \u00e5r siden, og ble krimg\u00e5ten hele Norge ville l\u00f8se:"}, {"field": "thumbnail", "value": "http://content-thumbnail.cxpublic.com/content/thumbnail200x150/05099fade4583353cce41ecb99d4ead2ac6d4764.jpg?596e6adc"}, {"field": "thumbnailfullheightdimensions", "value": "200x2539"}, {"field": "timestamp", "value": "2017-07-18T20:09:00.000Z"}, {"field": "title", "value": "Del 1: Hvem drepte Mor Sletten?"}, {"field": "url", "value": "http://www.adressa.no/kultur/2016/03/24/Hvem-drepte-Mor-Sletten-12323022.ece"}, {"field": "urlhash", "value": "05099fade4583353cce41ecb99d4ead2ac6d4764"}], "score": 0.6506134, "siteId": "9222270286501375973", "id": "05099fade4583353cce41ecb99d4ead2ac6d4764"}

