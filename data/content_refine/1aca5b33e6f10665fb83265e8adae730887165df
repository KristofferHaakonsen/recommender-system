{"fields": [{"field": "modifiedtime", "type": "time", "value": "2016-10-18T07:29:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["glen musk", "marianne t\u00f8nset"]}, {"field": "body", "value": ["Saken oppdateres.", "Den tyske NTNU-studenten og fridykkeren Isaac Heimbach (21) hadde akkurat harpunert en fisk under Mastadsvabrua p\u00e5 Hitra og l\u00e5 og fl\u00f8t i overflaten mellom to brupillarer da han plutselig oppdaget en hurtigg\u00e5ende rib med st\u00f8 kurs rett mot ham.", "- Jeg ble sjokkert og skj\u00f8nte at jeg ikke ville klare \u00e5 sv\u00f8mme vekk, s\u00e5 jeg skrek s\u00e5 h\u00f8yt jeg kunne for at b\u00e5tf\u00f8reren skulle oppdage meg, forteller biologistudenten, som har bodd i Trondheim siden august.", "- Jeg hadde akkurat skutt en fisk, og ut av intet dukket plutselig riben opp, fortsetter han.", "Les ogs\u00e5: Fridykker fanget kveite p\u00e5 135,5 kg", "Heimbach og en kamerat var i ferd med \u00e5 krysse under den 153 meter lange Mastadsvabrua p\u00e5 fylkesveg 714 for \u00e5 fiske langs brupillarene da hendelsen skjedde.  Foruten Heimbach og kameraten hans, var det ogs\u00e5 seks andre fridykkere som fisket i sundet idet den hurtigg\u00e5ende riben kom dundrende mot ham og sneiet den tyske fridykkeren med bare noen meters klaring.", "- Det var definitivt den n\u00e6rmeste n\u00e6r d\u00f8den-opplevelsen jeg har hatt, forklarer Heimbach.", "- Det var min feil at jeg befant meg mellom to av pilarene idet riben kom, men jeg l\u00e5 ved dykkefl\u00e5ten min med flagg p\u00e5 som viser at det p\u00e5g\u00e5r dykking. Da b\u00e5tf\u00f8reren s\u00e5 meg burde han senket farten, i stedet fortsatte han i samme hastighet 100 meter forbi meg f\u00f8r hans stanset. Derfra kunne han umulig ha sett om jeg hadde det bra, forteller Heimbach.", "Les ogs\u00e5: Finner roen med fridykking", "- Det som gjorde meg ekstra forbannet var at b\u00e5tf\u00f8reren valgte \u00e5 passere ytterligere to ganger under brua mens vi fremdeles l\u00e5 i vannet f\u00f8r han forsvant. Etter fem minutter returnerte han, uten passasjerene i b\u00e5ten, for \u00e5 sjekke at jeg hadde det bra, men han beklaget ikke hendelsen, hevder den 21 \u00e5r gamle fridykkeren.", "- Jeg spurte hvorfor han ikke senket farten da han oppdaget meg. Da svarte han bare at jeg ikke burde dykke under en bru, forteller 21-\u00e5ringen.", "Daglig leder Espen Olden i Coastrafting AS kj\u00f8rte riben Isaac Heimbach kritiserer.", "- De dykket p\u00e5 andre siden av brua og brupillaren var i veien for at jeg kunne se dykkefl\u00e5ta. Jeg holdt cirka 30-35 knop og s\u00e5 ham vel da jeg var omtrent 20 meter unna. Jeg dro spakene ned til null med \u00e9n gang jeg fikk \u00f8ye p\u00e5 ham, men b\u00e5ten stopper jo ikke p\u00e5 ti meter akkurat, sier Olden.", "- Jeg rakk \u00e5 svinge litt til styrbord og passerte vel med en avstand p\u00e5 fem-syv meter og stoppet og sjekket at jeg ikke hadde v\u00e6rt borti dykkeren, sier han.", "- Syns du situasjonen var skummel?", "- Ja, klart det. Jeg har kj\u00f8rt b\u00e5t i omr\u00e5det i fire \u00e5r. Jeg h\u00f8rer selv til p\u00e5 Fosen, men har v\u00e6rt mye p\u00e5 Hitra. Men jeg har aldri sett dykkere under brua, og det finns ikke annen passeringsmulighet der enn \u00e5 kj\u00f8re under brua.", "Les ogs\u00e5: RIB kantret ved Hitra - mann havnet i sj\u00f8en", "Etter \u00e5 ha kj\u00f8rt et par mitutter til for \u00e5 slippe passasjeren av, kj\u00f8rte han tilbake under brua, i rolig fart p\u00e5 anslagsvis 20 knop if\u00f8lge ham selv, fylte bensin og kom tilbake for \u00e5 snakke med dykkeren.", "- Kunne du gjort noe annerledes?", "- Nei, ikke n\u00e5r jeg s\u00e5 dykkefl\u00e5tene deres s\u00e5 sent s\u00e5 kunne jeg ikke gjort noe annet enn\u00e5 sakke farten og svinge unna. Jeg h\u00e5pet det ikke var flere der. Det var to dykkere til, men de holdt seg p\u00e5 sidene. Han kom opp 15 meter unna sin egen markeringsfl\u00e5te. S\u00e5 han hadde langt tau. Og en s\u00e5nn orange liten fl\u00e5te kan forveksles med garnbl\u00e5se eller en krabbetein eller liknende, sier Olden.", "- Hva sier du til kritikken om at du ikke beklaget deg da du kom tilbake?", "- Jeg snakket jo med ham, men beklaget kanskje ikke direkte. N\u00e5r du kommer borti en slik situiasjon s\u00e5 blir du litt irritert. Jeg pr\u00f8vde \u00e5 forklare at det var skummelt \u00e5 dykke midt i det l\u00f8pet. Og s\u00e5 spurte jeg om det gikk bra med ham. Men det var ikke mye forst\u00e5else for det jeg sa. Han snakket engelsk og sa mer eller mindre at det bare var de som kj\u00f8rer b\u00e5t som m\u00e5 ta hensyn. Jeg pr\u00f8vde \u00e5 si p\u00e5 en fin m\u00e5te at det kanskje var lurere \u00e5 holde seg til sidene som de andre to dykkerne.", "Olden mener dykkerne burde markert seg mye bedre.", "- De dykket kun med en liten orange dykkefl\u00e5te med en liten vimpel. Det er ikke s\u00e5 lett \u00e5 se n\u00e5r du kommer kj\u00f8rende. De burde hatt et signalflagg A som er stort og synlig. Eller s\u00e5 kunne de ha festet et flagg over brua eller hatt en b\u00e5t med flagg liggende i sundet om de absolutt skulle dykke midt under brua, sier han.", "- Etter hendelsen har jeg beklaget det som skjedde overfor Fridykk Midt-Norge p\u00e5 deres Facebook-side, ettersom de la ut en lenke til saken, sier Olden og legger til:", "- B\u00e5de dykkere og b\u00e5tf\u00f8rere m\u00e5 ta hensyn til hverandre.", "Til Hitra-Fr\u00f8ya , som f\u00f8rst omtalte saken, forteller Truls Melbye fra Fridykk Midt-Norge at det er b\u00e5de dykkeren og b\u00e5tf\u00f8rerens ansvar \u00e5 f\u00f8lge reglene.", "- Vi \u00f8nsker \u00e5 n\u00e5 ut til b\u00e5tf\u00f8rerne om hvordan en dykkerb\u00f8ye ser ut, og hvordan de skal kj\u00f8re n\u00e5r de ser den. Det er ogs\u00e5 viktig at dykkeren tar ansvar for \u00e5 synes godt, og ikke dykke midt i leia. Det finnes tilfeller der dykkere ikke har brukt b\u00f8ye ogs\u00e5. De som er f\u00f8dt etter 1979 og har tatt p\u00e5lagt b\u00e5tf\u00f8rerpr\u00f8ve, vet at man skal holde god avstand, og senke farten n\u00e5r man ser en dykkerfl\u00e5te med bl\u00e5tt og hvitt flagg, forteller Melbye til avisa.", "Se ogs\u00e5: Farlig forbikj\u00f8ring p\u00e5 E6"]}, {"field": "category0", "value": "incoming"}, {"field": "contenthash", "value": "b110120b9300268ecfba829619130fa8343baec2fd703cd735af4270760c387b"}, {"field": "createtime", "value": "2017-05-01T07:30:06.000Z"}, {"field": "description", "value": "En rib i stor fart holdt p\u00e5 \u00e5 kj\u00f8re p\u00e5 fridykkeren Isaac Heimbach (21). B\u00e5tf\u00f8reren beklager, men mener ogs\u00e5 dykkerne var d\u00e5rlig merket."}, {"field": "dominantimage", "value": "http://www.adressa.no/incoming/article13656601.ece/h1om1o/ALTERNATES/w980-default/isaac%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1aca5b33e6f10665fb83265e8adae730887165df.jpg?598974d3"}, {"field": "dominantthumbnaildimensions", "value": "300x169"}, {"field": "heading", "value": ["Her f\u00e5r Isaac sitt livs sjokk -adressa.no", "Skrek for livet", "N\u00e6r d\u00f8den opplevelse", "- Min egen feil", "Forbannet", "B\u00e5tf\u00f8reren: - Vanskelig \u00e5 se", "Kom tilbake", "- Burde markert seg bedre", "Begges ansvar"]}, {"field": "id", "value": "1aca5b33e6f10665fb83265e8adae730887165df"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "incoming"}, {"field": "kw-classification", "value": "automotive"}, {"field": "kw-company", "value": ["coastrafting as", "facebook"]}, {"field": "kw-concept", "value": ["dykke", "senke farten", "kj\u00f8re", "dykke midt", "bru", "b\u00e5tf\u00f8rere"]}, {"field": "kw-entity", "value": ["hitra-fr\u00f8ya", "fosen", "mastadsvabrua", "fridykk midt-norge"]}, {"field": "kw-location", "value": ["hitra", "trondheim"]}, {"field": "kw-pageclass", "value": "article"}, {"field": "kw-person", "value": ["espen olden", "isaac heimbach", "truls melbye"]}, {"field": "kw-taxonomy", "value": "incoming"}, {"field": "og-image", "value": "http://www.adressa.no/incoming/article13656601.ece/h1om1o/ALTERNATES/w980-default/isaac%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her f\u00e5r Isaac sitt livs sjokk"}, {"field": "og-type", "value": "article"}, {"field": "og-url", "value": "http://www.adressa.no/incoming/2016/10/17/Her-f%C3%A5r-Isaac-sitt-livs-sjokk-13656237.ece"}, {"field": "pageclass", "value": ["article"]}, {"field": "publishtime", "value": "2016-10-17T16:37:17.000Z"}, {"field": "recs-articleid", "value": "13656237"}, {"field": "recs-category-type", "value": "taxonomy"}, {"field": "recs-category0", "value": "taxonomy|incoming"}, {"field": "recs-publishtime", "value": "2016-10-17T16:37:17.000Z"}, {"field": "recs-rawtitle", "value": "Her f\u00e5r Isaac sitt livs sjokk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "incoming"}, {"field": "teaser", "value": "En rib i stor fart holdt p\u00e5 \u00e5 kj\u00f8re p\u00e5 fridykkeren Isaac Heimbach (21). B\u00e5tf\u00f8reren beklager, men mener ogs\u00e5 dykkerne var d\u00e5rlig merket."}, {"field": "thumbnail", "value": "http://content-thumbnail.cxpublic.com/content/thumbnail200x150/1aca5b33e6f10665fb83265e8adae730887165df.jpg?598974d3"}, {"field": "thumbnailfullheightdimensions", "value": "200x1881"}, {"field": "timestamp", "value": "2017-08-08T08:22:43.000Z"}, {"field": "title", "value": "Her f\u00e5r Isaac sitt livs sjokk"}, {"field": "url", "value": "http://www.adressa.no/incoming/2016/10/17/Her-f%c3%a5r-Isaac-sitt-livs-sjokk-13656237.ece"}, {"field": "urlhash", "value": "1aca5b33e6f10665fb83265e8adae730887165df"}], "score": 0.86127704, "siteId": "9222270286501375973", "id": "1aca5b33e6f10665fb83265e8adae730887165df"}

