{"fields": [{"field": "modifiedtime", "type": "time", "value": "2013-11-18T18:04:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gro str\u00f8msheim", "klikk.no"]}, {"field": "body", "value": ["Saken oppdateres.", "\u00c5 ha sin egen hund er en stor dr\u00f8m for mange barn. Det \u00e5 ta ansvar for et kj\u00e6ledyr kan l\u00e6re barna mye om empati og v\u00e6re bra for deres sosiale ferdigheter.", "Men det er ingen tvil om at det \u00e5 skaffe seg en hund er en stor forpliktelse med mye ansvar og jobb i opptil 15 \u00e5r framover.", "Ekspertene ber alle familier om \u00e5 tenke seg n\u00f8ye om f\u00f8r de kj\u00f8per hund og ikke gi etter for barnas press.", "Tanja Solstad Marring er hundeinstrukt\u00f8r og barnevernspedagog. Gjennom selskapet Folk og fe jobber hun med barn og unge i samspill med dyr.", "Hun ber familier tenke p\u00e5 st\u00f8rrelsen n\u00e5r de skal anskaffe hund.", "- Rasevalget er veldig viktig. Mange tenker p\u00e5 om rasen er kjent for \u00e5 v\u00e6re vennlig og velegnet til et familieliv. Men husk at hundens fysiske st\u00f8rrelse har mye \u00e5 si. Selv om Labradoodle-hunder er fine og livlige s\u00e5 veier de nesten 40 kilo som voksne. Et barn har ikke muligheten til \u00e5 h\u00e5ndtere en s\u00e5 stor hund, sier Marring.", "Hun har sett mange familier skaffe seg en Golden Retriver, som er en rolig og flott hund, men som ender opp med \u00e5 bli foreldrenes prosjekt fordi den er for stor for barn til \u00e5 ha kontroll p\u00e5.", "- N\u00e5r hunden veier dobbelt s\u00e5 mye som barna s\u00e5 er det vanskelig. Hvis den vil g\u00e5 et sted, ja, s\u00e5 sleper den bare barnet med seg.", "Marring anbefaler \u00e5 velge litt mindre hunder som Cocker Spaniel, Kelpi, Cavalier King Charles Spaniel eller Lapphunder og Dansk-Svensk g\u00e5rdshund.", "- Det beste utgangspunktet for \u00e5 lykkes med hundeholdet er en hund som er av en slik st\u00f8rrelse at barnet kan h\u00e5ndtere den. Det er fint med hunder som t\u00e5ler litt h\u00e5ndtering og ikke er blant de mest reserverte typene. Barn kan fort bli litt r\u00f8ffe.", "Det finnes rundt 500 000 hunder i Norge i dag, forteller Norsk Kennel Klubb (NKK).", "19 prosent av husholdningene her i landet har hund og 10 prosent av dem som ikke har, vurderer \u00e5 skaffe seg en.", "NKK mener det er viktig \u00e5 bruke god tid p\u00e5 \u00e5 velge riktig rase n\u00e5r du skal skaffe deg hund.", "Det er viktig \u00e5 v\u00e6re \u00e6rlig med seg selv n\u00e5r man tenker p\u00e5 hvilken livsstil familien har og hvor aktive man vil v\u00e6re med hunden.", "- Man b\u00f8r man tenke igjennom hva man som fremtidig hundeeier har \u00e5 tilby, og huske at alle raser krever stell og mosjon, selv om enkelte krever mer enn andre. Om du ikke \u00f8nsker \u00e5 bruke hunden din regelmessig til aktiviteter som jakt, sportrening, lydighet eller agility b\u00f8r du unng\u00e5 typiske brukshunder som har stort behov for denne typen aktivisering, sier Anne Hofmo Bj\u00f8lgerud.", "Hun understreker at det m\u00e5 v\u00e6re familiens valg \u00e5 skaffe hund, ikke noe man gj\u00f8r fordi barna \u00f8nsker seg en s\u00f8t og kosete kamerat.", "- Husk at det alltid er de voksne som har ansvaret. Det er viktig \u00e5 l\u00e6re barna \u00e5 respektere hunden. De m\u00e5 v\u00e6re klar over at hunden ikke er en leke, og gi den ro til \u00e5 sove og spise, sier Bj\u00f8lgerud.", "Marring understreker at det er viktig \u00e5 hele tiden v\u00e6re bevisst p\u00e5 hvordan man behandler hunden. Hennes r\u00e5d er at det er de voksne som har hovedansvaret for oppdragelsen.", "Barn b\u00f8r ikke ha rollen som grensesetter for hunden, men b\u00f8r absolutt f\u00e5 v\u00e6re med \u00e5 gi omsorg og som motivasjonsskapere.", "- Det er samtidig viktig at barnas autoritet blir ivaretatt. Det kan man for eksempel s\u00f8rge for ved at det er barnet som gir hunden mat, da har de kontrollen og gir hunden maten. De kan ogs\u00e5 l\u00e6re den triks etter hvert og gi bel\u00f8nning n\u00e5r hunden gj\u00f8r som de ber om.", "Et tips er \u00e5 gi barna en hundefl\u00f8yte. I starten bl\u00e5ser de i den hver gang f\u00f8r hunden f\u00e5r mat. S\u00e5 kan de begynne \u00e5 bruke den ute n\u00e5r de skal rope p\u00e5 hunden, da vil den fort komme fordi den forbinder lyden med mat.", "Like viktig som \u00e5 aktivisere hunden og oppdra den, er det \u00e5 l\u00e6re hunden \u00e5 slappe av.", "Det er ikke alle valper som klarer \u00e5 trekke seg unna og legge seg ned n\u00e5r de trenger hvile. Da er det viktig at barna sammen med en voksen, hjelper den med det.", "- Det er fort gjort at alle vennene blir med hjem for \u00e5 leke med valpen som blir mer og mer oppgiret. L\u00e6r barna \u00e5 holde valpen til den slapper av, klappe den s\u00e5 den roer seg og ikke minst la den v\u00e6re helt i fred n\u00e5r den ligger og hviler, sier Marring.", "Det finnes utallige hundeskoler rundt om i landet og de fleste tilbyr kurs for familier med barn. P\u00e5 sommerleiren til Oslo Hundeskole bor man i fem dager og barna har ansvaret for hver sin hund hele uken, enten en hund de eier eller de kan l\u00e5ne en hund p\u00e5 leiren.", "- Dette er en kjempefin m\u00e5te \u00e5 teste ut om man virkelig \u00f8nsker seg en hund. Hvis man ikke har anledning til \u00e5 reise p\u00e5 leir en uke, s\u00e5 kan det v\u00e6re veldig lurt \u00e5 l\u00e5ne en hund, helst i flere dager. Da f\u00e5r man testet ut litt hvordan man ville fordelt oppgavene, hvor mye jobb det er osv.", "Marring m\u00f8ter mange barn og familier gjennom kursene hun holder ved Oslo Hundeskole. Problemer med \u00e5 h\u00e5ndtere hunden er sv\u00e6rt vanlig blant deltakerne.", "- Jeg m\u00f8ter mange barn som blir slept bortover etter hunden, barn som ikke klarer \u00e5 h\u00e5ndtere hunden og som mangler kontroll p\u00e5 hunden n\u00e5r den m\u00f8ter andre. Dette er selvsagt ekstra vanskelig n\u00e5r hunden er tiln\u00e6rmet dobbelt s\u00e5 stor som barnet.", "Hun forteller at veldig mange barn ikke slipper taket i b\u00e5ndet selv om hunden l\u00f8per av sted og sleper dem med seg, men instinktivt klamrer seg til b\u00e5ndet.", "- Det er viktig \u00e5 l\u00e6re barnet \u00e5 slippe hvis de mister kontrollen slik. Hvis ikke risikerer man at hunden l\u00f8per ut i veien foran en bil med barnet p\u00e5 slep.", "Hun anbefaler alle familier \u00e5 g\u00e5 p\u00e5 valpekurs for \u00e5 f\u00e5 en solid grunndressur p\u00e5 hunden. Dette vil b\u00e5de hunden og hele familien ha glede av resten av hundens liv.", "- Slipp barna til p\u00e5 valpekurset, det kan hende valpen l\u00e6rer litt mindre enn den hadde gjort med en voksen, men for familien b\u00f8r hundens samspill med barna v\u00e6re viktigere.", "De minste barna b\u00f8r ikke holde p\u00e5 med hunden alene, men fra sju\u00e5rsalderen kan mange klare \u00e5 g\u00e5 p\u00e5 tur alene med hunden, s\u00e6rlig hvis den ikke er for stor.", "- Barn kan ha mye glede og hyggelig samspill med en god familiehund. De fleste har en utholdenhet og spontanitet i trening av hund som vi voksne bare kan dr\u00f8mme om.", "Hvis dere skal f\u00e5 en hund inn i familien er det viktig \u00e5 l\u00e6re barna \u00e5 forst\u00e5 hundens oppf\u00f8rsel og hva den pr\u00f8ver \u00e5 fortelle med kroppsspr\u00e5ket.", "Det er spesielt viktig at barn l\u00e6rer \u00e5 forst\u00e5 n\u00e5r hunden er sliten eller redd og vil v\u00e6re i fred.", "Hunder som angriper barn gj\u00f8r det ofte fordi de f\u00f8ler seg utrygge og er plaget. Da er det viktig at barn l\u00e6rer \u00e5 trekke seg unna n\u00e5r hunden \u00f8nsker det.", "Man b\u00f8r aldri la en hund v\u00e6re alene med sm\u00e5 barn , selv om de til vanlig er snille og rolige hunder.", "Det kan f\u00e5 alvorlige konsekvenser.", "Norsk Kennel Klubb understreker at foreldrene m\u00e5 s\u00f8rge for at barna f\u00e5r den kunnskapen de trenger for \u00e5 omg\u00e5s hunden p\u00e5 riktig vis.", "- Vi har laget et spill som heter Hunden Bl\u00e5, og en brosjyre som heter \u00abHunden, menneskets beste venn\u00bb som gir barn mye god informasjon om hundespr\u00e5k og omgang med hund, forteller Bj\u00f8lgerud.", "\u00c5 f\u00e5 en valp i huset er nesten like arbeidskrevende som \u00e5 f\u00e5 et barn. Men begge hundeekspertene understreker at med litt planlegging og bevisstgj\u00f8ring kan familien f\u00e5 masse glede og l\u00e6rdom av sin firbente venn."]}, {"field": "category0", "value": "familieogoppvekst"}, {"field": "contenthash", "value": "e0a264acc57b4b4e21e6a0549839d984099c16a69dd5ea5e697a7165db617968"}, {"field": "createtime", "value": "2017-04-30T19:59:30.000Z"}, {"field": "description", "value": "En familie med barn b\u00f8r ikke velge de st\u00f8rste hundene."}, {"field": "dominantimage", "value": "http://www.adressa.no/incoming/article8646543.ece/ALTERNATES/w980-default/riks000625267-Dk0YNd47Bw.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f462939c3030561580cb69a50ae3e3fed85bcf0c.jpg?5980f80e"}, {"field": "dominantthumbnaildimensions", "value": "300x169"}, {"field": "heading", "value": ["Tenk p\u00e5 dette f\u00f8r dere kj\u00f8per hund -adressa.no", "- Ikke kj\u00f8p for stor hund!", "Hvor aktive er familien?", "- La de voksne straffe hunden", "Ta med barn og hund p\u00e5 kurs", "Barn mangler kontroll p\u00e5 hunden", "Foreldre m\u00e5 l\u00e6re opp barna"]}, {"field": "id", "value": "f462939c3030561580cb69a50ae3e3fed85bcf0c"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "hund", "l\u00e6r barna"]}, {"field": "kw-entity", "value": ["golden retriver", "oslo hundeskole", "hunden bl\u00e5", "labradoodle", "norsk kennel klubb"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["tanja solstad marring", "anne hofmo bj\u00f8lgerud"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8646543.ece/ALTERNATES/w980-default/riks000625267-Dk0YNd47Bw.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tenk p\u00e5 dette f\u00f8r dere kj\u00f8per hund"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8646563.ece"}, {"field": "pageclass", "value": ["article"]}, {"field": "publishtime", "value": "2013-11-18T16:34:19.000Z"}, {"field": "recs-articleid", "value": "8646563"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-11-18T16:34:19.000Z"}, {"field": "recs-rawtitle", "value": "Tenk p\u00e5 dette f\u00f8r dere kj\u00f8per hund -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "En familie med barn b\u00f8r ikke velge de st\u00f8rste hundene."}, {"field": "thumbnail", "value": "http://content-thumbnail.cxpublic.com/content/thumbnail200x150/f462939c3030561580cb69a50ae3e3fed85bcf0c.jpg?5980f80e"}, {"field": "thumbnailfullheightdimensions", "value": "200x1902"}, {"field": "timestamp", "value": "2017-08-01T21:52:14.000Z"}, {"field": "title", "value": "Tenk p\u00e5 dette f\u00f8r dere kj\u00f8per hund"}, {"field": "url", "value": "http://www.adressa.no/familieogoppvekst/article8646563.ece"}, {"field": "urlhash", "value": "f462939c3030561580cb69a50ae3e3fed85bcf0c"}], "score": 0.7481423, "siteId": "9222270286501375973", "id": "f462939c3030561580cb69a50ae3e3fed85bcf0c"}

