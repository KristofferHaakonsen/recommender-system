{"fields": [{"field": "modifiedtime", "type": "time", "value": "2012-04-18T16:40:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "idun haugan"}, {"field": "body", "value": ["Saken oppdateres.", "Meterne opp til taket er mange og inn gjennom h\u00f8ye vinduer finner selv det gjerrige desemberlyset raust innpass. Maleriene som skapte rabalder og begeistring i Nidarosdomen i sommer lyser fra veggflatene, mens pensler, fargetuber, pastellkritt, koldn\u00e5lutstyr, skisseb\u00f8ker, stabler med b\u00f8ker, fyller store bord og hyller i systematisk orden. En tesalong av h\u00f8yryggede stoler og sjeselong innbyr til et stykke hjemmehygge midt i arbeidsrommet. For H\u00e5kon Gullv\u00e5g vever arbeid og fritid seg inn i hverandre.", "Et lite kj\u00f8kken b\u00e6rer preg av hastige bes\u00f8k, gangen fungerer som kontor med faks og data, soverom og bad finnes ogs\u00e5 i det nye huset. For \u00f8vrig er det atelieret og bildene som utgj\u00f8r hovedtyngden. Dessuten fanger en herlig pepperkakekirke oppmerksomheten, hvor d\u00f8trene \u00c5sa p\u00e5 17 og Rebekka p\u00e5 sju har laget et helt f\u00f8lge p\u00e5 vei inn i kirken.", "Kitsch og krybbe", "Det \u00e6rverdige huset p\u00e5 Hospitalsl\u00f8kkan, bygd i 1900 som trafostasjon og turbinhall, er p\u00e5 1000 kvadratmeter.", "Teglsteinhuset er tegnet av Gabriel Kielland, arkitekten bak Domkirkens glassmalerier. Gullv\u00e5g kaller sitt nye hus et filter mellom atelieret og den n\u00e5del\u00f8se virkeligheten. Et hvilerom for maleriene f\u00f8r de slippes videre ut i verden. N\u00e5 hviler bildene fra sommerens tempor\u00e6re utsmykning i Nidarosdomen her.", "- Tr\u00e5dene veves sammen gjennom Kielland arkitektur og bildene mine som er malt i dialog med Kiellands glassmalerier i Domkirken.", "Religi\u00f8se motiver", "Bildenes religi\u00f8se motiver favner ogs\u00e5 julens budskap, deriblant Jesu krybbe i monumentalst\u00f8rrelse. Gullv\u00e5g m\u00e5tte g\u00e5 mange runder med seg selv f\u00f8r han bega seg ut i kirkeutsmykning og den religi\u00f8se motivkretsen: - Da jeg fikk den f\u00f8rste foresp\u00f8rselen om utsmykning, stilte jeg meg sp\u00f8rsm\u00e5let om jeg ville bevare min kunstneriske integritet og kunne ivareta kunsten i det liturgiske. Mange av motivn\u00f8klene i bibelhistorien er s\u00e5 overforbrukt at vi n\u00e6rmer oss kitsch. Og krybben, en av de mest kitscifiserte av dem alle, var jeg aller mest i tvil om, forklarer maleren.", "Men han fant veien inn til den religi\u00f8se motivkretsen ved \u00e5 tilf\u00f8re motivene noe nytt og eget, ved \u00e5 gi dem en personlig stemme. Helt fra barndommen har han hatt et bevisst forhold til kirkerommet. Som guttunge var han med faren som var solist og kirkesanger, rundt p\u00e5 jobb, blant annet i Hospitalskirken i jula.", "Forholdet til selve jula har endret seg med \u00e5rene, fra barndommens glede og begeistring til 15-\u00e5ringens boikott av jula i protest mot matearialismen i samfunnet. I voksen alder har han feiret jul - og noen ganger reist fra den og jobbet. Men i disse dager fylles atelieret med julepapir og juleb\u00e5nd.", "- Jula er b\u00e5de en sv\u00e6rt privat stund og et rituelt h\u00f8ydepunkt i v\u00e5rt samfunn. Og med barn f\u00e5r man et mer pragmatisk forhold til jula og skaper jul med dem.", "Lugaren som bolig", "Huset p\u00e5 Hospitalsl\u00f8kkan er bare \u00e9n av Gullv\u00e5gs mange baser. Han pendler mellom Trondheim og Oslo, til atelieret og boligen han har kj\u00f8pt etter Nils Aas p\u00e5 Ekely. Han g\u00e5r p\u00e5 nattoget i Trondheim og v\u00e5kner opp i Oslo og merker nesten ikke at han forflytter seg.", "- De to byene flyter sammen til ett sted for meg. Ogs\u00e5 Nice og Roma hvor jeg jobber regelmessig, fletter seg inn i dette m\u00f8nsteret. For meg er reisen det faste, sier Gullv\u00e5g.", "Han liker bevegelsen og friheten i det \u00e5 ikke v\u00e6re bundet til et sted, og han jobber godt n\u00e5r han reiser. \u00c5 sitte p\u00e5 kupeen i et tog i S\u00f8r-Europa med en kelner i umiddelbar n\u00e6rhet og alt annet langt unna, gir en sf\u00e6re av uforstyrret arbeidsro. Hotellrom er ogs\u00e5 gode baser for maleren. I bagasjen har han skisseb\u00f8ker hvor han utvikler ideer til st\u00f8rre prosjekter, samt koldn\u00e5lutstyr til sine bitte sm\u00e5 grafiske blad han f\u00e5r trykket i Roma. Han har en egen evne til \u00e5 fordype seg i arbeidet uansett hvor han er.", "- Jeg etablerer raskt en base og f\u00f8ler meg hjemme overalt. Jeg har tenkt at den ideelle boligen for meg er et hotellrom, eller en lugar, et rom du kan forflytte deg i. Boligen m\u00e5 ikke bli en fengslende del av livet, du m\u00e5 ikke bli innkapslet i hjemmet ditt. Jeg synes boligen tar for stor plass i livet, b\u00e5de mentalt og \u00f8konomisk, her i Norge.", "Portrettmuseum", "Selv er han mest opptatt av \u00e5 ha hus til bildene sine. Ideen om et portrettmuseum for egne og andres portretter hadde sl\u00e5tt rot for en god stund siden, og plutselig dukket det opp et hus som passet til ideen.", "- Huset kom litt tidlig til meg. Jeg var p\u00e5 jakt etter et atelier og fant et helt hus.", "Planen er bygge atelier p\u00e5 Hospitalsl\u00f8kkan med utsikt mot fjorden, og i kjelleren er gode magasinrom hvor han kan lagre bildene. Husets videre utforming er fortsatt p\u00e5 tenkestadiet.", "- Kanskje blir huset for lite? Jeg ser at mitt eget prosjekt begynner \u00e5 bli stort, og blir det slik at min virksomhet presser museet ut av huset - eller presser museet ut meg? Jeg m\u00e5 imidlertid balansere slik at husprosjektet ikke overtar for malerprosjektet mitt. Det er kunsten som har f\u00f8rt meg hit, og det er kunstneren i meg som er viktig. Jeg kan godt sitte i Italia jeg, mens andre drifter huset, sier Gullv\u00e5g.", "Huset kan for eksempel fungere som kunsthall i vinterhalv\u00e5ret. Selv trekkes han mot vinteratelier i Italia. I Trondheim har han kun f\u00e5 timers arbeidslys hver dag vinterstid, s\u00f8r i Europa kan han jobbe lange dager i dagslyset som han er s\u00e5 avhengig av.", "Innimellom sp\u00f8r han seg om han vil etablere et portrettmuseum i Trondheim.", "- Jeg har fundert litt p\u00e5 om Trondheim er mottagelig for spenstige prosjekter og nye ideer, med tanke p\u00e5 reaksjonene i sommer. Men jeg bruker \u00e5 gjennomf\u00f8re det jeg har bestemt meg for.", "Borgerlig bohem", "Per i dag er store deler av huset av huset utleid og brukes av offentlige instanser. I en overgangsfase er det greit slik, slik at han kan omr\u00e5 seg litt. Men kjellerens bruker \u00f8nsker han \u00e5 f\u00e5 ut s\u00e5 raskt som mulig. Her har Trondheim Energiverk en av sine 300 trafostasjoner, p\u00e5 gratis grunn.", "- Det handler om str\u00e5ling som det knyttes usikkerhet til vedr\u00f8rende helseskade. Det er jeg ikke interessert \u00e5 ha i huset.", "Jeg hadde ikke trodd jeg skulle bli milj\u00f8aktivist, sier Gullv\u00e5g selvironisk. Han fremst\u00e5r mer som en dannet, borgerlig bohem enn en kamplysten aktivist.", "Str\u00e5lingsfaren gj\u00f8r at han i perioder bor p\u00e5 Britannia. For ham som trives med hotellivet er det greit, men han vil tross alt gjerne flytte fullt og helt inn i sitt eget hus.", "Frihetens privilegium", "\u00d8vrige fremtidsplaner snakker han ikke s\u00e5 mye om: - Sabotasjeniv\u00e5et er h\u00f8yt, s\u00e5 jeg er blitt tilbakeholden med \u00e5 lansere for mye om mine prosjekter.", "Det er viktig for ham \u00e5 ha tid og frihet til \u00e5 jobbe med egne prosjekter. Om det ikke blir mange baller \u00e5 holde i luften samtidig og stort arbeidspress?", "- Jeg jobber som i en sveiseflamme. Den trekker meg oppover. Maleriet gir meg energi og arbeidet bringer meg videre som menneske. Jeg har et stort privilegium ved at jeg har frihet til \u00e5 bestemme alt selv. Jeg tror det er usunt \u00e5 jobbe under tidspress som andre legger p\u00e5 deg. Og jeg tror at vissheten om at jeg n\u00e5r som helst kan dra av g\u00e5rde, er viktigere enn \u00e5 gj\u00f8re det faktisk. Vissheten om at jeg alltid har en utvei."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "31a0848d91f0bf67e67ca9cc35e8ce32385aef9c16f76694d4326409e64586e3"}, {"field": "createtime", "value": "2017-03-08T19:56:13.000Z"}, {"field": "description", "value": "Det store huset H\u00e5kon Gullv\u00e5g har kj\u00f8pt p\u00e5 Hospitalsl\u00f8kkan er prim\u00e6rt et hus for malerier. For ham selv er den ultimate boligen en lugar - et rom du kan forflytte deg i."}, {"field": "dominantimage", "value": "http://www.adressa.no/incoming/article1153851.ece5/ALTERNATES/w980-default/GullvaagH02"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4f187a04f82f9a070eb43c9aef650551d864a8b1.jpg?58c061dd"}, {"field": "dominantthumbnaildimensions", "value": "300x169"}, {"field": "heading", "value": "Bolig for en nomade og hans malerier -adressa.no"}, {"field": "id", "value": "4f187a04f82f9a070eb43c9aef650551d864a8b1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["religi\u00f8se motiver", "religi\u00f8se motivkretsen", "borgerlig bohem", "presser museet", "hus"]}, {"field": "kw-entity", "value": ["trondheim og oslo", "nidarosdomen", "trondheim energiverk", "hospitalsl\u00f8kkan", "s\u00f8r-europa", "domkirken", "hospitalskirken", "nice og roma", "jesu", "ekely", "britannia", "rebekka"]}, {"field": "kw-location", "value": ["\u00e5sa", "europa", "italia", "oslo", "roma", "norge"]}, {"field": "kw-pageclass", "value": "article"}, {"field": "kw-person", "value": ["gabriel kielland", "h\u00e5kon gullv\u00e5g", "nils aas"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1153851.ece5/ALTERNATES/w980-default/GullvaagH02"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bolig for en nomade og hans malerier"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article603866.ece"}, {"field": "pageclass", "value": ["article"]}, {"field": "publishtime", "value": "2005-12-23T04:00:05.000Z"}, {"field": "recs-articleid", "value": "2071870"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2005-12-23T04:00:05.000Z"}, {"field": "recs-rawtitle", "value": "Bolig for en nomade og hans malerier -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det store huset H\u00e5kon Gullv\u00e5g har kj\u00f8pt p\u00e5 Hospitalsl\u00f8kkan er prim\u00e6rt et hus for malerier. For ham selv er den ultimate boligen en lugar - et rom du kan forflytte deg i."}, {"field": "thumbnail", "value": "http://content-thumbnail.cxpublic.com/content/thumbnail200x150/4f187a04f82f9a070eb43c9aef650551d864a8b1.jpg?58c061dd"}, {"field": "thumbnailfullheightdimensions", "value": "200x2549"}, {"field": "timestamp", "value": "2017-03-08T19:56:13.000Z"}, {"field": "title", "value": "Bolig for en nomade og hans malerier"}, {"field": "url", "value": "http://www.adressa.no/forbruker/hjem/article603866.ece"}, {"field": "urlhash", "value": "4f187a04f82f9a070eb43c9aef650551d864a8b1"}], "score": 0.765076, "siteId": "9222270286501375973", "id": "4f187a04f82f9a070eb43c9aef650551d864a8b1"}

