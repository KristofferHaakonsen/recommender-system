{"fields": [{"field": "modifiedtime", "type": "time", "value": "2017-05-20T07:04:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kjetil Kroks\u00e6ter", "Rosenborg BK"]}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "\u00d8verst blant de 100 beste Rosenborg-spillerne gjennom alle tider: Roar Strand, tett fulgt av Odd Iversen.", "Evighetsmaskinen og rekordmannen Roar Strand var den lojale, hardtarbeidende kjernekaren. Rebellen Odd Iversen hadde alt som skulle til for \u00e5 bli toppscorer i hvilken som helst liga, men noen ukloke valg og en kneskade gjorde at vi aldri fikk se Ivers herje i en europeisk toppklubb.", "Begge kan sl\u00e5 i bordet med imponerende tall. Roar Strand: 71 kamper i Mesterligaen, 417 toppseriekamper, 600 obligatoriske RBK-kamper og 78 toppseriem\u00e5l som munnet ut i 16 serie- og 5 cupmesterskap.", "Odd Iversen: 123 m\u00e5l p\u00e5 11 sesonger for RBK (158 inkludert V\u00e5lerenga-tiden), 73 m\u00e5l p\u00e5 54 kamper i \u00e5rene 1967 \u2013 69 (1,35 i snitt). Rekorden p\u00e5 30 m\u00e5l p\u00e5 18 seriekamper er usl\u00e5elig..", "Det kjennes urettferdig at den ene m\u00e5 settes foran den andre. De som s\u00e5 Odd Iversen i hans glansdager holder en knapp p\u00e5 han, de fleste som er f\u00f8dt litt senere ga nok stemmen sin til Roar Strand. En m\u00e5tte st\u00e5 \u00f8verst og lesernes klare dom overtrumfet juryen, men i mitt hode er det to vinnere. Begge var enere i hver sin epoke.", "Ola By Rise sa det godt her om dagen: \u00abRoar symboliserer mye av det beste i det moderne Rosenborg... Lederhunden i et hardtarbeidende kollektiv.\u00bb", "Egentlig er det knapt til \u00e5 fatte at Odd Iversen, som starte sin karriere midt p\u00e5 60-tallet, fortsatt skal v\u00e6re den mest sagnomsuste spilleren i en klubb som spilte regelmessig i Mesterligaen i mer enn et ti\u00e5r.", "Vi fikk aldri vite hvor god Odd Iversen kunne blitt. Proffkarrieren hans endte med et skademareritt i en belgisk bakg\u00e5rdsklubb. Et \u00f8delagt kne gjorde at han hinket seg gjennom resten av karrieren uten \u00e5 v\u00e6re i stand til \u00e5 trene skikkelig, og etter hvert knapt i stand til \u00e5 spille 90 minutter. Men m\u00e5lene trillet inn. Ingen kunne score m\u00e5l som Odd Iversen. Han skj\u00f8t som hest med begge bein og var enehersker i luftrommet med sin imponerende spenst. I tillegg var han hard som flint og hadde han en fantastisk oversikt. Ivers var f\u00f8dt til \u00e5 score m\u00e5l.", "Mytene rundt Odd Iversen har gitt ham evig liv. De sprelske sitatene, r\u00f8dkortene, de utenomsportslige skandalene, den bohemaktige livsf\u00f8rselen og fotballhymnen \u00abEt bilde t\u00e5\u2019n Ivers\u00bb som avsynges foran hver Lerkendal-kamp. Takket v\u00e6re \u00c5ge Aleksandersen vet alle fotballinteresserte tr\u00f8ndere hvem Odd Iversen er, ogs\u00e5 de som er f\u00f8dt flere ti\u00e5r etter at legenden la opp.", "Er det ikke forunderlig hvordan spillere som ikke kunne innrette seg etter fotballens eller samfunnets regler og normer, spillere som var opposisjonelle kranglefanter b\u00e5de p\u00e5 og utenfor banen, som levde i \u00f8yeblikket og ytret seg hemningsl\u00f8st, f\u00e5r en helt spesiell plass hos publikum?", "Det kan v\u00e6re et mysterium hvorfor vi elsker den slemme som er udisiplinert, forspiller sitt talent og mister besinnelsen. Ofte er det lettere \u00e5 identifisere seg med den som g\u00e5r p\u00e5 trynet og viser svakhet, enn den ufeilbarlige, alltid korrekte eneren. Disse spillerne symboliserer selve livet.", "Det er lett \u00e5 se slektskape t mellom Odd Iversen og George Best, fortsatt holdt som en av de st\u00f8rste britiske spillerne, selv om han \u00f8dela sine beste \u00e5r p\u00e5 \u00f8l og utsvevende liv. Ikke minst hadde de det til felles at de s\u00e5 p\u00e5 seg selv som artister som for\u00e6rte publikum sine kunstverk. Odd var i slekt med idrettens outsidere som Garrincha, Diego Maradona, tennisspilleren John McEnroe, basketspilleren Dennis Rodman eller Muhammed Ali. En fascinerende miks av genialitet, replikkunst og en utagerende livsf\u00f8rsel.", "Vinneren er den rake motsetningen. Det var aldri noen skandaler rundt Roar Strand og det var ikke tilfeldig at han st\u00e5r som den fremste representanten for tidenes suverent beste norske klubblag. \u00abZinedine Zidane, ka faen ska vi med han?, vi har Roar Strand \u00e5 han e supermann!\u00bb, sang supporterne.", "Mens Odd Iversen var en rebell og kranglefant p\u00e5 banen, var Roar den snille gutten som p\u00e5dro seg gult kort bare ved uhell. Mens Ivers var den talentfulle som sl\u00f8ste talentet sitt p\u00e5 et hardt liv, var Roar Strand arbeidsjernet som viste vei p\u00e5 trening og i kamp. Mens Odd forlot Lerkendal i sinne, forble Roar lojal. Mens den ene var ren spiss, var den andre boks til boks-spiller. Mens Odd hadde sin storhetstid p\u00e5 slutten av 60-tallet, n\u00e5dde Roar toppen 30 \u00e5r senere. Mens Odd var Norges svar p\u00e5 Ronaldo, var Roar v\u00e5rt svar p\u00e5 Pavel Nedved, verdens beste indrel\u00f8per i sin tid.", "De har lite annet til felles enn RBK-drakten og publikums hyllest. Roar fordi vi visste at han bl\u00f8dde for drakta og ga alt for oss p\u00e5 tribunen. Odd fordi han var artisten som for\u00e6rte publikum sine kunstverk. Det beste, brassesparket p\u00e5 Mell\u00f8s, f\u00e5r Marco van Bastens supergoal til \u00e5 blekne.", "Supermann Strand og Kong Ivers av Lerkendal var tribunens representanter p\u00e5 banen. Den beste attesten en fotballspiller kan f\u00e5."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "05b16569dae9ea5b685672640da57165bf323586fbf62b9cdfc82ac03d10b683"}, {"field": "createtime", "value": "2017-05-20T06:06:43.000Z"}, {"field": "description", "value": "Kommentar: En vinner fra hver sin tidsalder. Begge var enere i sin epoke og st\u00e5r som fyrlykter i norsk fotballhistorie, skriver Kjetil Kroks\u00e6ter."}, {"field": "heading", "value": "\u00abSupermann slo kongen av Lerkendal\u00bb -adressa.no"}, {"field": "id", "value": "7f9d1f15ec373a1a3e03352e3df380cd681b6b3b"}, {"field": "keyword", "value": ["Kjetil Kroks\u00e6ter", "Rosenborg BK"]}, {"field": "keywords", "value": "Kjetil Kroks\u00e6ter,Rosenborg BK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "publikum", "m\u00e5l", "liv", "supermann slo", "supermann slo kongen", "banen", "score m\u00e5l", "kamp", "supermann", "slo kongen", "for\u00e6rte publikum"]}, {"field": "kw-entity", "value": ["lerkendal", "norges", "v\u00e5lerenga", "zidane", "ronaldo", "kong ivers", "rosenborg bk", "pavel nedved", "mell\u00f8s", "strand og kong ivers", "mesterligaen", "garrincha", "odd iversen og george best"]}, {"field": "kw-pageclass", "value": "article"}, {"field": "kw-person", "value": ["marco van bastens", "john mcenroe", "muhammed ali", "diego maradona", "dennis rodman", "\u00e5ge aleksandersen", "roar strand", "ola by rise", "odd iversen", "kjetil kroks\u00e6ter", "george best"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/946fa7d0-a5b8-4957-93c2-a895fc9b5a5e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abSupermann slo kongen av Lerkendal\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Supermann-slo-kongen-av-Lerkendal-235869b.html"}, {"field": "pageclass", "value": ["article"]}, {"field": "publishtime", "value": "2017-05-20T07:04:33.000Z"}, {"field": "recs-articleid", "value": "235869"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-20T07:04:33.000Z"}, {"field": "recs-rawtitle", "value": "\u00abSupermann slo kongen av Lerkendal\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Kommentar: En vinner fra hver sin tidsalder. Begge var enere i sin epoke og st\u00e5r som fyrlykter i norsk fotballhistorie, skriver Kjetil Kroks\u00e6ter."}, {"field": "thumbnail", "value": "http://content-thumbnail.cxpublic.com/content/thumbnail200x150/7f9d1f15ec373a1a3e03352e3df380cd681b6b3b.jpg?59487a62"}, {"field": "thumbnailfullheightdimensions", "value": "200x1645"}, {"field": "timestamp", "value": "2017-06-20T01:29:06.000Z"}, {"field": "title", "value": "\u00abSupermann slo kongen av Lerkendal\u00bb"}, {"field": "url", "value": "http://www.adressa.no/100Sport/fotball/Supermann-slo-kongen-av-Lerkendal-235869b.html"}, {"field": "urlhash", "value": "7f9d1f15ec373a1a3e03352e3df380cd681b6b3b"}], "score": 0.9254527, "siteId": "9222270286501375973", "id": "7f9d1f15ec373a1a3e03352e3df380cd681b6b3b"}

