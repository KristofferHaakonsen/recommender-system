{"fields": [{"field": "modifiedtime", "type": "time", "value": "2017-02-12T16:20:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["utenriks", "Taliban", "flyktningkrisen", "Flyktninger", "Flyktningkatastrofen", "EU", "Kroatia", "Ungarn"]}, {"field": "author", "value": ["martin sels\u00f8e s\u00f8rensen (tekst)", "mads nissen ( foto)"]}, {"field": "body", "value": ["Grupper av afghanske flyktninger har samlet seg rundt et b\u00e5l av brennende jernbanesviller. En kvelende r\u00f8yk siver opp og legger seg som en tett t\u00e5ke over hodene deres, fordi den ikke slipper ut av lagerbygningen de selv har omdannet til flyktningleir. Utenfor faller temperaturen til minus 12 ogs\u00e5 om dagen, og kulden presser seg inn gjennom knuste vinduer og store rulleporter som m\u00e5 holdes \u00e5pne bare for \u00e5 lufte litt ut.", "Likevel river og stinker r\u00f8yken, og de mange som hoster gj\u00f8r det helt fra bunnen av lungene. Svillene er impregnerte for \u00e5 holde ut flere ti\u00e5r p\u00e5 jugoslaviske jernbaner, og har i l\u00f8pet av levetiden blitt tils\u00f8lt med olje, bensin og andre kjemikalier som n\u00e5 antennes i helseskadelige mengder. I m\u00f8rket og osen langs veggene i hallene ligger mennesker og sover, rullet inn i tepper utlevert av n\u00f8dhjelpsorganisasjoner. De gr\u00e5 lagerbygningene, ilden, m\u00f8rket, r\u00f8yken og ansiktene skjult av halst\u00f8rkl\u00e6r, tepper og sot f\u00e5r det til \u00e5 ligne en dommedagsscene i en film.", "Stemningen er imidlertid en annen. Selv om mulighetene deres for \u00e5 n\u00e5 Europa er sm\u00e5, og sjansene for asyl enda mindre, og selv om det har g\u00e5tt opp for mange her at de ikke er velkommen i EU-land, er mange fulle av tro p\u00e5 at de skal lykkes med \u00e5 n\u00e5 frem. De smiler og hilser, og noen holder hum\u00f8ret oppe ved \u00e5 bruke plastb\u00f8ttene som tromme mens de synger som om de var p\u00e5 leirskole. Andre sitter p\u00e5 gulvet og stirrer konsentrert p\u00e5 telefonene sine eller forteller ivrig om situasjonen og dr\u00f8mmene sine.", "- Jeg venter p\u00e5 at grensen \u00e5pner, sier 17 \u00e5r gamle Asif, som kommer fra en landsby utenfor Afghanistans hovedstad Kabul.", "Han dukker opp i m\u00f8rket foran en av lagerhallene og viser seg \u00e5 v\u00e6re noe for seg selv.", "Han har fulgt flyktningstr\u00f8mmen fra S\u00f8r-Asia og Midt\u00f8sten via Tyrkia til Europa, og er n\u00e5 strandet i Serbia. I motsetning til tusenvis av andre flyktninger som oppholder seg i Serbia, holder han seg inntil videre langt unna grensene til EU-landene Ungarn og Kroatia. Mer enn 75 000 mennesker er strandet p\u00e5", "Balkan og i Hellas som f\u00f8lge av de stengte grensene, opplyser FN.", "- Jeg er redd for \u00e5 reise dit. Jeg venter p\u00e5 at de \u00e5pner grensen igjen, sier han.", "Asif viser vei til et forlatt lagerkontor han har v\u00e6rt heldig nok til \u00e5 finne. Det ligger for seg selv og har b\u00e5de en vedovn og plass til fem sovende flyktninger hver natt. P\u00e5 gulvet har de lagt gr\u00e5 tepper og satt et oransje stearinlys. St\u00f8vlene setter man utenfor d\u00f8ren, og det blir nesten hjemlig.", "Hver natt pr\u00f8ver flyktninger og migranter enten \u00e5 klippe hull i gjerdet til Ungarn eller snike seg inn i Kroatia. Noen f\u00e5 lykkes med \u00e5 krysse grensene og bli i EU, men de andre kommer tilbake til Beograd med frostskader, slagmerker og brukne armer og bein etter mishandlingen de har f\u00e5tt av grensevaktene.", "Asif har flyktet over land fra Taliban-bevegelsen, som ble mistenksomme over de gode engelskkunnskapene hans. En eller annen fortalte dem at Asif skulle ha jobbet for de amerikanske styrkene, og slike blir straffet av bevegelsen.", "- De kommer fortsatt om natten og sp\u00f8r etter meg. Alltid om natten, klokken ett eller to banker de p\u00e5 d\u00f8ren. Hvis ikke faren min lukker opp sl\u00e5r de inn d\u00f8ren. De vil vite hvor jeg er. Faren min sier han ikke vet det. Hvis han sier at jeg har flyktet, s\u00e5 tar de ham i stedet, forteller Asif.", "Etter han flyktet drepte Taliban bestevennen og fetteren hans, som nektet \u00e5 gi dem opplysninger om hvor han befinner seg.", "Han er en spinkel gutt med vennlige \u00f8yne og vil helst bruke livet sitt til \u00e5 bli ingeni\u00f8r. Det var derfor han l\u00e6rte seg engelsk.", "- For tre \u00e5r siden kom utenlandske soldater og hjelpearbeidere til landsbyen min. De snakket engelsk, og jeg liker det spr\u00e5ket veldig godt. S\u00e5 jeg dro til Pakistan, til Peshawar, for \u00e5 l\u00e6re det. Der er utdanningen bedre enn i Afghanistan, sier han.", "Da han vendte tilbake med sin gode engelsk kom Taliban etter ham, og bekjente advarte ham b\u00e5de mot \u00e5 dra til andre byer i Afghanistan og tilbake til Pakistan. For Taliban-bevegelsen er overalt, og han mener de kan finne ham hvor som helst.", "- Vi vil bare leve i sikkerhet. Ingen forlater landet sitt med mindre de er tvunget til det, sier han.", "Verken Iran eller Tyrkia gir asyl til afghanere, s\u00e5 en skolel\u00e6rer som kjente ham som en enest\u00e5ende elev tilb\u00f8d seg \u00e5 betale smuglerregningene for en tur til Europa.", "- Faren min har ingen penger. Han hadde en vogn han solgte gr\u00f8nnsaker fra, men n\u00e5 er han syk og kan ikke jobbe, sier Asif.", "Det er farens hjerte det er noe galt med, og derfor forteller ikke Asif ham hele historien om hvordan han har det i Beograd. Faren f\u00e5r bare vite at Asif har det bra og venter p\u00e5 at grensen \u00e5pner.", "- Tror du den \u00e5pner? sp\u00f8r han, plutselig i tvil om holdbarheten av sin egen plan.", "Nei. Vet du hvorfor den er lukket?", "- Det er noe med at flyktninger som har kommet inn f\u00f8r oss har beg\u00e5tt forbrytelser. Men alle flyktninger er ikke slemme. Mennesker er like forskjellige som fingrene p\u00e5 h\u00e5nden min, argumenterer han og holder h\u00e5nden frem foran stearinlyset.", "Asif kjenner ikke det fulle omfanget av Europas generelle misn\u00f8ye med \u00e5 motta flere flyktninger og de mange bekymringene for \u00f8konomi, velferd og sikkerhet som ligger bak. Likevel vet han godt at for hver afghaner som lykkes med \u00e5 komme seg til Europa, vil det v\u00e6re ti nye i Afghanistan som f\u00e5r lyst til \u00e5 pr\u00f8ve. To av vennene hans fra hallene i Beograd har reist til Wien og har ringt og fortalt om fine forhold der. Det har skjerpet hans egen motivasjon.", "Hans egen situasjon er imidlertid alt annet enn enkel, s\u00e5 n\u00e5r han snakker med venner i hjemlandet sier han at de ikke skal reise til Europa. Ikke, med mindre de personlig er i fare.", "- Hvis noen truer dem, s\u00e5 b\u00f8r de dra, men ellers ikke, sier han.", "Han modererer ogs\u00e5 kravet om de \u00e5pne grensene noe, for han forst\u00e5r at det ikke er plass til alle.", "- Kan de ikke bare \u00e5pne grensene for oss som sitter her, og s\u00e5 lukke grensene i Iran, sp\u00f8r han.", "Tankene hans fortsetter \u00e5 kretse rundt mulighetene i EU og hvordan han kan f\u00e5 asyl. Noen irske journalister har sagt at Belgia er et bra sted, og han vil vite om det stemmer. Han vil ogs\u00e5 vite om han f\u00e5r lov til \u00e5 presentere saken sin muntlig for en asylmyndighet.", "Han har fortellingen sin om Talibans nattlige bes\u00f8k til \u00e5 styrke den, om truslene mot ham og hans far, som er klar til \u00e5 bekrefte alt over telefon. Han har ogs\u00e5 et bilde av den drepte fetteren. N\u00e5r han \u00e9n dag f\u00e5r krysset grensen, om det noen gang skjer, h\u00e5per han at det skal v\u00e6re nok."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7be56992fb6cb50cc0c6af77aee9d025cd9d1dce1b366ef6f501af3fc6f1e31c"}, {"field": "createtime", "value": "2017-02-12T16:24:38.000Z"}, {"field": "description", "value": "Hundrevis av afghanske asyls\u00f8kere har v\u00e6rt strandet i Beograd i vinter fordi Kroatia og Ungarn m\u00f8ter dem med gjerder og juling. 17 \u00e5r gamle Asif har flyktet fordi Taliban kommer etter ham om natten."}, {"field": "dominantimage", "value": "http://www.adressa.no/incoming/article14199720.ece/4oacki/ALTERNATES/w980-default/2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/39bc957abbbca9b1f046edc63e57031e1a1028e0.jpg?593e63fa"}, {"field": "dominantthumbnaildimensions", "value": "300x169"}, {"field": "heading", "value": ["Asif venter p\u00e5 at EU skal \u00e5pne grensen -adressa.no", "Optimister mot alle odds", "Taliban kommer hver natt", "Vi vil ha \u00e5pne grenser"]}, {"field": "id", "value": "39bc957abbbca9b1f046edc63e57031e1a1028e0"}, {"field": "keyword", "value": ["utenriks", "Taliban", "flyktningkrisen", "Flyktninger", "Flyktningkatastrofen", "EU", "Kroatia", "Ungarn"]}, {"field": "keywords", "value": "utenriks,Taliban,flyktningkrisen,Flyktninger,Flyktningkatastrofen,EU,Kroatia,Ungarn"}, {"field": "kw-category", "value": ["pluss", "magasin"]}, {"field": "kw-classification", "value": "travel"}, {"field": "kw-concept", "value": ["flyktet", "\u00e5pne grensen", "\u00e5pne", "grensen"]}, {"field": "kw-entity", "value": ["s\u00f8r-asia og midt\u00f8sten", "taliban", "asif", "ungarn og kroatia", "kroatia og ungarn"]}, {"field": "kw-location", "value": ["europa", "tyrkia", "iran", "pakistan", "ungarn", "belgia", "peshawar", "wien", "beograd", "kabul", "hellas", "afghanistan", "serbia", "kroatia"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14199720.ece/4oacki/ALTERNATES/w980-default/2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Asif venter p\u00e5 at EU skal \u00e5pne grensen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/12/Asif-venter-p%C3%A5-at-EU-skal-%C3%A5pne-grensen-14199731.ece"}, {"field": "pageclass", "value": ["article"]}, {"field": "publishtime", "value": "2017-02-12T16:20:43.000Z"}, {"field": "recs-articleid", "value": "14199731"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-12T16:20:43.000Z"}, {"field": "recs-rawtitle", "value": "Asif venter p\u00e5 at EU skal \u00e5pne grensen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hundrevis av afghanske asyls\u00f8kere har v\u00e6rt strandet i Beograd i vinter fordi Kroatia og Ungarn m\u00f8ter dem med gjerder og juling. 17 \u00e5r gamle Asif har flyktet fordi Taliban kommer etter ham om natten."}, {"field": "thumbnail", "value": "http://content-thumbnail.cxpublic.com/content/thumbnail200x150/39bc957abbbca9b1f046edc63e57031e1a1028e0.jpg?593e63fa"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-12T09:50:50.000Z"}, {"field": "title", "value": "Asif venter p\u00e5 at EU skal \u00e5pne grensen"}, {"field": "url", "value": "http://www.adressa.no/pluss/magasin/2017/02/12/Asif-venter-p%c3%a5-at-EU-skal-%c3%a5pne-grensen-14199731.ece"}, {"field": "urlhash", "value": "39bc957abbbca9b1f046edc63e57031e1a1028e0"}], "score": 1.1295427, "siteId": "9222270286501375973", "id": "39bc957abbbca9b1f046edc63e57031e1a1028e0"}

