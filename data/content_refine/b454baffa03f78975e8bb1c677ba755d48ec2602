{"fields": [{"field": "modifiedtime", "type": "time", "value": "2016-01-04T07:35:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5fjord", "Stokk\u00f8ya", "Bygdeutvikling"]}, {"field": "author", "value": "hilde skjesol"}, {"field": "body", "value": ["Saken oppdateres.", "- Det holder ikke med slagord for \u00e5 snu flyttestr\u00f8mmen fra bygda, mener Roar Svenning og Ingrid Langklopp.", "Et spektakul\u00e6rt n\u00e6ringsbygg med kontorer, m\u00f8telokaler, \u00f8lbryggeri og verksted. Noen skritt unna, et par spisse bolighus som rommer to familier. Dette er starten p\u00e5 det moderne bygdelivet i \u00c5fjord, reist i et krater som ble skapt da Lines\u00f8ybrua ble bygd.", "- Vi kan ikke vente p\u00e5 at andre skal gj\u00f8re de endringene vi \u00f8nsker oss, sier Roar Svenning, gr\u00fcnder og bygdeutvikler p\u00e5 Stokk\u00f8ya.", "For ti \u00e5r siden etablerte han Stokk\u00f8ya sj\u00f8senter med strandbaren sammen med kona Torild Langklopp. Det har f\u00f8rt til at Stokk\u00f8ya i \u00c5fjord har seilt opp som et attraktivt internasjonalt reisem\u00e5l. I sommerm\u00e5nedene myldrer det i Hosnasand med livlig hytteliv og \u00f8kende turisme.", "LES OGS\u00c5: Stokk\u00f8ya sj\u00f8senter blant Europas 100 beste hoteller", "N\u00e5 handler det om \u00e5 f\u00e5 lys i vinduene \u00e5ret rundt.", "LES OGS\u00c5 SIGNERT: Fra Bygda 1.0 til versjon 2.0", "- For dem som har fritidsbolig, er det viktig at de kommer til en bygd som er levende, sier Ingrid Langklopp. Hun er leder for utviklingsprosjektet p\u00e5 Stokk\u00f8ya, Bygda 2.0, som har satt seg fore \u00e5 skape b\u00e5de arbeidsfellesskap og husrom i utkantbygda. Tanken er \u00e5 riste liv i en oppdatert og moderne bygdeversjon, fri for begonia og blondegardiner. Kanskje kan det f\u00e5 en og annen til \u00e5 forlate bylivet.", "De har allerede invitert til b\u00e5de bokbad, n\u00e6ringskonferanse og konsert i de nye n\u00e6ringslokalene, den s\u00e5kalte bygdeboksen p\u00e5 600 kvadratmeter. Lokalene rommer et snekkerverksted, et \u00f8lbryggeri hvor det allerede er produsert Stokk\u00f8y-\u00f8l, en stor og luftig sal, m\u00f8terom, kj\u00f8kken og et kontorfellesskap. I det \u00e5pne kontorlandskapet hvor sj\u00f8en kruser rett utenfor vinduene er det muligheter for drop-in i co-working spaces, her skal det bli kreativt arbeid i digs og maker-space. Det kan bli hippere p\u00e5 Stokk\u00f8ya enn p\u00e5 Solsiden.", "Her kan du lese hvordan det gikk da Smakspolitiet bes\u00f8kte restauranten Nord\u00f8st som serverer sj\u00f8gress fra Stokk\u00f8ya.", "- Mange har en jobb hvor det ikke spiller s\u00e5 stor rolle hvor de sitter. Da kan de kj\u00f8pe seg en kontorplass her en dag eller en periode. De som er p\u00e5 hytta, kan jobbe herfra, sier Langklopp som forel\u00f8pig sitter ganske alene inne i kontorlandskapet.", "- Men her er det plass til \u00e5tte-ti stykker, sier hun.", "I tillegg til \u00e5 bygge lokaler for arbeidsfellesskap, har det v\u00e6rt to andre m\u00e5l med Bygda 2.0, forteller Svenning. Da Lines\u00f8ybrua \u00e5pnet i 2011, sto det igjen et steinkrater like ved.", "- Et halvt fjell var sprengt vekk. Vi \u00f8nsket \u00e5 reparere skadene, sier Svenning.", "Og det kunne samtidig f\u00f8re med seg nye boliger, var ideen til de kreative hoder p\u00e5 Stokk\u00f8ya.", "- Mange tenker at det er arbeidsplasser som er det viktigste for \u00e5 f\u00e5 folk til \u00e5 flytte til bygda. Til en viss grad er det det. Men hvis en familie skal flytte p\u00e5 landet, m\u00e5 de ogs\u00e5 ha et sted \u00e5 bo. Og folk m\u00e5 kunne flytte p\u00e5 landet uten at de beh\u00f8ver \u00e5 senke levestandarden, sier Svenning.", "- Og da vil de ikke bygge seg hus for tre millioner, men leie noe, mener Langklopp.", "Arkitektene som tegnet forslag til hvordan det kunne bygges i sj\u00f8kanten, var fra Frankrike, Japan, Australia og Norge.", "- Vi \u00f8nsket et ytre blikk, og at noen utenfra kunne peke p\u00e5 hva det er som gj\u00f8r det interessant \u00e5 bo her, sier Svenning.", "De gikk for det norske alternativet, fra Pir II, hvor ideen var \u00e5 bygge plattformer i sj\u00f8kanten, og bebygge dem med ulike \u00abspillebrikker\u00bb, alt etter hva som var behovet. Den f\u00f8rste plattformen er n\u00e5 ferdig, og den best\u00e5r av to sm\u00e5 boliger knyttet sammen med et gjesterom.", "I ett av husene bor David Mouritzen med kona og de to barna Nanna (9) og Bj\u00f8rn (7). De forlot millionbyen K\u00f8benhavn til fordel for \u00c5fjord med dr\u00f8ye 3200 innbyggere da David fikk jobb som daglig leder i \u00c5fjord utvikling for to \u00e5r siden.", "- Dette er et komplett annerledes liv, smiler han.", "Han mener det er en god ting de gj\u00f8r p\u00e5 Stokk\u00f8ya, n\u00e5r de bygger utleieboliger for nye innbyggere. Den danske familien tenker bare et halv\u00e5r av gangen. N\u00e5 setter de pris p\u00e5 at livet har f\u00e5tt en annen og roligere takt, de har mer tid til \u00e5 v\u00e6re sammen, de har sj\u00f8en og naturen, og om natta er himmelen full av stjerner.", "- Klarer de \u00e5 skape mer liv her, vil det v\u00e6re bra for alle. Spesielt for barna, sier Mouritzen.", "Hadar \u00d6ster har reist fra en annen millionby, Stockholm. Han har jobbet som kokk p\u00e5 Strandbaren i flere \u00e5r.", "- Jeg ble lei av \u00e5 flytte rundt, s\u00e5 da m\u00e5tte jeg enten kj\u00f8pe meg noe eller bygge selv, sier \u00d6ster. N\u00e5 har arkitekts\u00f8steren skapt et av de stiligste husene p\u00e5 Stokk\u00f8ya, like ved bygdeboksen.", "- Jeg krevde at jeg skulle se sj\u00f8en fra alle rommene, sier han.", "- Jeg v\u00e5kner opp til lyden av b\u00f8lger. Men jeg blir litt gal av \u00e5 v\u00e6re her lenge i gangen. Jeg m\u00e5 reise inn til byen ogs\u00e5, sier \u00d6ster.", "Det er ikke noe problem.", "- Det g\u00e5r faktisk buss mellom Trondheim og Stokk\u00f8ya hver dag, sier Langklopp.", "S\u00e5 langt er det brukt rundt 19 millioner kroner p\u00e5 bygdeutviklingsprosjektet som har f\u00e5tt b\u00e5de statlig og kommunal st\u00f8tte. N\u00e5 planlegges neste byggetrinn som kan gi 9\u201311 leiligheter. Planen er \u00e5 komme i gang neste \u00e5r.", "P\u00e5 r\u00e5dhuset i \u00c5fjord er ordf\u00f8rer Vibeke Stjern begeistret for de nye bygdetankene som kommer fra Stokk\u00f8ya.", "- En tenker gjerne at n\u00e5r folk skal flytte fra byen og ut i distriktet, s\u00e5 skal de ha stor tomt og bygge seg stor enebolig. Vi skal ha den muligheten, men jeg tror vi ogs\u00e5 m\u00e5 se litt mer til byen. Det \u00e5 bo i en form for fellesskap som det de legger opp til i Bygda 2,0, kan fenge mange, sier Stjern.", "Hun er imponert over det som er skapt p\u00e5 Stokk\u00f8ya med den lekre strandbaren og det kule hotellet, og liker at de tenker s\u00e5 helhetlig.", "- Jeg er med i heiagjengen. N\u00e5 vet folk hvor Stokk\u00f8ya er, men det er ikke s\u00e5 mange som kjenner til \u00c5fjord. Vi burde vel skifte kommunenavn."]}, {"field": "category0", "value": "pluss"}, {"field": "contenthash", "value": "60940e096e3593192ec5dbe0181fb10e56635e131ac2bae99b266126233a1a1f"}, {"field": "createtime", "value": "2016-01-02T20:55:43.000Z"}, {"field": "description", "value": "Gr\u00fcndere p\u00e5 Stokk\u00f8ya har brukt millioner p\u00e5 \u00e5 skape byliv i sj\u00f8kanten."}, {"field": "dominantimage", "value": "http://www.adressa.no/pluss/article11957640.ece/gy0db6/ALTERNATES/w980-default/omw_Bygda-2-0.30.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b454baffa03f78975e8bb1c677ba755d48ec2602.jpg?59636c43"}, {"field": "dominantthumbnaildimensions", "value": "300x169"}, {"field": "heading", "value": ["Her finner du det moderne bygdeliv i fj\u00e6ra -adressa.no", "\u00d8lbryggeri og verksted", "Nye boliger", "Fra K\u00f8benhavn til \u00c5fjord", "Sj\u00f8en fra alle rom", "Heiagjeng"]}, {"field": "id", "value": "b454baffa03f78975e8bb1c677ba755d48ec2602"}, {"field": "keyword", "value": ["\u00c5fjord", "Stokk\u00f8ya", "Bygdeutvikling"]}, {"field": "keywords", "value": "\u00c5fjord,Stokk\u00f8ya,Bygdeutvikling"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-concept", "value": ["moderne bygdeliv", "rom", "sj\u00f8en", "bygge", "boliger", "hus", "liv", "skape", "flytte", "bygd", "millioner"]}, {"field": "kw-entity", "value": ["australia og norge", "torild langklopp", "stokk\u00f8y", "\u00f6ster", "strandbaren", "nord\u00f8st", "solsiden", "europas 100", "roar svenning og ingrid langklopp", "stokk\u00f8ya", "lines\u00f8ybrua", "bj\u00f8rn", "nanna", "trondheim og stokk\u00f8ya", "smakspolitiet", "langklopp", "pir ii", "hosnasand"]}, {"field": "kw-location", "value": ["stockholm", "bygda", "japan", "\u00e5fjord", "k\u00f8benhavn", "frankrike"]}, {"field": "kw-pageclass", "value": "article"}, {"field": "kw-person", "value": ["roar svenning", "ingrid langklopp", "vibeke stjern", "david mouritzen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11957640.ece/gy0db6/ALTERNATES/w980-default/omw_Bygda-2-0.30.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her finner du det moderne bygdeliv i fj\u00e6ra"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/01/02/Her-finner-du-det-moderne-bygdeliv-i-fj%C3%A6ra-11957642.ece"}, {"field": "pageclass", "value": ["article"]}, {"field": "publishtime", "value": "2016-01-02T20:50:08.000Z"}, {"field": "recs-articleid", "value": "11957642"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-01-02T20:50:08.000Z"}, {"field": "recs-rawtitle", "value": "Her finner du det moderne bygdeliv i fj\u00e6ra -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Gr\u00fcndere p\u00e5 Stokk\u00f8ya har brukt millioner p\u00e5 \u00e5 skape byliv i sj\u00f8kanten."}, {"field": "thumbnail", "value": "http://content-thumbnail.cxpublic.com/content/thumbnail200x150/b454baffa03f78975e8bb1c677ba755d48ec2602.jpg?59636c43"}, {"field": "thumbnailfullheightdimensions", "value": "200x3327"}, {"field": "timestamp", "value": "2017-07-10T12:00:03.000Z"}, {"field": "title", "value": "Her finner du det moderne bygdeliv i fj\u00e6ra"}, {"field": "url", "value": "http://www.adressa.no/pluss/2016/01/02/Her-finner-du-det-moderne-bygdeliv-i-fj%c3%a6ra-11957642.ece"}, {"field": "urlhash", "value": "b454baffa03f78975e8bb1c677ba755d48ec2602"}], "score": 0.7384688, "siteId": "9222270286501375973", "id": "b454baffa03f78975e8bb1c677ba755d48ec2602"}

