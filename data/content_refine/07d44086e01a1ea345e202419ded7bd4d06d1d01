{"fields": [{"field": "modifiedtime", "type": "time", "value": "2012-04-17T13:48:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mai-elisabeth berg . dr.art."}, {"field": "body", "value": ["Saken oppdateres.", "Forfatteren Dag Skogheim er ute i Adresseavisen 7. juli og hevder at slaget p\u00e5 Stiklestad hadde lite med kristendom \u00e5 gj\u00f8re, men handlet om penger og makt. Selv gj\u00f8r han sitt for \u00e5 mane fram et bilde av en r\u00e5 og brutal vikingkonge. La meg som en kommentar til dette sitere Lars Roar Langslet. Han sier i sin bok \u00abOlav den Hellige\u00bbat mange nordmenn henger ved en seiglivet karikatur over v\u00e5re forfedre for 1000 \u00e5r siden som \u00aben slags lavpannede skautroll, stormende frem fra sine t\u00f8mmerkoier med \u00f8kser og spyd\u00bb, og legger til at ogs\u00e5 h\u00f8vdinger og konger i historiske tabl\u00e5er ofte blir fremstilt som \u00ablett oppstasede vesener av samme rase, uten mer avanserte tanker i hodet enn makt og erobring, pluss litt kristendom som ferniss\u00bb. Ett av Hellig Olavs spesielle attributter i ulike typer kunstverk er riktig nok \u00f8ksen, men da som et symbol med en antikk tradisjon. Kunsthistorikeren Anne Lid\u00e9n, som har skrevet en doktoravhandling om Olavikonografi, understreker at Olavs\u00f8ksens symbolverdi inkluderer b\u00e5de martyrkongens religi\u00f8se rang og verdighet i den katolske kirken og den jordiske kongens rolle som lovstifter, riksbygger og kirkebygger. \u00c5 \u00abhugge\u00bb eller \u00abkl\u00f8ve\u00bb har som kjent b\u00e5de en konkret og en symbolsk betydning.", "Om Olav den Helliges liv vet vi at han dro ut p\u00e5 vikingtokt i ung alder. Noe som var vanlig for storfolks s\u00f8nner, som en veg til utdanning og modning. Dermed kom han i kontakt med de tankestr\u00f8mninger som preget Europa i hans tid, hvor tanken om innf\u00f8ring av kristendommen ble koblet sammen med opprettelsen av rikskonged\u00f8mmet. I Normandie i Frankrike, hvor kristendommen allerede sto sterkt, ble Olav selv d\u00f8pt. Og som 20-\u00e5ring satte han i 1015 kursen for Norge med \u00f8nske om \u00e5 erobre kongsmakten og kristne landet. Dette greide han; i ca.10 \u00e5r hersket Olav som eneveldig konge.", "Hans arbeid for \u00e5 bygge opp et rikskonged\u00f8mme og legge grunnvollen for et statsstyre gikk sammen med hans kristningsarbeid. Slik historien fremstiller det for han ofte hardt frem p\u00e5 sine kristningsferder. Men ved innf\u00f8ringen av en kristenrett over hele landet er det ingen tvil om at moralnormene ble humanisert. Med det kristne menneskesynet fikk enkeltmennesket en ny frihet og egenverdi, l\u00f8srevet fra underleggingen under \u00e6tta. Hedensk religionsut\u00f8velse ble forbudt. Trellene fikk rettsvern. Det nye sedelighetsbegrepet krevde at mannen skulle v\u00e6re trofast mot sin hustru og flerkoneri ble forbudt. Opp imot den hedenske retten til \u00e5 sette ut u\u00f8nskede barn setter kristenretten barnets rett til livet.", "Det moderne mennesket reagerer p\u00e5 at Olav brukte makt. Jeg tror de har rett som sier at han kunne ikke ha v\u00e6rt konge i Norge i det 11. \u00e5rhundret uten \u00e5 bruke makt. Om kongen ikke m\u00f8tte tross med styrke, ville han vise seg svak. Hans rykte for \u00e5 ut\u00f8ve et hardt styre, hadde ogs\u00e5 sitt grunnlag i hans forsett om \u00e5 ha kontroll over alle deler av landet. Selv om han hadde mektige menn som lendmenn i alle landsdeler, var hans motstandere, de mektigste \u00e6ttenes h\u00f8vdinger, hele tiden farlige konkurrenter om makten. Og det var da ogs\u00e5 disse h\u00f8vdingene som til slutt, i allianse med danskekongen Knut, utfordret hans kongevelde s\u00e5 sterkt at han m\u00e5tte flykte fra landet.", "I \u00e5ret 1029 oppholdt Olav seg i eksil hos fyrst Jaroslav i Russland. Lars Roar Langslet mener at dette eksilet m\u00e5 ha v\u00e6rt sv\u00e6rt viktig for helgenkongen, som her kan ha mottatt nye impulser gjennom den nyplatonske tenkning som n\u00e5 dominerte i den \u00f8stlige kirken. Sentralt i denne tenkningen sto Dionysios Areopagitas lysmetafysikk. Ogs\u00e5 hos Snorre heter det om Olav at han n\u00e5 \u00ablegger all sin hug i \u00e5 tjene Gud\u00bb. Olav f\u00e5r n\u00e5 en dr\u00f8m som blir avgj\u00f8rende for hans valg om \u00e5 dra tilbake til Norge. Hans forgjenger Olav Tryggvason viser seg for ham i dr\u00f8mmen. \u00abDu kan djervt s\u00f8ke tilbake til landet, for Gud vil v\u00e6re ditt vitne p\u00e5 at det er din eiendel\u00bb, lyder Olav Tryggvasons tale hos Snorre. Som vi vet vendte Olav tilbake til Norge, samlet seg en h\u00e6r og gikk for \u00e5 m\u00f8te den overlegne bondeh\u00e6ren p\u00e5 Stiklestad i 1030. If\u00f8lge sagaen fikk Olav en ny dr\u00f8m like f\u00f8r han gikk i slaget. Han ser n\u00e5 en stige som g\u00e5r helt opp i himmelen, og seg selv helt oppe p\u00e5 det \u00f8verste trinnet. Et tegn som varslet Olavs nederlag og d\u00f8d p\u00e5 Stiklestad som et martyrium. Det Olav ikke maktet \u00e5 fullbyrde ved egen kraft og kongemakt ble som et under fullbyrdet ved hans martyrd\u00f8d.", "\u00abEtter slaget p\u00e5 Stiklestad skjer noe som ogs\u00e5 historikeren m\u00e5 \u00e5pne seg for\u00bb, sier historikeren J\u00f8rn Sandnes, og beskriver begivenhetene p\u00e5 f\u00f8lgende vis: \u00abTidlig begynner under \u00e5 skje omkring den falne kongen. Alt \u00e5ret etter sin d\u00f8d ble han erkl\u00e6rt hellig, og liket ble skrinlaget p\u00e5 h\u00f8yalteret i Klemenskirken i Nidaros. Motstanden mot kristendommen og rikskonged\u00f8mmet falt etter dette sammen som et korthus. Seierherrene kapitulerte for den falnes kraft\u00bb.", "I diskusjonen omkring Olav den Helliges liv og d\u00f8d kan det passe godt med et sitat fra en annen kilde fra middelalderen, nemlig Den eldre Edda. Et par av de mest kjente strofene i \u00abH\u00e1vam\u00e1l\u00bb blir ofte sitert som et typisk uttrykk for den f\u00f8rkristne understrekning av etterm\u00e6lets, og dermed det hedenske \u00e6resbegrepets betydning. I moderne oversettelse heter det i strofe 76: Fe d\u00f8r/frender d\u00f8r/en d\u00f8r sj\u00f8l p\u00e5 samme vis/men ordets glans/skal aldri d\u00f8/i \u00e6refullt etterm\u00e6le. G\u00e5r vi til originalteksten, lyder siste del imidlertid annerledes: en orzt\u00edrr /deyr aldregi/hveim er s\u00e9r go\u00f0an getr. Det som i den moderne oversettelsen har blitt til \u00ab\u00e6refullt etterm\u00e6le\u00bb, er som vi ser \u00abordets glans\u00bb, gitt som det gode. I f\u00f8lgende strofe heter det som en variert gjentagelse av samme tema at dommen over den d\u00f8de aldri d\u00f8r. Slik forklares ud\u00f8delighetens dom, frelsen, nettopp som kristendommens motsats til det \u00e6refulle etterm\u00e6let.", "Mitt \u00f8nske er at disse ordene skal \u00e5pne v\u00e5re sinn for mysteriet omkring helgenkongen Olav n\u00e5r vi n\u00e6rmer oss \u00e5rets Olsokfeiring."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "d8fea645dd568b35312e60983d86f78b3c448ebc1bd368d68dd5a8702d637754"}, {"field": "createtime", "value": "2012-07-03T07:28:33.156Z"}, {"field": "description", "value": "Vi n\u00e6rmer oss Olsok, og feiringen av Olav den Helliges martyrd\u00f8d p\u00e5 Stiklestad i 1030."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/07d44086e01a1ea345e202419ded7bd4d06d1d01.jpg?59919c03"}, {"field": "dominantthumbnaildimensions", "value": "256x256"}, {"field": "heading", "value": "Olav den Hellige og kristningen av Norge -adressa.no"}, {"field": "id", "value": "07d44086e01a1ea345e202419ded7bd4d06d1d01"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "religion-and-spirituality"}, {"field": "kw-concept", "value": ["hellig", "d\u00f8d", "slags", "\u00e6refullt etterm\u00e6le", "liv", "kristne", "etterm\u00e6le", "heter", "kristendom", "makt", "landet", "konge"]}, {"field": "kw-entity", "value": ["olavikonografi", "olav", "hellige", "normandie", "snorre", "knut", "jaroslav", "dionysios areopagitas", "olsokfeiring", "h\u00e1vam\u00e1l", "edda", "nidaros", "gud", "klemenskirken", "adresseavisen", "hellig olavs", "olavs\u00f8ksens", "olsok"]}, {"field": "kw-location", "value": ["europa", "russland", "norge", "stiklestad", "frankrike"]}, {"field": "kw-pageclass", "value": "article"}, {"field": "kw-person", "value": ["olav tryggvason", "anne lid\u00e9n", "dag skogheim", "lars roar langslet", "j\u00f8rn sandnes"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Olav den Hellige og kristningen av Norge"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1123378.ece"}, {"field": "pageclass", "value": ["article"]}, {"field": "publishtime", "value": "2008-07-28T11:02:00.000Z"}, {"field": "recs-articleid", "value": "1578970"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-07-28T11:02:00.000Z"}, {"field": "recs-rawtitle", "value": "Olav den Hellige og kristningen av Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Vi n\u00e6rmer oss Olsok, og feiringen av Olav den Helliges martyrd\u00f8d p\u00e5 Stiklestad i 1030."}, {"field": "thumbnail", "value": "http://content-thumbnail.cxpublic.com/content/thumbnail200x150/07d44086e01a1ea345e202419ded7bd4d06d1d01.jpg?59919c03"}, {"field": "thumbnailfullheightdimensions", "value": "200x1342"}, {"field": "timestamp", "value": "2017-08-14T12:48:03.000Z"}, {"field": "title", "value": "Olav den Hellige og kristningen av Norge"}, {"field": "url", "value": "http://www.adressa.no/meninger/kronikker/article1123378.ece"}, {"field": "urlhash", "value": "07d44086e01a1ea345e202419ded7bd4d06d1d01"}], "score": 0.8336845, "siteId": "9222270286501375973", "id": "07d44086e01a1ea345e202419ded7bd4d06d1d01"}

