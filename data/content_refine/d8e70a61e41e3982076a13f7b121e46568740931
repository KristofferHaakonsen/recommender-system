{"fields": [{"field": "modifiedtime", "type": "time", "value": "2012-04-19T09:43:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Der l\u00e5 danseplatten, sier den yngste og peker p\u00e5 noen lyngrabber rett ned mot svaberget.- Oi, det var mang en dans, ja.", "Minnene dukker opp for de to karene som begge har brukt atskillige arbeidstimer - og feriedager - her p\u00e5 Lillevik Ferieheim. Tore Skj\u00e6rseth (82) var leder helt fra starten da eiendommen ble kj\u00f8pt i 1955 og Nils Horsg\u00e5rd (65) kom med noen \u00e5r senere.Vi har tatt hurtigb\u00e5ten over til Vanvikan og er med de to p\u00e5 en siste befaring f\u00f8r ferieheimen seiler ut i det frie eiendomsmarkedets uvisse farvann.", "Ingen vet om stedet havner hos en velst\u00e5ende privatperson med sans for stor tomt og mange gjestehus, eller om en spekulant ser utviklingspotensialet", "- Jeg m\u00e5 innr\u00f8mme at jeg i mitt stille sinn h\u00e5per det ikke blir solgt, sier Skj\u00e6rseth som synes pris-antydningen p\u00e5 1,5 millioner er altfor lav for 30 m\u00e5l s\u00f8rvendt tomt, flere hundre meter strandlinje og syv hytter.", "Han ble pensjonist i 1987 og har for lengst gitt seg som fagforeningsleder, men Lillevik har han fortsatt f\u00f8lelser for.Selv om sm\u00e5bj\u00f8rka st\u00e5r uvanlig v\u00e5rgr\u00f8nn for \u00e5rstiden, er v\u00e6ret denne dagen preget av iskald vind og sure sluddbyger. Minnene om den glade sommeridyllen skal ikke f\u00e5 ta overh\u00e5nd uten motstand.", "T\u00f8mmermennenes utsendinger ser forresten ikke ut til \u00e5 bry seg om sludd eller vind, men den forfrosne journalisten m\u00e5 lure seg inn i skogbrynet for \u00e5 trekke p\u00e5 seg en medbragt stillongs.Innen jeg har tatt igjen f\u00f8lget, har de rukket \u00e5 g\u00e5 inn i \u00abkontoret\u00bb som ligger i uthuset sammen med vedbua.Her regjerte den av de ferierende medlemmene som var oppnevnt som tillitsmann. Han var en kombinert vaktmester og oppsynsmann. Dessuten solgte han \u00f8l og brus.", "- Trolig hadde vi det eneste \u00f8lutsalget p\u00e5 denne siden av fjorden. Vi fikk leveranser direkte fra bryggeriet, en av naboene her var sj\u00e5f\u00f8r der. Det var sikkert ikke helt lovlig, men du verden s\u00e5lettvint!", "Skj\u00e6rseth forteller at det s\u00e5 \u00e5 si aldri var fyll eller br\u00e5k. Men en gang havnet to karer som hadde drukket, i sl\u00e5sskamp. De ble utestengt for to \u00e5r. Det var nok en straff som virket.Historien om Lillevik Ferieheim starter tidlig p\u00e5 1950-tallet og er samtidig historien om nordmenns ferievaner de siste femti \u00e5r.", "Fagforeningen til snekkerne og t\u00f8mmermennene var framsynte folk. De hadde sett seg ut stranda p\u00e5 g\u00e5rden Aksnes, vel vitende om at n\u00e5 skulleFosenferja begynne \u00e5 g\u00e5 mellom Skansen og Vanvikan. Eiendommen ble kj\u00f8pt for 26 500 kroner, og innen ferjeforbindelsen \u00e5pnet i pinsen 1955, var hyttebyggingen allerede i gang.", "- Jeg husker diskusjonene om st\u00f8rrelsen p\u00e5 hyttene. Gammelkara mente det m\u00e5tte v\u00e6re nok med 15 kvadratmeter, men vi ungdommene klarte \u00e5 f\u00e5 arealet opp i 25 kvadrat, forteller Skj\u00e6rseth.", "Han var en av de f\u00e5 som hadde egen bil og fraktet utallige lass materialer og utstyr med sin lille folkevognboble.", "- Det var s\u00e5 trangt at en m\u00e5tte ha tegning for \u00e5 komme seg ut av bilen, humrer han.", "Ellers ble det \u00e5 overtale arbeidsgivere til \u00e5 l\u00e5ne bort en lastebil i helga, og gjerne bomme litt materialer i tillegg.H\u00f8sten 1960 ble det installert elektrisitet i alle hyttene. Seks karer fra elektrikernes fagforening stilte opp p\u00e5 dugnad i tre helger uten \u00e5 ta en krone i betaling. P\u00e5 samme tid ble det ogs\u00e5 telefon p\u00e5 kontoret og etter hvert felles vannklosett og dusj.", "N\u00e5 fremstod Lillevik som et topp moderne ferieanlegg med bade- og fiskeplassene rett utenfor hytteveggen, skotthyllbane i skogkanten og en nyinnredet felles peisestue i sokkelen til hytte 1 og 2 (alle hyttene har nummer til navn). Her samlet folk seg til kortspill og kos p\u00e5 gr\u00e5v\u00e6rs-kveldene.", "P\u00e5 50- og 60-tallet og i mange \u00e5r senere var Lillevik selve sommerdr\u00f8mmen for de somvar s\u00e5 heldige \u00e5 ha tilknytning til Snekker- og t\u00f8mmermennenes forening. Medlemmene og deres familier stod p\u00e5 venteliste for \u00e5 f\u00e5 lov til \u00e5 disponere en av hyttene i fellesferien - til enmeget gunstig pris. En ukes opphold kostet bare 20 kroner i 1962, ikke stort mer enn det snekkerne tjente p\u00e5 en halv arbeidsdag!", "For Lillevik Ferieheim var fagforeningens selvskapte frynsegode, betalt av egen kontingent og innsamlinger, bygd opp p\u00e5 dugnad og kameratskap, med dameforeningen som aktiv medspiller. Ingen andre fagforeninger hadde et s\u00e5 flott feriested som snekkerne og t\u00f8mrerne.", "Vi g\u00e5r inn i hytte 1 og 2, dobbelthytta som skiller seg litt fra de andre der den ligger som et funkis-rekkehus med en stor sokkeletasje. Karene strever med l\u00e5sen til peisestua, en gangstedets stolthet med h\u00e5ndlagde m\u00f8bler, eksklusivt panel og smakfulle farger. I dag er den uten sin fordums prakt etter en vannskade, men Skj\u00e6rseth konstaterer tilfreds at Skj\u00e5k-panelet han i sin tid egenhendig valgte ut, fortsatt er like fint, og Horsg\u00e5rd stryker lett over salongbordet han selv snekret.Her i peisestua foregikk dugnadsfestene og her ble mang en munter tilstelning arrangert.", "- Jeg har aldri opplevd maken til kameratskapet her ute p\u00e5 Lillevik, sier Tore Skj\u00e6rseth med ettertrykk.En kikk inn i hytte 6, eller sex'a som det lett dristig heter i hytteboka i slutten av 60-\u00e5rene, forteller at selv om fagforeningens yngste vant arealdiskusjonen, ble det lagt opp til \u00abtett og trivelig\u00bb ferieliv. En liten stue med veranda og fjordpanorama, to sovekott med k\u00f8yesenger - bare adskilt med forheng - og et minikj\u00f8kken. Her henger detaljert inventarliste som opplyser hvor mange det er av hver av de 74 ulike gjenstandene som finnes i hytta (1 vedkurv, 5 madrasser, 8 glass, 1 r\u00e5kostjern, 1 potte, 2 askebeger . . .).", "- Ikke akkurat noen R\u00f8kke-standard, kommer det fra Skj\u00e6rseth. - Men sensommerkveldene var usl\u00e5elige med et fantastisk utsyn mot byens blinkende lys p\u00e5 den andre siden av fjorden.Vi blar i hytteb\u00f8kene. Hytta og omr\u00e5det lovprises side opp og side ned. V\u00e6ret og fiskelykken varierer, men alle er begeistret og takknemlig.", "\u00abVi st\u00e5r nu p\u00e5 reisefot og vil takke for oss for denne gang og h\u00e5per v\u00e5r s\u00f8knad om hytte til ferien blir im\u00f8tekommet og sier p\u00e5 gjensyn til Lillevik og hytte 6\u00bb, skriver en av gjestene i pinsen 1962.For mange var fisket og matauken i sj\u00f8en viktig. Sommeren 1967 forteller en familie at de har f\u00e5tt tre \u00f8rreter p\u00e5 3\u20444 kilo og at de har laget 200 fiskekaker og \u00absaltfisk og t\u00f8rrfisk i lader\u00bb.", "Nils Horsg\u00e5rd husker en gang han og en kamerat fikk en skikkelig kveite som de delte i to. Kompisen var oppsatt p\u00e5 \u00e5 f\u00e5 spordstykket, slik at han kunne komme p\u00e5 ferja med spordenstikkende opp av ryggsekken.Sluttbefaringen p\u00e5 Lillevik fortsetter. Sn\u00f8fnugg konkurrerer med hvitveisen om oppmerksomheten n\u00e5r vi vandrer over enga mot hytte nr. 7. Den ble bygd som den siste hytta etter en bevilgning p\u00e5 10 000 kroner fra Statens feriefond i 1959 og ligger for seg selv med t\u00f8mmervegger, sm\u00e5rutede vinduer og egen peis.", "- Her ville gjerne de nyforelskede parene bo, smiler Horsg\u00e5rd.Nede ved sj\u00f8en peker de to ut beste fiskeplassen der lyren biter. Naustet st\u00e5r fortsatt st\u00f8tt, 45 \u00e5r etter at det ble bygd. De to plastb\u00e5tene er av nyere dato og f\u00f8lger ogs\u00e5 med p\u00e5 handelen for den som kj\u00f8per stedet.Vi passerer fotballbanen og revkrok-arenaen, n\u00e5 gjengrodd av krattskog.", "- Det hadde nok ikke sett ut slik om vi fortsatt var med, konstaterer gammelkara. Ikke bittert, snarere n\u00f8kternt og med lett galgenhumor. De lar seg ikke rive med av nostalgi, men innr\u00f8mmer at de har blandede f\u00f8lelser.", "- Det er bare \u00e5 innse at Lilleviks tid som fagforeningens feriested for lengst er over. N\u00e5 har folk egne hytter, og de reiser til Syden, eller like gjerne til Kina, n\u00e5r de vil ha nye opplevelser i ferien. sier Tore Skj\u00e6rseth.", "- Vi m\u00e5tte begynne \u00e5 leie ut hyttene til folk utenfor foreningen for mange \u00e5r siden. Da er litt av vitsen med stedet borte. Kanskje medlemmene er like godt tjent med at vi kan realisere verdien av eiendommen, sier tidligere kasserer Horsg\u00e5rd, f\u00f8r han tar runden innom alle hyttene og samler inn hytteb\u00f8kene. Best \u00e5 ta vare p\u00e5 historiske verdier mens man kan.", "Det hjemmelagde Lillevik-skiltet ved avkj\u00f8rselen til hovedveien st\u00e5r p\u00e5 skakke n\u00e5r vi kj\u00f8rer forbi p\u00e5 vei tilbake til Vanvikan. Det overlever neppe en ny eier. Men det er glede og ikke vemod i stemmen til Horsg\u00e5rd n\u00e5r han utbryter fra baksetet:", "- Herregud, det va ei artig tid!", "(Ukeadressa 10.5.2003)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "8e71eabe712661a7f687c8236d8d1beb5c33e50306b6a6826b6fc9854e83e668"}, {"field": "createtime", "value": "2017-05-01T00:45:40.000Z"}, {"field": "description", "value": "To eldre menn rusler ned stien mot sj\u00f8en der en klynge sm\u00e5 hytter ligger halvveis gjemt mellom furutr\u00e6rne. For kanskje siste gang bes\u00f8ker de Lillevik. N\u00e5 skal fagforeningens ferieparadis fra dugnads\u00e5ndens glansdager selges som \u00abinvesteringsobjekt\u00bb."}, {"field": "dominantimage", "value": "http://www.adressa.no/incoming/article1078962.ece5/ALTERNATES/w980-default/ver2%20LILLEVIK6217_150661a"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8e70a61e41e3982076a13f7b121e46568740931.jpg?596ba7ac"}, {"field": "dominantthumbnaildimensions", "value": "300x169"}, {"field": "heading", "value": "T\u00f8mmermennenes farvel -adressa.no"}, {"field": "id", "value": "d8e70a61e41e3982076a13f7b121e46568740931"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "home-and-garden"}, {"field": "kw-concept", "value": ["t\u00f8mmermennenes farvel", "hytte"]}, {"field": "kw-entity", "value": ["skansen og vanvikan", "snekker", "ukeadressa", "r\u00f8kke", "lillevik ferieheim", "syden", "aksnes", "statens", "vanvikan"]}, {"field": "kw-location", "value": ["skj\u00e5k", "kina"]}, {"field": "kw-pageclass", "value": "article"}, {"field": "kw-person", "value": ["tore skj\u00e6rseth", "nils horsg\u00e5rd"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1078962.ece5/ALTERNATES/w980-default/ver2%20LILLEVIK6217_150661a"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "T\u00f8mmermennenes farvel"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article29908.ece"}, {"field": "pageclass", "value": ["article"]}, {"field": "publishtime", "value": "2004-02-09T09:32:08.000Z"}, {"field": "recs-articleid", "value": "1436114"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-02-09T09:32:08.000Z"}, {"field": "recs-rawtitle", "value": "T\u00f8mmermennenes farvel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "To eldre menn rusler ned stien mot sj\u00f8en der en klynge sm\u00e5 hytter ligger halvveis gjemt mellom furutr\u00e6rne. For kanskje siste gang bes\u00f8ker de Lillevik. N\u00e5 skal fagforeningens ferieparadis fra dugnads\u00e5ndens glansdager selges som \u00abinvesteringsobjekt\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/d8e70a61e41e3982076a13f7b121e46568740931.jpg?596ba7ac"}, {"field": "thumbnailfullheightdimensions", "value": "200x2126"}, {"field": "timestamp", "value": "2017-07-16T17:51:40.000Z"}, {"field": "title", "value": "T\u00f8mmermennenes farvel"}, {"field": "url", "value": "http://www.adressa.no/tema/villeveier/article29908.ece"}, {"field": "urlhash", "value": "d8e70a61e41e3982076a13f7b121e46568740931"}], "score": 0.7494946, "siteId": "9222270286501375973", "id": "d8e70a61e41e3982076a13f7b121e46568740931"}

