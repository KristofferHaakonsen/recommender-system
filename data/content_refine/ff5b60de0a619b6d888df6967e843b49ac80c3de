{"fields": [{"field": "modifiedtime", "type": "time", "value": "2012-04-11T10:02:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["t\u00f8rris aalbu rasmussen student", "univ. york", "england twitter.com/tigernar"]}, {"field": "body", "value": ["Saken oppdateres.", "Tenk deg at du drar fra Trondheim i \u00e5ttetiden p\u00e5 kvelden. For s\u00e5 \u00e5 v\u00e5kne p\u00e5 den spanske solkysten om morgenen. Og det uten at du trenger \u00e5 bekymre deg for verken overvekt eller overtr\u00f8tte unger.", "Samme kveld ser barnas besteforeldre Oslofjorden i kveldssola snaue to timer etter de forlot Bergen, og tenker forn\u00f8yd at de n\u00e5 er halvveis til Stockholm. Mens du spiser frokost p\u00e5 toget i Valencia ser du norske Emma og spanske Daniel omfavne hverandre etter \u00e5 ikke ha sett hverandre p\u00e5 et ungt pars evigheter. Toget m\u00e5 vente et par minutter lengre f\u00f8r alle som skal av kommer seg forbi dem. Men det gj\u00f8r ikke s\u00e5 mye, for ung kj\u00e6rlighet er sjarmerende, og nattoget Aurora Mediterrano er fem minutter f\u00f8r skjema.", "Emma er hovedpersonen i novellen som beskriver nattoget Aurora Mediterranos reise s\u00f8rover. Hun er en helt vanlig jente fra Trondheim, som i likhet med oss andre kan sove seg hele veien til Spania i 2029. Om politikerne vil. Mange av h\u00f8yhastighetsjernbanene nattoget bruker p\u00e5 reisen s\u00f8rover er allerede bygd, vedtatt bygd eller i prosjekteringsfasen. Man mangler bare det skandinaviske nettet fra Steinkjer i nord til Fehmarn i s\u00f8r, Bergen i vest og Stockholm i \u00f8st.", "Novellen om nattoget vant kategorien \u00abH\u00f8yhastighetsjernbane og fremtiden\u00bb i skrivekonkurransen for studenter, i forbindelse med verdenskongressen for h\u00f8yhastighetsjernbane i Beijing i desember 2010. Finalistene ble invitert til kongressen og fikk sett og l\u00e6rt fra h\u00f8yhastighetsjernbaner internasjonalt. Kineserne imponerte mest med deres kvantesprang fra 0 til 3000 km med ekte h\u00f8yhastighetsjernbaner i l\u00f8pet av fem \u00e5r (250 km/t pluss). Men ogs\u00e5 Spania har imponert det siste ti\u00e5ret. Til og med Toryene i Storbritannia som la ned mye av arves\u00f8lvet i 60-\u00e5rene og solgte resten p\u00e5 90-\u00e5rene lar n\u00e5 jernbanen ta spranget mot en ny storhetstid. Britene planlegger \u00e5 \u00e5pne sin f\u00f8rste innenriks h\u00f8yhastighetsjernbane i 2026.", "Med et bosettingsm\u00f8nster bedre egnet for h\u00f8yhastighetstog og til dels enklere grunn \u00e5 bygge p\u00e5 kan vi ha et norsk h\u00f8yhastighetsnett allerede f\u00f8r 2030, om det er politisk vilje. Samtidig er det et betydelig behov for et infrastrukturl\u00f8ft i Norge og Norden for \u00e5 gj\u00f8re distriktene, landet og regionen konkurransedyktig. H\u00f8yhastighetsjernbaner kan i tillegg til \u00e5 gi raskere og mer milj\u00f8vennlig punkt til punkt-passasjertrafikk, \u00e5pne store muligheter for distriktene og godstransporten langs dem. Europeiske sm\u00e5byer som har blitt tilknyttet h\u00f8yhastighetsjernbaner har f\u00e5tt en ny \u00f8konomisk giv. Bygger vi stasjoner langs banen som f\u00e5r minst en togavgang hver vei hver andre time, vil effektene kunne sammenlignes med dem som ble observert i den f\u00f8rste store jernbaneutbyggingen.", "Det er ogs\u00e5 i b\u00e5de Norges og Nordens interesse at det bygges h\u00f8yhastighetsjernbaner innad i Skandinavia og s\u00f8rover til Europa. Men Norden trenger et foregangsland. Tar man Norsk Banes tall til grunn vil byggingen av den norske delen av nettet komme p\u00e5 om lag \u00e9n prosent av norsk BNP hvert \u00e5r over ti \u00e5r, en forholdsvis liten innspr\u00f8ytning i \u00f8konomien. Norge har forutsetningene for \u00e5 bli foregangslandet i Norden n\u00e5r det gjelder h\u00f8yhastighetsjernbaner. Det er et ansvar vi b\u00f8r ta.", "Aurora Mediterrano g\u00e5r over Dovre og gjennom Gudbrandsdalen fra Steinkjer til Oslo. Dette for \u00e5 kunne fange opp mye trafikk fra m\u00f8rebyene for en relativt lite kostbar forlengelse til Vestnes og \u00c5lesund. Man vil ogs\u00e5 enklere kunne overf\u00f8re mesteparten av vestlandseksporten fra bil til bane og fange opp andre reisende vestlendinger. Mesteparten av lastebilene som g\u00e5r gjennom \u00d8sterdalen vil fanges opp av Nye Dovrebanen siden de krysser banen p\u00e5 vei til M\u00f8re, Trondheim og Nord-Norge uansett. Man vil ogs\u00e5 unng\u00e5 Norges st\u00f8rste elv, dens storflommer og fordyrende grusgrunn ved \u00e5 velge Gudbrandsdalen.", "Oppdal, Norges alpeby, er et av de stedene som kan f\u00e5 mest nytte av en h\u00f8yhastighetsjernbane. If\u00f8lge Norsk Bane kan man n\u00e5 Oppdal p\u00e5 en halv time fra Trondheim og to timer fra Oslo. Lokaltog vil kunne reise fra Oppdal til Steinkjer p\u00e5 omtrent en og en halv time. Dette vil gj\u00f8re hele korridoren fra Oppdal til Steinkjer til \u00e9n stor pendlerregion. Trondheimere som vil ha frisk luft og ski-in ski-out hjemme kan flytte til Oppdal og dagpendle tilbake til byen. Mer byvante tr\u00f8nderske studenter kan mye enklere kombinere skitur eller moskussafari med lengre nattklubbnetter i byen. Det kan hende at noen til og med kombinerer skitur i Oppdal og nattklubb i Oslo for s\u00e5 \u00e5 ta morgentoget tilbake til Trondheim.", "Osloborgerne vil ogs\u00e5 finne Oppdal mye mer attraktivt. Selv om f\u00e5 vil dagpendle mellom Oppdal og Oslo, blir Oppdal et reelt alternativ til skidestinasjonene s\u00f8r for Dovre med en slik h\u00f8yhastighetsjernbane. Andre som kan f\u00e5 \u00f8ynene opp for skiheisene i Oppdal er europeerne.", "Med Norsk Banes forel\u00f8pige frekvens, vil Oppdal kunne n\u00e5s p\u00e5 mellom seks og en halv og sju timer fra London, Paris, Amsterdam og Berlin. Da vil man kunne komme seg like raskt til Oppdal som til alpene. Dette vil forbedre bygdas konkurranseevner uten \u00e5 bygge en flyplass som for det meste vil bli ubrukt. Redusert reisetid vil ogs\u00e5 bety at det blir enklere \u00e5 drive bedrifter i Oppdal siden toget har forminsket reisetiden til Oslo tilsvarende distansen Oppdal \u2013 Moelv. Det er ikke urealistisk \u00e5 forvente at andre steder langs h\u00f8yhastighetsnettet kan dra nytte av det p\u00e5 samme m\u00e5te.", "H\u00f8yhastighetsjernbane i Norge er ikke bare et milj\u00f8prosjekt, det er fremtidens distrikt- og nasjonsbygging. Bygg distriktene, bygg landet, bygg Norden, bygg h\u00f8yhastighetstog."]}, {"field": "category0", "value": "meninger"}, {"field": "contenthash", "value": "269b998a6bce63354e0a1bb45991111199516e300202f8deb1183bccecd0c221"}, {"field": "createtime", "value": "2017-04-30T10:54:58.000Z"}, {"field": "description", "value": "Studerer i England: Kronikkforfatteren vant en novellekonkurranse i forbindelse med verdenskongressen for h\u00f8yhastighetstog i Beijing i desember i fjor. T\u00f8rris Aalbu Rasmussen er fra Oppdal, og studerer n\u00e5 filosofi, politikk og \u00f8konomi i England."}, {"field": "dominantimage", "value": "http://www.adressa.no/incoming/article1384268.ece5/ALTERNATES/w980-default/kronikknettny%20040311"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ff5b60de0a619b6d888df6967e843b49ac80c3de.jpg?5905c282"}, {"field": "dominantthumbnaildimensions", "value": "300x169"}, {"field": "heading", "value": "Lyntog samler Europa -adressa.no"}, {"field": "id", "value": "ff5b60de0a619b6d888df6967e843b49ac80c3de"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["timer", "h\u00f8yhastighetsjernbaner", "h\u00f8yhastighetsjernbane", "bane", "bygg", "norsk bane", "norsk", "reise", "toget"]}, {"field": "kw-entity", "value": ["amsterdam og berlin", "nye dovrebanen", "toryene", "vestnes og \u00e5lesund", "skandinavia", "\u00f8sterdalen", "trondheim og nord-norge", "m\u00f8re", "h\u00f8yhastighetsjernbane", "emma", "norge og norden", "gudbrandsdalen", "norsk bane", "norges og nordens", "oppdal og oslo"]}, {"field": "kw-location", "value": ["stockholm", "england", "europa", "london", "valencia", "storbritannia", "oslofjorden", "oppdal", "trondheim", "beijing", "norge", "daniel", "oslo", "paris", "spania", "fehmarn", "norden", "steinkjer", "bergen"]}, {"field": "kw-pageclass", "value": "article"}, {"field": "kw-person", "value": ["aalbu rasmussen", "aurora mediterrano"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1384268.ece5/ALTERNATES/w980-default/kronikknettny%20040311"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lyntog samler Europa"}, {"field": "og-type", "value": "article"}, {"field": "og-url", "value": "http://www.adressa.no/meninger/article1598728.ece"}, {"field": "pageclass", "value": ["article"]}, {"field": "publishtime", "value": "2011-03-04T09:42:48.000Z"}, {"field": "recs-articleid", "value": "1058317"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-04T09:42:48.000Z"}, {"field": "recs-rawtitle", "value": "Lyntog samler Europa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Studerer i England: Kronikkforfatteren vant en novellekonkurranse i forbindelse med verdenskongressen for h\u00f8yhastighetstog i Beijing i desember i fjor. T\u00f8rris Aalbu Rasmussen er fra Oppdal, og studerer n\u00e5 filosofi, politikk og \u00f8konomi i England."}, {"field": "thumbnail", "value": "http://content-thumbnail.cxpublic.com/content/thumbnail200x150/ff5b60de0a619b6d888df6967e843b49ac80c3de.jpg?5905c282"}, {"field": "thumbnailfullheightdimensions", "value": "200x1358"}, {"field": "timestamp", "value": "2017-04-30T10:54:58.000Z"}, {"field": "title", "value": "Lyntog samler Europa"}, {"field": "url", "value": "http://www.adressa.no/meninger/article1598728.ece"}, {"field": "urlhash", "value": "ff5b60de0a619b6d888df6967e843b49ac80c3de"}], "score": 0.6226395, "siteId": "9222270286501375973", "id": "ff5b60de0a619b6d888df6967e843b49ac80c3de"}

