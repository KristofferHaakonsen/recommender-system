{"fields": [{"field": "modifiedtime", "type": "time", "value": "2015-10-16T12:22:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "I kveld spiller norske Band of Gold p\u00e5 Samfundet som en del av Uka - en konsert som fort kan vise seg \u00e5 bli en trondheimsdebut du ikke vil g\u00e5 glipp av.", "Litt inn fra venstre og ingenting har den forsterkede duoen kommet med det mange allerede kaller et av \u00e5rets beste norske popalbum. Sanger fulle av musikkhistoriske referanser, fra Laurel Canyon-folk og softrock til funk, men ogs\u00e5 uts\u00f8kt velkomponert og med et vell av lekre arrangementsdetaljer. Blant annet fikk bandet med seg en s\u00e6rdeles positiv og fyldig anmeldelse fra innflytelsesrike Audun Vinger i Dagens N\u00e6ringsliv for ei uke siden.", "- En kjempedeilig anmeldelse \u00e5 f\u00e5, den har nok gjort folk nysgjerrige, og jeg har f\u00e5tt tilbakemeldinger fra folk vi ikke kjenner, og som neppe ville f\u00e5tt det med seg plata ellers, sier vokalist Nina Mortvedt.", "- Det virker som om folk fra alle lag liker det, s\u00e6rlig musikkelskere, noe som er veldig artig, fortsetter bassist Nicolai H\u00e6ngsle Eilertsen. Sistnevnte en godt merittert veteran med fartstid fra flere av de mest respekterte bandene i Norge, som BigBang, Elephant9, M\u00f8ster! og The National Bank.", "LES OGS\u00c5:  Sammen med Elephant9 og flere andre band har M\u00f8ster! gitt denne typen udefinerbar musikk i grenselandet mellom rock og jazz et kraftig oppsving de siste \u00e5rene.", "Nina Mortvedt er et mer ubeskrevet blad, hun forteller at hun har drevet med musikk en god stund og snust p\u00e5 mange ulike uttrykk - blant annet improvisasjon.", "- Men s\u00e5 kom jeg til et punkt, et slags nullstadie. Det frigjorde kreativ energi, jeg fikk en gi-faen-holdning til ting som gjorde meg godt. Derfra har jeg bare laget ting jeg liker selv og har lyst til \u00e5 gj\u00f8re, forteller Mortvedt. Det var hun som startet Band of Gold-sn\u00f8ballen med en serie skisser, spilt inn p\u00e5 enkelt opptaksutstyr med enstrengsgitar samt en og annen sample. Men ambisjonene og seri\u00f8siteten i prosjektet var hun aldri i tvil om.", "- Denne gangen skulle det v\u00e6re ordentlig, utf\u00f8rt p\u00e5 best mulig m\u00e5te uten snarveier. Alt det jeg har gjort tidligere, kulminerer med dette. N\u00e5 gj\u00f8r jeg endelig hva jeg virkelig vil, samtidig som det er et produkt av alt jeg har gjort tidligere, forteller hun.", "Mortvedt hadde lenge hatt lyst til \u00e5 jobbe med Eilertsen, og tok kontakt.", "- Det var en \u00e5pen foresp\u00f8rsel, s\u00e5 jeg ble f\u00f8rst og fremst nysgjerrig. Da jeg h\u00f8rte skissene, fikk jeg g\u00e5sehud. Lyden av den stemmen, feelingen i den - den traff meg og boret seg inn. Demoene hadde skikkelig garasjepreg, det var ikke det produksjonstekniske som overbeviste meg, for \u00e5 si det s\u00e5nn, forklarer bassisten.", "Men veien er lang fra de primitive demoene til det sirlig arrangerte og spilte sluttresultatet. Arrangementene er blitt til underveis, og utviklet ut fra hver enkelt l\u00e5ts s\u00e6rpreg i stedet for \u00e5 ha dogmatiske m\u00e5l og regler for \u00abhelheten\u00bb. Noen l\u00e5ter er s\u00e5 \u00e5 si livetagninger, andre er bygd opp med utgangspunkt i et eller annet musikalsk krumspring.", "- Plata er variert, men jeg vil p\u00e5st\u00e5 at den ogs\u00e5 er homogen, at den gir mening h\u00f8rt i sin helhet, mener Eilertsen.", "- Jeg har v\u00e6rt med p\u00e5 plater der vi har sagt at det skal h\u00f8res s\u00e5nn og s\u00e5nn ut - \u00abN\u00e5 g\u00e5r vi for livef\u00f8lelsen\u00bb og slike ting. Men her har enkeltl\u00e5ter f\u00e5tt bestemme farge og uttrykk.", "- Mange har plassert inspirasjonskildene til musikken p\u00e5 70- og 80-tallet?", "- Ja, vi registrerer det. Det kan sikkert hende, de fleste referansene som er nevnt i forbindelse med plata er musikk vi liker veldig godt. Men vi har ikke pr\u00f8vd \u00e5 gjenskape et tidsbilde eller enkeltartister, pastisjer er det verste som finnes, utdyper Eilertsen, som tror musikere generelt er mindre opptatt av sjanger enn b\u00e5de lyttere og musikkjournalister.", "- Men vi m\u00e5 finne oss i \u00e5 bli analysert. Med Elephant9 sp\u00f8r folk hele tida om det er jazz eller rock, men vi tenker ikke s\u00e5nn p\u00e5 det selv. N\u00e5r det er sagt, er det ikke tvil om at Band of Gold spiller pop. Frisinnet pop, som ikke bundet av at det skal v\u00e6re kommerst eller s\u00e6rt.", "LES OGS\u00c5:  \u00abDet spilles med voldsom, vulkansk intensitet, Storl\u00f8kkens keyboardkaskader skyller over Eilertsens boblende basslinjer.\u00bb", "- I presseskrivet beskrives Band of Gold som \u00abet frihetsprosjekt\u00bb?", "- Vi har f\u00e5tt lov til \u00e5 sitte i studio og \u00f8vingslokalet lenge, med alt tilgjengelig. Vi har sittet i timevis og flikket og pr\u00f8vd lyder, lekt oss masse uten stramme tidsrammer. Ingen hastverksl\u00f8sninger, heller ingen unnskyldninger. Det er blitt akkurat slik vi ville det skulle bli, med god kjemi oss imellom, sier Mortvedt.", "God kjemi avler trygghet som igjen avler frihet - noe som slett ikke er noen selvf\u00f8lge, if\u00f8lge duoen.", "- Man m\u00e5 teste ut dumme ideer for \u00e5 finne det som er kult. For \u00e5 v\u00e5ge det, trenger du \u00e5 f\u00f8le personlig trygghet. Vi har gjort mye rart underveis, men plutselig dukker det opp noe bra, sier Eilertsen.", "Prosjektet hadde sin f\u00f8rste studiosession vinteren 2013, da med Reine Fiske (Dungen, Motorpsycho, Elephant9) p\u00e5 gitar og Olaf Olsen (BigBang) p\u00e5 trommer. De spilte da inn deler av det som er basissporet p\u00e5 tre-fire av l\u00e5tene p\u00e5 plata. Senere ble arrangementene utviklet og fylt opp med musikere fra \u00f8verste hylle - som Lars Horntveth (Jaga Jazzist), Tomas Pettersen (King Midas), Kenneth Kapstad (Motorpsycho) Morten Qvenild (In The Country), Martin Hagfors og David Wallumr\u00f8d.", "- Vi har henvendt oss til de musikerne vi mener best kunne tilf\u00f8re noe perfekt, akkurat til DEN l\u00e5ten. De har bare spilt seg selv, egentlig, og alt har g\u00e5tt veldig lett og uanstrengt.", "N\u00e5r de skulle finne bandnavnet, var de innom mange rare forslag de for alt i verden ikke vil dele med omverdenen. Det klaffet ikke f\u00f8r Eilertsen en dag bladde seg bortover veggen med vinylplater hjemme hos seg selv, og ble oppmerksom p\u00e5 den aller fineste plateryggen p\u00e5 hele rekka. Det var Freda Payne-albumet \"Band of Gold\", og han ringte \u00f8yeblikkelig Mortvedt.", "Omslaget p\u00e5 plata viser flere utgaver av Mortvedt i et brunt, gammelt og herskapelig rom.", "- Vi hadde mange og lange samtaler med designeren Peder Bernhardt. Jeg ville at det skulle vise samme person i ulike settinger, og at ansiktet aldri skal vises ordentlig. At det skulle signalisere at det vi driver med er litt hemmelig, samtidig formidle en tanke om forventning, forklarer Mortvedt.", "- Ja, for det ser ut som du venter p\u00e5 noe?", "- En vi kjenner har sagt at han f\u00e5r assosiasjoner til \u00abd\u00f8dens ventev\u00e6relse\u00bb? Det gir en slags mening, selv om musikken ikke formidler noe fullt s\u00e5 m\u00f8rkt, ler hun.", "Selv om Eilertsen har mange jern i ilden, har han if\u00f8lge seg selv to hjertebarn: Elephant9 og Band of Gold.", "- N\u00e5 kj\u00f8rer vi p\u00e5. Det kommer en ny ep fra oss til v\u00e5ren, vi har mange nye l\u00e5ter og har allerede begynt \u00e5 spille dem inn.", "Live i Samfundet i kveld kommer Band of Gold som kvartett. Foruten Mortvedt og Eilertsen, best\u00e5r den av Olaf Olsen p\u00e5 trommer og Peter Estdahl p\u00e5 tangenter og gitar.", "- Han er en ungsau fra Troms\u00f8 med egen karriere g\u00e5ende, og en kjempeflink multiinstrumentalist og vokalist. Live pr\u00f8ver vi ikke \u00e5 fange alt p\u00e5 plata, som er veldig utarrangert, men i stedet pr\u00f8ver vi \u00e5 finne kjernen i l\u00e5tene. Det vil l\u00e5te r\u00f8ffere, med mer energi, enn p\u00e5 den myke plata, men for all del ikke \"rocka\".", "Om du g\u00e5r glipp av kveldens konsert, f\u00e5r du antagelig en ny sjanse til vinteren, da Band of Gold drar p\u00e5 felles turn\u00e9 med labelkamerat Bror Forsgren."]}, {"field": "category0", "value": "kultur"}, {"field": "contenthash", "value": "3c35e6228d93889b37997444fad38f68b76b547e0cd7a32bd5b22553eb3da4b6"}, {"field": "createtime", "value": "2016-10-10T10:08:41.000Z"}, {"field": "description", "value": "- Da jeg h\u00f8rte demoene, fikk jeg g\u00e5sehud, sier Nikolai H\u00e6ngsle Eilertsen. Slik begynte samarbeidet med Nina Mortvedt, og som Band of Gold har de gitt oss et av \u00e5rets beste norske popalbum."}, {"field": "dominantimage", "value": "http://www.adressa.no/kultur/article11690426.ece/uxzwyn/ALTERNATES/w980-default/Band%20of%20Gold.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/12c67ba1b3bf19141c891a48578775fdb56d98f2.jpg?59871418"}, {"field": "dominantthumbnaildimensions", "value": "300x169"}, {"field": "heading", "value": ["Gyllen frihetspop -adressa.no", "Primitive demoer", "- Stemmen boret seg inn", "Frihetsprosjekt", "Bandnavn fra platehylla", "Kvartett p\u00e5 konsert"]}, {"field": "id", "value": "12c67ba1b3bf19141c891a48578775fdb56d98f2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["musikk", "band", "spilt", "l\u00e5te", "band of", "plata"]}, {"field": "kw-entity", "value": ["in the country", "m\u00f8ster", "storl\u00f8kkens", "jaga jazzist", "motorpsycho", "uka", "eilertsen", "gold", "band of gold", "bigbang", "mortvedt og eilertsen", "martin hagfors og david wallumr\u00f8d", "samfundet", "dungen", "the national bank", "live"]}, {"field": "kw-location", "value": ["norge", "troms\u00f8"]}, {"field": "kw-pageclass", "value": "article"}, {"field": "kw-person", "value": ["morten qvenild", "bror forsgren", "king midas", "david wallumr\u00f8d", "lars horntveth", "freda payne", "olaf olsen", "kenneth kapstad", "peder bernhardt", "nina mortvedt", "reine fiske", "martin hagfors", "peter estdahl", "tomas pettersen", "nikolai h\u00e6ngsle eilertsen", "audun vinger", "nicolai h\u00e6ngsle eilertsen", "laurel canyon"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11690426.ece/uxzwyn/ALTERNATES/w980-default/Band%20of%20Gold.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gyllen frihetspop"}, {"field": "og-type", "value": "article"}, {"field": "og-url", "value": "http://www.adressa.no/kultur/2015/10/16/Gyllen-frihetspop-11690427.ece"}, {"field": "pageclass", "value": ["article"]}, {"field": "publishtime", "value": "2015-10-16T11:50:07.000Z"}, {"field": "recs-articleid", "value": "11690427"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-10-16T11:50:07.000Z"}, {"field": "recs-rawtitle", "value": "Gyllen frihetspop -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Da jeg h\u00f8rte demoene, fikk jeg g\u00e5sehud, sier Nikolai H\u00e6ngsle Eilertsen. Slik begynte samarbeidet med Nina Mortvedt, og som Band of Gold har de gitt oss et av \u00e5rets beste norske popalbum."}, {"field": "thumbnail", "value": "http://content-thumbnail.cxpublic.com/content/thumbnail200x150/12c67ba1b3bf19141c891a48578775fdb56d98f2.jpg?59871418"}, {"field": "thumbnailfullheightdimensions", "value": "200x2196"}, {"field": "timestamp", "value": "2017-08-06T13:05:28.000Z"}, {"field": "title", "value": "Gyllen frihetspop"}, {"field": "url", "value": "http://www.adressa.no/kultur/2015/10/16/Gyllen-frihetspop-11690427.ece"}, {"field": "urlhash", "value": "12c67ba1b3bf19141c891a48578775fdb56d98f2"}], "score": 0.6362363, "siteId": "9222270286501375973", "id": "12c67ba1b3bf19141c891a48578775fdb56d98f2"}

