{"fields": [{"field": "modifiedtime", "type": "time", "value": "2015-04-04T06:15:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren \u00f8rstavik"}, {"field": "body", "value": ["Saken oppdateres.", "- N\u00e5r jeg kommer ut hit kjenner jeg en s\u00e5nn ro.", "Bente Eriksen (48) trekker inn sj\u00f8luft p\u00e5 verandaen p\u00e5 hytta p\u00e5 Hvaler. Faren hennes bygget hoveddelen p\u00e5 60-tallet. Sammen med storebror Steinar (51) og lillebror Aleksander (27) overtok hun hytta som forskudd p\u00e5 arv da faren ble d\u00e5rlig for fem \u00e5r siden, skriver aftenposten.no .", "- Det var pappa som ville ha det s\u00e5nn. Vi er seks s\u00f8sken, men det ble til at vi tre tok over. Det hadde med ressurser, tid og anledning \u00e5 gj\u00f8re.", "De kj\u00f8pte ut de tre andre s\u00f8sknene til takst, og eier i dag hytta sammen, halvannet \u00e5r etter at faren d\u00f8de. Den yngste s\u00f8steren har fortsatt opsjon p\u00e5 \u00e5 kj\u00f8pe seg inn n\u00e5r hun blir eldre.", "Fordelingen er en \u00f8velse i tillit og logistikk, og inneb\u00e6rer hyttem\u00f8ter, tydelig bruksturnus, \u00e5rlige dugnader og faste innskudd p\u00e5 felles hyttekonto.", "P\u00e5 delehytta Hol-Eri-Hol \u2013 oppkalt etter de tre arvingene \u2013 er det klare regler og tydelig kommunikasjon som holder hyttefreden.", "Men \u00e5 dele hytte er for mange \u00e5 balansere p\u00e5 en knivsegg.", "Hver fjerde av oss har opplevd familiekonflikter som f\u00f8lge av arveoppgj\u00f8r, og hver tiende arvestrid handler om nettopp fritidsboligen.", "Det viser en unders\u00f8kelse Ipsos MMI har gjort for DNB.", "Advokat Randi Birgitte Bull er ekspert p\u00e5 arveoppgj\u00f8r og generasjonsskifte, og har jobbet med arvekonflikter i over 20 \u00e5r.", "Hun mener \u00e5 se en \u00f8kning i antallet saker der familier strides om fritidsboligen.", "- Dagens hytter er st\u00f8rre, finere og er verdt mer. Dessuten har bedre \u00f8konomi gjort at flere tar seg r\u00e5d til \u00e5 bruke advokater, sier hun.", "Hun forteller at det er noen typiske situasjoner som g\u00e5r igjen blant hyttestridene:", "N\u00e5r hytta skal deles av flere barn", "- \u00c5 eie sammen kan skape helt grunnleggende konflikter, fra hvordan disponere bruk, til fordeling av kostnader og vedlikehold, sier Bull.", "En klassisk situasjon er at en har bedre r\u00e5d og \u00f8nsker \u00e5 oppgradere, men s\u00f8sknene har kanskje ikke \u00f8konomi til det.", "- Hvem f\u00e5r bestemme at man skal pusse opp?", "N\u00e5r foreldre gir hytta til et av s\u00f8sknene som forskudd p\u00e5 arv, kan det by p\u00e5 problemer n\u00e5r resten av arven skal fordeles.", "- Arveloven sier at det er verdien av gaven da den ble gitt som skal regnes inn i det endelige oppgj\u00f8ret. Men den som fikk forskuddet har f\u00e5tt b\u00e5de gleden av \u00e5 ha hytta og den eventuelle verdi\u00f8kningen siden gaven ble gitt. Det kan oppleves urettferdig for mange, sier Bull.", "- Vi opplever ofte konflikt mellom barn fra tidligere ekteskap og gjenlevende ektefelle, sier Bull.", "- I en familie hvor mannen har f\u00e5tt ny kone og barn, har han kanskje tenkt at det er viktig \u00e5 tilgodese henne med for eksempel hytta. S\u00e5 f\u00f8ler kanskje de eldre barna seg skvist ut av stemor, og at de mister et familiested de f\u00f8ler de er vokst opp p\u00e5.", "Mange pr\u00f8ver likevel \u00e5 sikre seg mot at familien skal g\u00e5 i strupen p\u00e5 hverandre, ved \u00e5 gj\u00f8re det klinkende klart hvem som skal ha hva.", "Fra 2009 har antallet registrerte testamenter \u00f8kt fra 96 720 registrerte testamenter til 125 605 \u2013 en \u00f8kning p\u00e5 30 prosent, viser tall fra Domstolsadministrasjonen.", "I tillegg kommer et st\u00f8rre antall privat oppbevarte testamenter.", "Testamenter er en god id\u00e9, mener forbruker\u00f8konom i DNB, Silje Sandm\u00e6l.", "- Et arveoppgj\u00f8r er n\u00e6rmest umulig \u00e5 dele likt, her er det opp til arvingene \u00e5 gi og ta. Et godt familieforhold kan \u00f8delegges p\u00e5 livstid kun p\u00e5 grunn av penger. I ettertid er det mange som angrer, men de har etterlatt seg s\u00e5pass dype arr at det er vanskelig \u00e5 reparere familieforholdet, sier hun.", "Bull mener det viktigste er \u00e5 snakke sammen f\u00f8r arveoppgj\u00f8ret er i gang. Hun m\u00f8ter ofte familier der flere ikke har snakket med hverandre p\u00e5 mange \u00e5r p\u00e5 grunn av arvekonflikter.", "- Hvis friksjonene f\u00f8rst er der, er det verdt \u00e5 tenke seg om hvorvidt det er verdt \u00e5 forf\u00f8lge konflikten \u2013 det suger tid, krefter, nattes\u00f8vn og ikke minst penger. Ender saken i retten og du taper, m\u00e5 du betale motpartens omkostninger ogs\u00e5. Arvestrid er en dyr \u00f8velse. Du b\u00f8r v\u00e6re ganske sikker i din sak for \u00e5 g\u00e5 videre med det, sier hun.", "Stores\u00f8ster Trine Ellingsen lot seg kj\u00f8pe ut da overtagelsen ble diskutert.", "- Det ville blitt veldig mange om beinet, og jeg har andre ting jeg bruker ferier p\u00e5. Men vi er p\u00e5 bes\u00f8k, jeg har jo ogs\u00e5 mange minner derfra, og er n\u00e6rmest vokst opp der, sier hun.", "Fredrikstad-familiene Holmen/Eriksen er ikke bekymret for familiestrid over hytta.", "- Ingen av oss er veldig opptatt av at det skal bli s\u00e5 r\u00e5flott her. Vi er stort sett enige om at det er fint \u00e5 beholde ting s\u00e5nn som pappa gjorde det, sier Eriksen.", "De tror det kan v\u00e6re mulig ogs\u00e5 for neste generasjon \u00e5 ha glede av hytta.", "- For min del er det et stykke inn i fremtiden. Men jeg tror det kan g\u00e5 bra. S\u00e5 lenge alle har lyst til \u00e5 bidra, og har litt forst\u00e5else for at vi er forskjellige mennesker i forskjellige situasjoner, s\u00e5 gir hytta veldig mange muligheter, sier lillebror.", "Storebror tror oppskriften er kommunikasjon.", "- Vi er jo ikke alltid enige. Men det g\u00e5r an \u00e5 snakke om ting. Det er det viktigste vi gj\u00f8r, sier han.", "Hver fjerde av oss har opplevd familiekonflikter som f\u00f8lge av arv, og en av ti arvestrider handler om hytta .", "Her er fem tips for \u00e5 unng\u00e5 arvefloken:", "Foreldre b\u00f8r ikke ta noen beslutning om hyttas fremtid uten f\u00f8rst \u00e5 dr\u00f8fte situasjonen med samtlige barn, mener forbruker\u00f8konom i DNB Silje Sandm\u00e6l.", "- Det b\u00f8r v\u00e6re en \u00e5pen prosess hvor de ulike alternativene gjennomg\u00e5s og alle involverte b\u00f8r f\u00e5 anledning til \u00e5 komme med sine synspunkter, mener hun.", "Ved \u00e5 bruke reelle takstverdier ved salg unng\u00e5r foreldre at s\u00f8sken f\u00f8ler at andre har f\u00e5tt \u00abspesialbehandling\u00bb.", "- Hvis hytta gis som forskudd p\u00e5 arv b\u00f8r man ogs\u00e5 ta h\u00f8yde for reduksjon av kroneverdien ved \u00e5 regulere det inn i gavebrev eller testament, sier Sandm\u00e6l.", "Tross utfordringene, vil en del arvinger likevel velge \u00e5 eie hytta sammen.", "- Det b\u00f8r i s\u00e5 fall lages en gjennomarbeidet sameiekontrakt som ogs\u00e5 regulerer forkj\u00f8psrett for de enkelte sameierne. Da kan en kj\u00f8pe de andre ut eller de kan dele p\u00e5 hytta, sier Sandm\u00e6l.", "Tenk gjennom alle konflikter som kan oppst\u00e5, anbefaler forbruker\u00f8konomen.", "- Opprett en vedlikeholdskonto som eierne betaler et fast bel\u00f8p til, og lag skriftlige avtaler p\u00e5 hvem som skal gj\u00f8re hva, og fordeling av tidsbruk. Er det en part som hele tiden bidrar mer enn andre, kan det fort bli en kime til konflikt.", "- Som en siste utvei kan det i enkelte tilfeller v\u00e6re bedre \u00e5 selge fremfor \u00e5 risikere \u00e5 splitte hele familien, sier Sandm\u00e6l."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "5a634e38737564f1cde745f390a33cee04a2d733be7da6d99df61b4018d511c8"}, {"field": "createtime", "value": "2015-04-04T05:21:26.000Z"}, {"field": "description", "value": "Se hvordan seks s\u00f8sken l\u00f8ste hyttefloken."}, {"field": "dominantimage", "value": "http://www.adressa.no/incoming/article10820901.ece/bsmxpp/ALTERNATES/w980-default/afp000860416.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4e59c2dd3de2e564dbf176c9449240f6906fe7d9.jpg?597e26ba"}, {"field": "dominantthumbnaildimensions", "value": "300x169"}, {"field": "heading", "value": ["\u00c9n av ti arvestrider handler om hytta -adressa.no", "1 av 4 i arvestrid", "Mer midler til advokatkrangling", "Flere skriver testament", "Kan bli dyrt", "Neste generasjon?", "1. Snakk sammen f\u00f8rst.", "2. Bruk reell takst.", "3. Lag en detaljert sameiekontrakt.", "4. Ha skriftlige avtaler.", "5. T\u00f8r \u00e5 selge!"]}, {"field": "id", "value": "4e59c2dd3de2e564dbf176c9449240f6906fe7d9"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "family-and-parenting"}, {"field": "kw-concept", "value": ["arvestrider handler", "hytta"]}, {"field": "kw-entity", "value": ["aleksander", "ipsos mmi", "domstolsadministrasjonen", "hol-eri-hol", "steinar"]}, {"field": "kw-location", "value": ["hvaler", "holmen"]}, {"field": "kw-pageclass", "value": "article"}, {"field": "kw-person", "value": ["bente eriksen", "randi birgitte bull", "silje sandm\u00e6l", "trine ellingsen"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article10820901.ece/bsmxpp/ALTERNATES/w980-default/afp000860416.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c9n av ti arvestrider handler om hytta"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10820912.ece"}, {"field": "pageclass", "value": ["article"]}, {"field": "publishtime", "value": "2015-04-04T06:09:44.000Z"}, {"field": "recs-articleid", "value": "10820912"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-04T06:09:44.000Z"}, {"field": "recs-rawtitle", "value": "\u00c9n av ti arvestrider handler om hytta -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Se hvordan seks s\u00f8sken l\u00f8ste hyttefloken."}, {"field": "thumbnail", "value": "http://content-thumbnail.cxpublic.com/content/thumbnail200x150/4e59c2dd3de2e564dbf176c9449240f6906fe7d9.jpg?597e26ba"}, {"field": "thumbnailfullheightdimensions", "value": "200x2136"}, {"field": "timestamp", "value": "2017-07-30T18:34:34.000Z"}, {"field": "title", "value": "\u00c9n av ti arvestrider handler om hytta"}, {"field": "url", "value": "http://www.adressa.no/nyheter/okonomi/article10820912.ece"}, {"field": "urlhash", "value": "4e59c2dd3de2e564dbf176c9449240f6906fe7d9"}], "score": 0.8889385, "siteId": "9222270286501375973", "id": "4e59c2dd3de2e564dbf176c9449240f6906fe7d9"}

