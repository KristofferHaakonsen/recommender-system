{"fields": [{"field": "modifiedtime", "type": "time", "value": "2012-04-17T00:08:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Ricasoli-familiens historie utgj\u00f8r en viktig del av Italias og ikke minst Toscanas fortid. Derfor var det s\u00e5 riktig og s\u00e5 viktig at Francesco Ricasoli i 1993 kom tilbake til familieeiendommen som i noen ti\u00e5r hadde v\u00e6rt eid og styrt av utenforst\u00e5ende, f\u00f8rst det kanadiske vin- og spritfirmaet Seagrams, dernest United Wine Producers og til slutt BRL Hardy.", "De kj\u00f8pte p\u00e5 70-tallet Castello di Brolio-navnet og brukte det for alt det var verdt, og mer til, for \u00e5 selge Chianti-vin i b\u00f8tter og spann gjennom aggressiv global markedsf\u00f8ring. Til og med den for lengst utdaterte bastflasken dukket opp igjen, fylt opp med vin av stadig mer laber kvalitet.", "Men i 1993 syntes Bettino Ricasoli at det hadde g\u00e5tt for langt, og han fikk overtalt sin s\u00f8nn Francesco til \u00e5 v\u00e6re med p\u00e5 \u00e5 kj\u00f8pe tilbake familiens \u00abnavn\u00bb. Francesco lovte sin far \u00e5 gj\u00f8re det som sto i hans makt for \u00e5 gjenreise stolte familietradisjoner og bringe heder og \u00e6re til Brolio-slottet igjen.", "Mange \u00e5r med hardt arbeid og store investeringer i land, druer og vinkjellere, har gitt resultater. I 2002 ble Ricasoli k\u00e5ret til \u00ab\u00c5rets italienske vinprodusent\u00bb av den anerkjente vinguiden Gambero Rosso, og familiens Castello di Brolio Chianti Classico nevnes igjen blant Toscanas toppviner, og er utvilsomt et av de beste kj\u00f8p blant de tradisjonelle Chianti-vinene. Francesco er sikkert forn\u00f8yd med at alt dette var fikset innen hans pappa Bettino d\u00f8de 19. mai i \u00e5r, 87 \u00e5r gammel.", "Geremina og Ridolfo skal ha v\u00e6rt de f\u00f8rste Ricasoli\u2019er, for godt over 1000 \u00e5r siden. Slektstreet peker imidlertid helt tilbake til Longobarde-slekten p\u00e5 700-tallet, og slottet fikk de alts\u00e5 til odel og eie i 1141.", "Den mest kjente Ricasoli er \u00abJern-baronen\u00bb Bettino Ricasoli (1809-1880). Politisk fordi han i to omganger var statsminister i det forente Italia (Toscana og Piemonte), dernest fordi han sto i spissen da det ble viktig \u00e5 bruke eiendommene de adelige satt p\u00e5 til jordbruksform\u00e5l, ikke minst til \u00e5 produsere god vin.", "Bettino forsket i mange \u00e5r p\u00e5 hvilke druer som egnet seg best i omr\u00e5det (f\u00f8rst og fremst Sangiovese-druen!), og skapte den ber\u00f8mte Chianti-formelen som enn\u00e5 i dag definerer hvordan en ekte Chianti skal settes sammen. Hans etterkommer Francesco har \u00e6ret sin tipp-tipp-tipp-oldefar med en vin han har kalt nettopp Formulae.", "Adresseavisens vinklubb VinPuls hadde den store \u00e6re \u00e5 ha Francesco Ricasoli p\u00e5 bes\u00f8k i april i \u00e5r. Det var en entusiastisk, men ogs\u00e5 ydmyk baron som tok oss med p\u00e5 en reise gjennom Italias og Ricasolis vinhistorie. Men f\u00f8rst m\u00e5tte den lidenskapelige fiskeren og skjelldykkeren (!) h\u00f8re om mulighetene til \u00e5 fiske laks i Nidelva, bare f\u00e5 meter fra hotellrommet hans p\u00e5 Royal Garden. Det overrasker oss ikke om han er tilbake med fiskestangen om ikke s\u00e5 alt for lenge", "\u2013Det beste med Chianti er forskjellene, understreker Francesco og p\u00e5peker at riktige druer i det rette jordsmonnet har alt \u00e5 si for kvaliteten p\u00e5 en vin.", "Han er veldig forn\u00f8yd med \u00e5 ha tatt Castello di Brolio fra rollen som et \u00abavglemt\u00bb vinhus til \u00e5 bli k\u00e5ret til Italias beste. Han mener at han hadde fullf\u00f8rt sin jobb med \u00e5 f\u00f8re Ricasoli tilbake i f\u00f8rersetet i 2005, og at det n\u00e5 handler om \u00e5 videreforedle det r\u00e5stoffet man har for h\u00e5nden.", "Og det er ikke lite, for Brolio-eiendommen er p\u00e5 hele 2500 hektar. 500 hektar er vinmarker, 50 hektar best\u00e5r av oliventr\u00e6r, i tillegg har man st\u00f8rre skogomr\u00e5der med kastanjetr\u00e6r.", "\u2013Jeg er strategen, er hans svar n\u00e5r jeg sp\u00f8r om hvor involvert han er i selve vinproduksjonen. Og s\u00e5 forteller han om ekspertene og ildsjelene han knyttet til seg p\u00e5 forskjellige omr\u00e5der for \u00e5 v\u00e6re sikker p\u00e5 at arbeidet med \u00e5 gj\u00f8re Brolio til en superprodusent igjen skulle lykkes.", "N\u00e5 i 2009 er han ogs\u00e5 opptatt av at deler av Brolio-slottet er gjort om til et privat museum hvor mye av det Ricasoli-familien har samlet opp av verdigjenstander og klenodier gjennom snart 900 \u00e5r p\u00e5 slottet skal stilles ut. Museet ble \u00e5pnet fredag 5. juni, og best\u00e5r av fire avdelinger. I forbindelse med \u00e5pningen arrangerte man ogs\u00e5 et seminar om fremtiden for Chianti Classico-vinen.", "\u2013Alt i museet er originalt. Vi har lett frem historien til Ricasoli-familien. Avdelingen med gamle v\u00e5pen er unik, det finnes knapt maken noen steder i verden. En annen avdeling omhandler politikeren Bettino. Vi har bl.a. funnet brev han fikk fra Bismarck. Noen av klenodiene stammer fra vikingetiden, forteller Francesco. I anledning museets \u00e5pning kom det ogs\u00e5 en bok om Bettino, inneholdende 66 brev han skrev.", "Etter sin fars d\u00f8d for knappe to uker siden er Francesco n\u00e5 Ricasoli-familiens overhode. Hans to eldre s\u00f8stre, Luisa og Maria Teresa, har valgt ikke \u00e5 engasjere seg i Brolio-slottet og vinproduksjonen. Selv jobbet Francesco som profesjonell fotograf i Milano f\u00f8r han ble kalt tilbake til slottet av sin far i 1993. Noen av bildene som er brukt i forbindelse med denne artikkelen er det Francesco som har tatt.", "N\u00e5 ser han fremover. Og han tror han vet hvordan man skal m\u00f8te en eventuell endring i klimaet.", "\u2013Da blir det enda viktigere med lavere avkastning, bedre kloner og mer n\u00f8ye arbeid ute i vinmarkene og i vinkjelleren. Vi er stadig p\u00e5 vei fremover. Selv om jeg f\u00f8ler at vi var ferdige med revitaliseringen av Castello di Brolio i 2005, s\u00e5 synes jeg at 2006-\u00e5rgangen er den beste vinen vi noensinne har laget, smiler Francesco"]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "8e0bf07bfd5d9a482f771bb5848ecf847f36d65a49c01e04b7acf668fd829460"}, {"field": "createtime", "value": "2017-03-27T17:41:38.000Z"}, {"field": "description", "value": "N\u00e5r familien har aner tilbake til Longobarde-slekten p\u00e5 700-tallet og har eid vinslottet Castello di Brolio i Toscana siden 1141, hviler det store byrder p\u00e5 arvingenes skuldre. Den 32. baron av Brolio, Francesco Ricasoli, m\u00e5tte i tillegg rydde opp etter et surt kanadisk mellomspill"}, {"field": "dominantimage", "value": "http://www.adressa.no/incoming/article1313655.ece5/ALTERNATES/w980-default/brolio12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3b85496d8b5d9e5437d543f91d48f75de77c62ed.jpg?5974c82a"}, {"field": "dominantthumbnaildimensions", "value": "300x169"}, {"field": "heading", "value": ["En baron ser seg tilbake", "Gjenreiste familientradisjonene", "Longeborde-slekten", "Italias beste", "Privat museum", "Nytt overhode"]}, {"field": "id", "value": "3b85496d8b5d9e5437d543f91d48f75de77c62ed"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": "toscana"}, {"field": "kw-concept", "value": ["vin", "privat museum", "familien", "museet"]}, {"field": "kw-entity", "value": ["sangiovese", "castello di brolio chianti classico", "chianti classico", "jern", "brolio", "longobarde", "\u00e5rets", "hardy", "castello di brolio", "vinpuls", "seagrams", "nidelva", "royal garden", "luisa og maria teresa", "formulae", "gambero rosso", "brolio chianti classico", "toscana og piemonte", "bettino ricasoli", "united wine producers", "ridolfo", "italias og ricasolis", "ricasoli"]}, {"field": "kw-location", "value": ["milano", "bismarck", "italia"]}, {"field": "kw-pageclass", "value": "article"}, {"field": "kw-person", "value": ["maria teresa", "francesco ricasoli"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article1313655.ece5/ALTERNATES/w980-default/brolio12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En baron ser seg tilbake - og fremover"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article1334728.ece"}, {"field": "pageclass", "value": ["article"]}, {"field": "publishtime", "value": "2009-06-05T11:29:47.000Z"}, {"field": "recs-articleid", "value": "1373150"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2009-06-05T11:29:47.000Z"}, {"field": "recs-rawtitle", "value": "En baron ser seg tilbake - og fremover -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "N\u00e5r familien har aner tilbake til Longobarde-slekten p\u00e5 700-tallet og har eid vinslottet Castello di Brolio i Toscana siden 1141, hviler det store byrder p\u00e5 arvingenes skuldre. Den 32. baron av Brolio, Francesco Ricasoli, m\u00e5tte i tillegg rydde opp etter et surt kanadisk mellomspill"}, {"field": "thumbnail", "value": "http://content-thumbnail.cxpublic.com/content/thumbnail200x150/3b85496d8b5d9e5437d543f91d48f75de77c62ed.jpg?5974c82a"}, {"field": "thumbnailfullheightdimensions", "value": "200x2361"}, {"field": "timestamp", "value": "2017-07-23T16:00:42.000Z"}, {"field": "title", "value": "En baron ser seg tilbake - og fremover"}, {"field": "url", "value": "http://www.adressa.no/kultur/vin/article1334728.ece"}, {"field": "urlhash", "value": "3b85496d8b5d9e5437d543f91d48f75de77c62ed"}], "score": 0.60657215, "siteId": "9222270286501375973", "id": "3b85496d8b5d9e5437d543f91d48f75de77c62ed"}

