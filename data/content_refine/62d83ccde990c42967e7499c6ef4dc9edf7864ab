{"fields": [{"field": "modifiedtime", "type": "time", "value": "2014-03-01T09:08:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anders holstad lilleng"}, {"field": "body", "value": ["Saken oppdateres.", "Historien om den fordrukne og enfoldige Jeppe p\u00e5 Bjerget burde v\u00e6re kjent for de fleste. Den drikkfeldige bonden blir plukket opp av baronen og hans menn, som bestemmer seg for \u00e5 lure Jeppe til \u00e5 tro at han er baronen. De lykkes.", "Jeppe g\u00e5r p\u00e5 rekordtid fra \u00e5 v\u00e6re godtroende gladgutt til \u00e5 bli en tordnende tyrann, som deler ut d\u00f8dsdommer raskere enn han skylder ned alkoholholdig drikke.", "Fredag kunne Olavshallen by p\u00e5 en nyskrevet musikalversjon av den velkjente komedien, brygget i Fredrikstad og framf\u00f8rt p\u00e5 Chat Noir sist h\u00f8st.", "Det var ingen enkel oppgave kulturverkstedet i plankebyen ga seg i kast med da de bestemte seg for \u00e5 gj\u00f8re musikal av Jeppes innbilte klassereise. Holbergs Jeppe er en sammensatt karakter, ingen karikatur eller type. Han drikker for \u00e5 d\u00f8yve smerten av \u00f8konomisk undertrykking, at Nille h\u00e5ner, ydmyker og herser med ham, og fordi alle ler av den hanreien og drukkenbolten han er.", "Manusforfatter Hans-P. Th\u00f8gersen har valgt \u00e5 forenkle b\u00e5de stykket og karakterene. Her drikker Jeppe fordi \u00abviljestyrken sprekker\u00bb. Den troskyldige bonden har selv skyld i miseren. Han drikker fordi han er t\u00f8rst.", "Den folkelige, lekne og lite raffinerte Fredrikstadhumoren kler Jeppe og hans omgivelser. Dette er komedie for folket.", "Men forenklingene gj\u00f8r ogs\u00e5 at det er ikke rom for utforsking av karakterene. Vi vet hvorfor Jeppe drikker og at makt korrumperer, men det kommer ikke klart frem hva man \u00f8nsker \u00e5 si med den virvell\u00f8se hurragutten i dag.", "Nille er endimensjonal. Baronen og hans menn er karikaturer som gir skuespillerne lite spillerom. Et unntak er Atle Jensen som med komisk teft, gjentakelser og dynamikk bygger opp legevisitten til \u00e5 bli en sann komisk fryd.", "\u00d8ivind Blunck er fabelaktig som den t\u00f8rste Jeppe. Nils Vogt str\u00e5ler i rollen som den skaml\u00f8se lurendreieren Jakob Skomaker, som narrer Jeppe til \u00e5 tylle i seg brennevin som skal virke mot podagra, prostata og styggedom i ratata. Jakob Skomaker er et herlig gjensyn med Vogts tidligere rollefigurer Terje Plenen (kultfilmen \u00abShowbiz\u00bb) og Erik Bruun (farsen \u00abRett i lomma\u00bb), bare at de n\u00e5 har sl\u00e5tt seg ned i samme kropp og bestemt seg for \u00e5 skru sluheten opp til elleve.", "De tre erfarne komikerne er god nok grunn til \u00e5 unne seg en heisatur i Olavshallen. \u00abJeppe\u00bb er ikke den heidundrandes festen den kunne v\u00e6rt, men de 2500 tr\u00f8nderne som har l\u00f8st billett til helgens to forestillinger vil garantert v\u00e5kne opp med en forn\u00f8yelig bakrus.", "Spilles ogs\u00e5 l\u00f8rdag kl. 16:30. F\u00e5 billetter igjen."]}, {"field": "category0", "value": "kultur"}, {"field": "contenthash", "value": "4e7816f848b099b1f7dc7e8fb7dd68575538ae13651533c3463813b57799650b"}, {"field": "createtime", "value": "2015-02-08T07:12:25.353Z"}, {"field": "description", "value": "\u00d8ivind Blunck som Jeppe fikk det formelig til \u00e5 dufte av forbrent brennevin i Olavshallen fredag kveld."}, {"field": "dominantimage", "value": "http://www.adressa.no/incoming/article9241111.ece/ALTERNATES/w980-default/Jeppe.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/62d83ccde990c42967e7499c6ef4dc9edf7864ab.jpg?59719beb"}, {"field": "dominantthumbnaildimensions", "value": "300x169"}, {"field": "heading", "value": "Hersket\u00f8rst hanrei -adressa.no"}, {"field": "id", "value": "62d83ccde990c42967e7499c6ef4dc9edf7864ab"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "drikke"}, {"field": "kw-entity", "value": ["chat noir", "nille", "bjerget", "fredrikstadhumoren", "showbiz", "jeppe", "olavshallen", "vogts"]}, {"field": "kw-location", "value": "fredrikstad"}, {"field": "kw-pageclass", "value": "article"}, {"field": "kw-person", "value": ["terje plenen", "erik bruun", "\u00f8ivind blunck", "hans-p. th\u00f8gersen", "atle jensen", "nils vogt", "jakob skomaker"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article9241111.ece/ALTERNATES/w980-default/Jeppe.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hersket\u00f8rst hanrei"}, {"field": "og-type", "value": "article"}, {"field": "og-url", "value": "http://www.adressa.no/kultur/article9241185.ece"}, {"field": "pageclass", "value": ["article"]}, {"field": "publishtime", "value": "2014-03-01T09:03:16.000Z"}, {"field": "recs-articleid", "value": "9241185"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-03-01T09:03:16.000Z"}, {"field": "recs-rawtitle", "value": "Hersket\u00f8rst hanrei -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00d8ivind Blunck som Jeppe fikk det formelig til \u00e5 dufte av forbrent brennevin i Olavshallen fredag kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/62d83ccde990c42967e7499c6ef4dc9edf7864ab.jpg?59719beb"}, {"field": "thumbnailfullheightdimensions", "value": "200x1288"}, {"field": "timestamp", "value": "2017-07-21T06:15:07.000Z"}, {"field": "title", "value": "Hersket\u00f8rst hanrei"}, {"field": "url", "value": "http://www.adressa.no/kultur/article9241185.ece"}, {"field": "urlhash", "value": "62d83ccde990c42967e7499c6ef4dc9edf7864ab"}], "score": 1.370759, "siteId": "9222270286501375973", "id": "62d83ccde990c42967e7499c6ef4dc9edf7864ab"}

