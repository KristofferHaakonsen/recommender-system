{"fields": [{"field": "modifiedtime", "type": "time", "value": "2017-05-31T17:35:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["b\u00f8ker", "Ungdom"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Heidrun Rogstad Sollie og Anna Kongshaug representerer klassen i storjuryen som onsdag kveld diskuterte seg frem til hvilke av de fem nominerte ungdomsb\u00f8kene utgitt i 2016 som fortjener prisen.", "Mandag stemte 9d frem klassens favoritt, men hvilken bok som endte som klassens nummer en skal forel\u00f8pig ikke r\u00f8pes. Men det var en tett og spennende avstemning, med stort engasjement.", "LES OGS\u00c5: H\u00e5per innlegget kan v\u00e6re en tankevekker", "- Vi var nok ikke helt enige i den boka som klassen som helhet endte opp med. Men vi skal jobbe i storjuryen b\u00e5de for den, og de to andre som n\u00e5dde topp tre hos oss forteller Heidrun og Anne, som begge leser \u00abganske mye\u00bb og som begge har bokserien \u00abD\u00f8dslekene\u00bb blant sine favoritter.", "LES OGS\u00c5: Oskar gjorde skolearbeid to timer i uken", "Sammen med norskl\u00e6reren Johan Viggen har klassen lest og diskutert de fem nominerte b\u00f8kene blant andre gj\u00f8rem\u00e5l i l\u00f8pet av v\u00e5ren. Ikke alle elevene har lest alle b\u00f8kene, men alle har lest noen \u2013 og alle har v\u00e6rt delaktig i diskusjonene rundt dem. P\u00e5 Adresseavisens oppfordring har de ogs\u00e5 skrevet anmeldelser av b\u00f8kene, og p\u00e5 disse sider presenterer vi noen av dem.", "Hele klassen er med n\u00e5r vinneren blir k\u00e5ret i Kulturhuset Banken i Lillehammer torsdag klokken 13.00. Det er en h\u00f8ytidelig og flott seremoni, der alle nominerte forfattere vanligvis er til stede.", "LES OGS\u00c5: Stephen Hawking \u00f8nsker \u00e5 m\u00f8te tr\u00f8nderske skolebarn", "Uprisen er innstiftet av Foreningen les! som et ledd i arbeidet for \u00e5 f\u00e5 ungdom til \u00e5 lese mer. Det mest spesielle med prisen er at den er styrt av ungdommene selv i alle ledd. 30 ungdomsskoleklasser fra alle kanter av landet er f\u00f8rst ute som anmelderklasser, som alle forplikter seg til \u00e5 anmelde et visst antall b\u00f8ker, ogs\u00e5 elever utenfor anmelderklassene kan fritt sende inn anmeldelser til Uprisens hjemmesider i l\u00f8pet av h\u00f8stsemesteret.", "S\u00e5 g\u00e5r en nominasjonsjury p\u00e5 fire elever inn og nominere fem b\u00f8ker p\u00e5 grunnlag av elevenes anmeldelser, f\u00f8r syv juryklasser finner hver sine favoritter i l\u00f8pet av v\u00e5rsemestret og storjuryen med representanter for disse syv klassene finner den endelige vinneren.", "Fjordtun skole (Finnmark), L\u00f8ten ungdomsskole (Hedmark), Rygge ungdomsskole (\u00d8stfold), Sagatun skule (Sogn og Fjordane), Sunnland skole (S\u00f8r-Tr\u00f8ndelag), Vassmyra ungdomsskole (Vest-Agder) og \u00d8yer ungdomsskole (Oppland) er \u00e5rets juryklasser.", "Elevene har levert anmeldelser av de fem forskjellige b\u00f8kene, her er \u00e9n utvalgt anmeldelse av hver bok. (Men du kan ikke lese av terningval\u00f8rene her hvilken bok klasse 9d stemte frem som sin felles favoritt.)", "Vera Voss:", "De4 \u2013 Hyper", "Kagge forlag", "Spennende og en smule romantisk.", "Hovedpersonen i denne boka blir dratt inn i mye drama med de nye vennene p\u00e5 den nye skolen hun starter p\u00e5.", "Mye mer lekser og strenge l\u00e6rere gj\u00f8r at det blir for mye for henne, og hun mister konsentrasjonsevnen. Hun forelsker seg, men han oppdager at hun driver misbruk av piller. Hun m\u00f8ter den kuleste jenta i klassen, og faren er borgermester. Venninnen har konsentrasjonspiller, for adhd-sykdom, som hun gir til henne gratis. Etter hvert blir hun avhengig og m\u00e5 kj\u00f8pe det selv.", "Dette er bok 4 i serien om Vera Voss. Den var ganske fengende i starten, holdt seg litt spennende hele veien og s\u00e5 kom det en spenningstopp ikke langt fra slutten. Boka ble etter hvert veldig vanskelig \u00e5 legge fra seg, og jeg leste nesten en hel dag p\u00e5 hytta uten stopp. Jeg levde meg lett inn i dette fordi karakteren som spiller hovedpersonen er ganske lik ei venninne jeg har.", "Boka handler om ulovlig rusmisbruk p\u00e5 skolen og venner som \u00f8delegger for hverandre. Den har et budskap om hvorfor det finnes regler og aldersgrenser p\u00e5 forskjellige ting. Ungdom burde virkelig lese denne hvis de leter etter en underholdende og lettlest bok.", "Anmeldt av SOFIE MARIE SIMENSEN", "Sigbj\u00f8rn Mostue", "I morgen er alt m\u00f8rkt", "Cappelen Damm", "Spennende og interessant bok med godt og passende spr\u00e5k for ungdommer.", "Det er b\u00e5de spenning, action og litt kj\u00e6rlighet i denne bokam som er den 3. og siste i en seriene.", "I morgen er alt m\u00f8rkt, n\u00e5r historien slutter, er en bok med tre hovedpersoner: Brager, Marlen og Oliver, det byttes p\u00e5 hvem som forteller. Det er en sykdom som er spredt rundt i Norge ved hjelp av fluer. Det er ikke mange personer igjen. Alle de som er smittet av denne sykdommen, er blitt til zombier/ drapsmaskiner. Ungdommene i boken vil ikke gi seg og pr\u00f8ver \u00e5 overleve. I hovedstaden Oslo pr\u00f8ver noen som pr\u00f8ver \u00e5 fikse i samfunnet. Ungdommene f\u00e5r h\u00f8re om dette og pr\u00f8ver \u00e5 komme seg inn til byen. De lever p\u00e5 en g\u00e5rd. Ungdommene deler seg opp i grupper, noen som blir p\u00e5 g\u00e5rden og noen som drar til byen.", "Det som ikke var s\u00e5 bra med denne boka, var at det kan v\u00e6re litt forvirring i starten p\u00e5 hvem som forteller, men det blir bedre etter hvert.", "Det er mye bra med denne boken, noe av det var at man trenger ikke \u00e5 lese de f\u00f8rste to b\u00f8kene for \u00e5 forst\u00e5 plottet og bli kjent med personene. Det er alltid noe som skjer, s\u00e5 det blir ikke kjedelig. Alt i alt var det en bra bok. Anbefaler denne for ungdommer.", "Anmeldt av TORA S\u00d8RENSEN TRAN\u00c5S og CONNIE RAKEL L\u00c5NKE", "Tom Kristensen", "Jakten", "Cappelen Damm", "Skremmene aktuell spenningsroman om det skjulte livet p\u00e5 sosiale medier.", "Dette var en helt grei bok som ikke helt g\u00e5r under det jeg liker \u00e5 lese, men noen kan like den. Jeg liker best action og b\u00f8ker som er skrevet p\u00e5 en litt annen m\u00e5te.", "Det handlet om elever og l\u00e6rere som er i sjokk da skolen rystes av et selvmord. Live finner sin avd\u00f8de venninnes dagbok. Der skriver hun at en falsk Facebook presser henne til \u00e5 sende flere nakenbilder av seg selv, ellers truer avsenderen med \u00e5 legge bildet ut p\u00e5 nettet. Eric og Live starter jakten p\u00e5 overgriperen. Snart havner de i en felle. Eric blir anklaget for \u00e5 v\u00e6re utpresseren, og en lokal motorsykkelgjeng viser seg \u00e5 v\u00e6re mer enn n\u00e5del\u00f8st interessert i \u00e5 ta ham. Resten f\u00e5r du finne ut selv ved \u00e5 lese boka selv \u2013 noe som kan v\u00e6re verdt for noen.", "Den passer til folk som har begynt p\u00e5 ungdomsskolen.", "Anmeldt av MARCUS BAKKE", "Tore Aurstad:", "Fangarmer", "Cappelen Damm", "Eventyrgr\u00f8sser som er oppfinnsom og spennende p\u00e5 sitt beste, men for kjedelig som helhet.", "En gutt f\u00e5r en boks med en obelisk av den nye naboen. Vi skj\u00f8nner ikke helt meninga med dette. Hvorfor er det akkurat HAN som f\u00e5r boksen?", "Boksen f\u00f8rer til at s\u00f8steren og flere andre f\u00e5r syner og dr\u00f8mmer om et stort cthulhu-monster. Da kommer det noen mennesker som har torskehoder istedenfor vanlige hoder. I London m\u00f8ter han Marulken, en fyr med et ulkehode. Boka er en oppf\u00f8lger av den amerikanske gr\u00f8sserforfatteren H. P. Lovecrafts fortelling \u00abThe Call of Cthulhu\u00bb fra 1928, en bok f\u00e5 i dag har lest.", "Det har et spennende og ganske oppfinnsomt plott. Et minus er det at de ikke vet n\u00e5r de skal snakke engelsk eller norsk, og at den i lange perioder er ganske kjedelig bok, det f\u00f8les som du kj\u00f8rer 5 km/t i en 90-sone.", "Anmeldt av SIGURD ELIAS RANDEBERG, VIKTOR MANDT og KRISTIAN NIKOLAI HANSEN", "Asbj\u00f8rn Rydland", "Galderstjerna", "Vegandi \u2013 f\u00f8rste bok", "Samlaget", "Rydland skriver spennende og drar deg lett inn i historien med et fast grep, og slipper ikke om f\u00f8r boken er omme.", "Da Erik og moren kj\u00f8rer p\u00e5 en rev p\u00e5 vei hjem til det nye huset deres, st\u00e5r merkelige hendelser i k\u00f8. En ukjent mann sl\u00e5r Eirik i svime og dagen etterp\u00e5 v\u00e5kner han opp p\u00e5 sykehuset med en usedvanlig tatovering p\u00e5 brystet. Hvordan kan dette ha skjedd og hvorfor finnes det samme tegnet i dataspillet?", "\u00c5 blande to s\u00e5 forskjellige verdener er spennende id\u00e9. Rydland bruker norr\u00f8ne tegn og mytologi og blander dem med den verdenen vi kjenner.", "Negativt med boken er at den ikke har en r\u00f8d tr\u00e5d. Noen ganger skj\u00f8nner vi ikke hva som skjer, vanskelige sp\u00f8rsm\u00e5l og ting man lurer p\u00e5 blir avskrevet med ord som \u00abkomplisert\u00bb og \u00abdu vil f\u00e5 vite det senere\u00bb, s\u00e5 man forst\u00e5r ikke hvordan magien og annet fungerer i denne fremmede verdenen. Det er litt som h\u00f8re foreldrene si: \u00abDet bare er s\u00e5nn.\u00bb Man har lyst \u00e5 vite hva som foreg\u00e5r, og n\u00e5r man leser en bok kan man ikke bare Google det. Vi ville likt \u00e5 f\u00e5 litt mer bakgrunn og informasjon.", "Vi vil likevel anbefale denne til all ungdom som er fan av fantasyb\u00f8ker.", "Anmeldt av ANNA KONGSHAUG og HEIDRUN ROGSTAD SOLLIE"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "2232962a75bee2beaefcb0d730e92de6a207aeed03497aa1fffea4e87285a34b"}, {"field": "createtime", "value": "2017-05-31T16:40:01.000Z"}, {"field": "description", "value": "Klasse 9d p\u00e5 Sunnland skole er blant juryklassene som bestemmer hvem som skal f\u00e5 den prestisjepregede Uprisen for 2017."}, {"field": "dominantimage", "value": "http://www.adressa.no/pluss/kultur/article14805115.ece/845d8x/ALTERNATES/w980-default/IMG_2862"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/edc9d07053fdc67e4a5a264521c0d4df979e5a3d.jpg?599194e5"}, {"field": "dominantthumbnaildimensions", "value": "300x169"}, {"field": "heading", "value": ["De k\u00e5rer den beste ungdomsboken -adressa.no", "Ikke hundre prosent enige", "Skrevet anmeldelser av b\u00f8kene", "Hundre prosent ungdomsstyrt", "Disse skolene er med", "Disse b\u00f8kene kjemper om seieren:", "Om rusmisbruk og vennskap", "Action og kj\u00e6rlighet", "Rystet av selvmord", "Som \u00e5 kj\u00f8re fem km i en 90-sone", "To verdener m\u00f8tes"]}, {"field": "id", "value": "edc9d07053fdc67e4a5a264521c0d4df979e5a3d"}, {"field": "keyword", "value": ["b\u00f8ker", "Ungdom"]}, {"field": "keywords", "value": "b\u00f8ker,Ungdom"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": ["google", "facebook"]}, {"field": "kw-concept", "value": ["klasse 9d", "skrevet anmeldelser", "hundre prosent", "bok"]}, {"field": "kw-entity", "value": ["erik", "foreningen", "h. p. lovecrafts", "uprisen", "d\u00f8dslekene", "eric", "sagatun", "rogstad sollie og anna kongshaug", "oskar", "adresseavisens", "vassmyra", "eric og live", "eirik", "ungdom", "anna kongshaug", "damm", "kulturhuset banken", "the call", "marulken", "sunnland", "marlen og oliver", "heidrun og anne", "the call of cthulhu", "live"]}, {"field": "kw-location", "value": ["rygge", "hedmark", "\u00f8stfold", "london", "vest-agder", "finnmark", "norge", "sogn og fjordane", "s\u00f8r-tr\u00f8ndelag", "oslo", "oppland", "l\u00f8ten", "\u00f8yer", "lillehammer"]}, {"field": "kw-pageclass", "value": "article"}, {"field": "kw-person", "value": ["vera voss", "stephen hawking", "johan viggen", "rogstad sollie"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article14805115.ece/845d8x/ALTERNATES/w980-default/IMG_2862"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De k\u00e5rer den beste ungdomsboken"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2017/05/31/De-k%C3%A5rer-den-beste-ungdomsboken-14805119.ece"}, {"field": "pageclass", "value": ["article"]}, {"field": "publishtime", "value": "2017-05-31T17:35:42.000Z"}, {"field": "recs-articleid", "value": "14805119"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2017-05-31T17:35:42.000Z"}, {"field": "recs-rawtitle", "value": "De k\u00e5rer den beste ungdomsboken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Klasse 9d p\u00e5 Sunnland skole er blant juryklassene som bestemmer hvem som skal f\u00e5 den prestisjepregede Uprisen for 2017."}, {"field": "thumbnail", "value": "http://content-thumbnail.cxpublic.com/content/thumbnail200x150/edc9d07053fdc67e4a5a264521c0d4df979e5a3d.jpg?599194e5"}, {"field": "thumbnailfullheightdimensions", "value": "200x2745"}, {"field": "timestamp", "value": "2017-08-14T12:17:41.000Z"}, {"field": "title", "value": "Sunnland-elever k\u00e5rer den beste norske ungdomsboken"}, {"field": "url", "value": "http://www.adressa.no/pluss/kultur/2017/05/31/De-k%c3%a5rer-den-beste-ungdomsboken-14805119.ece"}, {"field": "urlhash", "value": "edc9d07053fdc67e4a5a264521c0d4df979e5a3d"}], "score": 0.48200065, "siteId": "9222270286501375973", "id": "edc9d07053fdc67e4a5a264521c0d4df979e5a3d"}

