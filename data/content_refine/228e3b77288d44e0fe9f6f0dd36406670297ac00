{"fields": [{"field": "modifiedtime", "type": "time", "value": "2016-12-21T06:12:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag teater", "teater", "Gamle Scene", "Ringve Museum", "historie", "kronikk", "debatt"]}, {"field": "author", "value": ["annabella skagen", "konservator", "ringve musikkmuseum", "ellen karoline gjervan", "f\u00f8rsteamanuensis", "dronning mauds minne h\u00f8gskole"]}, {"field": "body", "value": ["Saken oppdateres.", "Datidens teatervirksomhet er for lengst historie, sammen med det borgerlige selskapet som drev den. Hvordan kan vi i dag forholde oss til et lite titteskapsteater som b\u00e6rer preg av to hundre \u00e5r med skiftende bruk?", "Den 20. desember 1816 gikk teppet opp for aller f\u00f8rste gang i Trondhjems nye teaterbygg. Begivenheten markerte innledningen p\u00e5 en ny epoke i byens teaterhistorie. I dag, 200 \u00e5r senere, disponerer Tr\u00f8ndelag Teater Norges eldste teaterscene; faktisk en av de eldste i Skandinavia i tiln\u00e6rmet kontinuerlig drift.", "Les ogs\u00e5: 25 ting du trenger \u00e5 vite om Gamle Scene", "Innenfor en tradisjonell museal tenkning om kulturarv har fokus v\u00e6rt p\u00e5 bevaring av den opprinnelige \u00abgjenstanden\u00bb, fortrinnsvis mest mulig uendret og autentisk. Teater er imidlertid en kunstform som lever i det skapende \u00f8yeblikket. Fortidens forestillinger er borte for alltid. Dette reiser prinsipielle sp\u00f8rsm\u00e5l for en kulturhistorisk forvaltning p\u00e5 dette feltet. Gir det mening \u00e5 bevare fysiske levninger som historisk skall for en forgangen kunstnerisk praksis? De stadig trangere k\u00e5r som m\u00f8tte de norske teatermuseene i Bergen og Oslo bekrefter til dels denne problemstillingens relevans.", "Fikk du med deg \u00e5rets heteste debatter? Her er tre ord som f\u00e5r fart p\u00e5 samtalen i et kjedelig juleselskap.", "Selv s\u00f8ker teatret i liten grad \u00e5 holde fast p\u00e5 fortiden, men er rettet mot det som til enhver tid er p\u00e5 gang. Det stadige drivet mot fornyelse f\u00f8rer til et spenningsforhold mellom gamle teatre som bygninger og teater som kunst. Tr\u00f8ndelag Teaters \u00abGamle scene\u00bb er da ogs\u00e5 preget av to hundre \u00e5r med endringer. P\u00e5 tampen av 200-\u00e5rsjubileet kan vi derfor gjerne sp\u00f8rre oss om hva vi egentlig har feiret?", "Mye i det gamle scenerommet er borte eller overmalt siden 1816. Hvis vi skal holde oss til det vi med noenlunde sikkerhet kan si er \u00abautentisk 1816\u00bb i byens gamle teatersal, har feiringen tilsynelatende handlet om den nederste av to balkonger, scenegulvets hellingsvinkel, de doble s\u00f8ylene p\u00e5 hver side av scenen og trekonstruksjonen i prosceniet.", "Foajeen, Theatercaf\u00e9en, de art nouveau -pregede vinduene, veggfrisene med de fire musene og det h\u00f8ye snoreloftet er alle resultater av endringer utf\u00f8rt mellom 1856 og 1. verdenskrig. Endringene er uttrykk for skiftninger i organisatoriske, kunstneriske og sosiale forhold. De understreker slik den gamle teatersalens plass i en p\u00e5g\u00e5ende kunstnerisk tradisjon.", "Les ogs\u00e5 Marit Moum Aunes personlige kommentar: Din f\u00f8rste sorg er din st\u00f8rste sorg", "Det finnes flere eksempler p\u00e5 velpreserverte teaterbygninger som har en form for museumsfunksjon, idet de ogs\u00e5 formidler en teaterhistorisk arv. I Norge er Fredrikshalds teater fra 1838 det beste eksemplet. Her spilles det jevnlig teater, og man har nylig opprettet et kulissemagasin med en betydelig samling eldre teaterkulisser. Teatrale og museale hensyn lever slik side om side. Skandinavias kronjuvel i denne sammenhengen er slottsteatret p\u00e5 Drottningholm, et intakt barokkteater fra 1766. Her oppf\u00f8res hvert \u00e5r flere operaproduksjoner som forholder seg til den historiske bygningens premisser. Samtidig gir guidede omvisninger et unikt innblikk i det eldre teatrets egenart.", "At Gamle scene ikke lenger har synlige spor etter faste kulisseposisjoner slik vi finner dem i Fredrikshald teater, eller et maskineri for sceneskift slik det st\u00e5r intakt p\u00e5 Drottningholm, forringer ikke den kulturhistoriske verdien av salen som uttrykk for to hundre \u00e5rs teaterpraksis. Gamle scene er ikke bare b\u00e6rer av en fysisk, men ogs\u00e5 av en immateriell kulturarv.", "Et slikt syn gjenspeiler endrede tenkem\u00e5ter innen museumsfeltet, hvor interessen i stadig st\u00f8rre grad er blitt rettet mot menneskelige praksiser og sosiale relasjoner. Det er en viss ironi i at denne utviklingen inntraff parallelt med at de norske teatermuseene ble integrert i andre enheter og samlingene delvis pakket bort.", "Les ogs\u00e5 Signert-kommentaren: Mann 49, snart 80", "Tr\u00f8ndelag Teaters Gamle scene , Fredrikshalds teater og Drottningholmsteatret representerer ulike tidsperioder, virksomheter og prinsipper for drift og formidling. Det de har felles er innsikten i at teater neppe kan formidles som gjenstander alene; det v\u00e6re seg rekvisitter, kulisser eller bygninger. Teater er levende praksis; det er m\u00f8ter mellom mennesker. Heller ikke fortidens teater kan formidles uten \u00f8yeblikkets her-og-n\u00e5.", "Som historisk rom tilbyr Gamle scene noen helt bestemte rammer for en samtidig teaterpraksis. Slike rammer kan oppfattes som begrensende, men ogs\u00e5 bidra til \u00e5 utl\u00f8se nye skapende prosesser, slik Tr\u00f8ndelag Teaters jubileumsforestilling Armod og edelt sinn var et godt eksempel p\u00e5. Oppsetningen h\u00f8stet sv\u00e6rt gode kritikker, og ble bel\u00f8nnet med en Hedda-pris til Mari Hauge Einbu. Med denne forestillingen gjorde Tr\u00f8ndelag Teater norsk nybrottsarbeid innenfor iscenesettelses-strategien historically informed performance (HIP). Her fikk publikum demonstrert det potensialet som finnes for b\u00e5de kunstnerisk fornyelse og kulturhistorisk bevissthet i en historisert tiln\u00e6rming \u2013 slik tidligmusikk-bevegelsen har vist i flere ti\u00e5r.", "N\u00e5r vi n\u00e5 kan t\u00f8mme en gratulasjonssk\u00e5l til Gamle scene, er det alts\u00e5 ikke bare en unik og elsket bygning vi feirer, men ogs\u00e5 byggets immaterielle kulturhistoriske arv. Gamle scene b\u00f8r forst\u00e5s som et uttrykk for sentrale praksiser i byens sosiale og kulturelle liv; praksiser som danner en sammenhengende kjede av handlinger mellom mennesker helt frem til dagens teaterpublikum. I denne kjeden henger Gamle scene som den \u00ab\u00e4kta p\u00e4rla\u00bb Ingmar Bergman engang skal ha kalt teatret \u2013 kort sagt, som et virkelig arvestykke .", "H\u00f8r v\u00e5re kommentatorer oppsummere nyhetsuka med Venstres Jon Gunnes som gjest i studio.", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "cedafeebbcbd68840d14c04480f6618996b1a7594e0efb409c3ea31caabd71dc"}, {"field": "createtime", "value": "2016-12-21T06:15:27.000Z"}, {"field": "description", "value": "Da Trondhjems teaterbygning ble reist i 1816, representerte dette en kraftprestasjon av initiativtakerne, Det forenede dramatiske Selskab."}, {"field": "dominantimage", "value": "http://www.adressa.no/pluss/meninger/article13956520.ece/vfhzwd/ALTERNATES/w980-default/salen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/228e3b77288d44e0fe9f6f0dd36406670297ac00.jpg?5915a30c"}, {"field": "dominantthumbnaildimensions", "value": "300x169"}, {"field": "heading", "value": "Norges eldste teaterscene fyller 200 \u00e5r -adressa.no"}, {"field": "id", "value": "228e3b77288d44e0fe9f6f0dd36406670297ac00"}, {"field": "keyword", "value": ["Tr\u00f8ndelag teater", "teater", "Gamle Scene", "Ringve Museum", "historie", "kronikk", "debatt"]}, {"field": "keywords", "value": "Tr\u00f8ndelag teater,teater,Gamle Scene,Ringve Museum,historie,kronikk,debatt"}, {"field": "kw-category", "value": ["meninger", "pluss"]}, {"field": "kw-classification", "value": "arts-and-entertainment"}, {"field": "kw-concept", "value": ["gamle scene", "gamle", "eldste teaterscene fyller", "teater", "scene"]}, {"field": "kw-entity", "value": ["trondhjems", "drottningholm", "skandinavia", "ringve museum", "teaters gamle", "theatercaf\u00e9en", "hedda", "drottningholmsteatret", "tr\u00f8ndelag teater norges", "signert", "gamle scene", "gamle", "tr\u00f8ndelag teater", "bergen og oslo", "armod", "selskab", "fredrikshald"]}, {"field": "kw-pageclass", "value": "article"}, {"field": "kw-person", "value": ["mari hauge einbu", "marit moum aunes", "ingmar bergman", "venstres jon gunnes"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13956520.ece/vfhzwd/ALTERNATES/w980-default/salen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norges eldste teaterscene fyller 200 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/21/Norges-eldste-teaterscene-fyller-200-%C3%A5r-13956521.ece"}, {"field": "pageclass", "value": ["article"]}, {"field": "publishtime", "value": "2016-12-21T06:12:46.000Z"}, {"field": "recs-articleid", "value": "13956521"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-21T06:12:46.000Z"}, {"field": "recs-rawtitle", "value": "Norges eldste teaterscene fyller 200 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Da Trondhjems teaterbygning ble reist i 1816, representerte dette en kraftprestasjon av initiativtakerne, Det forenede dramatiske Selskab."}, {"field": "thumbnail", "value": "http://content-thumbnail.cxpublic.com/content/thumbnail200x150/228e3b77288d44e0fe9f6f0dd36406670297ac00.jpg?5915a30c"}, {"field": "thumbnailfullheightdimensions", "value": "200x1763"}, {"field": "timestamp", "value": "2017-05-12T11:57:00.000Z"}, {"field": "title", "value": "Norges eldste teaterscene fyller 200 \u00e5r"}, {"field": "url", "value": "http://www.adressa.no/pluss/meninger/2016/12/21/Norges-eldste-teaterscene-fyller-200-%c3%a5r-13956521.ece"}, {"field": "urlhash", "value": "228e3b77288d44e0fe9f6f0dd36406670297ac00"}], "score": 0.67149246, "siteId": "9222270286501375973", "id": "228e3b77288d44e0fe9f6f0dd36406670297ac00"}

