{"fields": [{"field": "modifiedtime", "type": "time", "value": "2015-11-14T13:06:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Film", "Kunst", "Portrettet"]}, {"field": "author", "value": ["kjartan br\u00fcgger bj\u00e5nes\u00f8y", "foto: h\u00e5vard bjelland"]}, {"field": "body", "value": ["Som privatperson er jeg som du ser meg n\u00e5.", "Han sitter p\u00e5 en plaststol ute i sin egen bakg\u00e5rd, et leilighetskompleks ved Uranienborg kirke p\u00e5 Oslos vestkant. Kledd i svart fleece, m\u00f8rke jeans, utslitte joggesko. Ingen underbukse p\u00e5 hodet, ikke en dr\u00e5pe champagne eller h\u00f8ytlesing om saftige jordb\u00e6rmus og svulmende rumpeballer.", "Dette er ogs\u00e5 Aune Sand, en snart 50 \u00e5r gammel mann. En skjeggete fyr som foretrekker te til frokost og liker seg best i morens hjemmestrikkede gensere.", "\u2013 Egentlig er jeg en veldig privat person som helst vil bruke all tid med familie og n\u00e6re venner, sier han.", "Aktuell: Stort sett alltid", "Alder: 49 \u00e5r", "Bor: Oslo og New York.", "Sivilstand: Samboer med Marianne Aulie.", "Far til tre.", "Bakgrunn: Regiss\u00f8r, skuespiller, gallerist", "og forfatter.", "Leser: Jeg f\u00e5r egentlig ikke lov av Vebj\u00f8rn \u00e5 si det, men jeg har bare lest \u00e9n bok. Marlon Brandos \u00abSongs My Mother Taught Me\u00bb", "Bare et fargerikt skjerf i halsen og en klovnedekorert champagneb\u00f8tte fylt av h\u00f8stl\u00f8v bak plaststolen, viser glimt av en tabloid kj\u00e6ledegge.", "\u2013 I familien v\u00e5r er det ikke noe premiering for \u00e5 v\u00e6re i media, sier han.", "\u2013 Det virker ikke alltid s\u00e5nn?", "\u2013 Helt \u00e6rlig s\u00e5 synes jeg kjendiseri er veldig kjedelig.", "Det er 20 \u00e5r siden Aune Sand kom rullesk\u00f8ytende inn i den norske offentligheten. Med nyf\u00f8net h\u00e5r, kort skinnjakke og trange jeans ble han utsatt for tidenes slakt for lavbudsjettfilmen \u00abDis\u00bb i 1995. Anmeldere konkurrerte i \u00e5 fortelle hvilket makkverk dette var, og siden har det v\u00e6rt vedtatt at filmen er tidenes kalkun. Inntil i fjor.", "\u2013 NRK ringte og sa de jobbet med en dokumentar om \u00abDis\u00bb, sier Sand.", "\u2013 Hva tenkte du da?", "\u2013 At noen igjen hadde et behov for \u00e5 sl\u00e5 fast at det jeg lager har null verdi. Jeg tenkte at de fikk bare holde p\u00e5, jeg hadde f\u00e5tt s\u00e5 mye pepper i 20 \u00e5r.", "Dokumentaren fra NRK tok en uventet vending, og b\u00e5de filmvitere og anmeldere roste filmen, som ble laget for hans egne sparepenger. En forklaring p\u00e5 fiaskoen var at filmen ble lansert i ironiens gullalder, og der hadde inderligheten til Aune Sand s\u00e6rdeles trange k\u00e5r.", "En tidligere filmredakt\u00f8r i Natt & Dag ga til og med \u00abDis\u00bb terningkast fem, post mortem.", "\u2013 Aune Sand er Aune Sann: 100 prosent \u00e6rlig mot seg selv og sitt prosjekt. Tusen ganger heller \u00abJordb\u00e6rmus\u00bb uten kvasi-intellektuelle omskrivinger enn Frode Saugestads fors\u00f8k p\u00e5 \u00e5 rettferdiggj\u00f8re forfatterskapet til en annen emosjonell gladgutt, Ari Behn, gjennom Theodor Adorno, slik vi s\u00e5 i Klassekampen i slutten av oktober.", "\u2013 Det var fint at \u00abDis\u00bb endelig fikk sin fullstendige oppreisning. Men om jeg ble glad?", "Sand vrir seg p\u00e5 plaststolen.", "\u2013 Jeg ble frar\u00f8vet tjue av mine beste \u00e5r, der jeg kunne laget flere filmer. Det gj\u00f8r meg ikke glad. Bitterhet og sjalusi ligger ikke for meg, men jeg har v\u00e6rt sint. Hvem andre klarer \u00e5 lage en s\u00e5 omdiskutert film for tre hundre tusen kroner?", "Han smiler.", "\u2013 Jeg vet at stemmen min n\u00e5r langt. Det jeg skaper har en verdi, p\u00e5 et eller annet niv\u00e5. N\u00e5 har jeg jo bevist det igjen.", "\u00abHun var alt, jeg var inni henne, jeg var langt ute p\u00e5 havet. Jeg visste at hun elsket meg. Hun var s\u00e5 v\u00e5t som tusen \u00e5r med regn. Vi var p\u00e5 en reise langt inn i \u00f8demarken der hvor blomstene spirer opp av upl\u00f8yd mark. Jeg holdt rundt henne s\u00e5 vart som om blomsterst\u00f8vet mellom rumpeballene hennes og h\u00e5ndflaten min ga meg lysets hemmeligheter. N\u00e5 sprutet jeg s\u00e5 deilig opp langs hennes innerste lengsler\u00bb.", "Slik lyder Aune Sands \u00e5pningsord i \u00abJordb\u00e6rmus\u00bb, som i sommer ble gitt ut p\u00e5 hans eget Champagnemus forlag. En av \u00e5rets mest omtalte b\u00f8ker ble til i bilen mellom m\u00f8ter, Aune Sand diktet i f\u00f8rersetet mens en medhjelper noterte. Han fnyser av de som kaller resultatet for mykporno.", "\u2013 \u00abJordb\u00e6rmus\u00bb er veldig forsiktig. G\u00e5r du p\u00e5 H\u00f8stutstillingen i Oslo, f\u00e5r du gjerne med deg en videoinstallasjon av folk som onanerer, mens regjeringen og kongelige bukker og gratulerer med fin utstilling.", "\u2013 Du visste at bokas erotiske innhold ville lage en del oppstyr?", "\u2013 Nei.", "\u2013 Kjenner ikke du mekanismene i media s\u00e5pass godt?", "\u2013 Nei, skal jeg tenke s\u00e5nn, blir hele livet mitt forstyrret.", "\u2013 S\u00e5 p\u00e5standen om at du er en pr-k\u00e5t markedsstrateg ...?", "\u2013 Den stemmer overhodet ikke. Skal du skape noe nytt og originalt, g\u00e5r det ikke an \u00e5 tenke p\u00e5 reaksjonene. Da reduseres du som kunstner.", "Anmelderne var igjen lunkne til Aune Sand. \u00abPenetrerende pinlig\u00bb, skrev VG og ga boken terningkast 1.", "\u2013 Da jeg leste VG, tenkte jeg at \u00abn\u00e5 kommer 20 nye \u00e5r med sjikane\u00bb, og jeg ble ordentlig lei meg. Men \u00abJordb\u00e6rmus\u00bb har et eget fortellerspr\u00e5k, selv jeg m\u00e5tte jobbe hardt for \u00e5 g\u00e5 inn i den. Det er en spesiell reise, ikke alle har forutsetninger til \u00e5 bli med p\u00e5 den.", "\u2013 Du svarte VG med \u00e5 si at \u00aben larve ikke klarer \u00e5 sparke en leopard i ballene\u00bb og at avisens mannlige anmelder ikke s\u00e5 s\u00e6rlig k\u00e5t ut?", "\u2013 Ja, det var en m\u00e5te \u00e5 si det p\u00e5. Men det var jo sant.", "Etter slaktetiden var det tid for heiarop, f\u00f8rsteopplaget p\u00e5 tre tusen b\u00f8ker ble utsolgt. I en kronikk i Dagbladet ble Aune Sand av en kunstnerkollega omtalt som hel ved og en sann kunster som t\u00f8r \u00e5 bevege seg utenfor sarkasmen og ironien. Som en lysfontene i et land der kultureliten er ledet av fargel\u00f8se misantroper med et depressivt synd p\u00e5 tilv\u00e6relsen.", "\u2013 Og jeg som ikke en gang vet hva en misantrop er, sier Sand.", "En fredag i august inviterte forfatteren alle som hadde kj\u00f8pt boken til stor feiring p\u00e5 Kongsvinger festning. NRK meldte om tusen festkledde gjester fra hele landet med boken som inngangsbillett.", "\u2013 Det ble en magisk fest fylt av kj\u00e6rlighet, med livsglade lesere fra Bergen og Bod\u00f8.", "Aune Sand reiste videre til Trondheim, der han trakk 800 tilskuere til storsalen p\u00e5 Samfundet.", "\u00abDet er lenge siden undertegnede har sett et s\u00e5 umiddelbart skifte fra \u00e5 le av til \u00e5 le med\u00bb, skrev studentavisas anmelder.", "\u00abJordb\u00e6rmus\u00bb m\u00f8tte UKA", "Dette er den samme Aune Sand som sier at at kjendiseri er kjedelig. Likevel finner han p\u00e5 \u00e5 l\u00f8pe rundt i klovnekjortel, ha underbukse p\u00e5 hodet, deklamere erotiske dikt, dasker rumper og spruter champagne s\u00e5 kjendispressen sikler.", "\u2013 Jeg har skj\u00f8nt s\u00e5pass at vi m\u00e5 kommunisere i det offentlige rom. Og siden vi ikke slipper til i kulturavdelingen, m\u00e5 jeg s\u00f8rge \u00e5 levere i underholdningsavdelingen.", "\u2013 Mange blir provosert over oppf\u00f8rselen din?", "\u2013 Ja, er det ikke rart? Det g\u00e5r aldri utover andre, jeg tuller bare med meg selv.", "\u2013 Er du redd for \u00e5 bli redusert til en klovn?", "\u2013 Nei, ikke om jeg gj\u00f8r det bra nok. \u00c5 f\u00e5 mennesker til \u00e5 le er stor kunst.", "Kari og \u00d8yvind Sand fikk fem barn p\u00e5 fem \u00e5r, inkludert to tvillingpar. Aune bes\u00f8ker foreldrene i barndomshjemmet p\u00e5 Hvaler s\u00e5 ofte han kan, minst to ganger i uka n\u00e5r han er i Norge.", "\u2013 Jeg vokste opp i et paradis, det var som et eventyr. Det var lyden av mammas strikkepinner, mormor som stekte pannekaker, lek og utfoldelse fra morgen til kveld.", "Tvillingbroren Vebj\u00f8rn satt inne p\u00e5 rommet og tegnet, mens Aune var ute og fikk venner. Han har visst alltid hatt problemer med \u00e5 sitte i ro.", "- Bak klovneriene som Aune Sand bedriver i det offentlige rom er det en hardtarbeidende forretningsmann som har klart noe ingen trodde var mulig: Han har etablert Galleri Sand i New York og betaler punktlig sin husleie. Forholdet mellom tvillingbr\u00f8drene Aune og Vebj\u00f8rn er ogs\u00e5 r\u00f8rende \u00e5 observere. De ser ut til \u00e5 v\u00e6re sv\u00e6rt gode venner, uten uoverensstemmelser av noe slag.", "\u2013 Jeg hadde v\u00e6rt et problembarn i dagens skolesystem. Jeg l\u00e6rte ikke \u00e5 skrive f\u00f8r i fjerde klasse og var mer opptatt av \u00e5 leke og klatre i tr\u00e6r. Jeg er fortsatt ikke st\u00f8dig i rettskriving eller i \u00e5 skrive p\u00e5 et tastatur, men jeg har gode venner som hjelper meg. Det har gitt meg en frihet i spr\u00e5k og uttrykk, som jeg ser p\u00e5 som en styrke. I tillegg har v\u00e5re foreldre gitt oss den plattformen som gj\u00f8r at vi, tross mye motstand, fortsatt har en kj\u00e6rlighet til faget v\u00e5rt og elsker \u00e5 jobbe med kultur.", "N\u00e5r Aune Sand snakker om \u00abvi\u00bb, inkluderer det i f\u00f8rste rekke samboeren Marianne Aulie, tvillingbroren Vebj\u00f8rn og s\u00f8nnen Andrey. Det er Aune som drifter familiens galleri i New York, pleier kontakten med private kunder og s\u00f8rger for reproduksjoner solgt gjennom store m\u00f8belkjeder.", "\u2013 Reproduksjoner er en fantastisk m\u00e5te \u00e5 formidle kunst p\u00e5. Ingen sier at Munch ikke var en stor kunstner, selv om du f\u00e5r kj\u00f8pt \u00abSkrik\u00bb som en oppbl\u00e5sbar dukke. Reproduksjoner har gitt oss mulighet til \u00e5 jobbe med kultur p\u00e5 et h\u00f8yt niv\u00e5.", "Likevel etterlyser Aune Sand anerkjennelse fra landets kulturelite. Eller sagt med hans egne ord:", "\u2013 Det er et borgerlig milj\u00f8 som i alle \u00e5r har sjikanert meg og min familie med nedsettende kritikker. Jeg tror enkelte milj\u00f8 frykter v\u00e5rt talent.", "\u2013 Hva mener du?", "\u2013 Hvordan f\u00e5r vi til alt vi har gjort uten en eneste krone i st\u00f8tte? Hva sier det om andres evner? Vi har alltid st\u00e5tt p\u00e5 utsiden av det etablerte kulturlivet.", "Men er ikke dette blitt hakk i plata? Er ikke noe i ferd med \u00e5 snu for familien Sand?", "En ting er h\u00f8stens heiarop til Aune Sand. Vebj\u00f8rn Sand har aldri f\u00e5tt bedre kritikker enn sin siste utstilling med malerier fra annen verdenskrig. Utstillingen st\u00e5r for tiden p\u00e5 Kristiansten festning, og det er planer om \u00e5 vise den i b\u00e5de Stavanger, Kristiansand og Bergen.", "\u2013 Det er ikke folk flest som er problemet, jeg f\u00f8ler at vi har v\u00e6rt inne i varmen hos det norske folk i 30 \u00e5r. Den st\u00f8rste utfordringen i alle disse \u00e5rene har v\u00e6rt underkjennelsen av Vebj\u00f8rn, som jeg vet er en maler i verdensklasse. Spesielt Aftenposten og NRK har lenge oversett oss fullstendig i sin kulturdekning.", "\u2013 Aftenposten kunstanmelder skrev i sommer at Vebj\u00f8rn Sands krigsbilder er \u00aben overraskende sterk utstilling\u00bb og at \u00abrent teknisk er det lite \u00e5 utsette p\u00e5 ham\u00bb. Det er vel bra?", "\u2013 Jo, men norske anmeldere t\u00f8r ikke annet etter at ledende amerikanske kunsthistorikere som Donald Kuspit og kunstsamleren Raymond Learsy har omfavnet Vebj\u00f8rn. Hvorfor lager ikke NRK et times program om Vebj\u00f8rn som fyller 50 \u00e5r 11. mars? Det hadde v\u00e6rt fint, men det t\u00f8r de ikke.", "For dem som har hatt vanskeligheter med Vebj\u00f8rns figurative kunst og Aunes svulmende betraktninger om livet, ble ikke saken bedre da klovnemaleriene og bakdelen til Marianne Aulie ble en del av familien.", "\u2013 Noe av det jeg er mest stolt av, er \u00e5 bygge opp Mariannes malerliv. Men hennes suksess vil ingen snakke om.", "\u2013 Hun er da mye omtalt?", "\u2013 Ja, men det er igjen i underholdningsavdelingen, fordi vi ikke f\u00e5r innpass p\u00e5 kultursidene. Marianne selger malerier for flere hundre tusen kroner p\u00e5 Manhattan, i milj\u00f8 der folk er genuint opptatt av kunst. Enkelte \u00e5r har hun hatt en skattbar inntekt p\u00e5 fem millioner kroner. Enhver annen kvinnelig billedkunster i Norge ville da blitt omtalt som en suksess.", "\u2013 Det blir sagt at du er en fantastisk forretningsmann?", "\u2013 Helt feil. Akkurat det ser jeg p\u00e5 som en nedsettende kommentar.", "\u2013 Hvorfor?", "\u2013 Fordi det h\u00f8res ut som om jeg f\u00e5r mye ut av noe som ikke har en verdi.", "V\u00e5ren 2012 tok samarbeidet med Marianne Aulie en ny vending, da de to fikk datteren som fikk navnet Aella Malove Bluebell Marie Ingeborg Hj\u00f8rdis Sand Aulie.", "Aune kaller henne bare for Lillemor. Til Dagbladet formulerte han forl\u00f8pet til f\u00f8dselen p\u00e5 f\u00f8lgende m\u00e5te:", "\u00abDet var en fantastisk maikveld i Oslo, det blei seint og vi dr\u00f8mte om livet. Jeg fikk over meg en brunst av gammel storhet, og Marianne ble gravid p\u00e5 f\u00f8rste fors\u00f8k.\u00bb", "I mange \u00e5r hevdet Aune Sand at han levde i s\u00f8libat. Det kan herved avkreftes og m\u00e5 sees p\u00e5 som nok en leveranse til landets underholdningsavdelinger.", "\u2013 Erotikken og kj\u00e6rligheten er noe av det mest vidunderlige vi mennesker har f\u00e5tt.", "Aune Sand girer over fra privatpersonen til den offentlige leverand\u00f8ren av saftige sitat, det m\u00e5 v\u00e6re like f\u00f8r han henter champagnen.", "\u2013 Denne fantastiske erotikken er ogs\u00e5 et s\u00e6rdeles f\u00f8lsomt omr\u00e5de, spesielt for oss menn. \u00c5 bli avvist i kj\u00e6rligheten er vondt! Det kan v\u00e6re helt grusomt!", "Fleecejakken er kastet, han aker seg helt frem p\u00e5 stolen.", "\u2013 Selv de barskeste vikingene og andre tusseladder m\u00e5 kapitulere i gr\u00e5t ved tanken p\u00e5 at andre menn koser seg med de guddommelige brystene de en gang fikk velte seg i.", "Han tar en pause, drikker en slurk kald te, f\u00e5r hvilepulsen tilbake.", "\u2013 Du sier stadig at norske menn er blitt tusseladder?", "\u2013 Ja, og da tenker jeg p\u00e5 at vi menn m\u00e5 t\u00f8rre \u00e5 ha v\u00e5r egen stemme. V\u00e6re modigere, skape noe nytt. Ikke bare g\u00e5 i takt med alle andre.", "\u2013 Blir norske menn mindre tusseladder av \u00e5 g\u00e5 med underbukser p\u00e5 hodet?", "\u2013 Ja!", "Det var dagen Aune Sand skulle p\u00e5 en filmpremiere i Fredrikstad. Lenge hadde han og kj\u00e6resten syslet med \u00e5 skape sitt eget klesmerke og hadde f\u00e5tt sydd ferdig en fargerik underbukse. I bilen p\u00e5 vei til Fredrikstad, fant Aune Sand plutselig p\u00e5 at han p\u00e5 den r\u00f8de l\u00f8peren skulle posere med underbuksa utenp\u00e5 den svarte skinnbuksen.", "\u2013 Det var g\u00f8y nok, men underbuksa forsvant p\u00e5 mange av bildene. S\u00e5 den beste m\u00e5ten \u00e5 f\u00e5 vist den fram p\u00e5 er \u00e5 ta den p\u00e5 hodet. Da kan den ikke klippes bort.", "\u2013 Du synes det er g\u00f8y \u00e5 finne p\u00e5 s\u00e5nne ting?", "\u2013 Kjempeg\u00f8y. Og folk skj\u00f8nner ingenting.", "Det er ingen store planer for 50-\u00e5rs dagen, helst vil han spise en god middag med sine aller n\u00e6rmeste. Planen framover er \u00e5 holde p\u00e5 som f\u00f8r. Jobbe syv dager i uken, b\u00e5de i Oslo og New York. Bes\u00f8ke foreldre p\u00e5 Hvaler s\u00e5 mye han kan, og der hjemme har han en halvspilt langfilm liggende. Kanskje den en dag blir fullf\u00f8rt.", "\u2013 Er du p\u00e5 en god plass i livet?", "\u2013 Ja, det m\u00e5 jeg si. Jeg har levert et godt ti\u00e5r som b\u00e5de kunstner og familiefar.", "\u2013 Er du mann eller tusseladd?", "\u2013 Du, det .... Det er jammen meg et godt sp\u00f8rsm\u00e5l.", "Aune Sand lener seg bakover, folder hendene tilfreds bak hodet.", "\u2013 Jeg er nok endelig blitt en mann."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "26cc81d4651f2a0cf87453a86bc5b6d0777c9b253df49d502b5215438b0aea50"}, {"field": "createtime", "value": "2017-04-30T19:18:49.000Z"}, {"field": "description", "value": "Aune Sand mener norske menn er blitt en gjeng tusseladder."}, {"field": "dominantimage", "value": "http://www.adressa.no/pluss/magasin/article11801311.ece/q1hzoh/ALTERNATES/w980-default/sand2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d74bec33764d7e3981fa7170a8da946f86d9bccc.jpg?59063899"}, {"field": "dominantthumbnaildimensions", "value": "300x169"}, {"field": "heading", "value": "Sandheten og livet -adressa.no"}, {"field": "id", "value": "d74bec33764d7e3981fa7170a8da946f86d9bccc"}, {"field": "keyword", "value": ["Ukeadressa", "Film", "Kunst", "Portrettet"]}, {"field": "keywords", "value": "Ukeadressa,Film,Kunst,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["hodet", "tusen", "familie", "tenke", "livet", "anmelder", "menn", "dag", "film", "hundre tusen kroner", "tusseladd", "underbukse", "jordb\u00e6rmus", "norske", "norske menn", "kunst", "bok"]}, {"field": "kw-entity", "value": ["natt", "aftenposten", "aune", "uranienborg", "kristiansten", "kari og \u00f8yvind sand", "dag", "andrey", "kristiansand og bergen", "klassekampen", "bergen og bod\u00f8", "dagbladet", "dis", "lillemor", "oslo og new york", "aune sann", "h\u00f8stutstillingen", "jordb\u00e6rmus", "samfundet", "skrik", "aune og vebj\u00f8rn", "champagnemus", "munch", "songs my mother taught me"]}, {"field": "kw-location", "value": ["sand", "hvaler", "oslo", "manhattan", "stavanger", "trondheim", "fredrikstad", "kongsvinger", "norge", "new york"]}, {"field": "kw-pageclass", "value": "article"}, {"field": "kw-person", "value": ["theodor adorno", "vebj\u00f8rn sand", "frode saugestads", "aella malove bluebell marie ingeborg hj\u00f8rdis sand aulie", "ari behn", "donald kuspit", "marianne aulie", "raymond learsy", "galleri sand", "aune sand", "\u00f8yvind sand", "marlon brandos"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11801311.ece/q1hzoh/ALTERNATES/w980-default/sand2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sandheten og livet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/14/Sandheten-og-livet-11801496.ece"}, {"field": "pageclass", "value": ["article"]}, {"field": "publishtime", "value": "2015-11-14T13:06:15.000Z"}, {"field": "recs-articleid", "value": "11801496"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-14T13:06:15.000Z"}, {"field": "recs-rawtitle", "value": "Sandheten og livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Aune Sand mener norske menn er blitt en gjeng tusseladder."}, {"field": "thumbnail", "value": "http://content-thumbnail.cxpublic.com/content/thumbnail200x150/d74bec33764d7e3981fa7170a8da946f86d9bccc.jpg?59063899"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-04-30T19:18:49.000Z"}, {"field": "title", "value": "Mener norske menn er blitt en gjeng tusseladder"}, {"field": "url", "value": "http://www.adressa.no/pluss/magasin/2015/11/14/Sandheten-og-livet-11801496.ece"}, {"field": "urlhash", "value": "d74bec33764d7e3981fa7170a8da946f86d9bccc"}], "score": 0.5327888, "siteId": "9222270286501375973", "id": "d74bec33764d7e3981fa7170a8da946f86d9bccc"}

