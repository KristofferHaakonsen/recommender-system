{"fields": [{"field": "modifiedtime", "type": "time", "value": "2017-02-07T07:38:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "christian nicolaisen"}, {"field": "body", "value": ["Saken oppdateres.", "Han sitter ved kj\u00f8kkenbordet sitt i eneboligen i Gaupne. Tettstedet ligger ved Lustrafjorden, nesten innerst i Sognefjorden, vel tre mils kj\u00f8retur fra Sogndal.", "Dit pendlet s\u00f8nnen Kristoffer hver eneste dag til og fra jobben som snekkerl\u00e6rling.", "R\u00f8neid peker ut vinduet, mot verandaen.", "Der satt de, 20. august 2015. Det som skulle bli den siste kvelden han og konen Reidun fikk med s\u00f8nnen Kristoffer. Den vanligvis s\u00e5 livsglade ten\u00e5ringen hadde v\u00e6rt nedfor i flere uker. Denne kvelden var han i bedre hum\u00f8r.", "\u2013 Det vi ikke visste, var at han p\u00e5 det tidspunktet hadde bestemt seg for \u00e5 gj\u00f8re det slutt. Vi skj\u00f8nte ikke at han tok en slags avskjed med oss. Sm\u00e5br\u00f8drene fikk en ekstra god nattaklem. Han hadde til og med ryddet rommet sitt, forteller R\u00f8neid til Bergens Tidende .", "Morgenen etter fant den tidligere politimannen sin 18 \u00e5r gamle s\u00f8nn d\u00f8d p\u00e5 badet i kjellerleiligheten. Han hadde tatt sitt eget liv, n\u00f8yaktig tre uker etter at han ble fratatt f\u00f8rerkortet fordi han hadde erkjent \u00e5 ha r\u00f8yket cannabis.", "Ten\u00e5ringen etterlot seg to avskjedsbrev p\u00e5 mobilen. Ett til familien, der han takket foreldrene for at han hadde hatt et godt liv, og ba dem passe p\u00e5 sm\u00e5br\u00f8drene hans.", "Og ett til politiet, der han kom med en innstendig b\u00f8nn: Ikke ta f\u00f8rerkortet fra noen som bare har r\u00f8ykt marihuana noen f\u00e5 ganger. I avskjedsbrevene skrev han at han ikke klarte \u00e5 leve med at f\u00f8rerkortet hans ble inndratt.", "\u2013 For \u00e5 gj\u00f8re det tindrende klart, f\u00f8rst som sist: Jeg klandrer ikke politiet for at Kristoffer er d\u00f8d. Det var hans valg \u00e5 forlate livet. Men jeg f\u00f8ler at jeg har rett til \u00e5 v\u00e6re bitter.", "V\u00e5ren 2015 ble Kristoffer R\u00f8neid kalt inn til avh\u00f8r hos politiet i Gaupne. Der innr\u00f8mmet han \u00e5 ha r\u00f8ykt cannabis ved syv anledninger over en periode p\u00e5 cirka to m\u00e5neder.", "Ogs\u00e5 H\u00e5vard R\u00f8neid, Kristoffers to \u00e5r eldre bror, erkjente \u00e5 ha brukt cannabis.", "\u2013 Jeg har l\u00e6rt mine s\u00f8nner at de skal v\u00e6re \u00e6rlige. De skal si sannheten. Derfor innr\u00f8mte de alt i avh\u00f8r, og ga mer informasjon enn de strengt tatt hadde beh\u00f8vd, sier Knut R\u00f8neid.", "I dag angrer s\u00f8nnen H\u00e5vard p\u00e5 at han var \u00e6rlig.", "\u2013 Jeg var redd og tenkte at jeg m\u00e5tte v\u00e6re \u00e6rlig, slik far har l\u00e6rt oss. Det gj\u00f8r jeg ikke igjen, sier han.", "Guttene ble ilagt hver sin bot. Det skulle bare mangle, sier faren, de br\u00f8t tross alt loven.", "Noen uker senere kom brevet fra politiet om at de vurderte \u00e5 ta fra dem f\u00f8rerkortet.", "Det gikk to m\u00e5neder til. Da kom de endelige vedtakene.", "Guttene klaget p\u00e5 avgj\u00f8relsen, men disse ble avvist av Politidirektoratet, som mente at br\u00f8drene misbrukte rusmidler.", "Kristoffer R\u00f8neid var allerede d\u00f8d da det endelige avslaget kom.", "I ettertid har politiet unders\u00f8kt Kristoffer R\u00f8neids PC. Etterforskningen viste at han hadde googlet \u00ablost all hope \u2013 suicide\u00bb dagen vedtaket kom fra politiet. I ukene og m\u00e5nedene f\u00f8r fantes ingen slike s\u00f8k.", "Ogs\u00e5 Kristoffers fastlege har overfor foreldrene bekreftet at det ikke var noe i historikken hans som tilsa at han hadde hatt selvmordstanker i lengre tid. I en skriftlig uttalelse til familien skriver legen at ten\u00e5ringen kunne ha v\u00e6rt akutt sinnsforvirret da han tok livet sitt.", "\u2013 Vi som er voksne og som har litt livsballast, tar ikke livet av oss om vi mister f\u00f8rerkortet. En ungdom har en helt annen horisont. Nederlaget, skammen og f\u00f8lelsen av \u00e5 ha blitt urettferdig behandlet, gjorde en frisk gutt syk, sier faren.", "Fredrik A. Walby er forsker og psykologspesialist ved Nasjonalt senter for selvmordsforskning og -forebygging. If\u00f8lge Walby har forskning vist at unge mennesker, i st\u00f8rre grad enn voksne, kan gj\u00f8re selvmordshandlinger impulsivt og med det som for andre fremst\u00e5r som relativt bagatellmessige \u00e5rsaker.", "\u2013 Selvmordsatferd er som regel utl\u00f8st av en eller annen belastning \u2013 som kan sette i gang en reaksjon som ender med at du mister perspektivet p\u00e5 hvor alvorlig denne belastningen er. H\u00e5pl\u00f8sheten blir total og belastningen f\u00e5r mye st\u00f8rre betydning enn den objektivt sett har, sier Walby.", "18-\u00e5ringen hadde begynt som snekkerl\u00e6rling i Sogndal og hadde fremtidsplanene klare.", "\u2013 Han hadde p\u00e5 mange m\u00e5ter alt. Venner, bil, jobb, familie og en plan for hva han ville gj\u00f8re med livet, sier R\u00f8neid.", "Like f\u00f8r jul i fjor leste han noe som gjorde ham forbannet: Bergens Tidendes sak om bonden Bj\u00f8rn Dahl.", "Dahl gikk til s\u00f8ksm\u00e5l mot staten \u2013 og vant \u2013 etter \u00e5 ha blitt fratatt f\u00f8rerkortet fordi han over 40 \u00e5r jevnlig hadde brukt cannabis.", "Veitrafikkloven gir politiet mulighet til \u00e5 ta fra noen lappen hvis vedkommende misbruker rusmidler og hvis vedkommende kan utgj\u00f8re en fare i trafikken.", "\u00abMisbruk av rusmidler vil v\u00e6re et klart grunnlag for \u00e5 nekte erverv av f\u00f8rerett og for tilbakekall av f\u00f8rerett\u00bb het det i Politidirektoratets vedtak vedr\u00f8rende Bj\u00f8rn Dahl.", "Lagmannsretten kjente vedtaket mot Dahl ugyldig fordi politiet, ved Politidirektoratet, hadde misforst\u00e5tt reglene. Retten mente at de ikke tok stilling til om han faktisk utgjorde en fare for trafikksikkerheten.", "\u00abAt [Dahl] ikke kan anses edruelig i lovens forstand, er ikke tilstrekkelig for \u00e5 tilbakekalle f\u00f8rerretten\u00bb, skrev lagmannsretten i dommen fra i fjor sommer.", "Ogs\u00e5 i Kristoffer R\u00f8neids vedtak st\u00e5r det \u00e5 lese en lignende formulering som i Politidirektoratets juridiske vurdering av Bj\u00f8rn Dahls klage:", "\u00abMisbruk av rusmidler vil v\u00e6re et klart grunnlag for tilbakekall av f\u00f8rerrett\u00bb, skriver POD i sitt klagevedtak datert 31. august i fjor \u2013 10 dager etter Kristoffers d\u00f8d.", "Sivilombudsmannen har sett n\u00e6rmere p\u00e5 en rekke vedtak der politiet har tatt fra noen f\u00f8rerkortet p\u00e5 grunn av rusmisbruk.", "I en rapport fra desember i fjor sl\u00e5r ombudsmannen fast at det \u00abi stor grad benyttes tilsvarende formuleringer som i vedtaket Borgarting lagmannsrett kom til at m\u00e5tte anses ugyldig (Bj\u00f8rn Dahls sak)\u00bb.", "Organet skriver videre at Politidirektoratet som hovedregel ikke foretok en konkret vurdering av om hensynet til trafikksikkerheten krevde tilbakekall av f\u00f8rerkort, basert p\u00e5 en gjennomgang av 104 vedtak.", "Sivilombudsmannen mener ogs\u00e5 at Politidirektoratets klagevedtak ofte har svakheter.", "Knut R\u00f8neid bes\u00f8ker s\u00f8nnens grav hver eneste dag. Han f\u00f8ler at han m\u00e5 det.", "Det gir en slags vond glede.", "Treningen er blitt medisin. Gjerne 10\u201312 mil p\u00e5 sykkel, eller en kveldstur til fots. Alltid alene, s\u00e5nn at han slipper \u00e5 treffe noen. Han er lei av \u00e5 svare \u00abnei, det gj\u00f8r det faktisk ikke\u00bb n\u00e5r folk sp\u00f8r om det g\u00e5r bra med ham.", "Familien har hjulpet ham \u00e5 takle sorgen: De tre gjenv\u00e6rende s\u00f8nnene og konen Reidun.", "\u2013 Kun den som har mistet et barn selv, kan vite hvor hjerteskj\u00e6rende det er. Hvor fysisk sorgen kan v\u00e6re. Det er j\u00e6kla tungt \u00e5 leve med.", "\u2013 Hovedgrunnen til at vi velger \u00e5 v\u00e6re s\u00e5 \u00e5pne om det vi har opplevd, er at politiets praksis forh\u00e5pentlig kan endres. Jeg unner ingen andre det marerittet vi har gjennomlevd.", "H\u00e5vard R\u00f8neid fikk denne uken beskjed om at han f\u00e5r f\u00f8rerkortet tilbake, etter \u00e5 ha levert jevnlige urinpr\u00f8ver i mer enn ett \u00e5r.", "Han sier han fremdeles venter p\u00e5 \u00e5 f\u00e5 livet tilbake.", "\u2013 Jeg er ikke den jeg var f\u00f8r. Jeg er \u00f8delagt som menneske. Jeg m\u00e5 ta medisin for \u00e5 sovne og medisin n\u00e5r jeg v\u00e5kner. Kristoffer var ikke bare broren min. Han var min beste venn.", "BT har v\u00e6rt i kontakt med regionslensmann Arne Johannesen i Sogndal og Leikanger lensmannsdistrikt. Han \u00f8nsker ikke \u00e5 kommentere saken inng\u00e5ende, men sier at de aktuelle vedtakene om \u00e5 tilbakekalle f\u00f8rerkortene kom som et resultat av en ordin\u00e6r etterforskning de gjennomf\u00f8rte lokalt.", "Lensmannsdistriktet var ikke involvert i vedtakene om tilbakekall av f\u00f8rerkort. Til syvende og sist var det Politidirektoratet som tok de endelige avgj\u00f8relsene.", "BT har siden tirsdag denne uken fors\u00f8kt \u00e5 f\u00e5 en kommentar fra Politidirektoratet, som er klageinstans i saker som gjelder tilbakekall av f\u00f8rerrett.", "BT ba direktoratet svare p\u00e5 blant annet om de vil st\u00e5 fast p\u00e5 en videref\u00f8ring av den praksis som er im\u00f8teg\u00e5tt av Borgarting lagmannsrett og kritisert av Sivilombudsmannen.", "Fredag ettermiddag opplyste direktoratets presseavdeling at de ikke kan svare mediene i en konkret sak f\u00f8r de har svart Sivilombudsmannen.", "I en epost fra Politidirektoratets presseavdeling f\u00e5r vi beskjed om at vi kan sitere seksjonssjef Sissel Hammer p\u00e5 f\u00f8lgende:", "\u00abRapporten som kom fra Sivilombudsmannen som det henvises til er kun forel\u00f8pig. Det stilles en rekke sp\u00f8rsm\u00e5l til Politidirektoratet som vi er blitt bedt om \u00e5 besvare innen 1. mars 2017. Deretter vil Sivilombudsmannen komme med sin endelige rapport.\u00bb", "Pressevakten skriver videre at de i denne saken m\u00e5 vise til det de har svart tidligere.", "Det Politidirektoratet har svart tidligere - da BT omtalte Sivilombudsmannens forel\u00f8pige rapport f\u00f8r jul - var f\u00f8lgende:", "\u00abDet er riktig at Politidirektoratet mottok rapporten fra Sivilombudsmannen for noen dager siden. Vi har, imidlertid, ikke rukket \u00e5 sette oss inn i innholdet enda, og har derfor ikke anledning til \u00e5 kommentere saken. Vi vil komme tilbake med v\u00e5r kommentar n\u00e5r vi har ferdigbehandlet rapporten.\u00bb", "\u00abP\u00e5 generelt grunnlag kan vi likevel opplyse om at vi, siden Sivilombudsmannens gjennomgang av v\u00e5re vedtak fra 2014, har satt i gang tiltak som vil \u00f8ke kvaliteten p\u00e5 v\u00e5r saksbehandling.\u00bb", "Sitatene tilh\u00f8rte, if\u00f8lge Politidirektoratets pressevakt, seniorr\u00e5dgiver St\u00e5le Alund Svendsen ved juridisk forvaltningsseksjon.", "BT har ogs\u00e5 v\u00e6rt i kontakt med Vest politidistrikt, som imidlertid henviser til Politidirektoratet.", "Her er et utdrag av brevet Knut R\u00f8neid skrev til politiet to uker etter at s\u00f8nnen var d\u00f8d. I brevet ber han blant annet politiet gjennomg\u00e5 sin praksis med \u00e5 inndra f\u00f8rerkort.", "\u00abEg skriv dette som far til dei to gutane som er involverte.", "Som det no t\u00f8r vere kjent, s\u00e5 har denne saken no f\u00e5tt ei uendeleg trist utfall. Kristoffer R\u00f8neid tok sitt eige liv fredag 21.08.2015. I sitt avskjedsnotat oppgir han tap av f\u00f8rarkortet som hoved\u00e5rsaka.", "Kristoffer hadde aldri sjukdomstegn eller depresjonar, tvertom var han ein velfungerande gut med planar for framtida og dei beste skussm\u00e5l fra alle rundt seg.", "Dette endra seg d\u00e5 f\u00f8rarkortet hans vart inndrege. Han vart hevngjerrig, bitter og meir inneslutta. Ein kan kanskje sei at ingen tek livet av seg grunna eit inndrege f\u00f8rarkort. Det kan s\u00e5 v\u00e6re, men at dette uansett var dr\u00e5pen kan det ikkje v\u00e6re tvil om, jfr. notat som han etterlot seg til politiet.", "Eg vil ikkje p\u00e5 nokon m\u00e5te orsake det han gjorde. Han og broren var godt kjende med at all bruk av narkotiske stoff var ulovleg, og at dette m\u00e5tte dei holde seg unna.", "Dessverre m\u00e5tte dei eksperimentere med dette likevel, det er noko eg tek sv\u00e6rt tungt.", "N\u00e5r dei var dumme nok til \u00e5 pr\u00f8ve narkotika, s\u00e5 m\u00e5 dei ta f\u00f8lgene med det.", "Eg har alltid l\u00e6rt mine barn at dei skal v\u00e6re \u00e6rlege og st\u00e5 til rette for det dei eventuelt har gjort.", "I denne saka la dei alle korta p\u00e5 bordet, og vi fekk av det lokale politiet vite at det var m\u00e5ten \u00e5 gjere det p\u00e5.", "(...) Til sist vil eg oppfordre b\u00e5de politidistriktet og POD til \u00e5 gjennomg\u00e5 sin praksis med \u00e5 inndra f\u00f8rarkort p\u00e5 denne m\u00e5ten. Det har for oss f\u00e5tt et tragisk utfall.\u00bb"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "f6e8b3ccce40aff9f60391346b6b32a83a8ab54db3755f86c66ffadcb6b1d4a9"}, {"field": "createtime", "value": "2017-02-06T19:25:34.000Z"}, {"field": "description", "value": "\u2013 Bare de som har opplevd noe slikt, vet hvor fysisk sorgen kan v\u00e6re. Det er j\u00e6kla tungt \u00e5 leve med, sier Knut R\u00f8neid (51)."}, {"field": "dominantimage", "value": "http://www.adressa.no/incoming/article14175608.ece/1p1cuv/ALTERNATES/w980-default/f537b51c-52c1-4e86-a065-559e72f47a1b%5B1%5D.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b46e51a15ec74b24a1378273dcd966b3215ec496.jpg?594731d6"}, {"field": "dominantthumbnaildimensions", "value": "300x169"}, {"field": "heading", "value": ["- Kun den som har mistet et barn selv, kan vite hvor hjerteskj\u00e6rende det er -adressa.no", "Politiet tok f\u00f8rerkortet", "\u2013 Innr\u00f8mmet alt", "Fastlege: Var akutt sinnsforvirret", "\u2013 Han hadde alt", "Kritikk fra Sivilombudsmannen", "H\u00e5per p\u00e5 endring", "Politiet: Vil ikke kommentere", "Politidirektoratet: Har \u00f8kt kvaliteten", "Skrev brev til politiet"]}, {"field": "id", "value": "b46e51a15ec74b24a1378273dcd966b3215ec496"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "fysisk sorgen", "j\u00e6kla tungt", "fratatt f\u00f8rerkortet", "akutt sinnsforvirret", "f\u00f8rerkort", "vedtak", "liv", "klart grunnlag", "kommentere saken", "\u00f8kt kvaliteten", "skriver videre", "sak"]}, {"field": "kw-entity", "value": ["politidirektoratet", "bergens tidende", "borgarting", "nasjonalt", "vest", "sogndal og leikanger", "kristoffer", "r\u00f8neid", "sivilombudsmannen", "gaupne", "reidun"]}, {"field": "kw-location", "value": ["lustrafjorden", "sognefjorden", "sogndal"]}, {"field": "kw-pageclass", "value": "article"}, {"field": "kw-person", "value": ["bj\u00f8rn dahl", "sissel hammer", "kristoffer r\u00f8neid", "arne johannesen", "h\u00e5vard r\u00f8neid", "kristoffer r\u00f8neids pc", "knut r\u00f8neid", "st\u00e5le alund svendsen", "fredrik a. walby"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14175608.ece/1p1cuv/ALTERNATES/w980-default/f537b51c-52c1-4e86-a065-559e72f47a1b%5B1%5D.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Kun den som har mistet et barn selv, kan vite hvor hjerteskj\u00e6rende det er"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/06/Kun-den-som-har-mistet-et-barn-selv-kan-vite-hvor-hjerteskj%C3%A6rende-det-er-14175719.ece"}, {"field": "pageclass", "value": ["article"]}, {"field": "publishtime", "value": "2017-02-06T19:23:20.000Z"}, {"field": "recs-articleid", "value": "14175719"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-06T19:23:20.000Z"}, {"field": "recs-rawtitle", "value": "- Kun den som har mistet et barn selv, kan vite hvor hjerteskj\u00e6rende det er -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "\u2013 Bare de som har opplevd noe slikt, vet hvor fysisk sorgen kan v\u00e6re. Det er j\u00e6kla tungt \u00e5 leve med, sier Knut R\u00f8neid (51)."}, {"field": "thumbnail", "value": "http://content-thumbnail.cxpublic.com/content/thumbnail200x150/b46e51a15ec74b24a1378273dcd966b3215ec496.jpg?594731d6"}, {"field": "thumbnailfullheightdimensions", "value": "200x2614"}, {"field": "timestamp", "value": "2017-06-19T02:07:18.000Z"}, {"field": "title", "value": "S\u00f8nnene mistet lappen fordi de hadde r\u00f8ykt hasj. Den ene tok livet sitt"}, {"field": "url", "value": "http://www.adressa.no/pluss/nyheter/2017/02/06/Kun-den-som-har-mistet-et-barn-selv-kan-vite-hvor-hjerteskj%c3%a6rende-det-er-14175719.ece"}, {"field": "urlhash", "value": "b46e51a15ec74b24a1378273dcd966b3215ec496"}], "score": 0.5066777, "siteId": "9222270286501375973", "id": "b46e51a15ec74b24a1378273dcd966b3215ec496"}

