{"fields": [{"field": "modifiedtime", "type": "time", "value": "2015-02-07T19:38:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mats paulsen", "audun h.m. hagen"]}, {"field": "body", "value": ["Saken oppdateres.", "Siden \u00e5pningen i 2008 har den italiensk-inspirerte restauranten Ai Suma levert fine regnskapstall for Michael Minervini (eier ogs\u00e5 Frati, Bari og Saldo cafe og sushi).", "Det uj\u00e5lete, stilige, trebesl\u00e5tte bryggelokalet i Kj\u00f8pmannsgata er nesten helt fullt n\u00e5r vi ankommer en tirsdag ettermiddag tidlig i januar. Det er godt gjort, og heller ikke ufortjent, finner vi etter hvert ut.", "Mottakelsen er varm og kontant, her slipper vi \u00e5 st\u00e5 og speide etter servit\u00f8rer, et glass prosecco kommer fort til bordet, sammen med en presentasjon av dagens treretter; kongekrabbe, kalv og cr\u00e8me br\u00fbl\u00e9e for 450 kroner. Mats sl\u00e5r til, mens jeg velger fritt fra menyen og g\u00e5r for soppravioli med parmesansaus, breiflabb med risotto og italiensk is.", "Forrettene kommer passe raskt, og pastaen som omslutter aromasopp og sjampinjong har fin konsistens, akkurat passe motstand i tygget, og parmesansausen er sm\u00f8rete og fyldig.", "\u2013 Ingen \u00e5penbaring og ganske ensrettet i smaken, men definitivt godt, kommenterer jeg, mens Mats pr\u00f8ver stekt kongekrabbe, som ogs\u00e5 har v\u00e6rt borti mye sm\u00f8r. Kj\u00f8ttet av kongekrabbe ligger i skallet, og hentes ut med gaffel.", "\u2013 God og sm\u00f8rete sj\u00f8smak, sier Mats.", "\u2013 Men krabbekj\u00f8ttet kunne godt v\u00e6rt mer saftig.", "P\u00e5 vinfronten kj\u00f8rer Ai Suma rendyrket italiensk, og min Soave Classico fra Coffele (kr. 80 for glass, kr. 145 for flaske p\u00e5 polet) skj\u00e6rer fint inn i den kraftige soppraviolien. Det er i det hele tatt flere fine viner p\u00e5 vinkartet, og de fleste av dem er prisvennlige p\u00e5 flaske, under tregangeren p\u00e5 polprisen, noe vi opplever stadig sjeldnere.", "Til hovedretten f\u00e5r jeg den friske og blomsteraktige sicilianske hvitvinen Planeta Carricante (kr. 90 for glass, kr. 225 for flaske p\u00e5 polet), som st\u00e5r fint til det som blir mitt h\u00f8ydepunkt p\u00e5 Ai Suma: To breiflabbiffer p\u00e5 en solid porsjon fargerik risotto.", "Risottoen er iblandet mengder med \u00f8rretrogn, myke reker, sm\u00e5 gulrotterninger og sannelig et par saftige kamskjell med grillmerker. En kraftig skalldyrsaus binder det hele sammen, og n\u00e5r jeg treffer noen basilikumsblader blir det forbl\u00f8ffende godt. Den grillede breiflabben er dessverre litt t\u00f8rr, men ikke s\u00e5 overstekt at det blir p\u00e5trengende seigt.", "Mats er mindre heldig med sin hovedrett, entrec\u00f4te av kalv med potetterrine og diverse tilbeh\u00f8r.", "\u2013Kj\u00f8ttet er litt t\u00f8rt og det er for mye som skjer p\u00e5 tallerkenen. Kalv, potet, r\u00f8dbeter, gr\u00f8nn og hvit asparges, tomat, gulrotpur\u00e9 og brokkoli. Det er vrient \u00e5 finne en r\u00f8d tr\u00e5d i smakene, men hver enkelt komponent smaker godt, sier Mats, som har f\u00e5tt den r\u00f8de nebbiolo-vinen Soui Barbaresco (kr. 199 for flaske p\u00e5 polet) som en del av sin vinpakke. Servit\u00f8rene er stadig bortom oss med p\u00e5fyll.", "Grunn cr\u00e8me br\u00fbl\u00e9e", "Osteretten med talleggio, parmesan og pecorino er forglemmelig, ostene har ikke nok karakter til \u00e5 skape begeistring hos noen av oss. Isdesserten min er derimot vellykket, med tre kuler av henholdsvis jordb\u00e6r, sjokolade og vanilje. Riktignok ikke hjemmelaget, men av en god, italiensk leverand\u00f8r. Mats sin cr\u00e8me br\u00fbl\u00e9e er veldig flat og grunn.", "\u2013Og blir dermed litt for s\u00f8t, med s\u00e5 mye sukkeroverflate i forhold til fyll. Men igjen er isen veldig god, sier Mats halvforn\u00f8yd.", "For to trerettere med vin, i tillegg til en osterett, betaler vi 2190 kroner. Hadde begge g\u00e5tt for dagens treretter, ville det blitt billigere.", "\u2013 Til denne prisen holder Ai Suma det de lover. Ikke spektakul\u00e6rt, men stort sett gjennomg\u00e5ende god mat, oppsummerer Mats mens stadig nye gjester ankommer.", "\u2013 Hit kan vi godt komme tilbake, enes vi.", "Anmeldt av MATS PAULSEN OG AUDUN H.M. HAGEN"]}, {"field": "category0", "value": "kultur"}, {"field": "contenthash", "value": "09a1ce127a59ae19c4d0bb8b97f15f1f2aa0ff177c1f01cd79629096d963372c"}, {"field": "createtime", "value": "2013-01-18T07:44:23.691Z"}, {"field": "description", "value": "Selv om de store h\u00f8ydepunktene uteblir, leverer Ai Suma en positiv opplevelse og litt av en risotto."}, {"field": "dominantimage", "value": "http://www.adressa.no/incoming/article6967887.ece/ALTERNATES/w980-default/Ai%20Suma%2002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c35107697348e33e64a3f7de5dfb0e6eb884b377.jpg?5984a21c"}, {"field": "dominantthumbnaildimensions", "value": "300x169"}, {"field": "heading", "value": ["Up\u00e5klagelig italiener -adressa.no", "Enkle smaker", "Sjener\u00f8s risotto", "Litt t\u00f8rt kj\u00f8tt"]}, {"field": "id", "value": "c35107697348e33e64a3f7de5dfb0e6eb884b377"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-concept", "value": ["risotto", "polet", "cr\u00e8me br\u00fbl\u00e9e", "fin", "smaker", "italiensk", "flaske", "kj\u00f8tt"]}, {"field": "kw-entity", "value": ["mats", "planeta carricante", "soave classico", "kj\u00f8pmannsgata", "coffele", "bari og saldo", "frati", "soui barbaresco", "ai suma"]}, {"field": "kw-pageclass", "value": "article"}, {"field": "kw-person", "value": ["h.m. hagen", "michael minervini"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article6967887.ece/ALTERNATES/w980-default/Ai%20Suma%2002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Up\u00e5klagelig italiener"}, {"field": "og-type", "value": "article"}, {"field": "og-url", "value": "http://www.adressa.no/kultur/article6967873.ece"}, {"field": "pageclass", "value": ["article"]}, {"field": "publishtime", "value": "2013-01-18T07:36:27.000Z"}, {"field": "recs-articleid", "value": "6967873"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-01-18T07:36:27.000Z"}, {"field": "recs-rawtitle", "value": "Up\u00e5klagelig italiener -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Selv om de store h\u00f8ydepunktene uteblir, leverer Ai Suma en positiv opplevelse og litt av en risotto."}, {"field": "thumbnail", "value": "http://content-thumbnail.cxpublic.com/content/thumbnail200x150/c35107697348e33e64a3f7de5dfb0e6eb884b377.jpg?5984a21c"}, {"field": "thumbnailfullheightdimensions", "value": "200x1657"}, {"field": "timestamp", "value": "2017-08-04T16:34:36.000Z"}, {"field": "title", "value": "Up\u00e5klagelig italiener"}, {"field": "url", "value": "http://www.adressa.no/kultur/article6967873.ece"}, {"field": "urlhash", "value": "c35107697348e33e64a3f7de5dfb0e6eb884b377"}], "score": 0.58639586, "siteId": "9222270286501375973", "id": "c35107697348e33e64a3f7de5dfb0e6eb884b377"}

