{"fields": [{"field": "modifiedtime", "type": "time", "value": "2016-11-30T13:37:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["morten smelror", "administrerende direkt\u00f8r ngu"]}, {"field": "body", "value": ["Saken oppdateres.", "Mer enn 2000 mennesker har omkommet i skredulykker i Norge de siste 150 \u00e5rene.", "N\u00e6rmere 300 nordmenn d\u00f8r hvert \u00e5r av lungekreft som f\u00f8lge av langvarig eksponering for radongass i sine egne boliger. \u00c5rlig omsetter bergindustrien mineralske r\u00e5stoff for milliarder av kroner. Bergindustrien er en av v\u00e5re viktigste distriktsn\u00e6ringer, samtidig som vi vet at potensialet for verdiskaping er betydelig st\u00f8rre. Det er klart geologi er viktig.", "Da Norges geologiske unders\u00f8kelse (NGU) inviterte til den \u00e5rlige NGU-dagen nylig, handlet det om ressurser og risiko. P\u00e5 \u00d8stmarkneset p\u00e5 Lade m\u00f8ttes n\u00e6rmere 150 personer fra kommuner, fylker, statlige etater og privat n\u00e6ringsliv i to dager for \u00e5 diskutere geologi i arealplanlegging.", "Norske fylker og kommuner har et vedvarende behov for ny og oppdatert viten om geo-logien i de omr\u00e5dene de skal forvalte. Som landets sentrale institusjon for kunnskap om landets berggrunn, l\u00f8smasser, grunnvann og mineralressurser, \u00f8nsker NGU \u00e5 m\u00f8te dette behovet med tjenester og produkter tilpasset brukernes egne behov.", "En overhengende fare er skred: I de siste ti \u00e5rene har 53 mennesker omkommet i til sammen 39 skredulykker her i landet. De aller fleste ulykkene skyldes sn\u00f8skred, men jord- og leir-skred, steinsprang og fjellskred utgj\u00f8r ogs\u00e5 en kontinuerlig fare mange steder i landet.", "Haiti-katastrofen viser at de verste naturkatastrofene gjerne rammer fattige og tett befolkede land. Jordskjelvet i Chile forteller at geologiske egenskaper og prosesser representerer alvorlige trusler mot mennesker, eiendommer og milj\u00f8. Kartlegging, forskning og forvaltning av kunnskap bidrar til \u00e5 redde liv og redusere skader p\u00e5 infrastruktur og milj\u00f8 \u2013 ogs\u00e5 i Norge.", "Vi kan ikke hindre naturkatastrofer som flom, skred og jordskjelv, men vi kan utvikle kunnskap som gj\u00f8r det mulig \u00e5 redusere skadevirkningene. De vanligste geofarene p\u00e5 land er jord- og leirskred for\u00e5rsaket av kraftig regn, oversv\u00f8mmelser, erosjon, jordskjelv eller menneskelige aktiviteter. Ogs\u00e5 store fjellskred med p\u00e5f\u00f8lgende flodb\u00f8lger kan gi voldsomme \u00f8deleggelser. Utenfor kysten kan jordskjelv eller andre geologiske prosesser for\u00e5rsake store undersj\u00f8iske skred.", "Norge er i stor grad forsk\u00e5net fra store, geologiske katastrofer, men en overordnet kartlegging i forskningsprosjektet Geo-Extreme viser at 48000 norske eiendommer til en verdi av hele 120 milliarder kroner kan bli utsatt for sn\u00f8skred eller stein-sprang. Prosjektet har avdekket at mange norske boligomr\u00e5der er plassert slik at de ikke tilfredsstiller dagens sikkerhetskrav i Teknisk forskrift til Plan- og bygningsloven. Loven krever at boliger ikke skal bygges i omr\u00e5der som statistisk sett kan bli truffet av skred oftere enn en gang pr. tusen \u00e5r, de s\u00e5kalte tusen\u00e5rsskredene.", "N\u00e5 har NGU, p\u00e5 oppdrag fra Norges Vassdrags- og Energidirektorat og i samarbeid med flere andre institusjoner, utarbeidet et landsomfattende aktsomhetskart for steinsprang, som viser hvor det er fare for utfall av stein. F\u00f8r p\u00e5ske kommer et tilsvarende, landsomfattende aktsomhetskart for sn\u00f8skred.", "En annen geofare er radongass. If\u00f8lge Statens str\u00e5levern d\u00f8r n\u00e6rmere 300 nordmenn hvert \u00e5r av lungekreft som f\u00f8lge av langvarig innend\u00f8rs eksponering av h\u00f8ye doser fra den usynlige radongassen. Radon er omdannet fra grunnstoffet uran, som finnes naturlig i ulike bergarter i grunnen under oss. Radongassen er lett \u00e5 p\u00e5vise og enkel \u00e5 fjerne. Men vi m\u00e5 vite at den kan v\u00e6re der. Ogs\u00e5 her finnes det allerede gode aktsomhetskart, men forel\u00f8pig kun for det sentrale \u00f8stlandsomr\u00e5det.", "Kunnskap er n\u00f8kkelen i all planlegging og utvikling av et velferdssamfunn. Utviklingen gir \u00f8kt press p\u00e5 arealer og ressurser, spesielt n\u00e6r byer og tettsteder. Dermed \u00f8ker faren for langsiktig b\u00e5ndlegging av viktige forekomster av for eksempel mineralressurser, bygger\u00e5stoff og grunnvann. Det samme kan skje i forbindelse med omfattende verneplaner. Ideelt sett \u00f8nsker alle en best mulig utnyttelse av ressursene, og med minst mulig naturinngrep.", "Bergindustrien her i landet omsatte for 11,4 milliarder kroner i 2008, inkludert eksport p\u00e5 7,2 milliarder kroner. Det er langs kysten i distriktene verdiene i stor grad skapes. N\u00e6r 5000 ansatte fordelt p\u00e5 807 bedriftssteder tok ut hele 85 millioner tonn mineralske r\u00e5stoffer i 2008. De viktigste eksportmineralene er kull, kalkstein og pukk. Omregnet bruker hver nordmann i gjennomsnitt halvannet vogntoglass \u00e5rlig.", "Bergindustrien lever av \u00e5 ta ut og bearbeide mineraler og bergarter fra fast fjell eller l\u00f8smasser. Bransjen omfatter industrimineraler, (kalkstein, olivin, nefelinsyenitt, kvarts og dolomitt), naturstein (larvikitt, granitt, marmor, skifer og murestein), bygger\u00e5stoff (sand, grus, pukk), metalliske malmer (jern, nikkel, molybden, ilmenitt, titan) og energimineraler (som kull).", "Dette er helt n\u00f8dvendige r\u00e5stoffer som inng\u00e5r i v\u00e5r hverdag. Vi kan ikke klare oss uten bruk av mineraler, for eksempel jern til st\u00e5l, kalkstein til sement og papir, pukk til veier, sand til betong, eller kull i metallurgisk industri. Tilgangen til pukk- og grusreservene for eksempel, har betydning for alle kommunene her i landet.", "Kunnskapen om ressursene bidrar til at fylker, kommuner og industri kan inkludere alt dette i sin arealplanlegging, b\u00e5de mineralforekomster som er i drift og mineralressurser som kan f\u00e5 betydning for fremtiden.", "Som et eksempel kan vi nevne Oslo kommune, som trenger cirka 3 millioner tonn grus og pukk til utbyggingsform\u00e5l hvert \u00e5r de n\u00e6rmeste 50 \u00e5rene. \u00d8stlandsomr\u00e5det sett under ett trenger til sammen 900 millioner tonn de neste 50 \u00e5rene.", "NGU foretar en systematisk geologisk kartlegging og ut-forsking av landet v\u00e5rt. Kunnskapen skal bidra til at arealforvaltningen tar hensyn til geofaglig kunnskap om b\u00e5de ressurser, geofarer, forurensning og landskap. Kunnskapsgrunnlaget omfatter ogs\u00e5 forvaltningen av v\u00e5re hav- og kystomr\u00e5der.", "N\u00e5 inviterer NGU kommunene med p\u00e5 en r\u00e5dslagning om hva de har bruk for av avledede geologiske produkter i planlegging og utvikling av samfunnet. \u00c5 tilrettelegge geo-logiske data i planprosesser er sv\u00e6rt viktig for \u00e5 sikre en \u00f8konomisk fornuftig, b\u00e6rekraftig og trygg samfunnsutvikling."]}, {"field": "category0", "value": "meninger"}, {"field": "contenthash", "value": "51f30abd8486051b71e143dc17340f84629f43bf36284ea3d977876e76b6d4d0"}, {"field": "createtime", "value": "2017-03-14T13:14:37.000Z"}, {"field": "description", "value": "\u00c5 tilrettelegge geologiske data i planprosesser er sv\u00e6rt viktig for \u00e5 sikre en \u00f8konomisk fornuftig, b\u00e6rekraftig og trygg samfunnsutvikling."}, {"field": "dominantimage", "value": "http://www.adressa.no/incoming/article1347921.ece5/ALTERNATES/w980-default/Kronikkfoto%201303"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c1c8f89515105e953dbfc0c4206ef8c13eea287.jpg?58c7ecbd"}, {"field": "dominantthumbnaildimensions", "value": "300x169"}, {"field": "heading", "value": "F\u00f8rst av alt er geologien -adressa.no"}, {"field": "id", "value": "5c1c8f89515105e953dbfc0c4206ef8c13eea287"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "lade"}, {"field": "kw-concept", "value": ["kommune", "geologisk", "land", "milliarder kroner", "geologi", "mineraler", "kunnskap", "millioner tonn", "skred"]}, {"field": "kw-entity", "value": ["geo-extreme", "energidirektorat", "norges vassdrags", "plan", "statens", "\u00f8stmarkneset", "teknisk"]}, {"field": "kw-location", "value": ["chile", "oslo"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1347921.ece5/ALTERNATES/w980-default/Kronikkfoto%201303"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rst av alt er geologien"}, {"field": "og-type", "value": "article"}, {"field": "og-url", "value": "http://www.adressa.no/meninger/2010/03/12/F%C3%B8rst-av-alt-er-geologien-1226505.ece"}, {"field": "pageclass", "value": ["article"]}, {"field": "publishtime", "value": "2010-03-12T14:53:07.000Z"}, {"field": "recs-articleid", "value": "1226505"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-03-12T14:53:07.000Z"}, {"field": "recs-rawtitle", "value": "F\u00f8rst av alt er geologien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00c5 tilrettelegge geologiske data i planprosesser er sv\u00e6rt viktig for \u00e5 sikre en \u00f8konomisk fornuftig, b\u00e6rekraftig og trygg samfunnsutvikling."}, {"field": "thumbnail", "value": "http://content-thumbnail.cxpublic.com/content/thumbnail200x150/5c1c8f89515105e953dbfc0c4206ef8c13eea287.jpg?58c7ecbd"}, {"field": "thumbnailfullheightdimensions", "value": "200x2028"}, {"field": "timestamp", "value": "2017-03-14T13:14:37.000Z"}, {"field": "title", "value": "F\u00f8rst av alt er geologien"}, {"field": "url", "value": "http://www.adressa.no/meninger/2010/03/12/F%c3%b8rst-av-alt-er-geologien-1226505.ece"}, {"field": "urlhash", "value": "5c1c8f89515105e953dbfc0c4206ef8c13eea287"}], "score": 0.6848334, "siteId": "9222270286501375973", "id": "5c1c8f89515105e953dbfc0c4206ef8c13eea287"}

