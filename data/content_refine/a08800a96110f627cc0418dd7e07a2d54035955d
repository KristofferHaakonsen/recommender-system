{"fields": [{"field": "modifiedtime", "type": "time", "value": "2016-10-15T09:53:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Muligens er vinmarkene i Empord\u00e0 de eldste p\u00e5 den iberiske halv\u00f8ya (grekerne kalte omr\u00e5det for Emp\u00faries). S\u00e5 langt tilbake som 2500 \u00e5r kan ikke Anna Espelt skilte med familieengasjement innen vin, men hun kommer fra en familie som har dyrket vindruer gjennom \u00e5tte generasjoner. Men f\u00f8rst i 2000 etablerte hennes bestefar vinhuset Celler Espelt som hun n\u00e5 har hovedansvaret for, b\u00e5de som \u00f8nolog og driver.", "\u2013Vi er muligens litt crazy vi som kommer fra Empord\u00e0. Med crazy mener jeg kreativ. Salvador Dal\u00ec kom herfra, det somme gj\u00f8r skaperen av El Bulli, Ferran Adr\u00ec\u00e0. Gastronomien er viktig for oss. Vi tenker hele tiden p\u00e5 mat n\u00e5r vi lager vin. Vinene v\u00e5re er ment \u00e5 brukes til m\u00e5ltider, sier Anna Espelt.", "Hun peker p\u00e5 geografien, n\u00e6rheten til b\u00e5de sj\u00f8 (Middelhavet) og fjell (Pyreneene) n\u00e5r vi sp\u00f8r hvordan Empord\u00e0 skiller seg ut fra andre katalanske vinomr\u00e5der. I luftlinje er det bare fem kilometer fra Espelt-anlegget til den franske grensen. Noen av vinmarkene har sj\u00f8 og strender som n\u00e6rmeste nabo, andre ligger inne i naturparken Parc Natural del Cap de Creus som er b\u00e5de spansk og fransk.", "\u2013Vi lager moderne viner, men r\u00f8ttene v\u00e5re ligger jo i historien til Empord\u00e0. Jeg har ekseperimentert noe siden jeg tok over ansvaret, men jeg begynner \u00e5 vite n\u00e5 hvor vi skal g\u00e5, sier Anna og serverer meg en imponerende rekke rene, aromatiske, s\u00e6regne og ikke minst prisgunstige viner.", "Druene har lang lokal tilh\u00f8righet, ikke minst garnacha (grenache) som lokalt kalles Lledoner. Den finnes i hvit, gr\u00e5 og bl\u00e5 utgave. Carinyena (carignan) og monastrell (mourvedre) er andre druetyper Ane liker \u00e5 spille p\u00e5. Den ene vinmarken med carinyena, som gir r\u00e5stoff til den flotte og konsentrerte Coma Bruna Tr\u00e8s Old Vinyes, ble plantet i 1900. Totalt har Espelt 200 hektar, men tapper bare 800 000 flasker under eget navn. Den mest kjente produsenten i Empord\u00e0, Castillo Perellada, er ti ganger st\u00f8rre.", "Rundt tyve forskjellige etiketter, i syv ulike serier, utgj\u00f8r portef\u00f8ljen til Celler Espelt. Noen av dem er 100 prosent \u00f8kologiske. Anne forteller at hun er p\u00e5 vei over til \u00e5 dyrke alt organisk, men slikt tar sin tid. De f\u00f8rste \u00e5rene hun begynte \u00e5 legge om driften, holdt hun det skjult for familien, for faren jobbet i kjemisk industri. N\u00e5 st\u00f8tter de henne fullt ut, b\u00e5de far og bestefar.", "\u2013Det viktigste for meg er \u00e5 vise hvor vinene kommer fra, at du kjenner igjen jordsmonn og druetype. Jeg ser at dere i Norge fortsatt har mye spansk vin i den gamle stilen, med mye eik. P\u00e5 hjemmemarkedet merker vi n\u00e5 stor ettersp\u00f8rsel etter det som kalles moderne, spanske viner. Forh\u00e5pentligvis kommer dere etter oss.", "Hun var blant de f\u00f8rste i Empord\u00e0 som laget hvitvin fra den rosa druen lledoner roig (gr\u00e5 grenache). N\u00e5 har hun f\u00e5tt f\u00f8lge av 12 andre.", "Den morsomme Quinzo Roures 2015 (=15 eiketr\u00e6r) er laget p\u00e5 50/50 garnacha hvit og garnacha rosa.", "Anna Espelt imponerer ogs\u00e5 med en tindrende ren, fruktig og saftig r\u00f8d Espelt Old Vines Garnacha som bag-in-box (og p\u00e5 flaske), i tillegg til den tiltalende, friske Espelt Old Vines Garnacha Blanca 2015."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "83fc94fe1f6c7a5a1adebda2af98d35149ddae4ffab31128ff799673d6329091"}, {"field": "createtime", "value": "2016-10-15T10:05:40.000Z"}, {"field": "description", "value": "Empord\u00e0 like nord for Barcelona er ikke det vinomr\u00e5det vi kjenner best fra Spania. Men vinhistorien der er over 2500 \u00e5r gammel."}, {"field": "dominantimage", "value": "http://www.adressa.no/incoming/article13648489.ece/gf4get/ALTERNATES/w980-default/AnnaEspelt.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a08800a96110f627cc0418dd7e07a2d54035955d.jpg?593d311c"}, {"field": "dominantthumbnaildimensions", "value": "300x169"}, {"field": "heading", "value": ["Ungt vinhus, lang historie -adressa.no", "Dal\u00ec og El Bulli", "Lokal tilh\u00f8righet", "Mer og mer organisk"]}, {"field": "id", "value": "a08800a96110f627cc0418dd7e07a2d54035955d"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-concept", "value": ["spansk vin", "vin", "lokal tilh\u00f8righet"]}, {"field": "kw-entity", "value": ["emp\u00faries", "lledoner", "espelt", "anne", "espelt old vines garnacha blanca 2015", "espelt 200", "middelhavet", "anna espelt", "el bulli", "empord\u00e0", "celler espelt", "parc natural", "pyreneene", "castillo perellada", "espelt old vines garnacha", "ane", "quinzo roures 2015", "cap de creus", "coma bruna tr\u00e8s old vinyes", "ferran adr\u00ec\u00e0"]}, {"field": "kw-location", "value": ["norge", "barcelona", "spania"]}, {"field": "kw-pageclass", "value": "article"}, {"field": "kw-person", "value": "salvador dal\u00ec"}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article13648489.ece/gf4get/ALTERNATES/w980-default/AnnaEspelt.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ungt vinhus, lang historie"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/2016/10/15/Ungt-vinhus-lang-historie-13648476.ece"}, {"field": "pageclass", "value": ["article"]}, {"field": "publishtime", "value": "2016-10-15T09:53:21.000Z"}, {"field": "recs-articleid", "value": "13648476"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2016-10-15T09:53:21.000Z"}, {"field": "recs-rawtitle", "value": "Ungt vinhus, lang historie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Empord\u00e0 like nord for Barcelona er ikke det vinomr\u00e5det vi kjenner best fra Spania. Men vinhistorien der er over 2500 \u00e5r gammel."}, {"field": "thumbnail", "value": "http://content-thumbnail.cxpublic.com/content/thumbnail200x150/a08800a96110f627cc0418dd7e07a2d54035955d.jpg?593d311c"}, {"field": "thumbnailfullheightdimensions", "value": "200x1695"}, {"field": "timestamp", "value": "2017-06-11T12:01:32.000Z"}, {"field": "title", "value": "Ungt vinhus, lang historie"}, {"field": "url", "value": "http://www.adressa.no/kultur/vin/2016/10/15/Ungt-vinhus-lang-historie-13648476.ece"}, {"field": "urlhash", "value": "a08800a96110f627cc0418dd7e07a2d54035955d"}], "score": 0.6436452, "siteId": "9222270286501375973", "id": "a08800a96110f627cc0418dd7e07a2d54035955d"}

