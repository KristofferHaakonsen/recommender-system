{"fields": [{"field": "modifiedtime", "type": "time", "value": "2016-05-27T15:57:39.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Minneord"}, {"field": "body", "value": ["Saken oppdateres.", "HANS MELIEN", "Tidligere journalist i Adresseavisen, Hans Melien, d\u00f8de 19. mai, n\u00e6r 83 \u00e5r gammel. Melien d\u00f8de i Spania, der han de siste dr\u00f8yt 15 \u00e5rene hadde sitt hjem i Orihuela ved Torrevieja.", "Hans Melien var f\u00f8dt som odelsgutt p\u00e5 en g\u00e5rd i \u00c5len, men valgte journalistikken fremfor bondeyrket. Han ble tidlig tilknyttet avisen \u00d8stlendingen og bosatte seg p\u00e5 Hamar, der han enn\u00e5 holdt til da han leverte sine f\u00f8rste artikler til Adresseavisen i 1961. Den aller f\u00f8rste handlet om OL-vinneren i spyd, Egil Danielsen, og hans arbeid med \u00e5 bygge sitt eget hus.", "Melien viste allerede p\u00e5 denne tiden en god evne til \u00e5 komme innp\u00e5 folk og vinne fortrolighet med sitt vennlige og h\u00f8flige, litt forsiktige vesen. Artiklene hans fra Hamar fikk gode oppslag i Adresseavisen, og fra 1964 var han fast tilknyttet denne avisen og bosatte seg i Trondheim, nygift med Berit Jensen fra Stange.", "I Adresseavisen var Melien en allsidig nyhetsjournalist, men han hadde i tillegg en forkj\u00e6rlighet for historier utenfor nyhetsbildet. Han trivdes godt p\u00e5 tomannsh\u00e5nd med mennesker som hadde en spesiell livshistorie, eller folk som p\u00e5 andre m\u00e5ter hadde noe interessant \u00e5 fortelle. Hans Melien var alltid ute etter den gode historien og gjenfortalte den med en sjelden innlevelse, av og til med en spisset dramatikk. S\u00e6rlig var han opptatt av fjellfolk og andre som bodde avsides til. Gjennom 60- og 70-\u00e5rene ble det dessuten mange m\u00f8ter med folk som p\u00e5 ulike m\u00e5ter hadde kjempet og lidd under andre verdenskrig. I 1979 ble Melien tildelt Narvesenprisen for 14 intervjuer med norske krigsdeltakere og konsentrasjonsleirfanger.", "Hans Melien n\u00f8yde seg ikke med avisen som medium, og gikk i sine b\u00f8ker videre p\u00e5 noen av temaene han hadde tatt opp i artikkelform. Ikke minst brukte han b\u00f8kene til \u00e5 g\u00e5 grundigere inn i livsskjebner han var sterkt opptatt av. Den f\u00f8rste var \u00abViddas mor\u00bb, om Signe Danielsen fra Elg\u00e5, i 1975, fulgt av \u00abAnton fra Essand\u00bb i 1977. I 1978 ga han ut \u00abBelle Gunness \u2013 massemordersken fra Selbu\u00bb, f\u00f8r han \u00e5ret etter samlet noe av sitt omfattende stoff om krigen i boken \u00abDe kjempet for v\u00e5r frihet\u00bb. S\u00e5 priset han igjen det frie fjellivet i \u00abBergmann og rallar\u00bb i 1983 og viste deretter mer av sin allsidighet med praktboken \u00abFru Victoria til Ringve\u00bb, som han skrev sammen med Jan Voigt i 1984. Et siste st\u00f8rre bokprosjekt var biografien om Robert Savosnick, \u00abJeg ville ikke d\u00f8\u00bb fra 1986.", "I Adresseavisen var Hans Melien en god og lojal kollega. Selv om han markerte seg sterkt som journalist og forfatter, var han aldri ute etter \u00e5 fremheve seg selv. Han var den tilbaketrukne lytter og observat\u00f8r i sine intervjuer, og slik fremsto han ogs\u00e5 i redaksjonen. Hans Melien var ikke ute etter \u00e5 sette spor, og noen vil huske hans l\u00f8fte om ikke \u00e5 omgi seg med mer p\u00e5 kontoret enn det han kunne ta med seg i en plastpose. Slik sluttet han ogs\u00e5 i Adresseavisen; nesten umerkelig var han en dag borte fra kontoret i byredaksjonen i Nordre gate, der han hadde jobbet de siste \u00e5rene inntil han ble f\u00f8rtidspensjonert i 1997.", "Hans Melien gjorde i det ytre lite vesen av seg, men mye st\u00e5r igjen etter ham; mange minner \u2013 og et livsverk i utallige spaltemeter og mangfoldige boksider.", "Per Christiansen"]}, {"field": "category0", "value": "folk"}, {"field": "contenthash", "value": "584c83b3af56016c8ee31896d3a1b4f51b2411738c5c2ed3c2d1e8e95b792698"}, {"field": "createtime", "value": "2017-05-01T02:05:25.000Z"}, {"field": "dominantimage", "value": "http://www.adressa.no/folk/article12801037.ece/gnrtvw/ALTERNATES/w980-default/spaniamelien32.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e35b5afc9fa2c8d0928a875d7d26ccadbdb22c9d.jpg?59791493"}, {"field": "dominantthumbnaildimensions", "value": "300x169"}, {"field": "heading", "value": "Minneord: Hans Melien -adressa.no"}, {"field": "id", "value": "e35b5afc9fa2c8d0928a875d7d26ccadbdb22c9d"}, {"field": "keyword", "value": "Minneord"}, {"field": "keywords", "value": "Minneord"}, {"field": "kw-category", "value": "folk"}, {"field": "kw-classification", "value": "arts-and-entertainment"}, {"field": "kw-concept", "value": ["adressa", "b\u00f8ker"]}, {"field": "kw-entity", "value": ["nordre", "essand", "bergmann", "hans melien", "viddas", "narvesenprisen", "\u00e5len", "elg\u00e5", "adresseavisen", "ringve", "\u00f8stlendingen"]}, {"field": "kw-location", "value": ["stange", "orihuela", "hamar", "torrevieja", "spania", "selbu", "trondheim", "anton"]}, {"field": "kw-pageclass", "value": "article"}, {"field": "kw-person", "value": ["signe danielsen", "jan voigt", "berit jensen", "egil danielsen", "fru victoria", "belle gunness", "robert savosnick"]}, {"field": "kw-taxonomy", "value": "folk"}, {"field": "og-image", "value": "http://www.adressa.no/folk/article12801037.ece/gnrtvw/ALTERNATES/w980-default/spaniamelien32.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minneord: Hans Melien"}, {"field": "og-type", "value": "article"}, {"field": "og-url", "value": "http://www.adressa.no/folk/2016/05/27/Minneord-Hans-Melien-12801038.ece"}, {"field": "pageclass", "value": ["article"]}, {"field": "publishtime", "value": "2016-05-27T15:53:17.000Z"}, {"field": "recs-articleid", "value": "12801038"}, {"field": "recs-category-type", "value": "taxonomy"}, {"field": "recs-category0", "value": "taxonomy|folk"}, {"field": "recs-publishtime", "value": "2016-05-27T15:53:17.000Z"}, {"field": "recs-rawtitle", "value": "Minneord: Hans Melien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "folk"}, {"field": "teaser", "value": "Saken oppdateres. HANS MELIEN Tidligere journalist i Adresseavisen, Hans Melien, d\u00f8de 19. mai, n\u00e6r 83 \u00e5r gammel. Melien d\u00f8de i Spania, der han de siste dr\u00f8yt 15"}, {"field": "thumbnail", "value": "http://content-thumbnail.cxpublic.com/content/thumbnail200x150/e35b5afc9fa2c8d0928a875d7d26ccadbdb22c9d.jpg?59791493"}, {"field": "thumbnailfullheightdimensions", "value": "200x1135"}, {"field": "timestamp", "value": "2017-07-26T22:15:47.000Z"}, {"field": "title", "value": "Minneord: Hans Melien"}, {"field": "url", "value": "http://www.adressa.no/folk/2016/05/27/Minneord-Hans-Melien-12801038.ece"}, {"field": "urlhash", "value": "e35b5afc9fa2c8d0928a875d7d26ccadbdb22c9d"}], "score": 1.4066551, "siteId": "9222270286501375973", "id": "e35b5afc9fa2c8d0928a875d7d26ccadbdb22c9d"}

