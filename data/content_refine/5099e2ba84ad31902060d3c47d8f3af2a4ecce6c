{"fields": [{"field": "modifiedtime", "type": "time", "value": "2016-01-12T08:15:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["DIY", "Hage"]}, {"field": "author", "value": "kjersti busterud"}, {"field": "body", "value": ["Saken oppdateres.", "\u2014 Folk har det altfor ordentlig i hagene sine, sier hageentusiast Anne Hav\u00e5g Holter-Hovind, som forklaring p\u00e5 hvorfor man b\u00f8r gi fuglene en kasse \u00e5 bo i.", "Uten rot, busker og gamle tr\u00e6r blir det f\u00e5 naturlige boliger for fuglene.", "Lag din egen meisebolle!", "\u2014 Ute i naturen lager hakkespetten hull og hulrom i tr\u00e6r, som andre fuglearter overtar. I tettbygde str\u00f8k er det gjerne ikke nok hakkespetter, i tillegg til at tr\u00e6r ofte kappes ned n\u00e5r de begynner \u00e5 bli d\u00e5rlige, sier hun.", "Men mangelen p\u00e5 naturlige hulrom gir deg et stort fortrinn:", "\u2014 Henger du opp en kasse, er det stor sannsynlighet for at noen flytter inn, sier fugleelskeren og forfatteren av \u00abFuglefryd. Hvordan skape kvitrende hager og balkonger\u00bb.", "Hun har hatt bl\u00e5meis, kj\u00f8ttmeis og svart-hvit fluesnapper boende i sine kasser, i tillegg til bes\u00f8k av et st\u00f8rre antall arter p\u00e5 fuglebrettet hver vinter.", "Du trenger ikke v\u00e6re ornitolog for \u00e5 ha glede av en fuglekasse, men vil du vite litt om dine fremtidige leieboere, er begrepet huleruger verdt \u00e5 merke seg. Hulerugerne er som navnet tilsier de fugleartene som foretrekker \u00e5 bygge reir i hule trestammer \u2013 eller i din fuglekasse.", "Hakkespettene lager som nevnt sine egne hull, mens de fleste meisene, gr\u00e5spurv, pilfink, r\u00f8dstjert, st\u00e6r, ugle og svart-hvit fluesnapper er sannsynlige beboere om du setter opp en passende kasse. Se, den fantastiske hagen!", "Biolog og f\u00f8rstelektor ved H\u00f8gskolen i Hedmark, Trond Vidar Vedum, har skrevet flere fugleb\u00f8ker, blant annet boken \u00abFuglekasser og fuglef\u00f4ring\u00bb.", "Hans f\u00f8rste anbefaling for dem som vil sette opp fuglekasser, er ikke \u00e5 sette dem for h\u00f8yt.", "\u2014 For fuglene spiller det ingen rolle hvor h\u00f8yt de henger, men for din egen del er det en fordel at de henger s\u00e5 lavt at du kan kikke oppi. Da f\u00e5r du et n\u00e6rere forhold til livet i fuglekassen, sier han.Unntaket er st\u00e6ren, som b\u00f8r f\u00e5 bolig tre-fire meter opp i et tre.", "\u2014 Fuglene b\u00f8r f\u00e5 v\u00e6re litt i fred under reirbygging og egglegging, men n\u00e5r ungene kommer, m\u00e5 du gjerne \u00e5pne lokket. Det er veldig viktig at lokket er godt festet, ellers kan blant annet katter vippe det av, sier han.", "Selv har han hele 60 kasser for sm\u00e5fugl i omr\u00e5det rundt huset sitt, i tillegg til mange kasser for ugler.", "Det finnes standardm\u00e5l for st\u00f8rrelsen p\u00e5 b\u00e5de selve fuglekassen og hullet.", "\u2014 Kassene m\u00e5 ikke v\u00e6re for store, da blir det vanskeligere for fuglene \u00e5 holde eggene varme, sier Vedum.For alle sm\u00e5fugler er 3,2 cm passe stort hull. St\u00e6ren trenger et hull p\u00e5 fem cm og en litt st\u00f8rre kasse.", "Viste du dette?", "\u2014 Jeg vil anbefale \u00e5 sette opp et par kasser for st\u00e6r ogs\u00e5. St\u00e6ren er en trekkfugl som vender tilbake til samme kasse \u00e5r etter \u00e5r. Det er hyggelig \u00e5 vente p\u00e5 at den skal komme tilbake i mars, sier Vedum, som gjerne ringmerker sine gjester.", "\u2014 Bestanden av st\u00e6r har v\u00e6rt i tilbakegang i Norge. N\u00e5 ser den ut til \u00e5 \u00f8ke igjen, og det er fint \u00e5 st\u00f8tte opp om, sier Vedum.Han tipser om \u00e5 sette opp en kasse p\u00e5 hytta ogs\u00e5.", "\u2014 R\u00f8dstjert er en annen art som er i tilbakegang, og den trives p\u00e5 fjellet, sier han.\u00c9n gang i \u00e5ret b\u00f8r du rense kassene.", "\u2014 Jeg gj\u00f8r det gjerne f\u00f8r fuglene flytter inn i mars. Mange fugler bruker kassene til \u00e5 sove i om vinteren, og da er det fint at reirmaterialet ligger der. Samtidig er det s\u00e5pass kaldt at loppene ligger i dvale og ikke hopper p\u00e5 deg, sier han.", "Denne saken kan det v\u00e6re smart \u00e5 lese!", "Blir kassen glemt \u00e5r etter \u00e5r, vil den etter hvert bli s\u00e5 full av reirmateriale at ingen vil flytte inn.", "I tillegg til hulerugerkasser har Holter-Hovind ogs\u00e5 s\u00e5kalte balkongkasser i sin hage.", "\u2014 Noen arter, som r\u00f8dstrupe, linerle og gr\u00e5fluesnapper trives i en mer \u00e5pen kasse der de kan kikke ut, sier hun.", "Alle typer fuglekasser kan henges i tr\u00e6rne eller rett p\u00e5 husveggen.\u2014 Heng dem gjerne p\u00e5 et sted der det er litt rolig. Det kan bli litt mye for fuglene n\u00e5r barna begynner \u00e5 hoppe p\u00e5 trampoline midt i klekkingen, sier hun.", "Har du testet v\u00e5r nye tjeneste?", "De fleste fuglearter vil forsvare reviret sitt, derfor b\u00f8r kassene i hagen henges med s\u00e5 god avstand som mulig. Det finnes imidlertid noen unntak, blant annet kan st\u00e6r og gr\u00e5spurv bo tettere p\u00e5 hverandre.", "Holter-Hovind har designet en enkel hulerugerkasse som de fleste kan f\u00e5 til. Vil du pr\u00f8ve deg, finner du oppskriften p\u00e5 hennes hjemmeside moseplassen.no.", "\u2014 Du kan selvf\u00f8lgelig ogs\u00e5 kj\u00f8pe en kasse, det finnes et stort utvalg \u00e5 velge i. Bare pass p\u00e5 at den faktisk er laget for \u00e5 brukes \u2013 i interi\u00f8rbutikker kan man finne kasser som mest er ment til pynt, advarer hun.De fleste arter flytter inn i mars-april, men enkelte begynner \u00e5 se seg om etter bolig allerede i februar. I mellomtiden kan du \u00f8nske gjestene velkommen til fuglebrettet.", "\u2014 Mange tror man skal slutte \u00e5 mate fuglene s\u00e5 fort sn\u00f8en smelter. Men det er fint \u00e5 mate ogs\u00e5 om v\u00e5ren for \u00e5 hjelpe de nye familiene. Ingenting er s\u00e5 hyggelig som n\u00e5r de sm\u00e5 fugleungene kommer til matfatet sammen med mamma og pappa for f\u00f8rste gang, sier hun.", "Vi kan ogs\u00e5 anbefale disse tre inspirerende boligsakene:", "Hulerugerkasser har noen enkle designregler som b\u00f8r f\u00f8lges uansett om du kj\u00f8per en ferdig kasse eller lager en selv:", "Kassen b\u00f8r v\u00e6re tett, slik at det ikke regner inn. Det vil si at den har tett tak og takutstikk over innflyvningshullet.", "Alle fuglekasser b\u00f8r ha drenshull i bunnen. Hvis vann kommer inn, renner det raskt ut igjen.", "Det b\u00f8r v\u00e6re god avstand fra innflyvningshullet til bunnen av kassen, slik at lange kattearmer og flaggspetter ikke s\u00e5 lett f\u00e5r tak i unger og egg.", "Du b\u00f8r bruke ubehandlet trevirke, helst med uh\u00f8vlet (ru) side inn slik at fugleungene kan klatre ut.", "Fuglekassene kan gjerne males, men kun utvendig.", "Det b\u00f8r v\u00e6re mulig \u00e5 ta av taket slik at du kan t\u00f8mme kassen for gammelt redemateriale. Det gir deg ogs\u00e5 muligheten til \u00e5 se p\u00e5 fugleungene. Men taket m\u00e5 kunne sikres, slik at ikke katter kan dytte det av.", "Kassen m\u00e5 ha noe den kan henges opp etter.", "Det skal ikke v\u00e6re sittepinner p\u00e5 fuglekasser! De er s\u00f8te, men un\u00f8dvendige, og de gj\u00f8r det lettere for rovdyr \u00e5 f\u00e5 tilgang til kassen.", "(Kilde: Boken \u00abFuglefryd. Hvordan skape kvitrende hager og balkonger\u00bb av Anne Hav\u00e5g Holter-Hovind)", "Vis fakta"]}, {"field": "category0", "value": "bolig"}, {"field": "contenthash", "value": "86c69827423d611ffbab65c1c45e23ef717326285c9ce9f4893c7c4604c39045"}, {"field": "createtime", "value": "2016-12-24T12:03:31.000Z"}, {"field": "description", "value": "Gr\u00e5spurv, pilfink, r\u00f8dstjert, st\u00e6r, ugle og svart-hvit fluesnapper er sannsynlige beboere hvis du setter opp en fuglekasse."}, {"field": "heading", "value": ["Slik bygger du fuglekasse -adressa.no", "Hulerugere", "Bidra til bestanden", "\u00c5pne balkongkasser", "Lag kassen selv"]}, {"field": "id", "value": "5099e2ba84ad31902060d3c47d8f3af2a4ecce6c"}, {"field": "keyword", "value": ["DIY", "Hage"]}, {"field": "keywords", "value": "DIY,Hage"}, {"field": "kw-category", "value": "bolig"}, {"field": "kw-classification", "value": "hobbies-and-interests"}, {"field": "kw-concept", "value": ["svart-hvit fluesnapper", "kasse", "skape kvitrende hager"]}, {"field": "kw-entity", "value": ["fuglefryd", "h\u00f8gskolen", "kilde", "fuglekasser", "ute"]}, {"field": "kw-location", "value": ["hedmark", "norge", "hage"]}, {"field": "kw-pageclass", "value": "article"}, {"field": "kw-person", "value": ["anne hav\u00e5g holter-hovind", "trond vidar vedum"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/c5f70ac9-9c23-4ffc-b2a6-fd34494877cf?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik bygger du fuglekasse"}, {"field": "og-type", "value": "article"}, {"field": "og-url", "value": "http://www.adressa.no/bolig/Slik-bygger-du-fuglekasse-9236b.html"}, {"field": "pageclass", "value": ["article"]}, {"field": "publishtime", "value": "2016-01-13T06:00:00.000Z"}, {"field": "recs-articleid", "value": "9236"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-01-13T06:00:00.000Z"}, {"field": "recs-rawtitle", "value": "Slik bygger du fuglekasse -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Gr\u00e5spurv, pilfink, r\u00f8dstjert, st\u00e6r, ugle og svart-hvit fluesnapper er sannsynlige beboere hvis du setter opp en fuglekasse."}, {"field": "thumbnail", "value": "http://content-thumbnail.cxpublic.com/content/thumbnail200x150/5099e2ba84ad31902060d3c47d8f3af2a4ecce6c.jpg?59760d5f"}, {"field": "thumbnailfullheightdimensions", "value": "200x2119"}, {"field": "timestamp", "value": "2017-07-24T15:08:15.000Z"}, {"field": "title", "value": "Slik bygger du fuglekasse"}, {"field": "url", "value": "http://www.adressa.no/bolig/Slik-bygger-du-fuglekasse-9236b.html"}, {"field": "urlhash", "value": "5099e2ba84ad31902060d3c47d8f3af2a4ecce6c"}], "score": 1.0593754, "siteId": "9222270286501375973", "id": "5099e2ba84ad31902060d3c47d8f3af2a4ecce6c"}

