{"fields": [{"field": "modifiedtime", "type": "time", "value": "2012-04-24T11:52:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5 kj\u00f8rer hun i tospann med matminister Hanssen og gir r\u00e5d om alt fra kugalskap til strutsepolitikk. N\u00e5 lukter Landbruksdepartementets politiske r\u00e5dgiver p\u00e5 det meste i n\u00e6ringen hvor skjellsordene hagler og kj\u00f8ttprisene er s\u00e5 betente at man skulle tro at alle led av kugalskap. Men Sikke tar det meste med stoisk ro. Hun har tro p\u00e5 den landbrukspolitikken som er meislet ut og som skal gj\u00f8re norske b\u00f8nder konkurransedyktige.", "- Skal landbruket overleve m\u00e5 n\u00e6ringen spille p\u00e5 lag med forbrukerne. Det er tross alt de som kj\u00f8per varene, sier hun.", "DET ER MANDAG MORGEN og landbruksminister Bjarne H\u00e5kon Hanssen har kommet til hjembyen Namsos for \u00e5 snakke med b\u00f8nder som er illsinte for at Staten er i ferd med \u00e5 rasere n\u00e6ringen. Han m\u00f8ter presse og kringkasting tidlig p\u00e5 dagen og durer villig i vei om s\u00e5 vel strutseimport som kj\u00f8ttpriser og konkurstruede melkeprodusenter.", "Hanssen snakker som en foss om det meste, og hele tiden f\u00f8lges han av blikket til Sikke. Hun registrerer alt som blir sagt. I tillegg passer hun klokka. Statsr\u00e5den er f\u00e6l til \u00e5 sprekke med hensyn til tid.", "- Sikke er rimelig streng. Hun f\u00e5r meg i seng n\u00e5r vi er ute p\u00e5 reiser, og passer p\u00e5 s\u00e5 jeg ikke f\u00e5r i meg en cognac for mye, medgir Hanssen.", "Sikke var p\u00e5 byferie i Madrid da telefonen ringte like f\u00f8r p\u00e5ske i fjor. Det var en beskjed om at den nye landbruksministeren ville snakke med henne. F\u00f8rst ble hun stille, deretter var det vill jubel og glede. Hun n\u00f8lte ikke ett sekund med \u00e5 si ja.", "- Det var en stor \u00e6re \u00e5 bli spurt, og dette er en sjanse du f\u00e5r bare \u00e9n gang i livet. Men jeg hadde selvsagt ikke forestilt meg at jeg skulle bli r\u00e5dgiver for en landbruksminister, jeg som knapt hadde v\u00e6rt i et fj\u00f8s tidligere.", "Sikke er tilbake i Kirseb\u00e6rdalen, som korridoren p\u00e5 statsr\u00e5dens kontor i Akersgata bli kalt. Lokalene er splitter nye. Sikke og Bjarne H\u00e5kon trives godt i hverandres selskap, og hun f\u00e5r mange gode tilbakemeldinger fra sjefen.", "- Hun er ryddig, strukturert i hode og har jussens analyseutgangspunkt, sier statsr\u00e5den, og smiler som bare han kan. Sikke smiler ogs\u00e5 og klapper statsr\u00e5den p\u00e5 magen.", "- Snart skal jeg f\u00e5 deg til \u00e5 trimme, men vi tar \u00e9n ting av gangen, sier hun, og kikker bort p\u00e5 sjefen i sofaen. Han trekker oppgitt p\u00e5 skuldrene. Gjennomsnittsvekten i den politiske ledelse er iallfall perfekt.", "Det er travelt p\u00e5 statsr\u00e5dens kontor. Det kimer ustanselig i telefoner og mediene er daglig p\u00e5 hugget for \u00e5 h\u00f8re om det er noe nytt om matpriser og kugalskap. Sikke er r\u00e5dgiver for en av landets mest omtalte og popul\u00e6re statsr\u00e5der, noe som krever sin kvinne. Det er heller ikke en ulempe at kvinnen har juridisk embetseksamen som ballast. Men det er ikke jussen Sikke har f\u00e5tt mest bruk for. Det er hennes teft for politikk og evnen til \u00e5 sette seg inn i vanskelige sp\u00f8rsm\u00e5l.", "- Jeg hadde aldri trodd at en slik jobb var s\u00e5 stressende. Det skjer noe hele tiden. Men det er f\u00f8rst og fremst g\u00f8y, bare g\u00f8y, sier hun og ler.", "SIKKE FLYTTET TIL NAMSOS i 1995 med sin advokatmann der hun fikk jobb som juridisk konsulent i Statskog. Der stelte hun med alt fra avtale- og kontraktsrett til konsesjonslov og forvaltningslov. Deretter ble hun kontorsjef i divisjon for eiendom og areal. Da hun ble kalt til departementet var hun juridisk senior r\u00e5dgiver.", "- Dette h\u00f8res forferdelig kjedelig ut?", "- Nei, det var en veldig spennende jobb. Det som aldri har fristet er \u00e5 jobbe for seg selv som advokat. Det m\u00e5 v\u00e6re fryktelig ensomt \u00e5 sitte p\u00e5 kontoret og fakturere tid. I Statskog, derimot, var det et kjempebra milj\u00f8 med mange flinke folk. Vi r\u00e5det over en tredel av hele Norges landarealer, og eide nesten hele Nordland, Troms og Finmark. Det var skikkelig spennende.", "Sikke er skaptr\u00f8nder og har sitt opphav p\u00e5 J\u00e6ren. Men i Namsos er hun blitt s\u00e5 godt mottatt at hun har tenkt \u00e5 bli v\u00e6rende, p\u00e5 tross av at hennes eneste forhold til tr\u00f8nderrock er at naboen heter Terje Tran\u00e5s og spiller i DDE, og at hun har en gammel \u00c5ge-cd i hylla.", "- Jeg h\u00f8rer mest p\u00e5 soul og jazz, men har ogs\u00e5 opera som jeg spiller n\u00e5r hum\u00f8ret er rett til det. Dessuten er Anne Grete Preus god, og Silje Nerg\u00e5rds siste plate er bare helt fantastisk.", "Men den politiske r\u00e5dgiveren f\u00e5r ikke s\u00e5 mye tid til \u00e5 pleie sine kulturelle interesser. Jobben i departementet er s\u00e5 krevende at hun s\u00e5vidt rekker \u00e5 trimme to dager i uka. Tostrupkjelleren, m\u00f8testedet for politikere, pressefolk og kjendiser, har hun knapt v\u00e6rt p\u00e5.", "- Det er en slags unntakstilstand \u00e5 jobbe her, og det g\u00e5r bra s\u00e5 lenge du vet at det bare er for en kortere periode av livet. Men det er herlig \u00e5 v\u00e6re her, sier Sikke, som bor i en statsleilighet p\u00e5 Bislet - med to gafler, ett krus og stearinlys.", "- Hva f\u00e5r deg til \u00e5 le?", "- Jeg er nok ingen Mr. Bean-type, men jeg ler mye av vitsene til Bjarne H\u00e5kon. Dessuten var serien \u00abJavel, hr. statsr\u00e5d\u00bb fryktelig morsom. Og s\u00e5 liker jeg Otto Jespersen og \u00c5pen post. Det er viktig \u00e5 le midt oppe i alt alvoret.", "Navnet har Sikke arvet fra sin bestemor, Sikke Marie. Og selv p\u00e5 J\u00e6ren var navnet s\u00e5pass spesielt at enkelte av hennes medelever kalte henne Sikke Mikke Mus.", "SIKKE HAR RUKKET \u00c5 ERTE p\u00e5 seg mange b\u00f8nder p\u00e5 den korte tiden hun har v\u00e6rt politisk r\u00e5dgiver hos landbruksministeren. Hun har offentlig hevdet at n\u00e6ringen trikser med tall. Hun synes b\u00f8ndene overdriver og bruker sterke ord n\u00e5r de hevder at Regjeringen raserer, psyker ned og svikter norsk landbruk. Hun minner om at b\u00f8ndene ikke er ansatt i Staten. De er selvstendig n\u00e6ringsdrivende.", "- Som selvstendig n\u00e6ringsdrivende m\u00e5 b\u00f8ndene selv v\u00e6re villige til i st\u00f8rre grad \u00e5 ta ansvar for ubalansen i markedet. Omlegging er tvingende n\u00f8dvendig for at vi skal ha et levedyktig landbruk, sier hun s\u00e5 tindrende klart at det er rart b\u00f8ndene misforst\u00e5r budskapet. - Men hvorfor er b\u00f8ndene og dere s\u00e5 uenige. - Jeg tror ikke vi er s\u00e5 uenige, men det er selvsagt ogs\u00e5 viktig for dem \u00e5 posisjonere seg. - Men det ser ut som om Staten og b\u00f8ndene er bitre fiender i aviser og p\u00e5 tv? - Da er det snakk om enkeltsaker. Vi kan godt ha det hyggelig sammen med Kirsten Indgjerd V\u00e6rdal og de andre i bondelaget ellers. Men det blir ikke kringkastet ut til folket, understreker Sikke, som synes b\u00f8nder stort sett er hyggelige folk. - Jeg har bare m\u00f8tt trivelige b\u00f8nder. Jeg skj\u00f8nner at de er opptatt av n\u00e6ringen sin og at de vil ha best mulige rammevilk\u00e5r, men de glemmer kanskje at uten forn\u00f8yde forbrukere vil de f\u00e5 problemer med \u00e5 avsette sine produkter. Sikke har satt seg godt inn i EUs landbrukspolitikk, og hun er spent p\u00e5 hvordan det vil g\u00e5 med matvareprisene i Europa dersom EU i kj\u00f8lvannet av kugalskapen legger om sin landbrukspolitikk p\u00e5 en m\u00e5te som betyr at matproduksjonen blir mer kostnadskrevende. - Bare se p\u00e5 det som skjer i Tyskland. Den nye ministeren har signalisert at hun \u00f8nsker en dreining mot et mindre industrialisert landbruk. Det blir spennende \u00e5 f\u00f8lge med p\u00e5 om hun f\u00e5r resten av EU-landene med p\u00e5 dette. Og hvem vet - kanskje vil EU etter hvert n\u00e6rme seg litt den norske bruksstrukturen med mindre g\u00e5rdsenheter? Sikke f\u00e5r gode skussm\u00e5l som politisk r\u00e5dgiver. Hun har dessuten v\u00e6rt styremedlem i Namsos Arbeiderparti og er valgt inn i kommunestyret frem til 2003. - Hvordan ser du for deg din egen politiske karri\u00e8re? - Det blir opp til partiet \u00e5 bestemme. Sier en ekte sosialdemokrat."]}, {"field": "category0", "value": "kultur"}, {"field": "contenthash", "value": "58272be3c2771a08daa6df5e99318f0bb67438dad0ef0d58e88d1644fd619fd6"}, {"field": "createtime", "value": "2016-03-06T16:01:39.000Z"}, {"field": "description", "value": "Sikke N\u00e6sheim (37) satt bare noen m\u00e5neder i Namsos kommunestyre og hadde knapt kjent fj\u00f8slukt f\u00f8r hun tr\u00e5dte inn i den rikspolitiske manesje."}, {"field": "dominantimage", "value": "http://www.adressa.no/incoming/article1037167.ece5/ALTERNATES/w980-default/ver2%20n%C3%A6sheim"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f3349d8cdc355a30dc3d5ad57c6ba95392346f8d.jpg?5995cb78"}, {"field": "dominantthumbnaildimensions", "value": "300x169"}, {"field": "heading", "value": "Blondine blant b\u00f8nder -adressa.no"}, {"field": "id", "value": "f3349d8cdc355a30dc3d5ad57c6ba95392346f8d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["politisk r\u00e5dgiver", "b\u00f8nder"]}, {"field": "kw-entity", "value": ["\u00e5ge", "norges", "javel", "namsos arbeiderparti", "regjeringen", "sikke mikke mus", "kirseb\u00e6rdalen", "sikke", "troms og finmark", "akersgata", "staten", "n\u00e6sheim", "bislet", "sikke marie", "statskog", "landbruksdepartementets", "j\u00e6ren", "otto jespersen og \u00e5pen"]}, {"field": "kw-location", "value": ["europa", "madrid", "tyskland", "nordland"]}, {"field": "kw-pageclass", "value": "article"}, {"field": "kw-person", "value": ["anne grete preus", "mr. bean", "terje tran\u00e5s", "kirsten indgjerd v\u00e6rdal", "bjarne h\u00e5kon", "silje nerg\u00e5rds", "otto jespersen", "bjarne h\u00e5kon hanssen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1037167.ece5/ALTERNATES/w980-default/ver2%20n%C3%A6sheim"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blondine blant b\u00f8nder"}, {"field": "og-type", "value": "article"}, {"field": "og-url", "value": "http://www.adressa.no/kultur/article295135.ece"}, {"field": "pageclass", "value": ["article"]}, {"field": "publishtime", "value": "2001-02-16T23:00:00.000Z"}, {"field": "recs-articleid", "value": "2981620"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-16T23:00:00.000Z"}, {"field": "recs-rawtitle", "value": "Blondine blant b\u00f8nder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Sikke N\u00e6sheim (37) satt bare noen m\u00e5neder i Namsos kommunestyre og hadde knapt kjent fj\u00f8slukt f\u00f8r hun tr\u00e5dte inn i den rikspolitiske manesje."}, {"field": "thumbnail", "value": "http://content-thumbnail.cxpublic.com/content/thumbnail200x150/f3349d8cdc355a30dc3d5ad57c6ba95392346f8d.jpg?5995cb78"}, {"field": "thumbnailfullheightdimensions", "value": "200x1089"}, {"field": "timestamp", "value": "2017-08-17T16:59:36.000Z"}, {"field": "title", "value": "Blondine blant b\u00f8nder"}, {"field": "url", "value": "http://www.adressa.no/kultur/article295135.ece"}, {"field": "urlhash", "value": "f3349d8cdc355a30dc3d5ad57c6ba95392346f8d"}], "score": 0.6797013, "siteId": "9222270286501375973", "id": "f3349d8cdc355a30dc3d5ad57c6ba95392346f8d"}

