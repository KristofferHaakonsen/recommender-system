{"fields": [{"field": "modifiedtime", "type": "time", "value": "2017-02-20T09:52:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Signert", "debatt", "Steinar Westin", "lege", "medisin", "Helse", "forbrukerombudet"]}, {"field": "author", "value": ["steinar westin", "professor i sosialmedisin", "fastlege."]}, {"field": "body", "value": ["Saken oppdateres.", "En gang p\u00e5 1980-tallet lansert Forbrukerombudet et markedsf\u00f8ringsstunt for \u00e5 oppn\u00e5 oppmerksomhet om useri\u00f8se produkter. I en landsdekkende postordrekatalog fikk de satt inn en annonse for Lurium X-2000. Dette vidundermiddelet skulle hjelpe mot flere ulike helseplager, og dessuten redusere bensinforbruket med 20 prosent. Det var en sp\u00f8k, og en helt \u00e5penbar advarsel mot useri\u00f8s markedsf\u00f8ring. Likevel mottok de flere hundre bestillinger p\u00e5 Lurium X-2000.", "Det er ikke pent \u00e5 gj\u00f8re narr av sine medmennesker. Men det er heller ikke pent \u00e5 utnytte denne godtroenheten til \u00e5 drive intensiv markedsf\u00f8ring av helseprodukter som p\u00e5st\u00e5s \u00e5 hjelpe mot \u2013 ja, mot det meste av de plager som etter hvert kommer med alderen: Ledd- og muskelsmerter, nedsatt muskelkraft og energi, overvekt og muffinsmage, svekket syn, h\u00e5ravfall, inkontinens, eller rett og slett hvordan bli \u00abmer kvinne\u00bb eller \u00abmer mann\u00bb.", "Les ogs\u00e5 debattinnlegget: Overvik kan ikke bygges ut uten at vi f\u00e5r ei milj\u00f8gate \u00f8st for Skovg\u00e5rdkrysset", "Foran meg har jeg liggende et dusin av disse helsides annonsene. Forf\u00f8ringen har stort sett de samme ingrediensene. P\u00e5stander og halvsannheter, krydret i vitenskapelig spr\u00e5k med henvisning til \u00abforskning har vist\u00bb, og gjerne formulert slik at de s\u00e5 vidt skj\u00e6rer klar av markedsf\u00f8ringsloven og legemiddel-lovgivningen. Noen ganger ogs\u00e5 over streken, som i saken svensk presse og NRKs Forbrukerinspekt\u00f8rene tok opp om VitaePro i 2009. Sv\u00e6rt ofte legger produsentene inn helbredelseshistorier med bilde av navngitte personer, av og til ogs\u00e5 med godt betalte kjendiser, som er blitt s\u00e5 utrolig friske og spreke. Med litt ekstra trykk n\u00e5r det er en s\u00f8nn eller en datter som har anbefalt middelet av omsorg for sine kj\u00e6re.", "Og s\u00e5 neste trekk: \u00abBestill gratis\u00bb, pr\u00f8vepakning i 60 dager. Med liten skrift nederst kan du lese at hvis produktet ikke avbestilles innen et visst antall dager, g\u00e5r det automatisk over til faste forsendelser, p\u00e5 regning. Avbestilling viser seg \u00e5 v\u00e6re mer vrient enn \u00e5 bestille. Ingen postadresse, ingen telefon \u00e5 ringe. \u00abG\u00e5 inn p\u00e5 v\u00e5re nettsider ...\u00bb, og det er alts\u00e5 ikke opplagt at gamlemor husker det, enn si vet hvordan hun gj\u00f8r det.", "Les ogs\u00e5 Signert-kommentaren: Full texas i underlivet", "Det virker som det er den eldre generasjonen som n\u00e5 er blitt den store m\u00e5lgruppen for disse produktene. Flere friske pensjonister med forventninger om et plagefritt liv skaper et n\u00e6rmest grensel\u00f8st marked.", "F\u00f8r var det noe som het normal aldring \u2013 og en viss romslighet for \u00e5 t\u00e5le de ulike knirker og vondter som \u00e5rene setter i oss, og som de aller fleste av oss m\u00e5 leve med, om vi er blant dem som synes et langt liv er et bedre alternativ enn det motsatte.", "Ikke for \u00e5 moralisere. For om det var slik at det faktisk fantes vidundermidler, helt uten bivirkninger, som kunne avhjelpe muskelsmerter og stive ledd, ja \u2013 da skulle jeg da som allmennlege v\u00e6re den f\u00f8rste til \u00e5 anbefale slikt! Men dessverre, mine mest kyndige venner blant legemiddelforskere sukker tungt, og sier at troen p\u00e5 at brusk i pilleform skal bygge opp brusken i leddene, det er som \u00e5 tro at du blir lurere i hodet av \u00e5 spise hjerne. Brusken blir til sukker og ammoniakk n\u00e5r den tas opp fra tarmen, f\u00f8r den kommer til leddene. Og med vitaminer og mineraler er det som med kj\u00e6rester, hvis \u00e9n er bra er det ikke opplagt at to eller tre er dobbelt s\u00e5 bra. \u00abFor mye\u00bb kan v\u00e6re like skadelig som \u00abfor lite\u00bb. S\u00e6rlig for noen av de fettl\u00f8selige vitaminene. Ogs\u00e5 om nytten av antioksidanter i store doser er det sv\u00e6rt ulike syn blant fysiologer og treningsforskere.", "Les ogs\u00e5 kronikken: Pasientblikket nedenfra", "Likevel g\u00e5r salget s\u00e5 det suser \u2013 tydeligvis. Og alle vet vi at det er noe som heter placebo-effekter, at narremedisin ogs\u00e5 kan gi opplevelse av bedring. Likevel har vi som samfunn pr\u00f8vd \u00e5 begrense handlingsrommet for alle som selger \u00absnake oil\u00bb, som amerikanerne l\u00e6rte \u00e5 kalle denne slags uvirksomme remedier p\u00e5 1800-tallet. Det var derfor Forbrukerr\u00e5det tok saken. N\u00e5 virker det som de har gitt opp.", "Er det da ikke noe som \u00abhjelper\u00bb, helt konkret?", "Joda. Bevege seg mest mulig, spise sundt og variert, drikke nok \u2013 vann ogs\u00e5 \u2013 og godta at livet ikke er like knirkefritt ved 70 som n\u00e5r man er 30.", "steinar.westin@ntnu.no", "H\u00f8r v\u00e5re kommentatorer snakke om  \u00e5 flytte ut arbeidsplasser fra Oslo, bykrangel og nedleggelsen av Mathallen", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "791ef0ad62877a5d4c2f3436cb585c03e66af0465ba0910447235a36f5511633"}, {"field": "createtime", "value": "2017-02-20T09:54:56.000Z"}, {"field": "description", "value": "L\u00f8ssalgsavisene har stadig flere helsides annonser for vidundermidler \u2013 kosttilskudd og remedier for alle slags helseplager. Har vi f\u00e5tt en generasjon av \u00abunge\u00bb eldre med god nok \u00f8konomi til \u00e5 la seg forf\u00f8re?"}, {"field": "dominantimage", "value": "http://www.adressa.no/pluss/meninger/article14281294.ece/8nev4z/ALTERNATES/w980-default/sp3e92ad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/afd4d08077f65e2583f49d2bd3d324ccf6ac9a8f.jpg?5935b954"}, {"field": "dominantthumbnaildimensions", "value": "300x169"}, {"field": "heading", "value": "Lurium til eldre -adressa.no"}, {"field": "id", "value": "afd4d08077f65e2583f49d2bd3d324ccf6ac9a8f"}, {"field": "keyword", "value": ["Signert", "debatt", "Steinar Westin", "lege", "medisin", "Helse", "forbrukerombudet"]}, {"field": "keywords", "value": "Signert,debatt,Steinar Westin,lege,medisin,Helse,forbrukerombudet"}, {"field": "kw-category", "value": ["meninger", "pluss"]}, {"field": "kw-concept", "value": ["eldre", "annonse", "bestill", "hjelpe", "saken", "produkter", "brusk", "liv", "vidundermidler", "adressa", "helsides annonser"]}, {"field": "kw-entity", "value": ["forbrukerombudet", "forbrukerinspekt\u00f8rene", "signert", "helse", "forbrukerr\u00e5det", "vitaepro", "mathallen", "lurium x", "skovg\u00e5rdkrysset"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": "steinar westin"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14281294.ece/8nev4z/ALTERNATES/w980-default/sp3e92ad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lurium til eldre"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/02/20/Lurium-til-eldre-14281295.ece"}, {"field": "pageclass", "value": ["article"]}, {"field": "publishtime", "value": "2017-02-20T09:52:13.000Z"}, {"field": "recs-articleid", "value": "14281295"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-02-20T09:52:13.000Z"}, {"field": "recs-rawtitle", "value": "Lurium til eldre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "L\u00f8ssalgsavisene har stadig flere helsides annonser for vidundermidler \u2013 kosttilskudd og remedier for alle slags helseplager. Har vi f\u00e5tt en generasjon av \u00abunge\u00bb eldre med god nok \u00f8konomi til \u00e5 la seg forf\u00f8re?"}, {"field": "thumbnail", "value": "http://content-thumbnail.cxpublic.com/content/thumbnail200x150/afd4d08077f65e2583f49d2bd3d324ccf6ac9a8f.jpg?5935b954"}, {"field": "thumbnailfullheightdimensions", "value": "200x1499"}, {"field": "timestamp", "value": "2017-06-05T20:04:36.000Z"}, {"field": "title", "value": "Lurium til eldre"}, {"field": "url", "value": "http://www.adressa.no/pluss/meninger/2017/02/20/Lurium-til-eldre-14281295.ece"}, {"field": "urlhash", "value": "afd4d08077f65e2583f49d2bd3d324ccf6ac9a8f"}], "score": 0.83432496, "siteId": "9222270286501375973", "id": "afd4d08077f65e2583f49d2bd3d324ccf6ac9a8f"}

