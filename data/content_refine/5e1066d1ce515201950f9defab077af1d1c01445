{"fields": [{"field": "modifiedtime", "type": "time", "value": "2017-01-09T05:29:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["St. Olavs Hospital", "Helse", "Stortinget", "Ingvild Kjerkol"]}, {"field": "author", "value": ["hilde skjesol", "berit baumberger", "mari k. by rise"]}, {"field": "body", "value": ["Saken oppdateres.", "I desember slo Stortingets helsekomit\u00e9 fast at det fortsatt skal v\u00e6re lovlig med tvillingabort, ogs\u00e5 av friske fostre. Saken skal opp i Stortinget 19. januar.", "Inngrepet som kan v\u00e6re risikofylt, skal utf\u00f8res bare av fagmilj\u00f8et ved St. Olavs Hospital. De ber n\u00e5 om en offentlig politisk debatt rundt det etisk vanskelige sp\u00f8rsm\u00e5let, f\u00f8r retningslinjene blir endelige:", "- Fagmilj\u00f8et har etterlyst klare retningslinjer rundt fosterreduksjon ved flerlingsvangerskap. Det har vi n\u00e5 f\u00e5tt. Men vi hadde forventet at det ville v\u00e6re en politisk diskusjon rundt dette. Det er noe vi etterlyser, sier Torbj\u00f8rn Moe Eggeb\u00f8, seksjonsoverlege ved Nasjonal behandlingstjeneste for avansert invasiv fostermedisin (tidligere Nasjonalt senter for fostermedisin).", "Samtidig p\u00e5peker Eggeb\u00f8 det paradoksale i at Norge n\u00e5 er mer liberal enn andre land siden det \u00e5pnes for at friske fostre kan fjernes i et tvillingsvangerskap. Tilbudet skal ogs\u00e5 gis utenlandske kvinner, s\u00e5 lenge de oppholder seg her p\u00e5 det tidspunktet det s\u00f8kes.", "Han sier sykehuset det siste halve \u00e5ret har merket et \u00f8kende antall henvendelser fra utenlandske kvinner:", "- Norske retningslinjer om fosterreduksjon er trolig blant de mest liberale i Europa, og det kan komme til \u00e5 bli mange henvendelser n\u00e5r dette blir kjent, skriver Eggeb\u00f8 i et brev til Helsedirektoratet.", "Les ogs\u00e5: Sp og KrF ber H\u00f8ie om ny tolkning av abortloven", "Da abortloven ble vedtatt i Norge for 40 \u00e5r siden, var ikke fosterreduksjon ved flerlingsvangerskap et tema. I dag er det mulig \u00e5 fjerne ett eller flere fostre n\u00e5r en kvinne er gravid med tvillinger eller flere. Det kan det v\u00e6re medisinske grunner for \u00e5 utf\u00f8re:", "- Fosterreduksjon kan utf\u00f8res for \u00e5 unng\u00e5 faren for for tidlig f\u00f8dsel. En kvinne som er gravid med firlinger, kan risikere \u00e5 f\u00f8de for tidlig, og f\u00e5 fire syke fostre. I slike tilfeller er det medisinske grunner for \u00e5 utf\u00f8re en fosterreduksjon, sier Birgitte Heiberg Kahrs, overlege ved den nasjonale behandlingstjenesten.", "Ogs\u00e5 i svangerskap hvor en kvinne b\u00e6rer frem ett eller flere friske fostre og et sykt foster, er det medisinske grunner for \u00e5 fjerne det syke fosteret.", "Men etter at lovavdelingen i Justisdepartementet ble bedt om \u00e5 vurdere sp\u00f8rsm\u00e5let om fosterreduksjon, konkluderte de med at abortloven ogs\u00e5 \u00e5pner for at friske fostre i et flerlingsvangerskap kan bli abortert. Det inneb\u00e6rer at en kvinne som er gravid med tvillinger, kan velge \u00e5 fjerne ett av fostrene.", "Dette er noe det nasjonale senteret tidligere har uttrykt skepsis til, blant annet i Dagens medisin. I dag sier Eggeb\u00f8:", "- Ved tvillingsvangerskap med to friske fostre, er det ingen medisinske grunner til \u00e5 gjennomf\u00f8re fosterreduksjon.", "Tvert imot er inngrepet risikofylt: Fosterreduksjonen som gjennomf\u00f8res ved at en n\u00e5l stikkes inn i kvinnens magen, kan i verste fall ende med at begge fostre aborteres. Helsedirektoratet skriver at abortrisikoen for gjenv\u00e6rende tvilling har v\u00e6rt ansl\u00e5tt til rundt 15 prosent, men er sannsynligvis noe lavere.", "- Selve inngrepet kan ogs\u00e5 v\u00e6re forbundet med komplikasjoner hos kvinnen. Ved individuelle faktorer som \u00f8ker risikoen m\u00e5 en sikre at kvinnen f\u00e5r grundig veiledning, skriver Helsedirektoratet i et informasjonsskriv.", "S\u00e5 langt har det v\u00e6rt utf\u00f8rt rundt 55 fosterreduksjoner i Norge, og normalt er det f\u00e6rre enn fem tilfeller \u00e5rlig. Ved St. Olav har de gjennomf\u00f8rt slike inngrep siden 2002. I 2016 var antallet fosterreduksjoner her h\u00f8yere enn tidligere, og sykehuset hadde i slutten av oktober foretatt seks slike inngrep. Alle har v\u00e6rt gjort av medisinske grunner.", "De fleste henvendelser om fosterreduksjon av friske tvillinger kommer fra utlandet.", "- Dette har v\u00e6rt kvinner fra Sverige, Danmark, Italia, Tyskland og Irland. De sp\u00f8r om muligheten for \u00e5 gjennomf\u00f8re fosterreduksjon hos oss, fordi det ikke er tillatt i disse landene. Norge er ett av de f\u00e5 landene som tillater dette i abortloven, p\u00e5peker Eggeb\u00f8 som ikke ser bort fra at de kan f\u00e5 flere henvendelser fra utenlandske kvinner etter hvert som de norske retningslinjene blir kjent.", "S\u00e5 langt har ikke St. Olav gitt et tilbud til utenlandske kvinner.", "- If\u00f8lge abortloven skal kvinner oppholde seg i Norge for \u00e5 f\u00e5 dette tilbudet. De som har henvendt seg til oss, har ikke oppholdt seg her, og derfor har svaret v\u00e6rt nei, sier Eggeb\u00f8.", "Utenlandske kvinner m\u00e5 eventuelt selv betale for inngrepet, if\u00f8lge Helsedirektoratet .", "LES OGS\u00c5: Flere lesbiske blir gravide i Norge", "Kari Kj\u00f8naas Kjos (Frp) er leder av helsekomiteen p\u00e5 Stortinget. Hun er ikke bekymret for at flere utenlandske kvinner \u00f8nsker \u00e5 bruke tilbudet.", "- Norske kvinner f\u00e5r n\u00f8dvendig helsehjelp n\u00e5r de er i utlandet, s\u00e5 det er naturlig at det gjelder andre veien ogs\u00e5. Vi har dessuten mange norske kvinner som reiser til utlandet for \u00e5 f\u00e5 surrogati eller eggdonasjon, som ikke er lovlig i Norge. Vi vil alltid ha folk som flytter seg over landegrensene avhengig av hva som er lov hvor, sier Kj\u00f8naas Kjos.", "- Fagmilj\u00f8et \u00f8nsker en politisk debatt?", "- Den politiske debatten skjer p\u00e5 Stortinget den 19. januar, sier hun.", "Selv om St. Olav-fagmilj\u00f8et vil ha debatt, sier Eggeb\u00f8 og Kahrs at de vil forholde seg til de oppgaver de f\u00e5r. De mener ogs\u00e5 det er naturlig at behandlingen er sentralisert til Trondheim, siden det er et s\u00e5 komplisert og vanskelig inngrep.", "LES OGS\u00c5: Denne er \u00e5rsaken til 11 \u00e5r med legekrangel", "Sps Kjersti Toppe sier det ikke er etisk forsvarlig \u00e5 tillate tvillingabort, og mener partiene p\u00e5 Stortinget ikke \u00f8nsker \u00e5 ta debatten.", "LES OGS\u00c5: Nei fra Stortinget til innstramming av abortloven", "Lovavdelingen i Justisdepartementet har avklart at abortloven \u00e5pner for abort p\u00e5 ett av fostrene ved tvillinggraviditet. Dette er bakgrunnen for at Sps helsepolitiske talsperson Kjersti Toppe og KrFs Olaug Bollestad har levert et privat forslag (et s\u00e5kalt Dokument 8-forslag) til Stortinget om at loven m\u00e5 endres, der det presiseres at fosterreduksjon ikke er tillatt. Forslaget ble behandlet i helsekomiteen f\u00f8r jul, men fikk ikke st\u00f8tte fra noen av de andre partiene.", "- Da abortloven ble vedtatt, eksisterte ikke muligheten for \u00e5 foreta en slik fosterreduksjon. Derfor er det helt n\u00f8dvendig at vi tar en politisk debatt om dette sp\u00f8rsm\u00e5let, som involverer store etiske problemstillinger. Men jeg opplever at de andre partiene p\u00e5 Stortinget ikke er interessert i dette, tvert imot legges det lokk p\u00e5 debatten. De \u00f8nsker minst mulig debatt og innspill om saken, og det synes jeg er feigt, sier Kjersti Toppe.", "- Hvordan legger de lokk p\u00e5 debatten?", "- Det er min opplevelse av de andre helsepolitikerne i komiteen. Du kan se det p\u00e5 merknadene i innstillingen, de skriver minst mulig og er ikke interesserte i \u00e5 h\u00f8re p\u00e5 hva fagmilj\u00f8ene mener. Det er ogs\u00e5 meget spesielt at verken helseminister Bent H\u00f8ie (H), eller noen av hans statssekret\u00e6rer og r\u00e5dgivere, ville m\u00f8te organisasjonen Menneskeverd - som leverte 20 000 underskrifter mot tvillingabort. Det endte med at KrFs Bollestad og jeg tok imot dem p\u00e5 Stortinget, sier Toppe.", "Sp-representanten mener det er flere problematiske sider ved tvillingabort. Selv om Justisdepartementet presiserer at utvelgelsen av foster skal skje tilfeldig, frykter Toppe at det likevel kan v\u00e6re en fare p\u00e5 sikt.", "- Gjennom DNA-testing kan man f\u00e5 vite mye om egenskapene til fostrene, s\u00e5 det foreligger en risiko for at det gj\u00f8res et valg p\u00e5 bakgrunn av dette - og ikke hvilken tvilling som ligger lettest tilgjengelig. Uavhengig av det, tillates det abort p\u00e5 bakgrunn av egenskapen \u00e5 v\u00e6re tvilling \u2013 fordi det er en tvilling blir fosteret tatt bort. Jeg mener at dette ikke er etisk forsvarlig, sier Toppe, som ogs\u00e5 viser til abortrisikoen for den gjenv\u00e6rende tvillingen.", "LES OGS\u00c5: Umulig \u00e5 gjennomf\u00f8re eggdonasjon med slike krav", "Kj\u00f8naas Kjos (Frp), som leder helsekomiteen, vil ikke v\u00e6re med p\u00e5 at de legger lokk p\u00e5 debatten:", "- Vi har hatt v\u00e5re diskusjoner i partiene. Saken er at vi ikke \u00f8nsker \u00e5 endre abortloven, mens Sp og KrF vil endre den. Det vi gjorde i komiteen, var bare \u00e5 stadfeste at vi skal fortsette slik som vi har gjort i mange \u00e5r, sier Frp-politikeren.", "Aps stortingsrepresentant fra Nord-Tr\u00f8ndelag, Ingvild Kjerkol, kommenterer ogs\u00e5:", "- Dette er en del av abortdebatten, og p\u00e5standen om at vi ikke \u00f8nsker \u00e5 ta den, kjenner jeg meg ikke igjen i. N\u00e5r det gjelder selve saken: Abortloven gir norske kvinner rett til \u00e5 fjerne foster innen et gitt antall uker. S\u00e5 har det blitt medisinsk mulig \u00e5 fjerne ett eller flere foster ved flerlingsvangerskap. Dette skjer ikke i et stort omfang, det gjelder ytterst f\u00e5 tilfeller at et friskt foster fjernes. Ap st\u00e5r fast p\u00e5 kvinners rett til \u00e5 velge abort, sier Kjerkol og legger til:", "- N\u00e5r det gjelder frykten for at foster kan velges bort p\u00e5 bakgrunn av egenskaper: Vi har allerede et lovverk for hvordan kvinner kan f\u00e5 kunnskap om fosteret de b\u00e6rer p\u00e5. Det er vanskelig \u00e5 skjerme seg for ny teknologi som gir mer kunnskap om fosteret, som kvinner kan f\u00e5 utf\u00f8rt i andre land.", "LES OGS\u00c5: S\u00f8rafrikanske jordm\u00f8dre f\u00e5r tr\u00f8ndersk hjelp"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "8faab98f9409c6c0fcc9325ed90839f919d7247185148abb0a3d9e3d05c0a742"}, {"field": "createtime", "value": "2017-01-09T05:31:30.000Z"}, {"field": "description", "value": "Stortinget skal snart behandle saken om fosterreduksjon, ogs\u00e5 kalt tvillingabort. Fagmilj\u00f8et ved St. Olavs f\u00e5r flere henvendelser fra utenlandske kvinner som \u00f8nsker inngrepet."}, {"field": "dominantimage", "value": "http://www.adressa.no/pluss/nyheter/article14026105.ece/8ezieo/ALTERNATES/w980-default/stolav6861.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5e1066d1ce515201950f9defab077af1d1c01445.jpg?596ec828"}, {"field": "dominantthumbnaildimensions", "value": "300x169"}, {"field": "heading", "value": ["Flere utenlandske kvinner vil til Norge for \u00e5 ta tvillingabort -adressa.no", "Medisinske grunner", "Har v\u00e6rt skeptisk", "Utenlandske kvinner", "Ikke bekymret", "Ikke etisk forsvarlig", "- Store etiske problemstillinger", "- Ytterst f\u00e5 tilfeller"]}, {"field": "id", "value": "5e1066d1ce515201950f9defab077af1d1c01445"}, {"field": "keyword", "value": ["St. Olavs Hospital", "Helse", "Stortinget", "Ingvild Kjerkol"]}, {"field": "keywords", "value": "St. Olavs Hospital,Helse,Stortinget,Ingvild Kjerkol"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["kvinne", "utenlandske kvinner", "medisinske grunner", "fostre", "fosterreduksjon"]}, {"field": "kw-entity", "value": ["helsedirektoratet", "birgitte heiberg kahrs", "olavs hospital", "frp", "tyskland og irland", "kjersti toppe og krfs olaug bollestad", "justisdepartementet", "st. olav", "dagens", "st. olavs hospital", "nasjonal", "sp og krf", "krfs bollestad", "menneskeverd", "stortinget", "nasjonalt", "sps", "krfs olaug bollestad", "ingvild kjerkol", "dokument 8", "eggeb\u00f8 og kahrs"]}, {"field": "kw-location", "value": ["europa", "italia", "danmark", "sverige", "trondheim", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["torbj\u00f8rn moe eggeb\u00f8", "kjersti toppe", "kari kj\u00f8naas kjos", "kj\u00f8naas kjos", "bent h\u00f8ie"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14026105.ece/8ezieo/ALTERNATES/w980-default/stolav6861.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Flere utenlandske kvinner vil til Norge for \u00e5 ta tvillingabort"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/01/09/Flere-utenlandske-kvinner-vil-til-Norge-for-%C3%A5-ta-tvillingabort-14026109.ece"}, {"field": "pageclass", "value": ["article"]}, {"field": "publishtime", "value": "2017-01-09T05:29:30.000Z"}, {"field": "recs-articleid", "value": "14026109"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-01-09T05:29:30.000Z"}, {"field": "recs-rawtitle", "value": "Flere utenlandske kvinner vil til Norge for \u00e5 ta tvillingabort -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Stortinget skal snart behandle saken om fosterreduksjon, ogs\u00e5 kalt tvillingabort. Fagmilj\u00f8et ved St. Olavs f\u00e5r flere henvendelser fra utenlandske kvinner som \u00f8nsker inngrepet."}, {"field": "thumbnail", "value": "http://content-thumbnail.cxpublic.com/content/thumbnail200x150/5e1066d1ce515201950f9defab077af1d1c01445.jpg?596ec828"}, {"field": "thumbnailfullheightdimensions", "value": "200x2790"}, {"field": "timestamp", "value": "2017-07-19T02:47:04.000Z"}, {"field": "title", "value": "Flere utenlandske kvinner vil til Norge for \u00e5 ta tvillingabort"}, {"field": "url", "value": "http://www.adressa.no/pluss/nyheter/2017/01/09/Flere-utenlandske-kvinner-vil-til-Norge-for-%c3%a5-ta-tvillingabort-14026109.ece"}, {"field": "urlhash", "value": "5e1066d1ce515201950f9defab077af1d1c01445"}], "score": 0.81563586, "siteId": "9222270286501375973", "id": "5e1066d1ce515201950f9defab077af1d1c01445"}

