{"fields": [{"field": "modifiedtime", "type": "time", "value": "2017-05-20T07:59:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Norsk fotball", "Rosenborg BK", "Fotball"]}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "TRONDHEIM/OSLO: Nils Arne Eggen og Eldar Hansen hadde v\u00e6rt gode kompiser helt siden de m\u00f8ttes p\u00e5 en talentsamling i Horten i 1959. Sammen var de sentrale i den f\u00f8rste, legendariske RBK-generasjonen. Innledningen til suksessepoken kom med NM-gull etter seier mot Odd i cupfinalen i 1960. Hansen ble den store helten med fem m\u00e5l p\u00e5 to kamper.", "Tidlig tok de begge stort ansvar for klubben sin. Allerede i 1969 ble Hansen formann. To \u00e5r senere ansatte han Eggen, som overtok treneransvaret etter briten George Curtis. Det resulterte i dobbeltmesterskap allerede i 1971.", "Snaut to ti\u00e5r senere var Eggen og Hansen godt i gang med \u00e5 bygge opp det som skulle bli tidenes Rosenborg-generasjon. B\u00e5de i 1988 og 1990 vant RBK serien og cupen. I 1991 ble det andreplass i serien bak Viking. Dette var siste gang p\u00e5 14 \u00e5r et annet lag enn Rosenborg ble norsk seriemester.", "V\u00e5ren 1992 var Eggen trener og Hansen styreleder p\u00e5 Brakka. Hegemoniet skulle gjenerobres etter series\u00f8lv og tapt cupfinale mot Str\u00f8msgodset.", "En rekke stjernespillere var blitt hentet inn. \u00d8yvind Leonhardsen fra Molde, Tore Andr\u00e9 Dahlum fra Start, Stig Inge Bj\u00f8rnebye fra Kongsvinger. Sesongkortsalget gikk strykende. Pilene pekte oppover.", "Alt s\u00e5 ut til \u00e5 ligge til rette for at RBK skulle g\u00e5 inn i en suksessrik fremtid med Eggen og Hansen i de to lederposisjonene som hovedtrener og formann.", "\u00d8konomisk gikk det bra. P\u00e5 slutten av \u00e5ret i 1991 kunne Rosenborg fortelle om et overskudd p\u00e5 hele fire millioner kroner. I dag sier Eldar Hansen at hvis han kunne ha f\u00e5tt gjort \u00e9n ting annerledes, s\u00e5 er det dette:", "\u2013 Jeg skulle ha st\u00e5tt hardt p\u00e5 for \u00e5 bruke noen f\u00e5 hundre tusen av de kronene for \u00e5 bli kvitt alt grums fra tidligere styrer.", "Mye av det som tidligere foregikk \u00f8konomisk i norske idrettslag, t\u00e5lte ikke dagens lys. Ei heller p\u00e5 Lerkendal. Det var Hansen godt kjent med. Han hevder at styret hadde ryddet opp og endret rutinene etter hvert som feil ble oppdaget.", "\u2013 Mottoet var: Alt hvitt, sier Hansen n\u00e5, over 25 \u00e5r etterp\u00e5.", "Han mener styret hadde gjennomf\u00f8rt ryddingen av \u00abgammel moro\u00bb.", "\u2013 Vi kunne ha ordnet opp helt p\u00e5 det tidspunktet. Da kunne vi raskt ha satt sluttstrek.", "P\u00e5 sommeren i 1992 smalt det: Av helt andre grunner enn at Rosenborg-spissene b\u00f8ttet inn scoringer og var p\u00e5 st\u00f8 kurs mot et nytt dobbeltmesterskap.", "Klubben ble truet med ekskludering fra eliteserien. I slutten av juni kom nyheten om at Rosenborg-ledelsen ble politietterforsket for underslag, dokumentfalsk og bevisforspillelse.", "Mannen som ble sett p\u00e5 som den store, stygge ulven satt ikke i styret. Geir Hegle var leder for klubbens kontrollkomit\u00e9. Oppgaven var \u00e5 se til at RBKs styre og ledere holdt seg innenfor budsjettrammene og gjennomf\u00f8rte \u00e5rsm\u00f8tets vedtak. Hegle var forretningsadvokat og tok fatt p\u00e5 arbeidet sammen med statsautorisert revisor Leif Lang\u00f8.", "\u2013 Vi ble varslet av den fratr\u00e5dte kontrollkomiteen om at det var grove feil i det regnskapet \u00e5rsm\u00f8tet hadde blitt forelagt og vedtatt, forteller Hegle, som sier han ble sjokkert over det han fikk opplyst:", "\u2013 Det manglet 1,6 \u2013 1,7 millioner kroner i kassen.", "P\u00e5 v\u00e5ren i 1992 sendte han et notat til styret for \u00e5 varsle om funnene.", "\u2013 Kasserer Einar Hagemo fors\u00f8kte \u00e5 opplyse om noen f\u00e5 av mankoene, men han uttrykte f\u00f8rst og fremst fortvilelse over at Eldar Hansen ikke hadde tatt kontakt for \u00e5 varsle oss, sier Hegle.", "Dette var innledningen p\u00e5 det som skulle bli \u00abkemnersaken\u00bb og som bidro til en storopprydning b\u00e5de for Rosenborg og \u00f8vrige norske klubber.", "Mange sentrale RBK-profiler hevdet Hegle var i ferd med \u00e5 \u00f8delegge klubben. Han ble omtalt som \u00abTrondheims mest upopul\u00e6re mann\u00bb.", "\u2013 Vi pr\u00f8vde \u00e5 se p\u00e5 hva det er som skjer i en klubb som hovedsakelig og historisk er bygget opp av kompiser oppe p\u00e5 Rosenborg. F\u00e5 av disse hadde kunnskap til \u00e5 h\u00e5ndtere, eller kjente til, hvordan store kontantsummer forvaltes. De spilte fotball og var gode venner, sier Hegle og fortsetter:", "\u2013 De rekrutterte hverandre til posisjoner mange ikke hadde forutsetninger til \u00e5 ha. Det var tydeligvis et samhold innenfor fotball, men ogs\u00e5 et samhold og en sosial forst\u00e5else om \u00e5 beskytte hverandre n\u00e5r det gjaldt \u00e5 drive klubben. Deriblant \u00e5 se gjennom fingrene n\u00e5r det gjaldt en svart \u00f8konomi og \u00e5 legge frem ukorrekte regnskapsopplysninger.", "Hegle konkluderer med at tiden og utviklingen i samfunnet gikk raskere enn den interne forst\u00e5elsen av regelverket.", "\u2013 Klubben ville ha g\u00e5tt til helvete p\u00e5 f\u00f8rste klasse hvis vi ikke hadde rensket opp. Det var opplest og vedtatt.", "Mens skandalen ble brettet ut i avisene, ble Hegle av sentrale RBK-ere bedt om \u00e5 g\u00e5 av som leder for kontrollkomiteen. Enkelte mente han burde ekskluderes fra klubben. Han ble oppringt og sjikanert. Det gikk s\u00e5 langt at han m\u00e5tte trekke ut kontakten av telefonapparatet.", "\u2013 Det skal ikke g\u00e5 an at et styre i en klubb sitter p\u00e5 et \u00e5rsm\u00f8te og lyver alle medlemmene opp i ansiktet. Det er som i en bananrepublikk. I stedet for \u00e5 samarbeide med kontrollkomiteen, gikk styret i forsvar. De satt p\u00e5 et \u00e5rsm\u00f8te og la frem et regnskap hvor det manglet 1,7 millioner kroner. De kunne ha g\u00e5tt ut offentlig og fortalt om situasjonen slik den var. Det var ingen som ville noen noe vondt i denne saken, men det er uakseptabelt og sv\u00e6rt kritikkverdig \u00e5 st\u00e5 foran mange hundre mennesker p\u00e5 et \u00e5rsm\u00f8te og lyve, sier Hegle.", "Han er fortsatt forretningsadvokat. Han har holdt en lav medieprofil etter de dramatiske m\u00e5nedene i 1992 og 1993. Han har ikke uttalt seg om \u00abkemnersaken\u00bb i mediene f\u00f8r n\u00e5.", "\u2013 Kemneren ba om de siste regnskapene fra en del st\u00f8rre idrettslag, som en ren rutinesjekk av tilstanden, sier Hansen.", "I Oslo sitter den gamle RBK-formannen. Eldar Hansen er blitt 75 \u00e5r og bor p\u00e5 Ljan ved Ekeberg sammen med kona Inger. Hadde hun f\u00e5tt bestemme fullt og helt, er det tvilsomt om Hansen hadde kommet tilbake som Rosenborg-formann p\u00e5 slutten av 1980-tallet.", "Hansen var fotballpresident i sju \u00e5r, fra 1980 til 1987. Kritikerne mente han hadde f\u00e5tt for stor innflytelse i norsk fotball. Blant annet utfordret han generalsekret\u00e6r Nicolai \u00abNicken\u00bb Johansens og president Einar J\u00f8rums sterke posisjoner, noe som m\u00f8tte kraftig motb\u00f8r. Blant motstanderne var Per Ravn Omdal.", "Hansen gikk imidlertid seirende ut av det f\u00f8rste slaget og fikk ansatt tidligere lagkamerat Svein Haagenrud som generalsekret\u00e6r. H\u00f8sten 1987 ble motstanden for stor. Foranledningen var at nettopp Hansen og resten av styret ba Haagenrud om \u00e5 vurdere sin stilling. \u00c5rsaken var manglende \u00f8konomisk styring.", "Kretslederne var imidlertid av en annen oppfatning. De forlangte et nytt styre og at Haagenrud fikk beholde jobben. VG skrev \u00abELDAR M\u00c5 G\u00c5\u00bb med digre bokstaver p\u00e5 f\u00f8rstesiden 16. oktober. Det var bare et av mange medieoppslag. Med dette var Hansens tid som fotballpresident over. Inn kom Omdal.", "Br\u00e5ket, medieoppslagene og all oppmerksomheten ville ikke kona v\u00e6re med p\u00e5 en gang til. Derfor sa hun f\u00f8rst nei til at Eldar skulle overta etter Klaus Berg som ny Rosenborg-formann.", "H\u00f8sten 1988 hadde stormen roet seg. Kona sa ja, og Eldar var \u00f8nsket tilbake p\u00e5 Lerkendal uten motkandidat, klubben hvor han ble stjerne som 19-\u00e5ring etter cupfinaleseieren mot Odd. Da han vendte hjem, ble han kalt norsk fotballs mest omstridte leder i moderne tid.", "\u2013 Utenfra virket RBK-organisasjonen helproff da jeg kom tilbake. Det var slett ikke slik. Jeg fikk det i fanget. I etterp\u00e5klokskapens klare lys er det lett \u00e5 si at jeg raskt burde kastet kortene og f\u00e5tt alt ryddet med en gang. Ja, da kunne nok noen av dem som satt i styret f\u00f8r meg risikert fengsel.", "Hansens forgjenger Klaus Berg svarer slik:", "\u2013 Jeg fikk opplyst av kassereren at to av spillerne hadde tre\u00e5rskontrakter, de andre hadde l\u00f8pende kontrakter og fikk refundert l\u00f8pende utgifter. Jeg ba spillerne om at alle utgifter klubben betaler skal dokumenteres. Den eneste kontrakten jeg personlig inngikk var med trener Nils Arne Eggen, da vi hentet ham hjem fra Moss. Det var en grei kontrakt med l\u00f8nn og bilgodtgj\u00f8relse.", "\u2013 Var det noe som ikke t\u00e5lte dagens lys i din tid?", "\u2013 Egentlig ikke. Det prim\u00e6re for meg var \u00e5 skaffe ro og orden i klubben og profesjonalisere hele driften av Rosenborg, da jeg kom inn h\u00f8sten 1986.", "Hansen gj\u00f8r ingen fors\u00f8k p\u00e5 \u00e5 bortforklare at det har foreg\u00e5tt mye p\u00e5 Lerkendal som ikke var etter regelboka opp gjennom \u00e5rene.", "\u2013 Da vi spilte p\u00e5 60-tallet, fikk vi et lite bel\u00f8p for hver trening. Fem eller ti kroner. Betalingen kom i sirlige konvolutter. Det var nok svarte penger, i en tid non-amat\u00f8rfotball ikke fantes i Norge.", "Hansen ble beskyldt for b\u00e5de \u00e5 v\u00e6re manipulerende og arrogant. Han forteller at han tok notatet fra Geir Hegle opp til diskusjon blant medlemmer i styret p\u00e5 v\u00e5ren 1992, og at han ba Hegle inn i styrem\u00f8tet.", "\u2013 Noe skriftlig svar fikk imidlertid ikke kontrollkomiteen, men de fikk en grundig gjennomgang av den ryddeprosessen styret hadde gjennomf\u00f8rt. Hegle sa senere p\u00e5 klubbhuset at han n\u00e5 var forn\u00f8yd med prosessen, sier Hansen.", "Slik Hegle opplevde det var det ikke samarbeidsvilje fra styret eller et \u00f8nske om \u00e5 rydde opp, heller ikke da forholdene ble avsl\u00f8rt. Han kan ikke huske \u00e5 ha blitt kalt inn til det m\u00f8tet med styret som Hansen forteller om.", "\u2013 Jeg tok det vel ikke alvorlig nok, da jeg ans\u00e5 at vi hadde gjort den blytunge og kompliserte jobben ferdig, fortsetter Hansen.", "Da kemner Rolf R\u00f8kke fikk regnskapene, skj\u00f8t saken fart for alvor.", "22. juni 1992 var Eldar Hansen p\u00e5 vei tilbake fra dagens f\u00f8rste m\u00f8te i jobben som kommunal distriktssjef for Strinda, med ansvar for blant annet skoler, barnehager og sosialtjenesten. Han ble stanset av to personer og bedt om \u00e5 sette seg i baksetet p\u00e5 en bil i retning politihuset i sentrum. Det samme skjedde med \u00f8vrige styremedlemmer.", "\u2013 Vi oppholdt oss p\u00e5 ulike steder. Jeg hadde v\u00e6rt i et m\u00f8te, parkerte bilen og s\u00e5 kom de bort til meg. De fulgte meg opp p\u00e5 kontoret og gikk to skritt bak meg. Det som nesten var latterlig var at de skulle gj\u00f8re det diskret.", "Det var to sivilkledde politimenn som ba ham bli med p\u00e5 avh\u00f8r. 25 \u00e5r etter sier Hansen fortsatt at han overhodet ikke skj\u00f8nte hva som var \u00e5rsaken.", "\u2013 Jeg trodde det kunne v\u00e6re noen i klubben som var tatt for overgrep, pedofili i garderoben, eller noe med spillerne, som jeg som klubbformann m\u00e5tte vitne om.", "\u2013 Hva tenkte du da du satt i avh\u00f8ret?", "\u2013 Jeg tenkte egentlig at det aldri ville bli noe mer ut av dette. De som satt i styret f\u00f8r oss burde egentlig ha v\u00e6rt takknemlige over at vi tok hele \u00abskiten\u00bb. Det jeg angrer p\u00e5 i denne sammenhengen er som sagt at vi ikke ryddet opp raskere. Men vi overskuet selvsagt ikke alt straks.", "Noen dager senere skrev mediene at i underkant av 1,2 millioner kroner hadde blitt unndratt fra skatt i RBK. Pengene skulle blant annet ha g\u00e5tt til for h\u00f8y kj\u00f8regodtgj\u00f8relse, bilordninger, st\u00f8tte til boetablering og husleie.", "\u2013 Dette var det vi fikk i fanget, det var gammel moro. Vi m\u00e5tte rydde tingene i tur og orden, selvsagt ikke alt p\u00e5 f\u00f8rste dag, sier Hansen.", "25. juni ble det kjent at hele styret stilte plassene sine til disposisjon. Det ble innkalt til ekstraordin\u00e6rt \u00e5rsm\u00f8te p\u00e5 tidligh\u00f8sten.", "Hansen ville imidlertid ikke gi seg. F\u00f8r \u00e5rsm\u00f8tet 7. september foregikk det en intens maktkamp. Politiet hadde sendt ut en pressemelding som bekreftet at styremedlemmer hadde innr\u00f8mmet lovbrudd.", "Ringreven Hansen fikk \u00e5rsm\u00f8tet med p\u00e5 en pakkel\u00f8sning, der han selv ble styremedlem, mens Anders Binde overtok formannsvervet. Dette ble sett p\u00e5 som en full seier til Eldar Hansen.", "I januar \u00e5ret etter var det imidlertid slutt.", "Da var det nytt \u00e5rsm\u00f8te. K\u00e5re R\u00f8nnes, tidligere lagkaptein og blant de mest sentrale spillerne i RBKs f\u00f8rste storhetstid p\u00e5 60-tallet, stilte til gjenvalg. R\u00f8nnes hadde i flere ti\u00e5r v\u00e6rt en god venn av Hansen. Den tidligere kapteinen ble vraket etter et mistillitsforslag. Hansen trakk seg.", "\u2013 Det skyldtes presset mot de n\u00e6rmeste i klubben som satt midt oppe i dette, og min egen familie. B\u00e5de de og jeg var slitne, sier Hansen.", "Inn kom Nils Skutle som ny formann i Rosenborg. Det signaliserte en ny tid for klubben.", "Saken fikk store ringvirkninger for all frivillig organisasjonsvirksomhet i norsk idrett. Sportslig var Rosenborg i ferd med \u00e5 g\u00e5 fra \u00e5 v\u00e6re amat\u00f8rer til \u00e5 bli profesjonelle. N\u00e5 skjedde det samme ogs\u00e5 i den \u00f8vrige organisasjonen.", "Rosenborgs historie etter \u00abkemnersaken\u00bb ble et eneste langt eventyr. Et par \u00e5r etterp\u00e5 kvalifiserte laget seg til Champions League. Der ble de v\u00e6rende i \u00e5tte strake sesonger. Suksessen gjorde RBK styrtrike. Rundt \u00e5rtusenskiftet var klubben suveren i Norge p\u00e5 alle omr\u00e5der, men for noen av dem som hadde v\u00e6rt sentrale i oppbyggingen av det moderne Rosenborg, var det ikke bare trivelig \u00e5 f\u00f8lge med p\u00e5 ferden mot europatoppen.", "Styremedlemmene hadde blitt ilagt karantene p\u00e5 grunn av \u00abkemnersaken\u00bb. Eldar Hansen, en av norsk idretts mektigste menn f\u00f8r fallet, kom aldri tilbake til noe sentralt verv i Rosenborg. Det gjorde heller ikke K\u00e5re R\u00f8nnes.", "I dag er de begge \u00e6resmedlemmer.", "\u2013 Det var vondt. Det var vondt, sier Eldar Hansen, n\u00e5r han skal beskrive hvordan det var ikke \u00e5 f\u00e5 v\u00e6re en del av eventyret p\u00e5 90-tallet.", "\u2013 Men selvsagt var jeg glad p\u00e5 klubbens og ikke minst Nils Arnes vegne.", "Han ser ingen grunn til at han ikke skulle ha fortsatt som formann i hele gullperioden frem mot \u00e5rtusenskiftet om kemneren ikke hadde begynt \u00e5 grave i Rosenborg-\u00f8konomien.", "\u2013 Hadde opprydningen kommet uansett, eller m\u00e5tte det en \u00abkemnersak\u00bb til?", "\u2013 Jeg mener s\u00e5 godt som alt var ryddet i v\u00e5r styretid, sier Hansen.", "Det er noe helt annet enn oppfatningen til Geir Hegle:", "\u2013 Om styret var i ferd med \u00e5 rydde opp, s\u00e5 burde de ha informert kontrollkomiteen og vist oss det. Det var ikke ett \u00f8re som ble fors\u00f8kt dokumentert overfor oss. Styret var ikke villig til \u00e5 samarbeide verken med kontrollkomiteen eller noen andre. Vi var store fiender for dem. I ettertid fikk jeg vite at fylkesskattekontoret hadde planlagt en aksjon mot Rosenborg. Det var snakk om uker f\u00f8r de ville ha sl\u00e5tt til. Scenarioet hadde blitt det samme.", "Hegle husker han var forbauset over at medlemmene godtok styrets forklaring.", "\u2013 Det er mulig medlemsmassen visste at det var to \u00f8konomier i klubben og at det var en sosial aksept for dette. Slike \u00abh\u00f8kkerttilstander\u00bb kan man ikke ha i en virksomhet med millioner i omsetning. I Rosenborg skal det ikke skje.", "Hegle ble kalt Judas og beskyldt for \u00e5 sverte klubben.", "\u2013 Om det ble forventet at jeg skulle v\u00e6re lojal, kompis og ekte RBK-er, ja, det ga jeg fullstendig blaffen i. De som forsvarer slik manipulering og regnskapsjuks har ingenting i norsk idrett \u00e5 gj\u00f8re, etter mitt syn, sier Hegle.", "\u2013 Det ble en meget spesiell sak og et usedvanlig spesielt klima \u00e5 komme inn i som profesjonell forretningsadvokat. Det var fors\u00f8k p\u00e5 grov \u00f8konomisk kriminalitet, i ordets rette forstand.", "Hegle gjentar seg:", "\u2013 Jeg er helt sikker p\u00e5 at klubben hadde g\u00e5tt til helvete.", "Selv om det var heftig da det sto p\u00e5, angrer kontrollkomit\u00e9-lederen ingenting p\u00e5 hva han satte i gang.", "\u2013 Du m\u00e5 ikke ta pianisten, du m\u00e5 ta den som har skrevet sangen. Det var mobben i Rosenborg, rett og slett, dem som angrep meg. Om de fem som satt p\u00e5 podiet p\u00e5 \u00e5rsm\u00f8tet var skyldige, s\u00e5 spilte det ingen rolle for medlemmene p\u00e5 \u00e5rsm\u00f8tet. Kanskje skj\u00f8nte ikke 70 prosent i salen hva som foregikk.", "Han reagerer fortsatt p\u00e5 at styret gikk i forsvar og benektet p\u00e5standene.", "\u2013 De satt vitterlig p\u00e5 et \u00e5rsm\u00f8te og la frem et regnskap hvor det manglet 1,7 millioner. Det de holdt p\u00e5 med var usannheter og l\u00f8gn.", "B\u00e5de Eldar Hansen og flere andre styremedlemmer i Rosenborg ble b\u00f8telagt. Rosenborg valgte \u00e5 betale b\u00f8tene, som totalt kom p\u00e5 190.000 kroner. Av Norges Fotballforbund ble Hansen og styremedlemmene frad\u00f8mt retten til \u00e5 ha tillitsverv i en periode.", "I september 1996, over fire \u00e5r etter at det smalt, fortalte Adresseavisen at Rosenborg bladde opp mellom 1,5 og to millioner kroner for \u00e5 legge ballen d\u00f8d etter \u00abkemnersaken\u00bb. Rundt en halv million av etterligningen angikk selve klubbdriften, mens litt over en million handlet om tilleggsskatt for ytelser til trenere, spillere, ledere og andre medhjelpere.", "\u2013 Selv etter 25 \u00e5r kjenner jeg at det koker i meg over den urettferdige behandling vi alle f\u00f8lte vi fikk, etter at vi hadde gjennomf\u00f8rt en s\u00e5 stor og vanskelig opprydding i klubben. Litt dramatisk \u00e5 si blod, svette og t\u00e5rer kanskje, men t\u00f8ft var det. St\u00f8tten vi fikk fra de aller fleste klubbmedlemmene har imidlertid v\u00e6rt til stor hjelp, sier Hansen.", "Hegle ble beskyldt for \u00e5 v\u00e6re ute etter makt og posisjoner i Rosenborg.", "\u2013 Jeg tror han hadde sagt at han skulle overta klubben. Han var veldig uglesett. Det er ikke slik at jeg sl\u00e5r ham ned hvis jeg g\u00e5r forbi ham, men jeg har ikke noe behov for \u00e5 ta kontakt med ham, sier Hansen.", "Hegle avviser at motivasjonen hans for opprydningen var \u00e5 f\u00e5 makt i Rosenborg.", "\u2013 Jeg hadde ingen forutsetninger for \u00e5 styre en fotballklubb. Jeg hadde ingen interesse for det heller. Det var veldig feil. Selv om Nils Skutle kom inn og gjorde en veldig god jobb, s\u00e5 jeg hvordan klubben tok imot budskapet v\u00e5rt. Det var vel en type mennesker jeg ikke s\u00e5 noen veldig stor grunn til \u00e5 tilbringe mye fritid med, sier Hegle.", "Han sier han ikke har pratet med Hansen.", "\u2013 Jeg tror ingen av oss har behov for det. Hva skal jeg snakke med ham om?"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "b302a5736477697c195644ee262e10eb3e280d3e9a8440cf032432c5d94c5d78"}, {"field": "createtime", "value": "2017-05-20T07:06:02.000Z"}, {"field": "description", "value": "Den ene ble kalt Trondheims mest upopul\u00e6re mann. Den andre ble hentet av politiet p\u00e5 jobben og gikk av som RBK-formann etter \u00f8konomisk rot."}, {"field": "heading", "value": ["Det er 25 \u00e5r siden et m\u00f8rkt kapittel i RBK-historien. To av hovedpersonene har fortsatt ikke snakket sammen. -adressa.no", "\u2013 Vi kunne satt sluttstrek", "Notat til styret", "Telefonsjikane", "\u2013 Bananrepublikk", "Maktkamp i forbundet", "Svarte penger etter trening", "Hentet av politiet", "\u2013 Trodde det var pedofili", "Profesjonalisering", "\u2013 Aksjon var planlagt", "Angrer ingenting", "RBK betalte b\u00f8tene", "Fortsatt vonde f\u00f8lelser"]}, {"field": "id", "value": "990c140e8cf197bf7fcd272f698edffbee6003de"}, {"field": "keyword", "value": ["Norsk fotball", "Rosenborg BK", "Fotball"]}, {"field": "keywords", "value": "Norsk fotball,Rosenborg BK,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": ["viking", "horten"]}, {"field": "kw-concept", "value": ["styre", "klubb", "millioner kroner"]}, {"field": "kw-entity", "value": ["eggen og hansen", "lerkendal", "k. pengene", "strinda", "nicken", "judas", "start", "per ravn omdal", "nicolai", "johansens", "rosenborg bk", "odd", "norges fotballforbund", "inger", "trondheims", "ljan", "str\u00f8msgodset", "adresseavisen", "nils arne eggen og eldar hansen", "ekeberg", "champions league", "brakka"]}, {"field": "kw-location", "value": ["moss", "oslo", "kongsvinger", "molde"]}, {"field": "kw-pageclass", "value": "article"}, {"field": "kw-person", "value": ["k\u00e5re r\u00f8nnes", "eldar hansen", "nils skutle", "stig inge bj\u00f8rnebye", "leif lang\u00f8", "svein haagenrud", "\u00f8yvind leonhardsen", "tore andr\u00e9 dahlum", "klaus berg", "einar hagemo", "einar j\u00f8rums", "george curtis", "geir hegle", "rolf r\u00f8kke", "nils arne eggen", "nils arnes", "anders binde"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/0b939927-407f-4917-a8a5-5428eb57a5fd?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det er 25 \u00e5r siden et m\u00f8rkt kapittel i RBK-historien. To av hovedpersonene har fortsatt ikke snakket sammen."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Det-er-25-ar-siden-et-morkt-kapittel-i-RBK-historien-To-av-hovedpersonene-har-fortsatt-ikke-snakket-sammen-235218b.html"}, {"field": "pageclass", "value": ["article"]}, {"field": "publishtime", "value": "2017-05-20T07:59:00.000Z"}, {"field": "recs-articleid", "value": "235218"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-20T07:59:00.000Z"}, {"field": "recs-rawtitle", "value": "Det er 25 \u00e5r siden et m\u00f8rkt kapittel i RBK-historien. To av hovedpersonene har fortsatt ikke snakket sammen. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Den ene ble kalt Trondheims mest upopul\u00e6re mann. Den andre ble hentet av politiet p\u00e5 jobben og gikk av som RBK-formann etter \u00f8konomisk rot."}, {"field": "thumbnail", "value": "http://content-thumbnail.cxpublic.com/content/thumbnail200x150/990c140e8cf197bf7fcd272f698edffbee6003de.jpg?596109ea"}, {"field": "thumbnailfullheightdimensions", "value": "200x3635"}, {"field": "timestamp", "value": "2017-07-08T16:35:54.000Z"}, {"field": "title", "value": "Det er 25 \u00e5r siden et m\u00f8rkt kapittel i RBK-historien. To av hovedpersonene har fortsatt ikke snakket sammen."}, {"field": "url", "value": "http://www.adressa.no/100Sport/fotball/Det-er-25-ar-siden-et-morkt-kapittel-i-RBK-historien-To-av-hovedpersonene-har-fortsatt-ikke-snakket-sammen-235218b.html"}, {"field": "urlhash", "value": "990c140e8cf197bf7fcd272f698edffbee6003de"}], "score": 0.59242666, "siteId": "9222270286501375973", "id": "990c140e8cf197bf7fcd272f698edffbee6003de"}

