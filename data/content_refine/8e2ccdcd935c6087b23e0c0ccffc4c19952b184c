{"fields": [{"field": "modifiedtime", "type": "time", "value": "2016-09-06T08:20:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Kunst", "Lade"]}, {"field": "author", "value": ["s\u00e6ba bajoghli", "vegard eggen"]}, {"field": "body", "value": ["De sier du har ADHD?", "St\u00e5le Gerhardsen har akkurat dumpet ned i en sort skinnsofa i atelieret p\u00e5 Lademoen. Reklamemann, kunstner, grafisk designer, eks-barnestjerne og Facebook-mitralj\u00f8se.", "- Sier de det?", "- At du er litt hyperaktiv?", "- De sjekket meg for det p\u00e5 skolen, og jeg hadde ikke det, sm\u00e5ler han under capsen.", "- Men jeg har alltid v\u00e6rt veldig aktiv. Tegnet p\u00e5 alt, alltid.", "Du har nok h\u00f8rt om minst ett av hans p\u00e5funn og prosjekter. De daglige matpakketegningene til datteren, en 7,5 meter h\u00f8y figur malt p\u00e5 rivningsklare Lade skole . Eller \u00abUsett\u00bb, salg av bilder p\u00e5 nett f\u00f8r de er laget. Og n\u00e5: To utstillinger under oppseiling i Troms\u00f8 og Sunndal. Forarbeid til utsmykning av nye Lade skole og en hel vegg som venter p\u00e5 nytt motiv p\u00e5 Bakklandet, godkjent av selveste byantikvaren. Samtidig tar en ny tekst til Adressa-spalten \u00abSignert\u00bb form oppunder topplokket, mens kverna g\u00e5r rundt pappaperm-boka han gir ut i h\u00f8st.", "Og da har vi ikke nevnt fulltidsjobben som art director i Tibe T Reklamebyr\u00e5, og familieliv med en kone, en sju\u00e5ring og en to\u00e5ring.", "Litt stress er det med boka Pappaperm som straks skal ut til folket. Forsida er klar.", "150 eksemplarer er forh\u00e5ndssolgt. Opplaget er doblet til 1000. Det er bare \u00e9n liten ting.", "Boka er ikke ferdig enn\u00e5.", "St\u00e5le Gerhardsen har banket p\u00e5 en del d\u00f8rer opp gjennom \u00e5rene. Som 23 \u00e5r gammel grafisk design-student troppet han opp hos reklamebyr\u00e5et han ville jobbe for, gikk rett inn til byr\u00e5ets kreative leder og \u00e5pnet en medbrakt konvolutt.", "Aktuell: Utallige p\u00e5g\u00e5ende prosjekter. Boka \u00abPappaperm\u00bb lanseres 4. november.", "Alder: 36", "Bosted: Lade, Trondheim", "Familie: Gift med Caroline Vinje Gerhardsen. S\u00f8nnen Thias (2). Datteren Eira (7) fra et tidligere forhold.", "Utdanning: Grafisk design, MI (2001-2003) (N\u00e5v\u00e6rende Norges kreative fagskole).", "Karriere: Art Director, Tibe T Reklamebyr\u00e5 AS. Eier enkeltmannsforetaket Fritiden min. Partner, designer og illustrat\u00f8r i Uredd designkontor AS (2006-2010). Timel\u00e6rer, Norges kreative fagskole (2005-2009). Eier, designer og illustrat\u00f8r i \u00ab:p\u00f8bel\u00bb (2003-2006).", "Tidligere utsmykninger i Trondheim: \u00abStor klem\u00bb, Nardo Video og Betong AS, Trondheim, \u00abBlomster til alle\u00bb, Lade skole, \u00abHei\u00bb, Te & T\u00f8y gratisbutikk for flyktninger og \u00abS\u00e5pebobler\u00bb, Supa klubb.", "Separatutstilling p\u00e5 bl.a Galleri SG \u00abAbsolute Music 9\u00bb (2016). To nye to utstillinger i februar 2017: \u00abTakk for at du venter (din samtale er viktig for oss)\u00bb i Troms\u00f8 og \u00abFredagstaco\u00bb i Sunndal.", "Leser: Sjonglerer mellom \u00abUglen\u00bb av Frode Sander \u00d8ien, alias Samuel Bj\u00f8rk, og noen klassiske Sprint-album.", "Lytter til: - Alt fra Karpe Diem sitt prosjekt \u00abHeisann Montebello\u00bb. Don Martin sin \u00abDiamanttyv\u00bb og Anderson Paak sitt album \u00abMalibu\u00bb. \u00abPump Pump\u00bb av Sidebrok har ogs\u00e5 frekventert \u00f8regangene mye i det siste. Veier opp hiphopen med no \u0301 real Ola Kvernberg. The Mechanical Fair er jo sjukt fint. N\u00e5r jeg jobber p\u00e5 natta h\u00f8rer jeg \u00d2sk sin spesiallagde cover av Veronica Maggio sin l\u00e5t \u00abHj\u00e4rta bl\u00f6der\u00bb, som ble laget til bryllupet v\u00e5rt i fjor.", "Ut ramlet klistremerke, papirfigurer og buttons med hans varemerke \u00abP\u00f8bel\u00bb (\u00abp\u00f8bel p\u00e5 en snill m\u00e5te\u00bb, har han stadig understreket i intervjuer). P\u00e5 vei ut lot han som han m\u00e5tte p\u00e5 do og hang opp en selvmekket P\u00f8bel-plakat. Den fikk henge i mange \u00e5r.", "Men jobb ble det ikke. Ikke da. (\u00abJeg syntes det var lamt, at de ikke s\u00e5 potensialet, liksom\u00bb.) S\u00e5 da bygget han like godt opp sitt eget firma P\u00f8bel, frilanset og tok seg jobb p\u00e5 Rema 1000. Utstilling ble det heller ikke da han smatt innom Galleri SG for sju \u00e5r siden for \u00e5 vise frem sine arbeider. Ikke da. Men han fortsatte \u00e5 banke p\u00e5 d\u00f8rer. Ringte plateselskapet EMI: Jeg har lyst til \u00e5 designe platecover! Og forlaget Cappelen Damm: Trenger dere noen til \u00e5 lage bokomslag?", "Forfriskende og direkte. Litt unorsk?", "- Jeg m\u00e5 jo selge meg, for jeg kan ikke f\u00e5 mora mi til \u00e5 springe \u00e6rend for meg, smiler han.", "Sier han har v\u00e6rt \u00aben million prosent\u00bb bevisst p\u00e5 \u00e5 skape sine egne muligheter.", "Kanskje har han det fra sin selger-far Morten Gerhardsen og hypnosecoach-mor Nina Eriksen, som han beskriver som en \u00abbeinhard businesskvinne\u00bb. Han er ikke redd for \u00e5 f\u00e5 et nei. Pr\u00f8ver bare igjen. Og igjen. T\u00e5lmodig, men ut\u00e5lmodig. Eller som han sier selv:", "S\u00e5 sikret ogs\u00e5 den iherdige innsatsen ham \u00abdr\u00f8mmejobben\u00bb i 2010, reklamejobben i Tibe T som han hadde siklet p\u00e5 siden han var student. I bagasjen hadde han erfaring fra sitt eget firma P\u00f8bel, designbyr\u00e5et Uredd og som sjef for designfestivalen Varsko. Turen til Galleri SG for mange \u00e5r siden betalte seg i \u00e5r, da han kunne invitere til utstillingen \u00abAbsolute Music 9\u00bb med over 50 malerier, tegninger, silketrykk, digitale trykk og skisser i en \u00abbilligkrok\u00bb.", "Salgsrekord en kald januar, sier galleristen begeistret. Telefonene til forlag og plateselskap resulterte i flere platecover og bokomslag.", "- For noen dager siden fikk jeg et sp\u00f8rsm\u00e5l fra en som lurte p\u00e5 hvordan han kunne f\u00e5 stilt ut sine ting. For meg er det helt innlysende: \u00abHei, jeg heter St\u00e5le. Dette lager jeg. Du er ikke interessert? Ok, vi snakkes.\u00bb S\u00e5 m\u00f8tes vi om femten \u00e5r, s\u00e5 er bordet snudd.", "N\u00e5 er det de som ringer ham. Kan du lage utstilling i Troms\u00f8? Jepp! P\u00e5 Sunndals\u00f8ra? Yes! Vil du lage kunst for nye Lade skole? Selvf\u00f8lgelig! Kan du bidra i Redd Barna-kampanjen \u00abIngen barn skal d\u00f8 i Middelhavet\u00bb? V\u00e6r s\u00e5 god, her er tegningen!", "- Det bankes mer den veien her n\u00e5, ja, sier han forn\u00f8yd i sofaen.", "- Mye, mye mer.", "Du sitter kanskje og funderer p\u00e5 om det er noe kjent med denne St\u00e5le Gerhardsen. N\u00e6rmest ukentlig f\u00e5r han sp\u00f8rsm\u00e5let, p\u00e5 Facebook, Twitter og konferanser: \u00abEhm, var det ikke du som...\u00bb", "Joda, vi kan like gjerne ta det f\u00f8rst som sist. Vi m\u00e5 skru tiden 25 \u00e5r tilbake.", "\u00abHei hei, \u00e6 hete St\u00e5le Stiil!", "\u00c6 har det s\u00e5 klart og \u00e6 f\u00e5r det som \u00e6 vil.", "\u00c6 blei no 11 \u00e5r i mars,", "\u00c6 e kul, det e itj n\u00e5kk\u00e5 tvil!", "Yo!\u00bb", "Med halvlangt h\u00e5r og capsen bak fram dundret elleve \u00e5r gamle St\u00e5le Stiil inn i nordmenns bevissthet i beste sendetid p\u00e5 NRK p\u00e5 tidlig nittitall. Som ti \u00e5r gammel tamburmajor i Sm\u00e5bispan, Bispehaugen skolekorps i Trondheim, meldte programlederdr\u00f8mmen seg. Moren Nina og dav\u00e6rende stefar Morten \u00abMorty Black\u00bb Skaget, kjent fra TNT og Sambandet til \u00c5ge, skrev rapen som de sendte inn til NRK. Han ble ikke programleder, men fikk rappe konkurransene i Heia Norge. Det eksploderte.", "Norges f\u00f8rste norskspr\u00e5klige rapper gikk p\u00e5 skole p\u00e5 hverdagene og turnerte land og strand rundt i en buss med dansere og mamma i helgene. Det var Dan B\u00f8rge og Bonnie Tyler, Tor Endresen, Rednex og Unni Wilhelmsen, ja, \u00abegentlig alt tidlig nittitall hadde \u00e5 by p\u00e5\u00bb.", "Tolv \u00e5r gammel solgte debutplata \u00abYo\u00bb, produsert av Mikkel Eriksen som n\u00e5 er i Stargate, til dobbel platina. Kj\u00e6rlighetsbrevene fra h\u00e5pefulle ungpiker er samlet mellom to permer p\u00e5 loftet. Fluortablettene han fikk i posten, med avskrapte smilefjes og beskjeden \u00abSPIS DETTE OG D\u00d8\u00bb, har han ikke tatt vare p\u00e5. Heller ikke cd-en hans som l\u00e5 ved, med et innsk\u00e5ret hakekors p\u00e5.  D\u00f8dsskummelt for en liten gutt.", "- Hva slags forhold har du til St\u00e5le Stiil i dag?", "- Stas. Artig \u00e5 ha v\u00e6rt med p\u00e5. Kult. Da jeg var 19 syntes jeg det var dritkleint. Jeg fikk et sent ungdomsoppr\u00f8r, fordi jeg jobbet fulltid fra jeg var ti til fjorten.", "Han husker den tida som \u00abkjempeartig og r\u00e5slitsom\u00bb. Unner ikke noen det trykket.", "- N\u00e5 er det insane, mye verre! Jeg ser p\u00e5 Marcus og Martinus, kjenner igjen mekanismene, men n\u00e5 er det enda verre p\u00e5 grunn av sosiale medier.", "Barnestjerne-tiden l\u00e6rte ham \u00abmekanismene til folk p\u00e5 godt og ondt\u00bb. Over natta ble klassens \u00abjojo-kaill\u00bb superkjent. Alles \u00f8yne ble rettet mot ham.", "- Jeg forandret ikke oppf\u00f8rsel, men plutselig gikk jeg fra \u00e5 v\u00e6re klassens klovn til \u00e5 bli sett p\u00e5 som innbilsk i stedet. Folk tolket det jeg gjorde p\u00e5 en annen m\u00e5te. S\u00e5 janteloven... Det ligger hos betrakteren p\u00e5 et vis.", "\u00abMobbestyret\u00bb han ble utsatt for, er han ferdig med. Han ble br\u00e5voksen. Og laget l\u00e5ta \u00abMobbing e no svineri\u00bb.", "- Det var bare generelt drit og d\u00e5rlig gjort \u00e5 behandle unger p\u00e5 den m\u00e5ten, sier han rolig, stryker seg over skjegget. Vil ikke dvele mer ved det.", "Mobbingen var delvis \u00e5rsaken til at familien flyttet til en g\u00e5rd p\u00e5 Toten i fem \u00e5r, der stefaren ogs\u00e5 tilbrakte mye tid i studio med Ronni Le Tekr\u00f8 i TNT.", "St\u00e5le Stiil er et tilbakelagt kapittel. Selv om han har rukket \u00e5 bli 36 \u00e5r, miste sin ungdoms fyldige h\u00e5rmanke og m\u00e5ler 1,90 p\u00e5 sokkelesten, er barnestjernen langt fra glemt. Ikke sjelden har han st\u00e5tt foran fulle folk som har rappet l\u00e5ta til ham p\u00e5 byen. Men da en festival tilb\u00f8d ham \u00absykt mye penger\u00bb for \u00e5 rappe hele albumet, var svaret kontant nei. Han stoppes ikke like ofte p\u00e5 gata n\u00e5.", "- Folk t\u00f8r ikke lenger, vet du, ler han.", "- Men n\u00e5 har jeg ogs\u00e5 redefinert merkevaren, fra \u00e5 v\u00e6re barnestjerne til reklamemann eller kunstner. Blitt et annet offentlig ansikt, p\u00e5 et eller annet niv\u00e5. Men den hviskingen....", "Han senker stemmen og sier hviskende:", "- \u00abDet er St\u00e5le Stiil!\u00bb... h\u00f8rer jeg akkurat idet folk passerer. Jeg h\u00f8rte det sist p\u00e5 Nordre gate i forrige uke.", "I atelieret han deler med kollega Harald \u00d8ren p\u00e5 Lademoen er veggene i St\u00e5les halvdel fylt til randen med tegninger, streker, bokstaver, figurer, malerier og spraybokser.", "Ferdige og uferdige prosjekter. En mann pusser tennene p\u00e5 et bildet p\u00e5 staffeliet. Han har malt, og malt over, malt og malt over. Dette tredje fors\u00f8ket f\u00e5r st\u00e5. Forel\u00f8pig. Reklamemann p\u00e5 jobb og kunstner p\u00e5 fritiden.", "- Du har ikke villet kalle deg kunstner tidligere? Er du det?", "- Ja. Jeg er reklamemann, designer, illustrat\u00f8r og kunstner. Og s\u00e5 skriver jeg. Det jeg har sagt er at jeg ikke vil binde meg til et bestemt stempel. Jeg skaper bare. Om det jeg skaper er kunst eller ikke... Jeg synes det er kunst, men hvis Ola Nordmann ikke synes det, er det ok.", "- Har det tatt tid \u00e5 erkjenne at du driver med kunst?", "- Ja, for folk blir jo s\u00e5 sinte. Jeg har ikke de rette skolene og det rette stempelet, og reklamemann er liksom den rake motsetningen. Sellout. Kommers. S\u00e5 f\u00e5r jeg liksom ikke \u00ablov\u00bb til \u00e5 drive med kunst. Som da jeg gjorde \u00abFesten\u00bb p\u00e5 Trondheim Kunstmuseum. Da ble jo folk, ikke sinte kanskje, men de brukte reklamemannen som et skjellsord. \u00abIkke komme her og komme her\u00bb.", "\u00abFesten\u00bb var et kunstprosjekt med tema migrasjon, hva som skjer n\u00e5r folk flytter p\u00e5 seg. Folk m\u00f8tte opp, drakk \u00f8l, h\u00f8rte p\u00e5 musikk og pratet. Fokuset var samtalen festdeltakerne imellom. Alt ble dokumentert og str\u00f8mmet p\u00e5 sosiale medier underveis.", "- Jeg bryr meg ikke om merkelappene. Jeg gj\u00f8r det jeg har lyst til \u00e5 gj\u00f8re, s\u00e5 lenge jeg f\u00f8ler det er bra nok.", "Han er som en magnet p\u00e5 inntrykkene rundt seg, tar inn hver eneste gjesp p\u00e5 bussen, hver eneste reklameplakat han sykler forbi. Ideene er ofte resultat av en lengre prosess, en konstant kverning oppi skallen, men noen kommer som lyn fra klar himmel. Som da han satt p\u00e5 bussen forbi nedrivingsklare Lade skole og kikket ut gjennom vinduet.", "- Jeg har egentlig ikke turt \u00e5 holde p\u00e5 med vegger p\u00e5 20 \u00e5r, for jeg drev med tagging og ble tatt. Da slutta jeg. Men s\u00e5 kom jeg p\u00e5 at det er jo lov \u00e5 sp\u00f8rre om lov!", "Han fikk lov. Den 7,5 meter h\u00f8ye figuren p\u00e5 veggen gikk sin seiersgang i tradisjonelle og sosiale medier. Svartlamoen har f\u00e5tt St\u00e5les strek p\u00e5 en vegg. N\u00e5 venter en fasade p\u00e5 Bakklandet. Og en bakg\u00e5rdsvegg i Bod\u00f8, som han sikret seg i forbindelse med et jobboppdrag i byen.", "Denne uken leverte han utkastet til utsmykningen av nye Lade skole, der datteren Eira g\u00e5r. Det blir ingen veggmaleri denne gangen. N\u00e5r skolen st\u00e5r ferdig i 2018 vil elevene finne sm\u00e5 skulpturer av en fyr i r\u00f8dstripete genser p\u00e5 skolens areal, ute og inne. Utformet slik at de ikke f\u00e5r sett hele kunstverket f\u00f8r de har g\u00e5tt p\u00e5 skolen i sju \u00e5r.", "En id\u00e9 som blir forkastet til en artikkel, kan i stedet havne p\u00e5 et lerret. Han g\u00e5r konstant og kverner, tegner og betrakter. Han kan ta inn fire andre samtaler mens han er p\u00e5 kaf\u00e9 med en venn, men st\u00e5r fast p\u00e5 at han likevel er til stede. Scoret vanvittig h\u00f8yt p\u00e5 en oppmerksomhets-test. Fikk med seg langt flere detaljer i testen enn gjennomsnittet.", "- Det er liksom s\u00e5 \u00c5PENT, sier han og tar seg til hodet!", "- Det m\u00e5 jo bli fullt oppi der?", "- Ja! Det er derfor jeg deler, ikke sant! Det m\u00e5 konstant skapes noe, s\u00e5 m\u00e5 jeg f\u00e5 utl\u00f8p for det som hele tiden tas inn. S\u00e5 synes folk det kanskje blir for mye innimellom. Men da trenger de ikke f\u00f8lge med, det er greit.", "Det er bare to personer i denne byen, ja kanskje i hele verden, som kan gj\u00f8re St\u00e5le Gerhardsen rimelig starstruck.", "- St\u00e5r det p\u00e5 lista?", "- Nei, da hadde jeg gjort det. Jeg er tro mot lista.", "Han er en mester i \u00e5 selge skinnet f\u00f8r bj\u00f8rnen er skutt, humrer en som kjenner ham godt. Hittil har han lyktes ganske bra. Nye ideer m\u00e5 testes - og deles p\u00e5 bloggen og Facebook.", "- St\u00e5le er meget ambisi\u00f8s og absolutt en kreativ sjel. En veldig foretaksom mann, av den direkte typen. Veldig flink til \u00e5 se ting p\u00e5 nye m\u00e5ter. Han klarer alltid \u00e5 skru opp tempoet, det er ikke m\u00e5te p\u00e5 hvor mange prosjekter St\u00e5le holder p\u00e5 med. \u00c5pen, ydmyk og jovial. Kanskje den raskeste kunstneren jeg kjenner. St\u00e5le tenker helt annerledes. Han har en veldig trang til \u00e5 pr\u00f8ve ut nye ideer og se hvordan det g\u00e5r. Det burde folk hatt mer av.", "- Vi m\u00f8ttes p\u00e5 Pstereo-festivalen for fem \u00e5r siden. Med St\u00e5le er det h\u00f8yt tempo, god stemning og alltid plass til \u00e5 ta imot nye forslag, innspill og ikke minst folk. Jeg tror aldri han ikke jobber i hodet sitt.  Han ser p\u00e5 det meste som lystbetont. Er forbaska positiv, \u00abalt ordner seg\u00bb. Alltid. En helt fantastisk pappa, veldig leiken og litt barnslig. Verdens snilleste mann, sprudlende og flink til \u00e5 se andre.", "- Han kom innom her f\u00f8rste gang for flere \u00e5r siden og ville vise meg hva han holdt p\u00e5 med. I fjor h\u00f8st kom han innom igjen. Han hadde mye p\u00e5 hjertet, og er veldig glad og ydmyk n\u00e5r noen vil han bildene hans p\u00e5 veggen. Han er up and coming, og kommet for \u00e5 bli. Han har et s\u00e6regent uttrykk, kan v\u00e6re djerv, hurtig - ogs\u00e5: wow, der satt det! Han deltar p\u00e5 alle v\u00e5re fellesutstillinger. En type jeg er blitt veldig glad i.", "Da han holdt foredrag for en kunde om personlig merkevare, bestemte han seg for \u00e5 teste sin egen merkevare. Ideen: Selge bilder usett i forbindelse med et silketrykk. F\u00f8r bildene var laget hadde han solgt 24 stykker til 1250 kroner stykket.", "- Hvordan vurderer du din egen personlige merkevare?", "- Den er lokalt ganske sterk, men det handler om merkevarebygging p\u00e5 et generelt niv\u00e5. Her blander reklamemannen og kommunikasjonsdelen seg inn, for det handler om at du skal bry deg om noe. Hvis jeg skal bry meg om den her, sier han og plukker opp en gul bunke post-it-lapper fra bordet foran seg, s\u00e5 m\u00e5 jeg bli glad i den p\u00e5 et eller annet niv\u00e5.", "- Det kan virke tilforlatelig n\u00e5r du legger ut tegninger og prosjekter, men det virker ogs\u00e5 veldig gjennomtenkt og strategisk?", "- Det er veldig strategisk. Men det synes jeg h\u00f8res s\u00e5 hjerter\u00e5tt ut, for samtidig gj\u00f8res det med hjertet. Jeg inkluderer deg i min verden, for jeg synes det her er kjempeartig og vil at du skal komme og se! Samtidig vet jeg at hvis du ogs\u00e5 begynner \u00e5 brenne for det, s\u00e5 tar du med deg en ny venn.", "Til daglig jobber han mye med Facebook for kunder, l\u00e6rer bort tips og triks for at de skal synes bedre, f\u00e5 flere treff. Han vet n\u00f8yaktig n\u00e5r en melding b\u00f8r legges ut for \u00e5 generere mest mulig oppmerksomhet.", "Som han sier selv:", "- Kunsten \u00e5 vises.", "\u00abHan er veldig trygg p\u00e5 sine ting, men trenger bekreftelse p\u00e5 alt\u00bb, sier en som kjenner ham godt.", "- Det trenger ikke v\u00e6re bekreftelse en gang, svarer han raskt, du kan godt synes det er teit, bare du synes noe .", "- Jeg er opptatt av bekreftelse, alts\u00e5, men er vi ikke alle det? Jeg tror det handler om at jeg vil at du skal ta del i min greie, men ogs\u00e5 da f\u00e5 bekreftet at noe blir sett, p\u00e5 et eller annet niv\u00e5.", "Foreldrene skilte seg da han var seks, siden har det v\u00e6rt skilsmisser p\u00e5 begge sider igjen. Med b\u00e5de hel- og halvs\u00f8sken teller s\u00f8skenflokken til sammen seks personer. St\u00e5le har omfavnet dem alle, nye s\u00f8sken som steforeldre, sier de som st\u00e5r ham n\u00e6r.", "Kanskje henger dette ogs\u00e5 sammen med bekreftelsesbiten, undrer han seg litt senere.", "- Det kan v\u00e6re mye derfra, og fra barnestjerne-tida.", "Kona Caroline Vinje Gerhardsen m\u00f8tte han p\u00e5 Pstereo for fem \u00e5r siden, i fjor giftet de seg foran slekt og venner i hagen p\u00e5 Ringve. Bryllupet sto to uker etter at han gikk ut i pappaperm, og samtidig som de hadde kj\u00f8pt seg tidenes opppussingsobjekt p\u00e5 Lade. Hun er awesome, sier han. Rett som det er finner kona sm\u00e5 lapper i vesken. \u00abHa en fin dag\u00bb. \u00abGlad i deg\u00bb.", "Om det skal finnes en r\u00f8d tr\u00e5d i prosjektene som spenner s\u00e5 vidt, m\u00e5 det v\u00e6re det n\u00e6re, og humoren. Mye feelgood, som figuren med den r\u00f8dstripete genseren som g\u00e5r igjen i flere arbeider, eller de to fyrene som gir hverandre en god klem p\u00e5 veggen utenfor atelieret.", "- Det ufarlige er lett \u00e5 like, ikke sant, men jeg liker den verdenen der. Det er s\u00e5 mye av det andre over alt.", "Du vet du er i pappapermisjon n\u00e5r du er blitt tisset p\u00e5 utallige ganger, har reddet pjokken fra \u00e5 sl\u00e5 hull i hodet og st\u00e5tt s\u00f8kkbl\u00f8t p\u00e5 et oversv\u00f8mt bad - til minstens (som naturligvis er t\u00f8rr og godt innpakket i et h\u00e5ndkle) frydefulle hvin.", "Da han ble far, fikk han et prosjekt som var viktigere enn alt annet.", "- Det er jo det kuleste som er! Jeg g\u00e5r bare og smiler gjennom dagen, selvf\u00f8lgelig med tennene s\u00e5nn (sammenbitt) innimellom... haha, for det skal jo v\u00e6re utfordrende n\u00e5r de skal finne seg selv oppi alt!", "- Hva er det viktigste du kan gi videre til dine unger?", "- \u00c5H!", "Stort sp\u00f8rsm\u00e5l. Han lener seg tilbake i sofaen.", "- Selvstendighet er fint, og empati. At de m\u00e5 se andre.", "Eira, som han har fra et tidligere forhold, er snart \u00e5tte. Thias er to. Under fjor\u00e5rets pappa-perm med Thias, la han alt arbeidet p\u00e5 is, bortsett fra det som gikk av seg selv oppe i hodet. Gjorde nesten ikke noe annet enn \u00ab\u00e5 passe barn og stelle hus og heim\u00bb. Rakk bare \u00e5 lage \u00e5tte illustrasjoner fra pappaperm-tilv\u00e6relsen. Intenst og r\u00e5slitsomt, sier han om permisjonstiden. Samtidig: Fantastisk deilig \u00e5 fokusere p\u00e5 s\u00f8nnen.", "- Da skulle Pok\u00e9mon ha fantes! Jeg gikk og googlet og tenkte p\u00e5 ideer. S\u00e5 da jeg slapp l\u00f8s monsteret igjen etter permisjonen, s\u00e5 bare POOOFFFF, sier han og lager en eksplosjonsaktig lyd.", "- Alle tr\u00e5dene jeg hadde g\u00e5tt rundt og tygd p\u00e5, ble det noe av. Utstillinger og bok og flere prosjekter.", "Mye av arbeidet skjer p\u00e5 kvelds- og til tider nattetid, etter at ungene har lagt seg. N\u00e5 er boken, som lanseres p\u00e5 et eget nyopprettet forlag, rett rundt hj\u00f8rnet.", "Noen og f\u00f8rti blyanttegnede skisser er klare. De skal rentegnes med tusj, skannes inn og fargelegges i photoshop. N\u00e5r den er i boks, venter et nytt prosjekt.", "\u00abEt stort, sinnssykt prosjekt som involverer mange andre\u00bb, sier han hemmelighetsfullt.", "Mer vil han ikke si. Siste brikke er ikke p\u00e5 plass.", "Han jobber med saken.", "Nysgjerrig p\u00e5 fotballspiller Mushaga Bakenga, NRKs Tove Bj\u00f8rgaas eller artist Ole Paus? Her kan du lese flere Ukeadressa-portretter."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9026670d7e7b1d98fdd7387fd1413b3fe1ce0ad9efb176b14b143030f90c43ae"}, {"field": "createtime", "value": "2016-09-03T09:16:51.000Z"}, {"field": "description", "value": "Etter fire m\u00e5neders pappaperm, med byssing, b\u00e6sj og boller, eksploderte det i St\u00e5le Gerhardsens hode."}, {"field": "dominantimage", "value": "http://www.adressa.no/pluss/magasin/article13267086.ece/wzhoos/ALTERNATES/w980-default/StaaleGerhardsenUkeportrett775061.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8e2ccdcd935c6087b23e0c0ccffc4c19952b184c.jpg?599646c6"}, {"field": "dominantthumbnaildimensions", "value": "300x169"}, {"field": "heading", "value": ["Pappastreker -adressa.no", "\u00abHei, jeg heter St\u00e5le!\u00bb", "- Jeg har f\u00f8ttene p\u00e5 bakken med et anker, og luftballong oppe i hodet med jetmotor.", "\u00abMen, er det ikke...?\u00bb", "Kunst og reklame", "Om H\u00e5kon og H\u00e5kon", "- De to H\u00e5kon-an som f\u00e6r \u00e5 male i byen her, de blir jeg litt starstruck av, og det er litt irriterende. Han med skjegget pleier \u00e5 drikke kaffe rett nedenfor kontoret. Da kjenner jeg... Jeg skulle bare ha g\u00e5tt inn, vet du, og sagt s\u00e5nne kunstting. Men det t\u00f8rs itj \u00e6. Vet ikke hvorfor.", "Merkevaren St\u00e5le", "Bodd over hele byen", "- Jeg er s\u00e5 skilsmissebarn at jeg har bodd i alle husene, i alle bydelene, over alt, utenom Heimdal og s\u00f8rsida! Jeg tok med Caroline p\u00e5 sightseeing rundt i byen og pekte: Her har jeg bodd, her har jeg bodd, her har jeg bodd!", "Det viktigste prosjektet"]}, {"field": "id", "value": "8e2ccdcd935c6087b23e0c0ccffc4c19952b184c"}, {"field": "keyword", "value": ["Ukeadressa", "Portrettet", "Kunst", "Lade"]}, {"field": "keywords", "value": "Ukeadressa,Portrettet,Kunst,Lade"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["betong as", "reklamebyr\u00e5 as", "cappelen damm", "lade", "nardo video og betong as", "facebook"]}, {"field": "kw-concept", "value": ["eget firma p\u00f8bel", "tida", "dag", "kjenner", "hei", "malt", "id\u00e9", "reklamemann", "prosjekt", "jobb", "skole", "design", "vegg", "sosiale medier", "kunst", "bok"]}, {"field": "kw-entity", "value": ["bakklandet", "blomster", "mobbing", "fritiden", "dan b\u00f8rge", "fredagstaco", "hj\u00e4rta", "hei", "uredd", "h\u00e5kon", "middelhavet", "st\u00e5le", "heimdal", "marcus og martinus", "heisann montebello", "galleri sg", "absolute music 9", "mushaga bakenga", "festen", "trondheim kunstmuseum", "p\u00f8bel", "diamanttyv", "nordre", "pstereo", "lademoen", "nardo video", "n\u00e5v\u00e6rende norges", "director", "pappaperm", "tibe t", "gerhardsen", "heia norge", "mechanical fair", "thias", "k. han", "karpe diem", "dan b\u00f8rge og bonnie tyler", "adressa", "eira", "bispehaugen"]}, {"field": "kw-location", "value": ["sunndal", "sunndals\u00f8ra", "troms\u00f8", "malibu", "bod\u00f8"]}, {"field": "kw-pageclass", "value": "article"}, {"field": "kw-person", "value": ["st\u00e5le gerhardsen", "harald \u00f8ren", "frode sander \u00f8ien", "tove bj\u00f8rgaas", "ola kvernberg", "anderson paak", "nina eriksen", "don martin", "mikkel eriksen", "morten gerhardsen", "morty black", "samuel bj\u00f8rk", "veronica maggio", "ronni le tekr\u00f8", "caroline vinje gerhardsen", "ole paus", "bonnie tyler", "ola nordmann", "st\u00e5le stiil", "tor endresen", "unni wilhelmsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13267086.ece/wzhoos/ALTERNATES/w980-default/StaaleGerhardsenUkeportrett775061.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pappastreker"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/03/Pappastreker-13267087.ece"}, {"field": "pageclass", "value": ["article"]}, {"field": "publishtime", "value": "2016-09-03T09:55:37.000Z"}, {"field": "recs-articleid", "value": "13267087"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-03T09:55:37.000Z"}, {"field": "recs-rawtitle", "value": "Pappastreker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Etter fire m\u00e5neders pappaperm, med byssing, b\u00e6sj og boller, eksploderte det i St\u00e5le Gerhardsens hode."}, {"field": "thumbnail", "value": "http://content-thumbnail.cxpublic.com/content/thumbnail200x150/8e2ccdcd935c6087b23e0c0ccffc4c19952b184c.jpg?599646c6"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-18T01:45:42.000Z"}, {"field": "title", "value": "St\u00e5le \u00abStiil\u00bb Gerhardsen: Fra klassens klovn til superstjerne over natten"}, {"field": "url", "value": "http://www.adressa.no/pluss/magasin/2016/09/03/Pappastreker-13267087.ece"}, {"field": "urlhash", "value": "8e2ccdcd935c6087b23e0c0ccffc4c19952b184c"}], "score": 0.60412306, "siteId": "9222270286501375973", "id": "8e2ccdcd935c6087b23e0c0ccffc4c19952b184c"}

