{"fields": [{"field": "modifiedtime", "type": "time", "value": "2013-05-09T15:47:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "markus tobiassen"}, {"field": "body", "value": ["Saken oppdateres.", "Onsdag kveld \u00e5pnet \u00abI dreamt I was a real boy - kj\u00f8nn i norsk pop og rock\u00bb p\u00e5 Rockheim. Utstillingen har en ambisjon om \u00e5 gi et alternativt blikk p\u00e5 den norske pop- og rockehistorien.", "\u2013 Vi ser alltid virkeligheten gjennom briller og n\u00e5r vi tror vi ikke gj\u00f8r det er det fordi vi har hatt p\u00e5 oss de samme brillene s\u00e5 lenge. Her skal vi se den gjennom kj\u00f8nnsbriller, sa direkt\u00f8r Petter ved Rockheim under \u00e5pningen.", "Det som f\u00f8rst startet som et prosjekt som skulle belyse Rockheims plakatsamling fra et kj\u00f8nnsperspektiv vokste fort til en midlertidig utstilling over tre rom. Synn\u00f8ve Engevik, som til daglig er konservator p\u00e5 Rockheim, har v\u00e6rt kurator for utstillingen. Hun har samlet inn og satt sammen lydinstallasjoner, plakater, musikkklipp og effekter fra de siste seks ti\u00e5rene i norsk pop- og rockhistorie i et h\u00e5p om \u00e5 belyse de som har v\u00e6rt grensesprengende for kj\u00f8nnsidentitet i musikken.", "\u2013 En av de viktigste tingene jeg har l\u00e6rt ved \u00e5 g\u00e5 inn i dette er at jeg gjennom \u00e5 f\u00e5 mer innsikt i hvordan rockehistorien og rockemytene blir til har f\u00e5tt et mer kritisk blikk p\u00e5 historieskrivingen. Jeg opplever at historieskapningen om pop og rock har v\u00e6rt veldig diskografi-orientert, og gjerne rundt den private platesamlingen til musikkjournalistene som har skrevet den. I tillegg har kriteriene ofte handlet om pionerene.", "De fastlagte m\u00f8nstrene for skriveriene om musikk mener Engevik har gjort at en hel del av historien har forsvunnet.", "\u2013 60-tallet i norsk musikkhistorie er for eksempel oppsummert i shadow- og beat-bandene. Pionerene og de flinkeste ble kulturhistorie, men det folk flest h\u00f8rte p\u00e5 kunne v\u00e6re alt fra reinlender til franske sm\u00f8rsangere, og de lokale festival- og konsertene som gjorde sterkt inntrykk.", "Et av bandene utstillingen trekker frem er den f\u00f8rste norske jentegruppa Dandy Girls. Til tross for at gruppen var pionerer, hadde stor suksess med sammenhengende turnering gjennom Europa, Midt\u00f8sten og Asia, fikk tilbud om \u00e5 varme opp for Rolling Stones og spilte konsert for Sjahen av Iran p\u00e5 personlig oppfordring er de s\u00e5 godt som usynlige i norsk rockehistorie.", "\u2013 M\u00e5ten musikkhistorien blir til p\u00e5 var uheldig for dem. De gjorde bare gjort to singler, og det var f\u00f8r de dro p\u00e5 turne og ble gode \u2013 for \u00e5 sette det p\u00e5 spissen, forteller Engevik.", "Bandet har s\u00e5 langt ogs\u00e5 v\u00e6rt utelatt i Rockheims utstilling, er det et tankekors om hvordan historieskapningen skjer her ogs\u00e5?", "\u2013 Ja, det er et tankekors. Da jeg begynte med prosjektet pr\u00f8vde jeg \u00e5 s\u00f8ke dem opp i Rockheims arkiv, men det eksisterte ikke et eneste foto av dem.", "Ogs\u00e5 direkt\u00f8r Petter Myhr er enig i at utstillingen ogs\u00e5 er med p\u00e5 \u00e5 belyse Rockheims hull i rockehistorien, men at man n\u00e5 f\u00e5r fylt dem.", "\u2013 Ja, det er absolutt et tankekors, men med utstillingen n\u00e5 har vi f\u00e5tt samlet materiale, for eksempel kostymene fra turen til Iran som n\u00e5 blir en del av samlingen. Hver utstilling gir en ny del av historien til et museum som tross alt bare er tre \u00e5r gammelt, sier han.", "Et annet band som ble trukket frem under \u00e5pningen av utstillingen var det f\u00f8rste, norske, rent kvinnelige punkebandet Cleopatras Hevn fra Trondheim. De holdt sin f\u00f8rste konsert i Storsalen p\u00e5 Studentersamfundet sommeren 1979 under Solrockfestivalen arrangert av Hardrock Cafe som var et samlingsted for byens gryende p\u00f8nkermilj\u00f8.", "\u2013 Vi var tidlig ute i norsk sammenheng. Det var f\u00f8r Sex Pistols, men i etterkant av at folk som Stein Groven dro til London og var med \u00e5 bygge opp p\u00f8nken der med band som The Boys, forteller tidligere bassist Gunn Merete Roll.", "Men en brukt Fender Mustang kj\u00f8pt fra en \u00c5ge Aleksandersen og Stein Groven i salen gikk gruppa p\u00e5 scenen etter bare noen m\u00e5neder med \u00f8ving og \u00absjokkerte gutta\u00bb.", "\u2013 Vi ble godt mottatt, men det var fordi det var en uetablert bransje og et radikalt milj\u00f8, forteller Roll.", "\u2013 Vi sjokkerte gutta, de bar oss p\u00e5 gullstol, skyter tidligere gitarist Eli-Ann Karlsen inn.", "H\u00f8sten 1980 fikk bandet tilbud om platekontrakt fra Arne Bendiksen, men kontrakten krevde blant annet at bandet m\u00e5tte g\u00e5 med miniskj\u00f8rt, konserter p\u00e5 milit\u00e6rbaser, og la retningslinjer for hvordan de skulle spille.", "\u2013 Tilbudet kom i brevs form hvor og med en del klausuler p\u00e5 ting som kl\u00e6r og spillesteder. Vi hadde et bandm\u00f8te, men omtrent halve bandet var allerede ute i graviditet s\u00e5 det var aldri s\u00e6rlig aktuelt, forteller tidligere gitarist Marit Garberg.", "Svaret kom som en ryggmargsrefleks.", "\u2013 Det var et enkelt \u00abdet gidder vi ikke \u00e5 v\u00e6re med p\u00e5, og sexobjekter er vi ikke\u00bb, forteller Karlsen.", "Det ble aldri platekontrakt og ber\u00f8mmelse, ei heller plass i musikkhistorien. Men n\u00e5r musikken n\u00e5 hentes frem igjen f\u00e5r Cleopatra endelig sin hevn.", "Utstillingen har tatt navn fra en av Jenny Hvals sanger. Hval har i tillegg til \u00e5 v\u00e6re kurator for ett av utstillingens tre rom ogs\u00e5 bidratt med et essay til en katalog som utgis i sammenheng med utstillingen. Der g\u00e5r hun blant annet til angrep p\u00e5 tanken om en automatisk og line\u00e6r utvikling i v\u00e5rt kj\u00f8nsrolleperspektiv. Hun skriver blant annet:", "\u00abDet er vanlig \u00e5 tenke line\u00e6rt: tidene forandrer seg, vi blir mer moderne, mer likestilt, mer frigjort fra tidligere problemstillinger knyttet til kj\u00f8nn. Men det stemmer ikke. Jeg kan ikke se noen stadig stadig \u2018utvikling\u2019 eller \u2018bedring\u2019 n\u00e5r det gjelder hvordan kj\u00f8nn presenteres og produseres i kultursektoren.\u00bb", "\u2013 Essayet er skrevet i et \u00f8nske om \u00e5 se det i et n\u00e5tidsperspektiv, ikke et utviklingsperspektiv. Det eksploderer her og der, og s\u00e5 kan det fort falle tilbake. Det er litt av den evnen musikken ogs\u00e5 har, \u00e5 ikke bare v\u00e6re en linje, sier Hval.", "I teksten bemerker hun seg ogs\u00e5 hvordan ulike kj\u00f8nnsutrykk n\u00e6rmest ikke plukkes opp eller bemerkes hos mannlige artister, mens det er omvendt for kvinnelige, eksemplifisert gjennom en konsertopplevelse med Kvelertak.", "\u00abI hodet koker det sammen til en kj\u00f8ttfl\u00f8ytefascisme jeg ikke kan b\u00e6re p\u00e5 mine skuldre, en ideologisk vikingfest som ikke er forenelig med at jeg finnes. [...] L\u00e5tene deres er en hardtsl\u00e5ende kombinasjon av punk, hardcore, rock og black metal [...]. Men de er ogs\u00e5 en stemme i en tid, og et uttrykk for hvordan vi \u00f8nsker \u00e5 produsere identitet i samtiden \u2013 en samtid hvor kj\u00f8nn stadig er et brennbart og trykkende tema, og f\u00f8rst og fremst knyttet til kvinner. Mens debattfeltene fylles av hets under artikler om Sandra Kolstads relativt uprovoserende musikkvideo, f\u00e5r Kvelertak ture videre uten kritikk, og fortsetter \u00e5 dyrke en urgammel mannsrolle uten \u00e5 stille sp\u00f8rsm\u00e5lstegn ved den, kanskje til og med uten \u00e5 tenke over at det er en mannsrolle.\u00bb", "Er det ment som et hjertesukk over at kj\u00f8nnsperspektiv fort blir kvinneperspektiv?", "\u2013 Det er et hjertesukk over at en konsert med s\u00e5 mye kj\u00f8nn ikke f\u00e5r v\u00e6re kj\u00f8nn. Det handler ikke om noen direkte kritikk av Kvelertak, men at det blir presentert som styrke og ikke kj\u00f8nn. Det gj\u00f8r at det blir rart at det f\u00e5r v\u00e6re seg selv og bare g\u00f8y, mens n\u00e5r en kvinne gj\u00f8r det blir det ikke bare debattert, men folk lar seg ogs\u00e5 irritere over det, sier Hval.", "Utstillingen \u00abI dreamt I was a a real boy\u00bb st\u00e5r p\u00e5 Rockheim frem til 29. desember 2013."]}, {"field": "category0", "value": "kultur"}, {"field": "contenthash", "value": "c03d5e459662d9081daa22aabdcee41627ffcbd0d4d6a31dbadc63055045cde1"}, {"field": "createtime", "value": "2017-05-01T08:24:00.000Z"}, {"field": "description", "value": "Rockheims nye utstilling \u00e5pnet onsdag kveld."}, {"field": "dominantimage", "value": "http://www.adressa.no/incoming/article7535345.ece/ALTERNATES/w980-default/P1050146.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a70f9a4346dc76c75545695649db150903cfb0f.jpg?59839a85"}, {"field": "dominantthumbnaildimensions", "value": "300x169"}, {"field": "heading", "value": ["Hvorfor er en naken Sandra Kolstad mer kontroversiell enn \u00abkj\u00f8ttfl\u00f8ytefascimen\u00bb til Kvelertak? -adressa.no", "Visket bort fra historien", "- Tankekors", "Ga gutta sjokk", "- Vi er ikke sexobjekter", "Hval er kurator", "Dyrker mannsrollen"]}, {"field": "id", "value": "3a70f9a4346dc76c75545695649db150903cfb0f"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["norsk", "norsk pop", "kj\u00f8nn", "utstilling"]}, {"field": "kw-entity", "value": ["sex pistols", "solrockfestivalen", "sjahen", "storsalen", "roll", "the boys", "dandy girls", "studentersamfundet", "midt\u00f8sten og asia", "hardrock cafe", "rolling stones", "kvelertak", "rockheim", "cleopatras hevn", "gunn merete roll", "\u00e5ge aleksandersen og stein groven", "fender mustang"]}, {"field": "kw-location", "value": ["europa", "london", "trondheim", "iran"]}, {"field": "kw-pageclass", "value": "article"}, {"field": "kw-person", "value": ["petter myhr", "\u00e5ge aleksandersen", "eli-ann karlsen", "sandra kolstad", "jenny hvals", "synn\u00f8ve engevik", "arne bendiksen", "marit garberg", "stein groven"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article7535345.ece/ALTERNATES/w980-default/P1050146.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor er en naken Sandra Kolstad mer kontroversiell enn \u00abkj\u00f8ttfl\u00f8ytefascimen\u00bb til Kvelertak?"}, {"field": "og-type", "value": "article"}, {"field": "og-url", "value": "http://www.adressa.no/kultur/article7535355.ece"}, {"field": "pageclass", "value": ["article"]}, {"field": "publishtime", "value": "2013-05-09T07:15:13.000Z"}, {"field": "recs-articleid", "value": "7535355"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-05-09T07:15:13.000Z"}, {"field": "recs-rawtitle", "value": "Hvorfor er en naken Sandra Kolstad mer kontroversiell enn \u00abkj\u00f8ttfl\u00f8ytefascimen\u00bb til Kvelertak? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Rockheims nye utstilling \u00e5pnet onsdag kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/3a70f9a4346dc76c75545695649db150903cfb0f.jpg?59839a85"}, {"field": "thumbnailfullheightdimensions", "value": "200x3116"}, {"field": "timestamp", "value": "2017-08-03T21:49:57.000Z"}, {"field": "title", "value": "Hvorfor er en naken Sandra Kolstad mer kontroversiell enn \u00abkj\u00f8ttfl\u00f8ytefascimen\u00bb til Kvelertak?"}, {"field": "url", "value": "http://www.adressa.no/kultur/article7535355.ece"}, {"field": "urlhash", "value": "3a70f9a4346dc76c75545695649db150903cfb0f"}], "score": 1.0418415, "siteId": "9222270286501375973", "id": "3a70f9a4346dc76c75545695649db150903cfb0f"}

