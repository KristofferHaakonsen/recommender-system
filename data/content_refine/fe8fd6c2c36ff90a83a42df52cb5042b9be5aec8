{"fields": [{"field": "modifiedtime", "type": "time", "value": "2013-11-14T06:23:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marius valle", "mobili.no"]}, {"field": "body", "value": ["Saken oppdateres.", "Kort oppsummert:", "Alt i alt synes vi Galaxy Gear er et interessant konsept. \u00c5 ha en ekstra skjerm til mobilen gir mange muligheter, og kan gj\u00f8re bruk av mobilen litt enklere for deg som stadig er p\u00e5 farta.", "Det er ikke i alle situasjoner det passer seg like godt \u00e5 sitte og trykke p\u00e5 mobilen, s\u00e5 klokken gir deg en diskret m\u00e5te \u00e5 gj\u00f8re dette p\u00e5.", "Dette er helt \u00e5penbart noe som vil v\u00e6re interessant for deg som elsker gadgeter. Og der stopper det egentlig for v\u00e5r del. I sin n\u00e5v\u00e6rende form er det for lite utvalg av apper, og mulighetene er veldig begrenset.", "Armb\u00e5ndsur som kan mer enn bare \u00e5 vise tiden er ikke noe nytt i seg selv. Samsung har faktisk lang fartstid p\u00e5 dette feltet. Allerede i 2003 presenterte de en mobiltelefon bygget inn i et armb\u00e5ndsur. Og heller ikke for ti \u00e5r siden var dette noen ny id\u00e9.", "Slike mobiler ble ingen hit, og mobilen har forel\u00f8pig ikke flyttet ut av den lune og fine bukselomma.", "Men den har gjennomg\u00e5tt den reneste metamorfosen p\u00e5 denne tiden, og er i dag en liten datamaskin med enorm regnekraft og muligheter som de fleste av oss trolig ville sett p\u00e5 som utopiske for ti \u00e5r siden.", "\u00c5 f\u00e5 plass til alt en moderne smarttelefon gj\u00f8r p\u00e5 h\u00e5ndleddet fremst\u00e5r n\u00e5 like utopisk. \u00c5 surfe p\u00e5 nettet, kj\u00f8re spill og se video p\u00e5 en kn\u00f8ttskjerm fremst\u00e5r ikke akkurat som veldig praktisk.", "De nyeste smartklokkene er derfor ikke en mobil p\u00e5 h\u00e5ndleddet, men heller en ekstra skjerm til mobilen din. Men de er absolutt n\u00e6re slektninger av smarttelefonen.", "Samsung Galaxy Gear og Sony Smartwatch 2 kj\u00f8rer forenklede versjoner av Android, og kan dermed i teorien gj\u00f8re det meste telefonen din kan.", "N\u00e5 skal vi ikke gj\u00f8re noen stor sammenligning eller test av disse klokkene. Det har vi allerede gjort, og av de to er det Samsungs variant som tar en knepen seier.", "LES MER: Duell mellom Sony Smartwatch 2 og Samsung Galaxy Gear", "Vi skal likevel fors\u00f8ke oss p\u00e5 \u00e5 si noe fornuftig om hvordan vi har opplevd det \u00e5 bruke smartklokken Galaxy Gear. Hva kan den egentlig brukes til? Er dette et nyttig produkt, eller er det f\u00f8rst og fremst en stilig gadget?", "Vi syns i grunnen Galaxy Gear best beskrives som en sv\u00e6rt forenklet Android-telefon du har p\u00e5 h\u00e5ndleddet. Den eneste nettverksforbindelsen den har er Bluetooth Smart , som har lav energibruk. Den kobler seg til smarttelefonen din, i praksis en Samsung Galaxy Note 3, og all kommunikasjon med omverdenen foreg\u00e5r over denne forbindelsen.", "LES OGS\u00c5: Test av pulsbeltet Polar H7", "Dette forutsetter n\u00f8dvendigvis at telefonen er i n\u00e6rheten. Vi hadde p\u00e5 forh\u00e5nd forventet at rekkevidden skulle v\u00e6re sv\u00e6rt begrenset, men det viser seg at telefon og klokke fint holder kontakten med hverandre om telefonen ligger i stua og vi beveger oss rundt i rommene.", "Dette er selvsagt ikke en meningsfull beskrivelse, da folk har boliger av forskjellig st\u00f8rrelse, men i undertegnedes 75 kvadratmeters leilighet opplever vi kun unntaksvis at forbindelsen blir brutt.", "I dette ligger en nyttig funksjon i seg selv. Om du g\u00e5r hjemmefra uten mobilen, vil klokka vibrere for \u00e5 varsle deg om at telefonen er utenfor rekkevidde.", "Har du lagt mobilen et \u00ablurt\u00bb sted, kan du f\u00e5 telefonen din til \u00e5 lage en ringelyd. Forutsatt at de har kontakt, selvsagt. Om du vil, kan du ogs\u00e5 deaktivere m\u00f8nsterl\u00e5s p\u00e5 telefonen s\u00e5 lenge du har telefonen rett i n\u00e6rheten.", "LES OGS\u00c5: Dette er en fjernkontroll til mobilen din", "Selve klokken er p\u00e5 ingen m\u00e5ten noen sm\u00e5kar. Den er b\u00e5de tjukk, bred og lang, men den er nok innenfor hva de som er ute etter en gadget som dette kan leve med. V\u00e5rt testeksemplar er frisk og gul i fargen, med reim av gummi.", "Selve klokkehuset har en plate i b\u00f8rstet metall p\u00e5 fremsiden, og plast p\u00e5 baksiden. P\u00e5 den delen av reima som peker fra deg, sitter kameraet. I selve l\u00e5sen p\u00e5 reima sitter dessuten en h\u00f8yttaler. Dette er alts\u00e5 langt mer enn bare et gummib\u00e5nd. Skjermen er dekket med en glassplate som kurver ut mot toppen og bunnen", "Galaxy Gear sitter omtrent som et hvilket som helst armb\u00e5ndsur, men til akkurat undertegnedes arm er det akkurat litt for l\u00f8st eller litt for stramt til at det sitter skikkelig. Alternativet er dermed enten at det flytter seg en del, eller at det er ubehagelig. Vi valgte det f\u00f8rste. S\u00e5 er det selvsagt slik at alle ikke har like armer.", "Det er verdt \u00e5 f\u00e5 med seg at Galaxy Gear ikke er vanntett. Den er fors\u00e5vidt sprutsikker, men i det daglige m\u00e5 du passe p\u00e5 godt p\u00e5 s\u00e5 du ikke dynker den. \u00c5 ta den av n\u00e5r du skal vaske opp eller vaske hendene er derfor et godt tips.", "Inni klokken sitter imponerende sprek maskinvare. N\u00e5r er selvsatg ikke en 800 MHz enkelkjerneprosessor og 512 MB arbeidsminne noe oppsiktsvekkende i dag, men det er faktisk ikke mer enn tre \u00e5r siden dette hadde v\u00e6rt kraftige saker.", "For eksempel Sony Ericsson Xperia X10 Mini hadde 600 MHz prosessor og 128 MB arbedsminne. Samsungs klokke er alts\u00e5 kraftigere enn denne.", "S\u00e5 selv om dette ikke er maskinvare til \u00e5 kj\u00f8re heftige spill, er det selvsagt heller ikke meningen. Tanken er f\u00f8rst og fremst \u00e5 v\u00e6re en ekstra skjerm til mobilen.", "Men om du absolutt vil er det faktisk mulig \u00e5 kj\u00f8re apper her. Det krever litt enkel hacking, og er ikke en offisiell st\u00f8ttet mulighet.", "Det er 4 GB lagringsminne, noe som i grunnen er mer enn nok all den tid det ikke meningen at du skal laste over musikk, video, store spill og slikt. Men etter \u00e5 ha installert noen apper og tatt en del bilderog videoer begynner det \u00e5 bli fullt p\u00e5 v\u00e5rt eksemplar.", "Skjermen er 1,63 tommer stor. Med oppl\u00f8sningen 320 x 320 piksler har den en pikseltetthet p\u00e5 275 PPI. Dette er en AMOLED-skjerm, som betyr at det kun er de pikslene som vises som lyser. Dette sparer p\u00e5 str\u00f8mmen.", "Ulempen er selvsagt at skjermen i praksis m\u00e5 skrus av n\u00e5r du ikke ser p\u00e5 den, da den vil bruke energi un\u00f8dig. For \u00e5 l\u00f8se dette har Samsung integrert bevegelsessensorer som \"kjenner\" at du beveger klokken slik at du vil se p\u00e5 den.", "Det fungerer greit, men er slett ikke perfekt. Av og til m\u00e5 vi gj\u00f8re bevegelsen flere ganger. P\u00e5 den annen side aktiveres skjermen ofte mens vi holder p\u00e5 med dagens gj\u00f8ren og laden.", "Batteriet har en kapasitet p\u00e5 315 timer. Samsung oppgir en typisk brukstid p\u00e5 25 timer. Det er ikke mye, men vi er faktisk positivt overrasket ogs\u00e5. Med mye bruk holder den alltid dagen igjennom.", "Vi opplever at den gjerne holder to dager. Kanskje lenger ogs\u00e5, om du bruker den lite - men da har du heller ikke behov for dette produktet.", "LES OGS\u00c5: Denne gir deg 7800 mAh ekstra i lomma", "Gear kj\u00f8rer en nedstrippet utgave av Android 4.2.2. Det er begrenset hvilke innstillinger du kan gj\u00f8re direkte p\u00e5 klokken, s\u00e5 mange av de mer avanserte funksjonene m\u00e5 du justere p\u00e5 Galaxy Gear Manager-appen p\u00e5 mobilen.", "I skrivende stund fungerer Galaxy Gear med Samsung Galaxy Note 3 og nye Samsung Galaxy Note 10.1 . En rekke andre Samsung-telefoner f\u00e5r ogs\u00e5 st\u00f8tte via oppdateringer. Men det fungerer i motsetning til Sony Smartwatch 2 alts\u00e5 kun med Samsung-telefoner.", "Siden det kun er \u00e9n tast p\u00e5 klokken, har den ikke de vanlige Android-menytastene. I stedet styres Gear med sveip over skjermen.", "\u00abStartskjermen\u00bb er selve klokkevisningen. Denne kan du i stor grad tilpasse etter eget \u00f8nske, slik at den i sin enkleste form bare viser deg hva klokken er, eller den kan gi deg mer funksjonalitet, som en skritteller eller snarveier til apper.", "For \u00e5 finne frem til de forskjellige valgene sveiper du fra skjemens kant og mot h\u00f8yre eller venstre. Om du fra klokkevisningen sveiper fra toppen av skjermen starter kameraet. Fra bunnen henter du frem nummertastaturet.", "N\u00e5r du vil ta et steg tilbake sveiper du fra toppen av skjermen og nedover. Denne bevegelsen erstatter dermed tilbake-tasten du bruker p\u00e5 mobilen.", "For \u00e5 justere lysstyrke og lydstyrke, tapper du p\u00e5 skjermen med to fingre. For \u00e5 veksle mellom de siste brukte appene, holder du to fingre p\u00e5 skjermen.", "P\u00e5 siden sitter tasten, som du bruker til \u00e5 skru skjermen av og p\u00e5 med, og som alltid tar deg tilbake til hjemskjermen. Om du \u00f8nsker det, kan du tildele en valgfri funksjon til denne n\u00e5r du trykker to ganger p\u00e5 den. Det kan for eksempel v\u00e6re nyttig \u00e5 \u00e5pne musikkspillerkontrollen p\u00e5 denne m\u00e5ten.", "Menyen best\u00e5r av varsler, S Voice, talenotat, galleri, mediekontroller, skritteller, innstillinger, apper og logger. Disse er ganske selvforklarende i grunn. Det mest interessante med et produkt som dette er at det er mulig \u00e5 svare p\u00e5 meldinger og finne frem kontakter ved \u00e5 snakke til den. Men den er kun tilgjengelig p\u00e5 engelsk, og det er bare ikke aktuelt at vi st\u00e5r der p\u00e5 gata og snakker engelsk til klokka v\u00e5r. Det f\u00f8les i utgangspunktet teit nok som det er \u00e5 prate til armen sin.", "At den ikke st\u00f8tter norsk tale f\u00f8les derfor begrensende.", "Et av de viktigste bruksomr\u00e5dene er \u00e5 se varsler fra telefonen, uten \u00e5 faktisk m\u00e5tte fiske denne ut av lomma. N\u00e5r noe nytt skjer p\u00e5 mobilen din, for eksempel at du f\u00e5r en SMS, eller du har et tapt anrop, kan du se dette p\u00e5 klokka.", "En sak vi liker med dette er at vi merker n\u00e5r noen ringer, selv om telefonen ligger i lomma p\u00e5 lydl\u00f8s. Vi regner med at det er flere enn oss som ofte ikke kjenner vibreringen mens de er ute og g\u00e5r. P\u00e5 klokka er vibrasjon umulig \u00e5 ikke merke.", "Du velger selv hvilke varsler du vil motta p\u00e5 klokken. Du kan for eksempel velge \u00e5 bare bli varslet om det kommer en SMS eller samtaler, eller du kan velge en rekke varsler som Facebook, e-post, Google+, Hangouts, kalendervarsler og s\u00e5 videre.", "Men de fleste varslene er begrenset. Trykker du p\u00e5 et Facebook-varsel p\u00e5 klokken, vil den ikke gj\u00f8re annet enn \u00e5 \u00e5pne Facebook-appen p\u00e5 mobilen. SMS- og e-post-varsler vil derimot vise deg innholdet i disse. N\u00e5r det gjelder e-post, f\u00e5r du ikke innholdet i Gmail-varsler - kun Samsungs e-postklient p\u00e5 mobilen.", "Det gir en litt halvveis brukeropplevelse, om vi skal v\u00e6re \u00e6rlige. Dette har f\u00f8rst og fremst med \u00e5 gj\u00f8re at apputviklerne m\u00e5 legge til st\u00f8tte for Galaxy Gear-varsler i appene sine, s\u00e5 det er ikke noe vi direkte kan skylde p\u00e5 Samsung for. Men slik er det alts\u00e5.", "Overraskende nok fungerer det veldig bra \u00e5 ta samtaler via klokken. Samtalen vil foreg\u00e5 over h\u00f8yttaler, og du kan holde klokken i n\u00e6rheten av \u00f8ret for \u00e5 h\u00f8re om du er i st\u00f8yende omgivelser. Men det ser snodig nok ut \u00e5 st\u00e5 og snakke i en imagin\u00e6r mobiltelefon. Undertegnede opplever at han gjerne plasserer handa opp mot \u00f8ret som om han holder en mobil.", "Vi h\u00f8rer de vi snakker med fint, og de h\u00f8rer oss bra.", "Du kan sl\u00e5 telefonnumre rett fra klokken, eller du kan s\u00f8ke i kontaktlisten din.", "Utvalget apper til Galaxy Gear er magert. De som finnes kan lastes ned fra Samsungs egne appbutikk, noe du gj\u00f8r fra mobilen. Installasjon av disse er veldig enkelt og rett frem, s\u00e5 det er i det minste veldig lite komplisert.", "Av de tilgjengelige appene er det noen vi syns peker seg positivt ut.", "Glympse:  Posisjonsdelingsapp hvor du du deler plasseringen din til en eller flere utvalgte personer . Kan ogs\u00e5 vise hvor langt unna en destinasjon du er. Om du oppretter favorittbrukere i mobilappen, kan du dele posisjon med disse rett fra Galaxy Gear.", "Vivino: Bruker kameraet til \u00e5 identifisere forskjellige typer vin. Du starter appen, peker den mot etiketten, og vips s\u00e5 f\u00e5r du vite mer om den vinen du sitter og pimper i deg.", "ZDclock: Lar deg sette vekkerklokke og p\u00e5minnere rett fra klokken. Via mobilappen kan du ogs\u00e5 sette opp en rekke andre varsler for alt fra bursdager til medisin.", "V\u00e6r: Det f\u00f8lger med en enkelt v\u00e6rmeldingsapp som enkelt og greit lar deg se v\u00e6ret der du er.", "Det finnes noen andre apper vi syns er stilige konsepter, men som fungerer s\u00e5nn halvveis. For eksempel en app som bruker kameraet til \u00e5 oversette ord.", "Galaxy Gear leveres ogs\u00e5 med en egen skritteller, som f\u00f8lger med p\u00e5 antall skritt du tar i l\u00f8pet av dagen, og overf\u00f8rer denne informasjonen til S Health-appen p\u00e5 Samsung-telefonen din. Vi syns ogs\u00e5 det er veldig praktisk \u00e5 kunne skifte msuikkspor p\u00e5 telefonen rett fra klokka, uten \u00e5 fiske den ut av lomma.", "Men alt i alt er det alts\u00e5 ikke all verdens utvalg av nyttige apper. Det er kanskje ikke s\u00e5 merkelig, da dette er et helt nytt produkt fra Samsung. Utvalget vil nok \u00f8ke, men om utviklerne skal vie mye tid til plattformen kreves det ogs\u00e5 at Galaxy Gear blir popul\u00e6rt nok. En slags \u00abcatch 22\u00bb dette, med andre ord. Med mindre Samsung bestemmer seg for \u00e5 hive penger etter utviklere, selvsagt.", "Related content  Det er mulig \u00e5 installere for eksempel Google Maps og andre vanlige apper, men om de krever internettforbindelse er de i praksis ubrukelige. FOTO: Marius Valle/Mobili.no", "Som nevnt er det allerede mulig \u00e5 installere vanlige Android-apper om du er villig til \u00e5 utf\u00f8re en liten hack. Dette inneb\u00e6rer \u00e5 aktivere USB-feils\u00f8king, og installere Androids utviklerverkt\u00f8y. Da kan du overf\u00f8re APK-filer (app-filer) rett til klokka. En sv\u00e6rt begrensende faktor er at apper som ikke er laget for Gear ikke f\u00e5r tilgang til internett, s\u00e5 om du dr\u00f8mmer om \u00e5 installere Google Maps eller en nettleser er det bare \u00e5 sl\u00e5 dette fra seg med en gang.", "Vi fors\u00f8kte \u00e5 installere et par spill og noen andre apper, og de kj\u00f8rte helt fint p\u00e5 klokken. Men bare det \u00e5 f\u00e5 tak i APK-filer kan v\u00e6re en litt \u00abshady\u00bb prosess, og det er ikke godt \u00e5 vite hva du faktisk f\u00e5r om du leter etter slike p\u00e5 nettet. For avanserte brukere er det imidlertid en kjekk mulighet \u00e5 ha.", "Tro det eller ei, men kameraet p\u00e5 Galaxy Gear er faktisk ikke s\u00e5 verst. Det har en oppl\u00f8sning p\u00e5 1,9 megapiksler, og har autofokus. Dette duger bra til \u00e5 fange de situasjonene som plutselig oppst\u00e5r, og \u00e5 starte kameraet er gjort p\u00e5 et blunk. Sveip fingeren nedover skjermen, og trykk for \u00e5 ta bilde. Du kan ogs\u00e5 lagre korte lydklipp sammen med bildene om du \u00f8nsker det.", "Vil du heller ta video er dette mulig. Gear kan imidlertid bare ta korte klipp p\u00e5 inntil 15 sekunder, s\u00e5 dette er ikke et reelt alternativ til \u00e5 filme med mobilen. Oppl\u00f8sningen er maksimalt 1280 x 720 piksler, alts\u00e5 HD-oppl\u00f8sning.", "Kameraet er \u00e5penbart ingen erstatning for kameraet som sitter i smarttelefonen din. Men det er en overraskende kjekk funksjon \u00e5 ha tilgjengelig, syns vi. Spesielt p\u00e5 det n\u00e5rv\u00e6rende tidspunktet, n\u00e5r \u00abingen\u00bb vet at det g\u00e5r an \u00e5 ta bilder med armb\u00e5ndsuret.", "Flere bilder og en video tatt med Galaxy Gear kan du se her.", "Vi mener selvsagt ikke at du skal snikfotografere, men i noen situasjoner kan det v\u00e6re greit \u00e5 v\u00e6re litt diskret. Det f\u00f8les nesten som om vi er med i en gammel spionfilm og tar bilder med mikrofilmkamera.", "Men det er ikke mulig \u00e5 dele bilder direkte til Facebook, for eksempel. De m\u00e5 overf\u00f8res til mobilen f\u00f8rst, og deles derfra. Det er litt tungvint.", "Under ser du noen eksempler p\u00e5 bilder tatt med Galaxy Gear.", "Alt i alt syns vi Galaxy Gear er et interessant konsept. \u00c5 ha en ekstra skjerm til mobilen gir mange muligheter, og kan gj\u00f8re bruk av mobilen litt enklere for deg som stadig er p\u00e5 farta. Det er ikke i alle situasjoner det passer seg like godt \u00e5 sitte og trykke p\u00e5 mobilen, s\u00e5 klokken gir deg en diskret m\u00e5te \u00e5 gj\u00f8re dette p\u00e5.", "Dette er helt \u00e5penbart noe som vil v\u00e6re interessant for deg som elsker gadgeter. Og der stopper det egentlig for v\u00e5r del. I sin n\u00e5v\u00e6rende form er det for lite utvalg av apper, og mulighetene er i grunnen veldig begrenset.", "Etter \u00e5 ha brukt klokken en liten stund f\u00f8ler vi egentlig ikke at den glir inn i hverdagen v\u00e5r p\u00e5 en naturlig m\u00e5te. Vi m\u00e5 p\u00e5 et vis minne oss selv p\u00e5 at vi har klokken der.", "Det andre er at du i praksis m\u00e5 lade den annenhver eller hver natt avhengig av hvor mye du bruker den. \u00c5 g\u00e5 fra et vanlig armb\u00e5ndsur til dette, tror vi at vil oppleves frusterende for mange. At den heller ikke er vanntett f\u00f8les ogs\u00e5 noe upraktisk.", "LES MER: DUELL: Samsung Galaxy Gear vs Sony Smartwatch 2", "Om det p\u00e5 sikt kommer flere nyttige apper, kan dette bli et mer brukbart produkt for flere. Hva om det for eksempel var mulig \u00e5 bruke Gear til \u00e5 navigere med? Eller om du kunne dele bilder rett til Facebook fra den? Hva med norsk talegjenkjenning?", "Vi vil tro mye kommer p\u00e5 plass etterhvert, for vi har vanskelig for \u00e5 tro at dette er noe Samsung vil legge p\u00e5 hylla med det aller f\u00f8rste.", "Om s\u00e5 neste utgave f\u00e5r flere sensorer, som for eksempel pulsm\u00e5ler, tror vi at dette kan bli bra. Galaxy Gear er for all del ikke et d\u00e5rlig produkt. Men vi tror det har en ganske s\u00e5 smal m\u00e5lgruppe akkurat n\u00e5.", "N\u00e5r det er sagt: Galaxy Gear er et imponerende stykke teknologi i miniatyr. Om du syns det virker spennende og nyttig, og har 2400 kroner til overs kan det godt hende at dette er en dings du vil ha stor glede av.", "Men vi f\u00f8ler alts\u00e5 ikke at Galaxy Gear - eller andre smartklokker for den saks skyld - er noe folk flest trenger \u00e5 vurdere riktig enda. Vi venter spent p\u00e5 utviklingen, og h\u00e5per neste generasjon smartklokker blir enda smartere", "Type: Smartklokke", "St\u00f8rrelse: 36,8 x 56,6 x 11,1 mm, 74 gram", "Skjerm: 320 x 320 piksler, 1,63 tommer, 275 PPI, AMOLED", "Operativsystem: Android 4.2.2", "Nettverk: Bluetooth 4.0 LE (Smart)", "Internett: Via Bluetooth", "Minne: 512 MB RAM, 4 GB lagringsminne", "Minnekort: Nei", "Prosessor: Enkeltkjernet 800 MHz", "USB: 2.0, via klokkedokking", "Kamera: 1,9 MP, f/2,8, Autofokus", "Videoopptak: 720p", "Batteri: 315 mAh", "Brukstid: Typsik 25 timer (i praksis 2 dager)", "Hviletid: Inntil 150 timer", "Pris: 2400 kroner (nettbutikk)", "LES OGS\u00c5 DISSE SAKENE:", "Dette kameraet fester du til mobilen din"]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "7d55f0f1f233638823773df32a3c83c81b0bf12fa59932ceb1597ed393a8e0fa"}, {"field": "createtime", "value": "2017-03-20T17:57:50.000Z"}, {"field": "description", "value": "Vi har testet Galaxy Gear. Er smartklokkene det neste store?"}, {"field": "dominantimage", "value": "http://www.adressa.no/incoming/article8620163.ece/ALTERNATES/w980-default/1300-DTCvtXnq6R.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fe8fd6c2c36ff90a83a42df52cb5042b9be5aec8.jpg?5987ef43"}, {"field": "dominantthumbnaildimensions", "value": "300x169"}, {"field": "heading", "value": ["Slik er Samsungs smartklokke -adressa.no", "Smarte klokker", "Forenklet Android-enhet", "Design, skjerm og maskinvare", "Design", "Maskinvare", "Skjerm", "Operativsystem, menyer og apper", "Varsler", "Samtaler", "Apper", "Kamera", "Er dette noe du trenger?", "Spesifikasjoner:"]}, {"field": "id", "value": "fe8fd6c2c36ff90a83a42df52cb5042b9be5aec8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-company", "value": ["samsung", "facebook"]}, {"field": "kw-concept", "value": ["mobil", "ekstra skjerm", "skjerm", "apper", "klokka"]}, {"field": "kw-entity", "value": ["voice", "gmail", "mini", "sony ericsson xperia x10", "android", "health", "i. dette", "samsung galaxy note", "samsung galaxy gear og sony smartwatch 2", "galaxy gear manager", "smart", "google maps", "autofokus", "samsung galaxy gear", "mah", "bluetooth smart", "samsung galaxy note 3", "sony smartwatch 2", "hangouts", "polar h7", "galaxy gear", "gear"]}, {"field": "kw-pageclass", "value": "article"}, {"field": "kw-person", "value": "marius valle"}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article8620163.ece/ALTERNATES/w980-default/1300-DTCvtXnq6R.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik er Samsungs smartklokke"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article8620159.ece"}, {"field": "pageclass", "value": ["article"]}, {"field": "publishtime", "value": "2013-11-13T12:09:33.000Z"}, {"field": "recs-articleid", "value": "8620159"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2013-11-13T12:09:33.000Z"}, {"field": "recs-rawtitle", "value": "Slik er Samsungs smartklokke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Vi har testet Galaxy Gear. Er smartklokkene det neste store?"}, {"field": "thumbnail", "value": "http://content-thumbnail.cxpublic.com/content/thumbnail200x150/fe8fd6c2c36ff90a83a42df52cb5042b9be5aec8.jpg?5987ef43"}, {"field": "thumbnailfullheightdimensions", "value": "200x3388"}, {"field": "timestamp", "value": "2017-08-07T04:40:35.000Z"}, {"field": "title", "value": "Slik er Samsungs smartklokke"}, {"field": "url", "value": "http://www.adressa.no/forbruker/digital/article8620159.ece"}, {"field": "urlhash", "value": "fe8fd6c2c36ff90a83a42df52cb5042b9be5aec8"}], "score": 0.46455714, "siteId": "9222270286501375973", "id": "fe8fd6c2c36ff90a83a42df52cb5042b9be5aec8"}

