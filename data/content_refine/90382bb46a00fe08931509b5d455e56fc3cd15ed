{"fields": [{"field": "modifiedtime", "type": "time", "value": "2017-02-01T14:36:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Folkehelseinstituttet", "Kreftforeningen", "Langrenn", "Giftstoffer"]}, {"field": "author", "value": "mette bugge"}, {"field": "body", "value": ["Saken oppdateres.", "I slutten av november var det over. Toril Stokkeb\u00f8s (49) kropp hadde f\u00e5tt nok av kreften. N\u00e5 skal hennes d\u00f8d ikke v\u00e6re forgjeves, mener mange av dem som har engasjert seg.", "Ski-NM starter p\u00e5 Lygna torsdag, og fra onsdag blir det preparering av ski i sm\u00f8retelt, campingvogner og trailere.", "I teltene som arrang\u00f8ren har satt opp, vil det kry av alt fra profesjonelle sm\u00f8rere, foreldre og andre glade amat\u00f8rer. Klubber og kretser f\u00e5r sine b\u00e5ser, der sm\u00f8rere med maske st\u00e5r f\u00e5 centimeter unna dem som ikke har p\u00e5 slikt verneutstyr.", "Langrennsl\u00f8pere \u00f8nsker best mulig glid og har i \u00e5renes l\u00f8p benyttet alt fra harpiks til syntetiske produkter.", "P\u00e5 midten av 1980-tallet kom det italienske fluorproduktet CERA, som viste seg \u00e5 ha friksjonsnedsettende egenskaper og skapte en revolusjon n\u00e5r det gjelder glid.", "Swix kj\u00f8pte rettighetene og utviklet produktet videre via CERA F og CERA Nova.", "Perfluorerte alkyl-forbindelser ga rett og slett bedre glid, redusert ising og hadde h\u00f8yere evne til \u00e5 avvise smuss.", "Det finnes et ukjent antall av PFAS (Perfluorerte alkylstoffer). I forskningsmilj\u00f8ene snakkes det om s\u00e5 mange som 6000. I skism\u00f8ring er det i dag et titalls av disse perfluorforbindelsene.", "I Norge ble det 1. juni 2014 innf\u00f8rt et forbud mot en av de mest brukte perfluorforbindelsene \u2013 perfluoroktansyre (PFOA) i forbrukerprodukter.", "Det er ventet et totalforbud mot PFOA i 2018 i EU. Skism\u00f8ringsprodusentene tar derfor frem fluorprodukter som ikke inneholder PFOA, men baseres p\u00e5 andre perfluorerte stoffer.", "Det finnes ingen regulering for disse andre fluorstoffer som ogs\u00e5 kan v\u00e6re uheldige for helse og milj\u00f8.", "Flere departementer, direktorater og organisasjoner advarer mot bruk av perfluor i skism\u00f8ring.", "Et forskningsprosjekt st\u00f8ttet av Norges forskningsr\u00e5d gj\u00f8r at produsentene leter etter alternativer for bruk av perfluor i skismurning. Det er avsatt 17 millioner kroner til dette, og det blir gjennomf\u00f8rt i samarbeid med SINTEF.", "T\u00f8ffest uten fluor har egen Facebook-side og har som m\u00e5l \u00e5 f\u00e5 til et nasjonalt forbud mot fluor i skism\u00f8ring. Kampanjen har henvendt seg til alle rennarrang\u00f8rer i Norge. Flere kjente skihelter st\u00f8tter n\u00e5 kampanjen.", "Under det siste norgescuprennet p\u00e5 Sjusj\u00f8en, var det kommet opp advarsler i sm\u00f8reomr\u00e5det om at sm\u00f8rerne m\u00e5 v\u00e6re klar over helsefaren og bruke n\u00f8dvendig utstyr for \u00e5 beskytte seg.", "\u00abHusk \u00e5 lufte sm\u00f8rebodene med jevne mellomrom. Helsa di trenger det\u00bb, er ett av oppslagene ved teltinngangen.", "Noe har skjedd. Det var ikke slike advarsler tidligere.", "Lokalavisen Budstikka omtalte historien om trebarnsmoren i januar i \u00e5r. Toril Stokkeb\u00f8 mente det ikke var tilfeldig at hun fikk nyrekreft med spredning. I et innlegg p\u00e5 nettstedet langrenn.com skrev hun om sine opplevelser rundt dette.", "If\u00f8lge Toril Stokkeb\u00f8s mann skal kona ha fortalt at kreftspesialistene p\u00e5 Radiumhospitalet antydet at alle timene i sm\u00f8rebua kunne v\u00e6re \u00e5rsaken til sykdommen, og at det kunne v\u00e6re en sammenheng mellom fluorsm\u00f8ring og kreft.", "P\u00e5 generelt grunnlag sier Radiumhospitalet at det finnes lite forskning p\u00e5 denne sammenhengen, s\u00e5 sykehuset kan ikke sl\u00e5 dette fast overfor Aftenposten.", "Det er ikke forsket nok p\u00e5 dette, selv om 3M, som produserte noen av disse fluorstoffene, kunne se en svak korrelasjon mellom h\u00f8ye niv\u00e5er av et fluorstoff og nyre- og leverkreft hos sine arbeidere.", "Her hjemme advarer Milj\u00f8direktoratet, Naturvernforbundet, Folkehelseinstituttet og Kreftforeningen mot de farlige stoffene i skism\u00f8ring. Fluor er verst.", "Skiskytterlandslagets lege Baard I. Freberg tok i 2014 medisinsk doktorgrad p\u00e5 helsen til skism\u00f8rerne.", "If\u00f8lge hans forskning g\u00e5r ekstremt sm\u00e5 partikler fra fluorpulver gjennom lungene og over i blodet. Gjentatte doser over tid er skadelig, og det kan ta opp mot seks \u00e5r f\u00f8r stoffene brytes ned.", "Funnene tyder p\u00e5 at arbeid i sm\u00f8reboden kan gi en generell betennelse i kroppen, samt redusert lungefunksjon. Utgangspunktet var at sm\u00f8rerne klaget p\u00e5 hoste, generelle irritasjoner i luftveiene, frysninger og kvalme etter \u00e5 ha jobbet med skism\u00f8ring og skism\u00f8ringsprodukter.", "Kreftforeningen hevder at inntak av fluorkarboner sannsynligvis medvirker til utvikling av testikkel- og nyrekreft.", "Da snakker man ikke om slik fluor som finnes i tannkremen, men fluorstoffer som er vann- og smussavst\u00f8tende og vanskelig nedbrytbare: Perfluorerte alkylstoffer (PFAS) .", "Ut\u00f8verne f\u00e5r disse stoffene under skiene for \u00e5 f\u00e5 bedre glid.", "Samtidig kan stoffene gi store helseplager hos sm\u00f8rerne, noe som er kommet frem i en unders\u00f8kelse som Statens arbeidsmilj\u00f8institutt har gjennomf\u00f8rt.", "Folkehelseinstituttet var ogs\u00e5 involvert i denne unders\u00f8kelsen , som viste at st\u00f8vmengden i sm\u00f8rebodene varierte med arbeidsintensitet og forbruk av fluorpulverprodukter.", "Periodevis var st\u00f8vkonsentrasjonen i luften meget h\u00f8y. P\u00e5f\u00f8ring av fluorprodukter ga det klart st\u00f8rste bidraget, i tillegg til rotorb\u00f8rsting av fluorpulverproduktene.", "Helseunders\u00f8kelsen av de profesjonelle sm\u00f8rerne viste at de akkumulerte syv ulike fluorstoff i kroppen. I tillegg opplevde noen akutte effekter, som redusert lungefunksjon.", "Trebarnsmoren fra Asker hadde jobbet i \u00e5revis med fluor, slik mange andre mammaer og pappaer gj\u00f8r.", "I et anonymt brev til langrenn.com fortalte hun om dette i april. I vinter l\u00f8ftet sm\u00f8resjefen i Team Asker saken p\u00e5 nytt i et \u00e5pent brev til Skiforbundet og langrenn.com. Senere fortalte Budstikka om saken.", "\u2013 Den gangen i april trodde vi at alt skulle g\u00e5 bra. Det gjorde det ikke, sier Arne Vannebo til Aftenposten.", "Han er enkemann etter Stokkeb\u00f8.", "51-\u00e5ringen forteller at kona smurte ski for ungene og var i sm\u00f8rebua i 12 \u00e5r. Bare de to siste \u00e5rene brukte hun maske.", "\u2013 I ettertid ser jeg at vi har v\u00e6rt naive. Vi tenkte at vi bare smurte for barna v\u00e5re, at vi ikke var profesjonelle, at dette skjedde p\u00e5 hobbybasis.", "P\u00e5 hjemmesiden til Kreftforeningens st\u00e5r det en klar advarsel mot fluor i skism\u00f8ring.", "\u2013 Men det er sikkert ikke s\u00e5 mange fra skimilj\u00f8et som er inne der, kommenterer Vannebo.", "Han h\u00e5per at bruk av fluor skal bli forbudt, og at farene ved slike midler belyses.", "Det samme gj\u00f8r Kreftforeningen. Ingrid Stenstadvold Ross, som er seksjonssjef for forebygging, forteller at Kreftforeningen er bekymret. Det samme er EU, norske og andre europeiske myndigheter.", "\u2013 Vi er redde for at slike stoffer kan f\u00f8re til flere kreftformer, og fagmilj\u00f8ene er spesielt bekymret for at fluor i skismurning kan f\u00f8re til nyre- og testikkelkreft, sier hun.", "Kreftforeningen vil ha forbud mot fluor.", "\u2013 Enn s\u00e5 lenge er det utrolig viktig at sm\u00f8rere bruker masker, og at man passer p\u00e5 at andre mennesker ikke oppholder seg i de samme rommene. Vi er veldig glade for at skimilj\u00f8ene er blitt oppmerksomme p\u00e5 dette, og tar forholdsregler", "\u2013 Hvorfor er fluor i skism\u00f8ring s\u00e5 farlig?", "\u2013 Fordi man puster inn damp og st\u00f8v fra denne skism\u00f8ringen. Fluorforbindelser som hoper seg opp i kroppen blir v\u00e6rende i blodet i flere \u00e5r. Derfor er det s\u00e5 viktig \u00e5 beskytte seg.", "Det som kan skje med fluorforbindelser, er at de dekomponerer ved temperatur over 250 grader. Da kan de danne fluorgass, som er giftig. Derfor passer sm\u00f8rere p\u00e5 at temperaturen n\u00e5r fluorpulver p\u00e5f\u00f8res med sm\u00f8rejern, ikke overstiger 200 grader.", "Da Aftenposten var til stede under norgescupen p\u00e5 Sjusj\u00f8en, var det ingen tvil om at mange flere sm\u00f8rere er blitt opptatt av hva som kan skje med helsen deres, dersom de ikke passer p\u00e5.", "\u2013 Ja, vi er blitt mer bevisste, og vi pr\u00f8ver \u00e5 bruke maske s\u00e5 godt vi kan, sier Hans Amund Kj\u00e6rnsli.", "Han er en av sm\u00f8rerne i Lillehammer skiklubb, en av de store og sterke klubbene i landet.", "I det gedigne teltet, der omtrent 60 sm\u00f8rere nesten st\u00e5r skulder ved skulder i b\u00e5sene til kretsene og klubbene, er det ikke noe avsug i taket. Kun \u00e5pninger i hver sin ende av teltet, der flere titalls ut\u00f8vere, trenere og testere l\u00f8per ut og inn hele tiden. Mange forteller at det ikke er uvanlig at aktive bruker teltet til \u00e5 skifte t\u00f8y, varme seg eller spise matpakken sin.", "I l\u00f8pet av en dag blir det mange ski som skal behandles, og han forteller at han p\u00e5 slutten av en slik lang \u00f8kt kan bli slapp og sliten og kjenner at det skjer noe i luftveiene.", "\u2013 Det er tungt \u00e5 holde p\u00e5 i 10 timer i sm\u00f8rebua, sier Kj\u00e6rnsli, som synes det er merkelig at det ikke finnes noen retningslinjer for hvordan slike sm\u00f8retelt skal v\u00e6re med hensyn til ventilasjon.", "Kj\u00e6rnsli og flere av hans kolleger er spesielt opptatt av gassene som oppst\u00e5r i forbindelse med legging av pulver. Ingen kan se gassene.", "Trener i Henning skilag Audun Kolstad synes det er fryktelig d\u00e5rlig luft i teltet. Han mener det bare er Skiforbundet og de rundt landslag som har ordentlige arbeidsforhold i sm\u00f8retraileren.", "Det at landslagssm\u00f8rerne fikk ordentlige arbeidsforhold, kom nettopp etter en HMS-unders\u00f8kelse. Olympiatoppen uttrykte bekymring for sm\u00f8rernes helse i 2007.", "Derfor ble Statens arbeidsmilj\u00f8institutt (STAMI) kontaktet for at de skulle utf\u00f8re en kartlegging og unders\u00f8ke det kjemiske arbeidsmilj\u00f8et.", "Resultatet viste at sm\u00f8rerne var sv\u00e6rt utsatt for eksponering av stoffer som ikke var bra for helsen. Dermed kom den f\u00f8rste sm\u00f8retraileren med bedre arbeidsforhold i 2010, og neste generasjon sm\u00f8retrailer i 2013. Den har et eget rom for p\u00e5f\u00f8ring av pulver under skiene.", "I sm\u00f8reomr\u00e5det til osloklubbene Lyn og Heming, som samarbeider, er det stor aktivitet. Tr\u00f8nderen Jo Aleksander L\u00e6nn fra Steinkjer er sm\u00f8rer i den f\u00f8rstnevnte klubben.", "Han mener at under et slikt arrangement er teltene det verste. Det er ikke noe avtrekk. Sm\u00f8reansvarlig Olav Stad\u00e5s i Heming sier at i milj\u00f8et er folk mest engstelige for st\u00f8vet.", "St\u00f8vet g\u00e5r i lungene, og det er det veldig viktig \u00e5 beskytte seg mot.", "Da langrennsmammaen Toril Stokkeb\u00f8 fikk vite at hun hadde kreft i januar 2016, begynte hun \u00e5 jage barn, unge og voksne ut av sm\u00f8reteltet, slik at de ikke skulle puste inn giftstoffer.", "Plutselig ble det \u00e5 sm\u00f8re ski noe som handlet om liv og d\u00f8d.", "Stokkeb\u00f8s historie har gjort sterkt inntrykk. Mange tenker at det kunne ha skjedd dem.", "Odmund Lefdal fra IL Bj\u00f8rn i Sogn har opplevd ikke \u00e5 f\u00e5 puste n\u00e5r han har lagt seg om kvelden, etter \u00e5 ha drevet med preparering av ski i en campingvogn fra morgen til kveld.", "Dag Elvevold er sm\u00f8resjef for Team Veidekke Nord-Norge. Han er en av dem som st\u00e5r utend\u00f8rs, men har en solid trailer med mange fasiliteter i ryggen.", "64-\u00e5ringen bosatt i Troms\u00f8 mener at d\u00f8dsfallet til trebarnsmammaen har bidratt til at mange har f\u00e5tt \u00f8ynene opp for at omgang med mange ulike preparater i forbindelse med sm\u00f8ring av ski, kan gi helseskader.", "\u2013 Jeg tenker at det var et signal og et varsko om at ha man m\u00e5 v\u00e6re enda med oppmerksom, kommer det fra Elvevold, som har eget avsug i sm\u00f8restallen hjemme.", "Han tror milj\u00f8et har neglisjert fine partikler og svevest\u00f8v og at mange har f\u00e5tt en vekker.", "Som sm\u00f8rer for et regionlag har han gode fasiliteter. Det blir verre lenger ned i systemet, p\u00e5 krets og klubber.", "Torunn Grut er en av de f\u00e5 kvinnelige sm\u00f8rerne. Hun jobber intenst for \u00e5 gj\u00f8re ferdig ski for l\u00f8pere fra Sogn og Fjordane skikrets. Hun er ellers sm\u00f8rer i klubben Syril i Leikanger. Og skal bidra i NM.", "\u2013 Jeg bruker maske n\u00e5r jeg jobber med fluor, men noen ganger blir man helt oppl\u00f8st i ansiktet av \u00e5 v\u00e6re under en slik maske. Jeg er glad jeg ikke er sm\u00f8rer p\u00e5 heltid.", "\u2013 Har du v\u00e6rt plaget etter en lang dag i sm\u00f8reteltet?", "\u2013 Nei, men det kan v\u00e6re det skumleste, at du ikke kjenner noe med en gang, at det kan ha langtidsvirkning.", "Christian Gl\u00f8g\u00e5rd er forskningssjef i Swix.", "47-\u00e5ringen opplyser at s\u00e5 fort Swix fikk vite at det kunne v\u00e6re en sammenheng mellom noen bestanddeler i fluor og enkelte kreftformer, ble den teknologien faset ut.", "N\u00e5 forskes det p\u00e5 alternativer til fluor. Prosjektet LowFriMat pr\u00f8ver \u00e5 finne fluorfrie alternativer til det som benyttes i dag. Prosjektet st\u00f8ttes av Norges forskningsr\u00e5d, og Swix gjennomf\u00f8rer det i samarbeid med SINTEF.", "Swix kan ikke trekke seg ut av fluormarkedet ensidig. Da vil andre komme inn og overta markedet for skism\u00f8ring.", "\u2013 Men vi vil st\u00f8tte et slikt forslag om \u00e5 droppe fluor, dersom det blir bestemt, sier Gl\u00f8gard, som ogs\u00e5 er langrennspappa og sm\u00f8rer.", "Vegard Kvisle, sm\u00f8resjef i Team Asker og daglig leder i Milj\u00f8avdelingen i Norconsult, l\u00f8ftet frem denne saken p\u00e5 nytt i vinter da han skrev et \u00e5pent brev til Skiforbundet der han oppfordret til strakstiltak i sm\u00f8reteltene p\u00e5 norgescup.", "Der ba han ogs\u00e5 om at Skiforbundet stiller seg i spissen for et forbud mot fluor i skismurning. I tillegg er han en av initiativtagerne til en nasjonal kampanje for \u00e5 stoppe bruken av fluor i skismurning: T\u00f8ffest uten fluor.", "Han mener at grasrota i langrennsmilj\u00f8et m\u00e5 engasjere seg hvis man skal f\u00e5 vekk denne milj\u00f8giften fra nasjonalsporten.", "\u2013 Bruk av fluor er et nullspill. N\u00e5r alle bruker det, er det ingen som tjener p\u00e5 det. Fluorprodukter er dyre, bidrar til uheldige forskjeller i idretten og er skadelig for naturen.", "\u2013 Men det aller viktigste er \u00e5 forhindre helseskader, som i verste fall kan ende med d\u00f8d. Jeg kjente godt til Toril. Det er gledelig at bevisstheten i Ski-Norge \u00f8ker, og at det har kommet opp plakater p\u00e5 sm\u00f8reteltene i norgescup. Jeg h\u00e5per at Skiforbundet ogs\u00e5 f\u00f8lger opp de andre strakstiltakene jeg foreslo.", "I f\u00f8rste omgang h\u00e5per Kvisle at bruk av fluor stoppes i alle nasjonale renn opp til norgescupniv\u00e5.", "Asgeir Moberg, arrangementsansvarlig i Norges Skiforbund, forteller at NSF har gjort noen strakstiltak, for \u00e5 sette opp plakater og informere bedre om farene.", "\u2013 Vi tar dette veldig alvorlig og danner n\u00e5 en arbeidsgruppe med fagfolk. Kvisle er invitert med der. De skal jobbe frem noe vi skal presentere p\u00e5 v\u00e5rm\u00f8tet i mai.", "Han innr\u00f8mmer at NSF m\u00e5 bli flinkere med informasjon om viktigheten i bruk av verneutstyr.", "Enkemann Arne Vannebo vil gjerne bidra til opplysninger om helsefaren ved bruk av fluor, og han st\u00f8tter kampanjen som Kvisle har satt i gang. Han oppfordrer Skiforbundet til \u00e5 bli enda t\u00f8ffere.", "\u2013 Hvis vi kan spare andres liv, s\u00f8rge for at folk ikke blir syke, er det verdt det, sier han.", "De tre barna har n\u00e5 lagt opp, i alle fall for denne sesongen. Etter alt de har v\u00e6rt igjennom er det en naturlig reaksjon. De finner ingen motivasjon i \u00e5 konkurrere om sekunder i langrennssporet lenger.", "H\u00f8r Frode Grod\u00e5s fortelle om Mesternes Mester, honning-produksjonen i hagen, Lagerb\u00e4ck og nedturen med H\u00f8gmo:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "53eac31352ade864ae5821d1d50442c3ff04f2aea059bc21fcef79478dd07741"}, {"field": "createtime", "value": "2017-01-31T21:34:02.000Z"}, {"field": "description", "value": "Langrennsmammaen var overbevist om at mange \u00e5r som skism\u00f8rer for sine tre egne barn, f\u00f8rte til at hun fikk kreft. N\u00e5 er hun d\u00f8d."}, {"field": "heading", "value": ["Skimammaens d\u00f8d skaper frykt i sm\u00f8reboden -adressa.no", "Advares ved inngangen", "12 \u00e5r i sm\u00f8rebua", "Kan gi store helseplager", "Familien var naive", "Klar advarsel mot fluor", "Sammenheng med flere kreftformer", "D\u00e5rlig utluftning i teltene", "Luftveiene reagerer etter en lang sm\u00f8redag", "St\u00e5r tett i tett med og uten maske", "Hadde farlig arbeidsplass", "St\u00f8vet er en versting", "Kjenner det p\u00e5 kroppen", "Fikk et varsko med Stokkeb\u00f8s d\u00f8d", "Frykter langtidsvirkning", "Swix forsker p\u00e5 alternativer", "T\u00f8ffest uten fluor-kampanje", "Skiforbundet tar saken alvorlig", "La opp da mamma d\u00f8de"]}, {"field": "id", "value": "90382bb46a00fe08931509b5d455e56fc3cd15ed"}, {"field": "keyword", "value": ["Folkehelseinstituttet", "Kreftforeningen", "Langrenn", "Giftstoffer"]}, {"field": "keywords", "value": "Folkehelseinstituttet,Kreftforeningen,Langrenn,Giftstoffer"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-company", "value": "facebook"}, {"field": "kw-concept", "value": ["fluor", "d\u00f8d skaper", "ordentlige arbeidsforhold", "bruker maske", "redusert lungefunksjon", "sm\u00f8re", "bruk", "skaper frykt", "d\u00f8d skaper frykt", "\u00e5pent brev", "klar advarsel", "perfluorerte alkylstoffer"]}, {"field": "kw-entity", "value": ["aftenposten", "milj\u00f8avdelingen", "lygna", "sjusj\u00f8en", "kreftforeningen", "lagerb\u00e4ck", "lyn og heming", "norconsult", "norges skiforbund", "mesternes mester", "hans amund kj\u00e6rnsli", "jo aleksander l\u00e6nn", "h\u00f8gmo", "team veidekke nord-norge", "folkehelseinstituttet og kreftforeningen", "budstikka", "radiumhospitalet", "nova", "skiforbundet", "syril", "swix", "naturvernforbundet", "ski-norge", "henning", "toril stokkeb\u00f8", "heming", "lefdal", "team asker", "u. skism\u00f8ringsprodusentene", "perfluorerte", "bj\u00f8rn", "milj\u00f8direktoratet", "sogn", "grut", "lowfrimat", "gl\u00f8gard", "statens"]}, {"field": "kw-location", "value": ["sogn og fjordane", "leikanger", "steinkjer", "norge", "troms\u00f8", "lillehammer"]}, {"field": "kw-pageclass", "value": "article"}, {"field": "kw-person", "value": ["vegard kvisle", "audun kolstad", "olav stad\u00e5s", "christian gl\u00f8g\u00e5rd", "ingrid stenstadvold ross", "frode grod\u00e5s", "asgeir moberg", "baard i. freberg", "dag elvevold", "arne vannebo"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/d8485957-d261-4149-b0e7-5cc982a7f317?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skimammaens d\u00f8d skaper frykt i sm\u00f8reboden"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Skimammaens-dod-skaper-frykt-i-smoreboden-229674b.html"}, {"field": "pageclass", "value": ["article"]}, {"field": "publishtime", "value": "2017-01-31T21:14:50.000Z"}, {"field": "recs-articleid", "value": "229674"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-01-31T21:14:50.000Z"}, {"field": "recs-rawtitle", "value": "Skimammaens d\u00f8d skaper frykt i sm\u00f8reboden -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Langrennsmammaen var overbevist om at mange \u00e5r som skism\u00f8rer for sine tre egne barn, f\u00f8rte til at hun fikk kreft. N\u00e5 er hun d\u00f8d."}, {"field": "thumbnail", "value": "http://content-thumbnail.cxpublic.com/content/thumbnail200x150/90382bb46a00fe08931509b5d455e56fc3cd15ed.jpg?5906d22a"}, {"field": "thumbnailfullheightdimensions", "value": "200x2857"}, {"field": "timestamp", "value": "2017-05-01T06:14:02.000Z"}, {"field": "title", "value": "Skimammaens d\u00f8d skaper frykt i sm\u00f8reboden"}, {"field": "url", "value": "http://www.adressa.no/100Sport/vintersport/langrenn/Skimammaens-dod-skaper-frykt-i-smoreboden-229674b.html"}, {"field": "urlhash", "value": "90382bb46a00fe08931509b5d455e56fc3cd15ed"}], "score": 0.6132482, "siteId": "9222270286501375973", "id": "90382bb46a00fe08931509b5d455e56fc3cd15ed"}

