{"fields": [{"field": "modifiedtime", "type": "time", "value": "2012-04-24T12:48:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Berit N\u00f8kleby og Guri Hjeltnes: Barn under krigenAschehoug", "De fleste hadde en trygg oppvekst. Norge var i krig, men samtidig var det fred i den forstand at et flertall av det norske folk ikke deltok i eller ble fysisk rammet av krigshandlinger. Dessuten var Wehrmacht en rimelig okkupasjonsarm\u00e9 - i hvert fall i et \u00abarisk\u00bb land som skulle vinnes for nasjonalsosialismen.", "Derfor kom soldatene ikke bare med ild og d\u00f8d, men ogs\u00e5 med sjokolade og drops - bon-bon - i lommene. De av oss som var s\u00e5 sm\u00e5 at vi knapt nok kunne snakke, l\u00e6rte oss i l\u00f8pet av krigen den element\u00e6r-tysken som var mest gangbar fra Lindenes til Kirkenes: \u00abHast du bong-bong?\u00bb Men det kunne v\u00e6re en pr\u00f8velse \u00e5 komme seg gjennom det ytre laget av lommerusk fra v\u00e5penfrakken, f\u00f8r man n\u00e5dde inn til selve dropset! De st\u00f8rste barna l\u00e6rte seg det enda mer avanserte tysk: \u00abHast du einen Zigar f\u00fcr meinen Vater?\u00bb", "En stor del av norske barn oppfattet de tyske soldatene som \u00absnille\u00bb, i beste fall var forholdet tvetydig. Det bekreftes ogs\u00e5 i N\u00f8kleby/Hjeltnes' bok.", "Likevel er det ingen grunn til \u00e5 idyllisere. Ogs\u00e5 barn var ofre. Av de vel 10 000 nordmenn som omkom under annen verdenskrig, var ca. 500 barn. Det kan ikke utelukkende lastes tyskerne. En fjerdedel av disse barna satte livet til under alliert bombing. Den nest st\u00f8rste gruppen p\u00e5 80 var i handelsfl\u00e5ten. Den gang kunne man m\u00f8nstre p\u00e5 som 14-\u00e5ring hvis man fylte 15 i l\u00f8pet av \u00e5ret.", "P\u00e5 den annen side - og det var et viktig begrep under krigen - var 33 av de norske frontkjemperne som falt p\u00e5 \u00d8stfronten gutter under 18 \u00e5r. En av dem var bare fjorten. Alliert torpedering av passasjerskip, blant dem et par hurtigruter, f\u00f8rte ogs\u00e5 til at mange barn omkom. Andre ble drept av milit\u00e6re kj\u00f8ret\u00f8yer eller av usikrede granater og andre sprenglegemer som ungene fant overalt.", "Norsk krigslitteratur handler i stor grad om heroiske enkeltmannsskjebner. Hverdagsliv og historier om grupper eller deler av befolkningen er alt for frav\u00e6rende. Derfor er det prisverdig at to s\u00e5 fremragende og velskrivende krigshistorikere som Berit N\u00f8kleby og Guri Hjeltnes har tatt for seg temaet barn og krigen i Norge. Barn er nesten frav\u00e6rende i krigshistorien. Et godt eksempel er oppmerksomheten rundt l\u00e6rernes holdningskamp mot nazismen, men lite fins om elevenes like sterke motstand.", "Det sterkeste fysiske inngrepet i norske barns liv, var at tyskerne beslagla skolene. Innen skolegangen ble ingenting som normalt, og mange kom ut av krigen med store kunnskapshull.", "Verst var det i Finnmark der skolegangen ofte var lagt til et internat. N\u00e5r okkupantene beslag la det, var elevene uten b\u00e5de skole og \u00abhjem\u00bb.", "Det hendte skoleelever kastet b\u00e5de sn\u00f8ball og stein p\u00e5 soldatene, men Norge under krigen var ikke Vestbredden av i dag der barn m\u00f8tes med ekte kuler, med og uten gummiovertrekk. I \u00c5lesund fikk skoleinspekt\u00f8ren en advarsel, og de 12-13 \u00e5r gamle elevene ble straffet med to timers gjensitting hver dag en uke da de kastet sn\u00f8ball p\u00e5 fienden. Handelsgymnasiaster i Trondheim som kastet en liter blekk p\u00e5 en vaktpost ved NTH, slapp ogs\u00e5 unna med en reprimande. Men heller ikke slike hendelser gir noe ensidig m\u00f8nster. Det hendte at ogs\u00e5 barn ble kastet i fengsel, og i verste fall ble sendt som fange til Tyskland. For barn tok ogs\u00e5 store sjanser, som kur\u00e9rer eller distribut\u00f8rer av illegale aviser, eller ble intetanende brukt som flyktningeloser fordi hjemmet var mellomstasjon p\u00e5 en flyktningerute. De yngste var henholdsvis seks og \u00e5tte \u00e5r da krigen begynte!", "Med krigen l\u00e6rte ogs\u00e5 barna en ny virkelighet med matauk, k\u00f8st\u00e5ing, rasjonering, surrogatprodukter og hamstring. Til tross for den senere idealisering av den spartanske levem\u00e5ten (- Vi klarte oss godt under krigen, ogs\u00e5!), s\u00e5 legger forfatterne frem dokumentasjon p\u00e5 forfall i nordmenns helse, s\u00e6rlig hos de yngste, og p\u00e5 veksthemming hos barn. K\u00e5lrot, hvalkj\u00f8tt, poteter, tran - ogs\u00e5 som sm\u00f8r\u00f8ye i gr\u00f8ten! - kunne ikke b\u00f8te p\u00e5 alt det som ble borte, s\u00e6rlig gr\u00f8nnsaker og frukt. \u00abMor dr\u00f8yet br\u00f8dene med \u00e5 blande r\u00e5, saltet rogn i dem\u00bb, forteller en Trondheims-husmor med slekt p\u00e5 Fr\u00f8ya. Verst var det i de store byene. Der var det direkte n\u00f8d, mens man klarte seg mye bedre p\u00e5 landet eller langs kysten der man i alle fall hadde fisken.", "Under krigen var en fjerdedel av Norges befolkning under 18 \u00e5r. Som nordmenn flest befant de seg p\u00e5 alle krigens avsnitt og fronter, som alt fra j\u00f8debarn i tyske utryddelsesleire til barnehird rundt NS-toppene. N\u00f8kleby/Hjeltnes er innom de fleste, men har p\u00e5fallende lite om de s\u00e5kalte krigsbarna. Her er det kommet mye nytt stoff de siste \u00e5rene. Og n\u00e5r kapitlet om NS-barna for det meste best\u00e5r av lange utdrag av to b\u00f8ker, blir det i spinkleste laget.", "Her ligger svakheten ved \u00abBarn under krigen\u00bb. Den bygger nesten utelukkende p\u00e5 allerede eksisterende skriftlig materiale. Der hvor det er sparsomt, blir bredden liten og dokumentasjonen spinkel. Det blir p\u00e5 mange m\u00e5ter en videref\u00f8ring av \u00abvoksen\u00bb krigslitteratur, og n\u00e5r den er s\u00e5 preget av \u00abstengun-heroiseringen\u00bb som den er, blir utvalget skjevt.", "Bak i boken fins en navneliste over barn som mistet livet under krigen. Den bygger hovedsakelig p\u00e5 standardverket \u00abV\u00e5re falne\u00bb, som neppe kan v\u00e6re korrekt p\u00e5 dette felt.", "Men \u00abBarn under krigen\u00bb er en viktig bok, ogs\u00e5 fordi den representerer noe helt nytt innenfor krigshistorien. Dessuten byr den p\u00e5 et enest\u00e5ende billedmateriale. Kanskje er det det mest imponerende ved hele boken."]}, {"field": "category0", "value": "kultur"}, {"field": "contenthash", "value": "6b5060f3a3f7b41663aade6a1045c55b5872228579d698754a44c700fc552d34"}, {"field": "createtime", "value": "2017-04-29T21:47:29.000Z"}, {"field": "description", "value": "800 000 nordmenn var barn under den annen verdenskrig, det vil si i aldersgruppen fra 0 til 18 \u00e5r. For dem fortonet krigen seg like forskjellig som for alle andre aldersgrupper."}, {"field": "dominantimage", "value": "http://www.adressa.no/incoming/article1029880.ece5/ALTERNATES/w980-default/ver2%20Tysker%201"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a194cdd85f2d29ce1b11a639a8918b52dace7296.jpg?5987184e"}, {"field": "dominantthumbnaildimensions", "value": "300x169"}, {"field": "heading", "value": "\u00abHast du bong-bong?\u00bb -adressa.no"}, {"field": "id", "value": "a194cdd85f2d29ce1b11a639a8918b52dace7296"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "science"}, {"field": "kw-concept", "value": ["annen verdenskrig", "barn", "norske barn", "krig"]}, {"field": "kw-entity", "value": ["guri hjeltnes", "zigar", "n\u00f8kleby", "berit n\u00f8kleby og guri hjeltnes", "barn", "\u00f8stfronten", "wehrmacht", "lindenes", "vater"]}, {"field": "kw-location", "value": ["fr\u00f8ya", "\u00e5lesund", "tyskland", "kirkenes", "trondheim", "finnmark", "norge", "vestbredden"]}, {"field": "kw-pageclass", "value": "article"}, {"field": "kw-person", "value": "berit n\u00f8kleby"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1029880.ece5/ALTERNATES/w980-default/ver2%20Tysker%201"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Hast du bong-bong?&raquo;"}, {"field": "og-type", "value": "article"}, {"field": "og-url", "value": "http://www.adressa.no/kultur/article313536.ece"}, {"field": "pageclass", "value": ["article"]}, {"field": "publishtime", "value": "2000-12-14T23:00:00.000Z"}, {"field": "recs-articleid", "value": "3015322"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-14T23:00:00.000Z"}, {"field": "recs-rawtitle", "value": "&laquo;Hast du bong-bong?&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "800 000 nordmenn var barn under den annen verdenskrig, det vil si i aldersgruppen fra 0 til 18 \u00e5r. For dem fortonet krigen seg like forskjellig som for alle andre aldersgrupper."}, {"field": "thumbnail", "value": "http://content-thumbnail.cxpublic.com/content/thumbnail200x150/a194cdd85f2d29ce1b11a639a8918b52dace7296.jpg?5987184e"}, {"field": "thumbnailfullheightdimensions", "value": "200x1260"}, {"field": "timestamp", "value": "2017-08-06T13:23:26.000Z"}, {"field": "title", "value": "&laquo;Hast du bong-bong?&raquo;"}, {"field": "url", "value": "http://www.adressa.no/kultur/article313536.ece"}, {"field": "urlhash", "value": "a194cdd85f2d29ce1b11a639a8918b52dace7296"}], "score": 1.071703, "siteId": "9222270286501375973", "id": "a194cdd85f2d29ce1b11a639a8918b52dace7296"}

