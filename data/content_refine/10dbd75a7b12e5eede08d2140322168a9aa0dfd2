{"fields": [{"field": "modifiedtime", "type": "time", "value": "2012-04-18T00:07:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00abRimmel, rimmel rammel, spindelvev og gammelt skrammel . . .\u00bb Barna klapper i takt mens de fremf\u00f8rer regla som kanskje kan lokke fram en liten nisse.", "Vi er i eventyrrommet i Sommerfuglen steinerbarnehage p\u00e5 By\u00e5sen. Dagslyset slipper inn gjennom et mangefarget vindu. Sammen med skr\u00e5tak og lave benker blir stemningen tett og intim.", "Erfarings-arkitektur", "- Arkitekturen er et resultat av lang erfaring og n\u00f8ye planlegging. Vi visste hva vi \u00f8nsket oss - og startet tidlig samarbeidet med arkitekten, forteller initiativtakerne Aurelia Udo de Haes, Isolde Hofstad og Sylvia H\u00e5di. I mange \u00e5r har de v\u00e6rt en del av Steiner-milj\u00f8et i Trondheim, bl.a. gjennom Rotnissen steinerbarnehage p\u00e5 Rotvoll. Da de bestemte seg for \u00e5 bygge ny barnehage, sto barnas behov i sentrum.", "- Hovedm\u00e5let er \u00e5 gi barna trygge og estetisk vakre omgivelser som inspirerer til lek, b\u00e5de inne og ute, sier de tre og viser rundt p\u00e5 de fire avdelingene som gir plass til 48 barn. Alle avdelingene har god plass til lekeaktiviteter.- Barn vil v\u00e6re der de voksne er. Derfor minner avdelingene om hjem med store kj\u00f8kken. N\u00e5r vi baker, kan alle delta - og smake p\u00e5 deigen, sier Isolde og peker p\u00e5 dagens bakst som ligger fersk og duftende p\u00e5 en rist.", "Hjerterom i midten", "Hjerterommet er husets sentrum. Under en syvkantet t\u00e5rnhjelm er det plass til sammenkomster av mange slag. En liten dokketeaterscene lar seg lett rigge opp i en krok.", "Ute er ogs\u00e5 mye lagt til rette for barnas aktiviteter. Ferske skudd fra pil er importert fra Sverige. Noen er plantet i hekker mot naboene, andre danner spennende tunneler og lysthus. Husker, akebakker, rennende vann, urte- og gr\u00f8nnsakhage h\u00f8rer ogs\u00e5 med.", "- Forrige dagen satte vi poteter. Derfor gleder vi oss over regnet. Alle skj\u00f8nner at regnvannet er n\u00f8dvendig om noe skal vokse i hagen v\u00e5r, sier Sylvia. Hun retter ogs\u00e5 oppmerksomheten mot naboene. Via en port i gjerdet kan beboerne p\u00e5 eldreinstitusjonen like ved komme p\u00e5 bes\u00f8k. Flere har benyttet seg av muligheten allerede.", "Hybrid ventilasjon", "P\u00e5 baksiden av barnehagen st\u00e5r et lite t\u00e5rn for seg selv. En trapp f\u00f8rer opp til en balkong med utsikt over fjorden. Skitne st\u00f8vlespor viser at balkongen er mye i bruk, men t\u00e5rnet har ogs\u00e5 en annen funksjon:", "- Gjennom t\u00e5rnet tar vi inn frisk luft. Dette g\u00e5r i r\u00f8r inn i en kulvert under barnehagen sammen med vannb\u00e5ren fjernvarme. Derfra fordeles varmen ut i rommene, forklarer Sylvia. Denne spesielle teknologien kalles hybrid ventilasjon. CO{-2}-m\u00e5lere registrere luftkvaliteten inne i rommene. N\u00e5r CO{-2}-konsentrasjonen blir h\u00f8y, trekker vifter d\u00e5rlig luft ut i himlingen i fellerommet. En varmeveksler i toppen av himlingen tar vare p\u00e5 varmen, f\u00f8r den brukte luften pumpes ut over taket.", "- Vi er opptatt av \u00f8kologi og ressursutnytting p\u00e5 alle omr\u00e5der. Vi lager mat av \u00f8kologiske r\u00e5varer - og alt matavfall komposteres. Plastleker har vi ikke. I stedet kj\u00f8per vi mye p\u00e5 loppemarked, sier Sylvia. Gamle gryter og andre kj\u00f8kkenredskaper er flittig i bruk i dammene ute.", "Arkitekt Karen Romslo ved Kvadrat Arkitektkontor har tegnet mange barnehager - b\u00e5de i Trondheim og omliggende kommuner. Men Sommerfuglen steinerbarnehage er noe helt for seg selv.", "- H\u00e5ndverkerne strevde litt med mange rare kroker og vinkler, men resultatet ble bra. Kvadratmeterprisen er ikke h\u00f8yere enn ved andre barnehager, sier Romslo. Hun setter pris p\u00e5 samarbeidet med de tre initiativtakerne og deres fokus p\u00e5 barnas behov.", "Navnet \u00abSommerfuglen steinerbarnehage\u00bb var bestemt p\u00e5 forh\u00e5nd. Etter hvert viste det seg at formen ogs\u00e5 kom til \u00e5 ligne mye p\u00e5 en sommerfugl med avdelingene som vinger. Og hver avdeling har selvf\u00f8lgelig sommerfuglnavn: Gullvinge og Silkespinner, Perlemorvinge og S\u00f8lvk\u00e5pe. Romslo p\u00e5peker at arkitekturen er inspirert av Steiner-arkitektur (goetheanistisk arkitektur) med uregelmessige former og f\u00e5 rette vinkler.", "- H\u00e5ndverkerne v\u00e5re telte 68 utvendige hj\u00f8rner. De mente det var nok, ler Isolde - som vil takke Trondheim kommune, landskapsarkitekt Kjellaug Jule og Saga Entrepen\u00f8r for godt samarbeid."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "e692c2a05f97a1dbeb229a490d48ba0398f6cd31f04b4be4a5e416b7edbe90df"}, {"field": "createtime", "value": "2017-02-12T10:35:51.000Z"}, {"field": "description", "value": "Med eget eventyrrom, t\u00e5rn og tornerosehekk, glassmalerier og underlige underjordiske ganger er Steiner-barnehagen p\u00e5 Havstein sv\u00e6rt forskjellig fra de andre nye barnehagene i Trondheim. SE FLERE BILDER HER."}, {"field": "dominantimage", "value": "http://www.adressa.no/incoming/article1206397.ece5/ALTERNATES/w980-default/Sommerfuglen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/10dbd75a7b12e5eede08d2140322168a9aa0dfd2.jpg?5993ea81"}, {"field": "dominantthumbnaildimensions", "value": "300x169"}, {"field": "heading", "value": "Barnas eventyrhus p\u00e5 Havstein -adressa.no"}, {"field": "id", "value": "10dbd75a7b12e5eede08d2140322168a9aa0dfd2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-concept", "value": ["sommerfuglen steinerbarnehage", "barn", "barnehage"]}, {"field": "kw-entity", "value": ["by\u00e5sen", "ute", "silkespinner", "steiner", "sommerfuglen", "kjellaug jule og saga entrepen\u00f8r", "aurelia udo de haes", "isolde hofstad og sylvia h\u00e5di", "perlemorvinge og s\u00f8lvk\u00e5pe", "sylvia", "havstein", "kvadrat arkitektkontor", "saga entrepen\u00f8r", "rotvoll", "rotnissen", "kjellaug jule", "isolde"]}, {"field": "kw-location", "value": ["sverige", "trondheim"]}, {"field": "kw-pageclass", "value": "article"}, {"field": "kw-person", "value": ["aurelia udo", "isolde hofstad", "sylvia h\u00e5di", "karen romslo"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1206397.ece5/ALTERNATES/w980-default/Sommerfuglen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnas eventyrhus p\u00e5 Havstein"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article881532.ece"}, {"field": "pageclass", "value": ["article"]}, {"field": "publishtime", "value": "2007-06-16T09:17:36.000Z"}, {"field": "recs-articleid", "value": "1818040"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-06-16T09:17:36.000Z"}, {"field": "recs-rawtitle", "value": "Barnas eventyrhus p\u00e5 Havstein -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Med eget eventyrrom, t\u00e5rn og tornerosehekk, glassmalerier og underlige underjordiske ganger er Steiner-barnehagen p\u00e5 Havstein sv\u00e6rt forskjellig fra de andre nye barnehagene i Trondheim. SE FLERE BILDER HER."}, {"field": "thumbnail", "value": "http://content-thumbnail.cxpublic.com/content/thumbnail200x150/10dbd75a7b12e5eede08d2140322168a9aa0dfd2.jpg?5993ea81"}, {"field": "thumbnailfullheightdimensions", "value": "200x1354"}, {"field": "timestamp", "value": "2017-08-16T06:47:29.000Z"}, {"field": "title", "value": "Barnas eventyrhus p\u00e5 Havstein"}, {"field": "url", "value": "http://www.adressa.no/nyheter/trondheim/article881532.ece"}, {"field": "urlhash", "value": "10dbd75a7b12e5eede08d2140322168a9aa0dfd2"}], "score": 0.8258488, "siteId": "9222270286501375973", "id": "10dbd75a7b12e5eede08d2140322168a9aa0dfd2"}

