{"fields": [{"field": "modifiedtime", "type": "time", "value": "2015-04-10T08:15:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["\u2013 Alvorlig brudd p\u00e5 loven, sier Fylkesmannen i S\u00f8r-Tr\u00f8ndelag.", "Mannen mistet jobben ved institusjonen etter at Fylkesmannen gikk inn i saken. Det var etter tips at de i fjor henvendte seg til den private barneverninstitusjonen V\u00e5re hjem og ba om en redegj\u00f8relse for ansettelsen av mannen og institusjonens rutiner knyttet til ansettelser.", "Mannen jobbet f\u00f8rst noks\u00e5 lite p\u00e5 institusjonen, men etter hvert et betydelig antall timer hver m\u00e5ned \u2013 tiln\u00e6rmet full stilling i perioder. Etter en stund fikk han ogs\u00e5 ansvaret for ett av barna i sitt eget hjem hver fjerde helg. Da mannen til slutt m\u00e5tte g\u00e5, hadde han jobbet der i to og et halvt \u00e5r.", "For \u00e5 jobbe ved barnevernsinstitusjoner var det tidligere kun krav om at ansatte la fram politiattest som viste anmerkninger knyttet til seksualforbrytelser.", "Les ogs\u00e5: En takk til barnevernet", "Men fra 1. september 2011 ble kravene for \u00e5 jobbe i barnevernet betydelig skjerpet for \u00e5 gi bedre beskyttelse mot overgrep eller annen alvorlig skadelig innflytelse p\u00e5 barna. Fra da av m\u00e5 blant annet anmerkninger knyttet til grov vold, narkotika og ran f\u00f8res p\u00e5 politiattesten. Disse anmerkningene er imidlertid tidsbegrenset. Det vil si at ti \u00e5r etter l\u00f8slatelse, vises ikke lenger disse anmerkningene p\u00e5 attesten.", "Mannen ble ansatt ved V\u00e5re hjem etter lovendringen i barnevernloven, men til tross for dette viste ikke politiattesten han fremla noen anmerkninger knyttet til vold. Dette til tross for at han syv \u00e5r tidligere ble d\u00f8mt for medvirkning til frihetsber\u00f8velse og legemsbeskadigelse under s\u00e6rdeles skjerpende omstendigheter.", "Mannen ble d\u00f8mt til fengsel i to \u00e5r og seks m\u00e5neder for forholdet.", "Fylkesmannen skriver i tilsynssaken at de legger til grunn at V\u00e5re hjem hadde som intensjon \u00e5 innhente politiattest som tilfredsstilte kravene i loven da mannen ble ansatt ved institusjonen. Overfor Adresseavisen understreker Fylkesmannen at institusjonen m\u00e5 v\u00e6re sikre p\u00e5 at attesten de mottar er utstedt etter det gjeldende regelverket. Samtidig viser de til at politiet her hadde utstedt en attest basert p\u00e5 foreldet lovverk.", "Mannen var selv \u00e5pen om sin egen kriminelle fortid, og det var kjent for ledelsen ved institusjonen at han hadde flere dommer og soninger bak seg \u2013 den siste fem \u00e5r f\u00f8r mannen ble ansatt. Etter at han ble ansatt \u00f8nsket mannen \u00e5 starte p\u00e5 en utdanning som krevde at han la fram en ny politiattest. P\u00e5 denne framkom det imidlertid flere anmerkninger, noe som var uforenlig med at mannen fikk lov til \u00e5 begynne p\u00e5 dette studiet. Ledelsen ved institusjonen fikk selv se denne attesten, men til tross for anmerkningene om straffbare forhold som omhandlet grov vold, foretok de seg ikke noe. De ba ikke mannen selv om en ny attest og han fortsatte \u00e5 jobbe der like mye som tidligere.", "Mannen hadde ogs\u00e5 ansvar for ett av barna en helg i m\u00e5neden hjemme hos seg. Da skjerpes kravet om innholdet p\u00e5 politiattesten \u2013 som da skal v\u00e6re utt\u00f8mmende. Den viser alle straffereaksjoner som er registrert. V\u00e5re hjem ba ikke om en slik attest f\u00f8r de lot mannen ha ansvaret for ett av barna.", "Les ogs\u00e5: Tre av fire har psykisk diagnose", "Assisterende utdanningsdirekt\u00f8r Jostein Magne Krutvik sier at Fylkesmannen mener ansvaret i denne saken ligger hos V\u00e5re hjem og at den ansatte ikke har fors\u00f8kt \u00e5 lure institusjonen p\u00e5 noen m\u00e5te.", "\u2013 Det sviktet hos V\u00e5re hjem flere ganger i denne saken. De m\u00e5 v\u00e6re sikre p\u00e5 at attesten de f\u00f8rst mottar er utstedt etter det gjeldende regelverket. Det var den ikke. Mannen ble ansatt i deltidsjobb, men etter hvert arbeidet mannen i tiln\u00e6rmet full stilling. Da sier loven at det skal hentes inn en ny politiattest. Det ble ikke gjort. S\u00e5 fikk han ansvaret for et barn som var hjemme hos han en helg i m\u00e5neden. Da skal institusjonen innhente en utvidet politiattest som viser alle kriminelle forhold. Dette ble heller ikke gjort, p\u00e5peker Krutvik.", "Fylkesmannen er ogs\u00e5 kritisk til at da mannen fikk en ny politiattest i forbindelse med s\u00f8knaden til utdanning, reagerte heller ikke ledelsen ved V\u00e5re hjem.", "\u2013 At de hadde mottatt feil attest da vedkommende ble ansatt, kom ogs\u00e5 tydelig fram da den ansatte noe senere s\u00f8kte en utdanning som krevde tilsvarende politiattest. Da fikk V\u00e5re hjem se den nye attesten, og denne hadde flere merknader. Dette f\u00f8rte til at mannen ikke kom inn p\u00e5 utdanningen, og da burde V\u00e5re hjem tatt en ny runde slik at de fikk en attest etter gjeldende regelverk, sier Krutvik.", "\u2013 Burde V\u00e5re hjem ha avsluttet arbeidsforholdet allerede da?", "\u2013 De skulle ha innhentet ny attest, og denne ville ha vist at den var uforenlig med at mannen kunne jobbe p\u00e5 institusjonen, sier Krutvik.", "\u2013 V\u00e5re hjems brudd p\u00e5 loven er alvorlige fordi kravene til politiattest skal bidra til \u00e5 sikre at barn f\u00e5r en forsvarlig omsorg. Dette dreier seg om omsorg til noen av de mest s\u00e5rbare i samfunnet. Alle har rett til \u00e5 f\u00e5 en ny sjanse, men det er en alvorlig svikt n\u00e5r en institusjon ikke f\u00f8lger kravene i loven, sier Jostein Magne Krutvik.", "Faglig leder ved V\u00e5re hjem, Rune Midtg\u00e5rd, bekrefter at de fikk se en utvidet attest med flere anmerkninger da den tidligere straffed\u00f8mte skulle ha praksis ved skolen han gikk.", "\u2013 Men den attesten mottok vi ikke som arbeidsgiver, sier Rune Midtg\u00e5rd.", "\u2013 Men dere s\u00e5 den?", "\u2013Ja, men jeg leste den ikke. Han ba om veiledning om hvordan han skulle forholde seg til avslaget ved H\u00f8gskolen, og jeg anbefalte \u00e5 klage. Men vi gikk ikke n\u00e6rmere inn i hvilke paragrafer som var i attesten da.", "\u2013 Men skj\u00f8nte dere ikke da dere s\u00e5 den at forholdene han var d\u00f8mt for var s\u00e5 alvorlige at den f\u00f8rste politiattesten ikke var dekkende?", "\u2013 Nei, det skj\u00f8nte vi ikke. Politiattesten han hadde da han begynte her viste en plettfri vandel og det forholdt vi oss til. Det har v\u00e6rt endring av flere regelverk i perioden, og det har v\u00e6rt litt vanskelig \u00e5 ha full oversikt.", "\u2013 Etter dette lar dere han ta en av ungdommene med seg i sitt private hjem i helger \u2013 uten \u00e5 be om utvidet attest som regelverket krever for \u00e5 gj\u00f8re dette. Hvordan kunne dere gj\u00f8re dette?", "\u2013 Det var ukjent for oss at regelverket her er strengere. Vi bruker ikke bes\u00f8kshjem til vanlig, og var ikke fullt klar over hva som krevdes.", "\u2013 Men dere hadde jo da sett den utt\u00f8mmende politiattesten. Ville ikke sunn fornuft tilsi at man ikke burde sende en ungdom hjem alene til en med et slikt rulleblad?", "\u2013 Vi tar p\u00e5 det st\u00f8rste alvor at vi gjorde en feil her, og vi er glad tilsyn avdekket det. N\u00e5 skal vi kvalitetssikre v\u00e5re rutiner og skaffe tilstrekkelig kunnskap om innhenting av politiattest og hvilke krav som gjelder for \u00e5 jobbe i barnevernsinstitusjon.", "\u2013 Dere har jo et veldig stort ansvar med \u00e5 ta vare p\u00e5 de mest utsatte. Hvordan skal vi ha tillit til at dere kan det n\u00e5r dere ikke kan regelverket som skal beskytte barn mot potensielt farlige voksne?", "\u2013 Vi beklager at vi ikke har klart \u00e5 etterleve regelverket. Da Fylkesmannen stilte sp\u00f8rsm\u00e5l ba vi om ny attest, og vedkommende ble da \u00f8yeblikkelig fritatt alle arbeidsoppgaver for V\u00e5re hjem.", "Den tidligere straffed\u00f8mte, sier at det er andres feil som gj\u00f8r at han n\u00e5 er uten jobb.", "\u2013 Andre har gjort grove feil som gj\u00f8r at jeg fra den ene dagen til den andre plutselig st\u00e5r p\u00e5 gata, fratatt mitt levebr\u00f8d. Jeg har spilt med \u00e5pne kort og fortalt om fortiden mi. Hva mer kan jeg gj\u00f8re? Jeg fikk en politiattest uten anmerkninger for \u00e5 jobbe p\u00e5 V\u00e5re hjem. Der har jeg gjort en viktig jobb og bare f\u00e5tt gode skussm\u00e5l. Og s\u00e5 blir jeg fratatt jobben over natta. Det kan ikke v\u00e6re s\u00e5nn, poengterer han.", "Les ogs\u00e5: Barn i n\u00f8d kan ikke vente", "B\u00e5de Fylkesmannen og V\u00e5re hjem har fastsl\u00e5tt at den domfelte hele veien har v\u00e6rt \u00e5pen om sin fortid. Men da Fylkesmannen i fjor opprettet tilsynssak, ba V\u00e5re hjem om en ny politiattest. Den hadde en rekke anmerkninger. Mannen mener at innhentingen av en ny attest skjedde p\u00e5 feil grunnlag. Han mener institusjonen skulle bedt om en attest om kun en forlengelse av arbeidsforholdet. Da sender man inn den gamle attesten, og den vil fornyes om ikke vedkommende har gjort seg skyldig i nye straffbare forhold.", "\u2013 Og det har jeg jo ikke. Jeg er fullstendig rehabilitert siden 2002 og har gjort en god jobb i tre \u00e5r.", "\u2013 Men attesten man da skulle sendt politiet ville jo ikke v\u00e6rt gyldig?", "\u2013 At politiet har gjort en feil for tre \u00e5r siden kan ikke jeg straffes for i dag. Jeg har bevist at jeg er tilliten verdig.", "Mannen poengterer ogs\u00e5 at han har v\u00e6rt uheldig med andre nye regler. Tidligere var regelverket slik at tidsbegrensningen som gjaldt var ti \u00e5r fra det straffbare forholdet var beg\u00e5tt , mens det n\u00e5 er ti etter l\u00f8slatelse. Tre \u00e5r i soningsk\u00f8 har derfor blitt en stor ulempe for mannen.", "At han ikke skulle ha v\u00e6rt bes\u00f8kshjem, er han derimot helt enig i.", "Mannen, ved hans advokat Kristin Bugge Midthjell, anker n\u00e5 saken inn for Fylkesmannen for feil bruk av regelverk. Han h\u00e5per det f\u00f8rer frem.", "\u2013 Jeg kjemper for jobben min som er utrolig givende og l\u00e6rerik. Jeg f\u00e5r brukt de d\u00e5rlige erfaringene mine p\u00e5 en god m\u00e5te.", "Politistasjonssjef ved Sentrum politistasjon, Arve Nordtvedt, opplyser at slike politiattester ble makulert etter tre m\u00e5neder den gangen de enkelte politidistriktene hadde ansvaret for \u00e5 utstede disse. De har derfor ikke lenger denne attesten i sitt arkiv.", "\u2013 Jeg kan derfor verken si om vi har utstedt en slik attest til vedkommende, eller hvilke vurderinger vi s\u00e5 fall har gjort, sier Nordtvedt, men legger til:", "\u2013 Gitt at det stemmer at det er vi som har utstedt denne attesten, og at det var en barneomsorgsattest som ble etterspurt, s\u00e5 er det p\u00e5 det rene at vedkommende ikke skulle hatt \u00abingen merknader\u00bb. Da har vi gjort en feil, en menneskelig svikt. I s\u00e5 fall er det bare \u00e5 legge seg flat og beklage p\u00e5 det sterkeste. Det er sv\u00e6rt uheldig og skal ikke skje, fastsl\u00e5r politistasjonssjefen."]}, {"field": "category0", "value": "pluss"}, {"field": "contenthash", "value": "6b2b2f78097ffded52032f2ce6b159985e6ace98e2e6ceb157ba250778ebbbde"}, {"field": "createtime", "value": "2015-04-10T07:27:52.000Z"}, {"field": "description", "value": "Et tidligere MC-medlem d\u00f8mt for medvirkning til kidnapping og grov vold jobbet p\u00e5 den private barneverninstitusjonen V\u00e5re hjem uten gyldig politiattest."}, {"field": "dominantimage", "value": "http://www.adressa.no/pluss/article10836022.ece/uzkzcz/ALTERNATES/w980-default/MDVareHjem061.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc1d8e6d7b2a45d2ff95812cd9dcc703f0518dce.jpg?58cea4ed"}, {"field": "dominantthumbnaildimensions", "value": "300x169"}, {"field": "heading", "value": ["D\u00f8mt for grov vold - ansatt i barnevernet -adressa.no", "Feil attest", "Skjerpede omstendigheter", "Sviktet flere ganger", "Bes\u00f8kshjem", "\u2013 De mest s\u00e5rbare", "\u2013 Leste ikke attesten", "Ikke klar over annet regelverk", "\u2013 Jeg er fratatt mitt levebr\u00f8d", "Anker saken", "\u2013 Da har vi gjort en feil"]}, {"field": "id", "value": "cc1d8e6d7b2a45d2ff95812cd9dcc703f0518dce"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-concept", "value": ["politiattest", "institusjon", "jobb", "grov vold", "mannen", "fratatt mitt levebr\u00f8d", "hjem", "attest", "tiln\u00e6rmet full stilling"]}, {"field": "kw-entity", "value": ["sentrum", "fylkesmannen", "h\u00f8gskolen", "fylkesmannen og v\u00e5re", "adresseavisen"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["jostein magne krutvik", "arve nordtvedt", "kristin bugge midthjell", "rune midtg\u00e5rd"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article10836022.ece/uzkzcz/ALTERNATES/w980-default/MDVareHjem061.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8mt for grov vold - ansatt i barnevernet"}, {"field": "og-type", "value": "article"}, {"field": "og-url", "value": "http://www.adressa.no/pluss/article10836025.ece"}, {"field": "pageclass", "value": ["article"]}, {"field": "publishtime", "value": "2015-04-10T08:01:16.000Z"}, {"field": "recs-articleid", "value": "10836025"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-04-10T08:01:16.000Z"}, {"field": "recs-rawtitle", "value": "D\u00f8mt for grov vold - ansatt i barnevernet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Et tidligere MC-medlem d\u00f8mt for medvirkning til kidnapping og grov vold jobbet p\u00e5 den private barneverninstitusjonen V\u00e5re hjem uten gyldig politiattest."}, {"field": "thumbnail", "value": "http://content-thumbnail.cxpublic.com/content/thumbnail200x150/cc1d8e6d7b2a45d2ff95812cd9dcc703f0518dce.jpg?58cea4ed"}, {"field": "thumbnailfullheightdimensions", "value": "200x2449"}, {"field": "timestamp", "value": "2017-03-19T15:34:05.000Z"}, {"field": "title", "value": "D\u00f8mt for grov vold - ansatt i barnevernet"}, {"field": "url", "value": "http://www.adressa.no/pluss/article10836025.ece"}, {"field": "urlhash", "value": "cc1d8e6d7b2a45d2ff95812cd9dcc703f0518dce"}], "score": 0.6150881, "siteId": "9222270286501375973", "id": "cc1d8e6d7b2a45d2ff95812cd9dcc703f0518dce"}

