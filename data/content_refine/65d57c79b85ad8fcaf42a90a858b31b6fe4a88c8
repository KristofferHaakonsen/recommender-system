{"fields": [{"field": "modifiedtime", "type": "time", "value": "2012-04-11T14:56:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gustav e. karlsen", "professor", "h\u00f8gskolen i s\u00f8r-tr\u00f8ndelag"]}, {"field": "body", "value": ["Saken oppdateres.", "I Tr\u00f8nderradioen 2. juni 2010 betegnet kilenotfisker Kjartan T\u00f8rum lakseforvaltningen som \u00abet brutalt overgrep mot kystbefolkningen\u00bb. I likhet med han f\u00f8ler jeg kvalme og avmakt p\u00e5 kystfolkets vegne n\u00e5r rikfolket med monarken i spissen poserer med nyfanget, gytemoden storlaks. Her mangler ikke mediedekning. Eksempelvis hadde Adresseavisen 3. juni 2010 en tre sider reportasje med grundig dekning av \u00e5rets f\u00f8rste fangst i Nidelva.", "Sj\u00f8laksefisket har i lang tid v\u00e6rt regulert. Fra en fiskeperiode fra 1. mai til 31. juli, 4 ukedager, er reguleringen n\u00e5 s\u00e5 omfattende at deler av kysten er stengt helt eller har fiske i et kort tidsrom.Eksempelvis kan det p\u00e5 kysten av Troms fiskes i perioden 20. juli - 4. august, med en samlet fisketid p\u00e5 9 dager i en periode da lakse-sesongen i praksis er over.", "Hovedbegrunnelsen for denne seigpiningen av kilenotfisket i sj\u00f8en har v\u00e6rt at det er n\u00f8dvendig for \u00e5 bevare villaksen. At bestanden er g\u00e5tt tilbake, er rimelig godt dokumentert. Samlet er fangsten redusert med ca. 75 prosent siden 1970-tallet. Det paradoksale er imidlertid at i de over 100 \u00e5rene vi har hatt et omfattende kilenotfiske langs kysten, har villaksestammen v\u00e6rt vital og livskraftig. Tilbakegangen kommer i en periode med omfattende regulering av sj\u00f8laksefisket og etter at fisket med drivgang ble helt forbudt fra 1989. Det er alts\u00e5 ikke sammenheng mellom antatt \u00e5rsak og virkning.", "For dr\u00f8yt 100 \u00e5r siden (1900) var det ca. 7500 kilen\u00f8ter i Norge. I \u00e5r 2008 har Statistisk Sentralbyr\u00e5 registrert 957 kilen\u00f8ter. Dersom det var en entydig sammenheng mellom sj\u00f8laksefisket og villaksbestand, burde bestanden tatt seg betydelig opp. Det motsatte skjer. All fornuft tilsier da \u00e5 sp\u00f8rre om ytterligere reguleringer er riktig medisinen. Det skjer ikke. I stedet \u00f8kes dosen.", "I den politiske kamp mellom n\u00e6ringsinteresser er sj\u00f8laksefiskerne blitt overkj\u00f8ret og tilsidesatt. Villaksutvalgets innstilling fra 2000 la viktige premisser for lakseforvaltningen i Norge. Utvalget ble ledet av jurist og ivrig elvefisker Georg Riber-Mohn. N\u00e5v\u00e6rende fiskeri- og kystminister Lisbeth Berg Hansen og fiskeridirekt\u00f8r Liv Holmefjord har betydelige eierinteresser i opprettsn\u00e6ringen. Selv Justisdepartementets lovavdeling har p\u00e5pekt habilitetsproblemer for Berg Hansen.", "Den viktigste \u00e5rsaken til reduksjon i villaksbestanden er trolig \u00e5 finne i den massive satsingen p\u00e5 lakseopprett. Det er en n\u00e6ring av stor \u00f8konomisk betydning. Den beslaglegger arealmessig store deler av kysten. Mens kilenotfiskerne fratas sitt levebr\u00f8d og verdien av eiendommen knyttet til laksesett (rett til \u00e5 sette kilenot), gis det stadig nye konsesjoner til opprett til tross for heftige protester fra lokale fiskere. Opprett beskatter i betydelig grad andre fiskeslag som forressurs. R\u00f8mning av opprettslaks har f\u00f8rt til problematisk innkryssing med villaksen. I tillegg har stor konsentrasjon medf\u00f8rt sykdom og p\u00e5f\u00f8lgende medisinering. Det er imidlertid ikke problemer med inntjeningen. Adresseavisen rapporterer 4. juni 2010 om enorme fortjenester. Disse fortjenestene g\u00e5r i ytterst liten grad til kystfolket. De kan kun biv\u00e5ne fremmedeide laksem\u00e6rer i stedet for egeneide kilen\u00f8ter.", "N\u00e5r kilenota som har liten eller ingen betydning for villaksbestanden, har det \u00e5 gj\u00f8re med kilenota som fiskeredskap. I dag trues fiskebestander fordi det finnes teknologi som aktivt kan opps\u00f8ke fisken og fange den der den er. Eksempelvis tar tr\u00e5ling stort og sm\u00e5tt. En kilenot er til sammenligning et passivt, fast forankret redskap. Noten best\u00e5r av garnvegger i kileform som slipper sm\u00e5laks gjennom, med et ledegarn (ca. 50 meter landgarn) inn mot land. I beste fall ledes laksen langs landgarnet gjennom kilene inn i fiskerommet. Laksen kan unnslippe ved \u00e5 sv\u00f8mme mot land, snu, g\u00e5 under landgarnet eller i havet utenfor nota.Vind og str\u00f8m f\u00f8rer ofte til at kilenota g\u00e5r full av tang og maneter som gj\u00f8r den totalt inneffektiv.", "Det er et alvorlig overgrep og en skam at for myndigheter har behandlet rettskafne kilenotfiskere som simple kriminelle som m\u00e5 kontrolleres, etterforskers og straffes, ogs\u00e5 med fengselstraff. Mens det ofte ikke finnes ressurser for \u00e5 rykke ut n\u00e5r kriminalitet beg\u00e5s, er det aldri mangel p\u00e5 ressurser n\u00e5r det gjelder overv\u00e5kning av kilenotfisket. Da er det midler til \u00e5 bruke fly og hurtigb\u00e5ter. Et minne fra min barndom i ei kystbygd mot storhavet i Troms har brent seg inn i bevisstheten. I sm\u00e5b\u00e5t som 12-\u00e5ring sammen med min far og onkel kjempes det i tung sj\u00f8 og hard str\u00f8m for \u00e5 f\u00e5 stengt kilenota mens flyet med politi kretser lavt over hodet p\u00e5 oss for \u00e5 ta bilder av \u00abforbrytelsen\u00bb. Vi maktet ikke \u00e5 f\u00e5 stenge nota f\u00f8r en time etter fristen, noe som resulterte i stor bot og inndragelse av redskap, \u2013 dramatisk for et fattig fisker-familie. S\u00e5 grove var og er overgrepene.", "De dramatiske reguleringene av kystlaksefisket har f\u00f8rt til at kystfolket har tapt sine rettigheter til laksen som ressurs. Vinnerne er opprettsn\u00e6ringen og elveeierne som har f\u00e5tt \u00f8ket sin eiendomsverdi, mens kystfiskerne f\u00e5tt nullet ut verdien av sine eiendommer knyttet til laksesett Nye kapitalsterke akt\u00f8rer har blitt kystens laksebaroner med sine opprett. Det er trolig langt lettere for en kapitalsterk investor \u00e5 etablere et nytt opprettsanlegg enn for en ungdom fra utkanten \u00e5 etablere seg som kystfisker.", "Elveeierne har blitt lakeier for den nye pengeadelen. Her er cluet \u00e5 leie ut r\u00e5dyre fiskevald til de nyrike og kongelige som kan forlyste seg med prestisjegivende, spenningsmettet fritidsaktivitet p\u00e5 elvebredden eller i b\u00e5t med lokale roere. Utrolig nok videref\u00f8rer den r\u00f8d-gr\u00f8nne regjeringen denne lakseforvaltningspolitikken, men ogs\u00e5 en fiskeripolitikk som med omsettelige kvoteordninger fratar kystfolket hevdvunne rettigheter til villfisken og svekker kystfisket som hovedgrunnlaget for bosetting langs kysten.", "gustav.e.karlsen@hist.no"]}, {"field": "category0", "value": "meninger"}, {"field": "contenthash", "value": "632f769c288f0a5e3ee288dc21241bb0bf92fb5860a75d57388bc6a6bc329dfb"}, {"field": "createtime", "value": "2017-07-28T20:09:20.000Z"}, {"field": "description", "value": "Mens elvefiskerne har hatt en lang laksesesong, har den aldri v\u00e6rt kortere for sj\u00f8laksefiskerne. Overfor dem har myndighetene skjerpet en forvaltningspolitikk som over tid har fratatt dem hevdvunne rettigheter til \u00e5 ut\u00f8ve sin n\u00e6ring."}, {"field": "dominantimage", "value": "http://www.adressa.no/incoming/article1360908.ece5/ALTERNATES/w980-default/kronikkfoto%201207.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/65d57c79b85ad8fcaf42a90a858b31b6fe4a88c8.jpg?597b99f0"}, {"field": "dominantthumbnaildimensions", "value": "300x169"}, {"field": "heading", "value": "Et overgrep mot kystfolket -adressa.no"}, {"field": "id", "value": "65d57c79b85ad8fcaf42a90a858b31b6fe4a88c8"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["hevdvunne rettigheter", "fiske", "kilenot", "eiendommer knyttet", "langs kysten", "kystfolket", "kysten"]}, {"field": "kw-entity", "value": ["nidelva", "statistisk sentralbyr\u00e5", "adresseavisen", "tr\u00f8nderradioen", "justisdepartementets"]}, {"field": "kw-location", "value": ["norge", "troms"]}, {"field": "kw-pageclass", "value": "article"}, {"field": "kw-person", "value": ["lisbeth berg hansen", "berg hansen", "kjartan t\u00f8rum", "georg riber-mohn", "liv holmefjord"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1360908.ece5/ALTERNATES/w980-default/kronikkfoto%201207.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et overgrep mot kystfolket"}, {"field": "og-type", "value": "article"}, {"field": "og-url", "value": "http://www.adressa.no/meninger/article1505328.ece"}, {"field": "pageclass", "value": ["article"]}, {"field": "publishtime", "value": "2010-07-12T08:27:57.000Z"}, {"field": "recs-articleid", "value": "1168825"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-07-12T08:27:57.000Z"}, {"field": "recs-rawtitle", "value": "Et overgrep mot kystfolket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mens elvefiskerne har hatt en lang laksesesong, har den aldri v\u00e6rt kortere for sj\u00f8laksefiskerne. Overfor dem har myndighetene skjerpet en forvaltningspolitikk som over tid har fratatt dem hevdvunne rettigheter til \u00e5 ut\u00f8ve sin n\u00e6ring."}, {"field": "thumbnail", "value": "http://content-thumbnail.cxpublic.com/content/thumbnail200x150/65d57c79b85ad8fcaf42a90a858b31b6fe4a88c8.jpg?597b99f0"}, {"field": "thumbnailfullheightdimensions", "value": "200x1469"}, {"field": "timestamp", "value": "2017-07-28T20:09:20.000Z"}, {"field": "title", "value": "Et overgrep mot kystfolket"}, {"field": "url", "value": "http://www.adressa.no/meninger/article1505328.ece"}, {"field": "urlhash", "value": "65d57c79b85ad8fcaf42a90a858b31b6fe4a88c8"}], "score": 0.94659734, "siteId": "9222270286501375973", "id": "65d57c79b85ad8fcaf42a90a858b31b6fe4a88c8"}

