{"fields": [{"field": "modifiedtime", "type": "time", "value": "2016-01-31T08:16:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "elisabeth solvang"}, {"field": "body", "value": ["Saken oppdateres.", "Vi har kj\u00f8rt s\u00e5 langt vi kommer med bil. N\u00e5 g\u00e5r turen opp i skogen ved Brusdalen utenfor \u00c5lesund. Men f\u00f8rst m\u00e5 trugene p\u00e5. De ligger alltid parat i bilen til Synn\u00f8ve Humlen. Hun g\u00e5r nemlig p\u00e5 tur s\u00e5 \u00e5 si hver dag \u2014 \u00e5ret rundt. Ofte med turkompis Dagfinn Bj\u00f8rge, som ogs\u00e5 er med denne dagen.", "Humlen fikk \u00f8ynene opp for truger for seks-sju \u00e5r siden. N\u00e5 har hun \u00e9n hund, men p\u00e5 den tiden hadde hun tre.", "\u2013 Jeg har g\u00e5tt mye p\u00e5 ski, b\u00e5de langrenn og randonee, p\u00e5 toppturer. Men med hundene springende rundt, opplevde jeg ofte at ski ble litt kaotisk. Det var da jeg pr\u00f8vde truger. Det ga en mye mer kontrollert situasjon, sier hun.", "Siden har Synn\u00f8ve blitt en ordentlig trugeentusiast. Hun eier flere par, til ulikt bruk, er medlem av en trugegruppe p\u00e5 Facebook, og er en ivrig misjon\u00e6r av hvordan og til hva man kan bruke truger.", "\u2013 Mange forbinder truger med de gammeldagse rottingtrugene som n\u00e5 kanskje egner seg best til pynt p\u00e5 hytta. Truger i dag er noe helt annet. Grepet er bedre, med tagger p\u00e5 undersiden, og trugene er leddet. Man stikker foten inn i en binding og kan bevege h\u00e6len. I tillegg har de h\u00e6lst\u00f8tte til oppoverbakker. Derfor er de lette \u00e5 g\u00e5 med, forklarer Synn\u00f8ve.", "Humlen er ikke alene om \u00e5 finne glede i trugeg\u00e5ing. Hans-Ole Homelien forteller at trugesalget har mangedoblet seg de siste \u00e5rene. Firmaet hans er leverand\u00f8r av truger til alle de st\u00f8rste sportsbutikk-kjedene i Norge.", "\u2013 I 1998, da vi startet med truger, hadde vi problemer med \u00e5 bli kvitt 50 par i l\u00f8pet av sesongen. I 2005 hadde salget \u00f8kt til 3.000 par, og i \u00e5r vil vi passere 13.000 solgte par, forteller Homelien, og tilf\u00f8yer:", "\u2013 Tilbake i 1998 lo folk av oss da vi sa at vi skulle selge truger. Det ble ansett som \u00e5 selge sand i Sahara. \u2013 Hvorfor det?", "\u2013 Folk skj\u00f8nte ikke hvorfor i alle dager de skulle ha truger n\u00e5r de hadde ski. Truger var liksom noe du brukte for \u00e5 hente vann p\u00e5 hytta og knapt nok det. N\u00e5 skj\u00f8nner flere og flere at truger er et supplement til utstyrsparken de allerede har. P\u00e5 truger kommer man til steder hvor det er vanskelig \u00e5 komme til ellers, sier han.", "Selv om trugesalget har \u00f8kt er mange fortsatt skeptiske, sier Homelien.", "\u2013 Det er fordi mange tror at truger tilsvarer de gamle bambustrugene vi har arvet fra besteforeldrene v\u00e5re. De nyttet det ikke \u00e5 g\u00e5 p\u00e5 tur med, for sn\u00f8en la seg opp\u00e5 dem og gjorde det vanskelig \u00e5 g\u00e5. I dag er trugene laget slik at man legger sn\u00f8en under seg i bevegelsen.", "Homelien mener det er lettere \u00e5 selge truger til ungdom enn til en mer voksen m\u00e5lgruppe.", "\u2013 De som er under 25 \u00e5r i dag har ikke noe forhold til de gamle trugene og greier \u00e5 se truger med nye \u00f8yne.", "Turen g\u00e5r innover i skogen og opp mot en kolle. Der vi g\u00e5r er sn\u00f8en dyp, noen steder n\u00e5r den oss helt til l\u00e5ret. Trugene gj\u00f8r likevel at vi nesten flyter opp\u00e5 l\u00f8ssn\u00f8en, og lett kan sette den ene foten foran den andre. Etter hvert beveger vi oss inn i et terreng hvor det \u00e5penbart hadde v\u00e6rt vanskelig \u00e5 g\u00e5 b\u00e5de med ski, eller kun p\u00e5 beina.", "\u2013 Det er det som er s\u00e5 fint med truger, man trenger ikke \u00e5 tenke p\u00e5 hvor stien eller opptr\u00e5kkede l\u00f8yper g\u00e5r, og kan lett g\u00e5 i kupert terreng.", "\u2013 Truger er med andre ord litt \u00abjeg g\u00e5r rett fram samme hva jeg st\u00f8ter p\u00e5\u00bb?", "\u2013 Nettopp! Du slipper \u00e5 ta hensyn til tuer, lyng, sm\u00e5 h\u00f8ler, stein eller variert sn\u00f8dekke, sier Humlen og Dagfinn Bj\u00f8rge legger til:", "\u2013 Fordi jeg kommer helt utenfor allfarvei, har jeg noen av mine fineste naturopplevelser p\u00e5 truger. I tillegg er det super trening, og mye morsommere enn treningsstudio.", "Humlen har tro p\u00e5 at trugebruken vil \u00f8ke. Hun jobber i sportsbutikk, og merker at salget har tatt seg opp de siste \u00e5rene.", "\u2013 Flere skj\u00f8nner at truger kan brukes til noe annet enn \u00e5 frakte varer fra bilen og fram til hytta. De er en annen m\u00e5te \u00e5 komme seg ut i naturen p\u00e5, sier hun.", "Tilbake i skogen har vi n\u00e5dd m\u00e5let p\u00e5 turen v\u00e5r. Det er Storegga, som parodisk nok bare ligger 252 meter over havet. Vi tar en pust i bakken. P\u00e5 veien opp har vi g\u00e5tt rett opp bratte steiner, hoppet mykt ned i sm\u00e5 h\u00f8ler, st\u00f8ttet oss p\u00e5 stavene, og balansert p\u00e5 underlaget. Synn\u00f8ve ser utover landskapet, smiler, og sier:\u2013 \u00c5 bruke truger f\u00e5r fram barnet i meg. Jeg f\u00f8ler meg fri, for jeg kan g\u00e5 akkurat der jeg vil.", "En halv times trugegang, tilsvarer \u00e9n time med jogging.", "Dette viser blant annet en unders\u00f8kelse gjort ved University of British Columbia (UBC) i 2004. Vel \u00e5 merke gjelder dette om man trener i l\u00f8s sn\u00f8. Trugegang p\u00e5 pakket, eller hard, sn\u00f8 krever ikke fullt s\u00e5 mye energi, men er fortsatt minst like effektiv trening som jogging.", "Helene Kjersem Hoff, som er treningsveileder, fysioterapeut og trugeentusiast, forteller hvorfor treningseffekten av trugegang er s\u00e5 god.", "\u2013 N\u00e5r man beveger seg med truger, gj\u00f8r den ekstra vekten p\u00e5 beina at kroppen f\u00e5r en tyngre belastning for hvert skritt man tar. Sammen med staver, som jeg anbefaler \u00e5 bruke, f\u00e5r man aktivisert hele kroppen. Du f\u00e5r trent kjernemuskulatur, balanse, kondisjon og styrke i \u00e9n \u00f8kt, sier Hoff.", "Fysioterapeuten fremhever at det \u00e5 bruke truger er noe s\u00e5 \u00e5 si alle kan klare.", "\u2013 Alt fra sm\u00e5 barn til eldre mennesker greier \u00e5 g\u00e5 med truger. Og det passer b\u00e5de for godt trente og helt utrente. Trugegang krever lite utstyr og lite teknikk, det er bare \u00e5 spenne p\u00e5 seg og g\u00e5. Selv har jeg brukt truger b\u00e5de med b\u00e6remeis og p\u00e5 jakt. Det er to situasjoner der ski ikke fungerer like bra, p\u00e5peker hun.", "Kjersem f\u00e5r st\u00f8tte av tidligere maratondronning Ingrid Kristiansen. Hun har i flere \u00e5r snakket varmt om truger.", "\u2013 Mange skj\u00f8nner ikke vitsen med truger n\u00e5r man har ski. Men poenget er at truger er et godt alternativ til ski. Der ski krever teknikk, krever truger ingen kunnskap. Slik blir terskelen for \u00e5 komme seg ut lavere, mener Kristiansen.", "For to \u00e5r siden deltok hun i VM p\u00e5 truger i Sverige. Der ble hun nummer fire i klassen over 35 \u00e5r. N\u00e5 er det ikke s\u00e6rlig aktivitet i trugelandslaget.", "\u2013 Vi sliter med rekrutteringen. Folk er skeptiske til truger, noen latterliggj\u00f8r det til og med, men jeg skj\u00f8nner ikke skepsisen. Truger \u00e5pner for fantastiske naturopplevelser og er god trening. Jeg har tro p\u00e5 at trugebruken vil \u00f8ke, avslutter Kristiansen."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "01743015288baeca702ad32d09bafc743244ff4a896099144fae13ca0cd4113b"}, {"field": "createtime", "value": "2017-01-18T13:52:10.000Z"}, {"field": "description", "value": "F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene for dette. Og treningseffekten er stor, if\u00f8lge entusiaster og forskning."}, {"field": "heading", "value": ["F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene. -adressa.no", "Fra 50 til 13.000 solgte", "\u2014 Utenfor allfarvei", "\u2014 F\u00e5r frem barnet i meg", "\u2014 Man f\u00e5r aktivisert hele kroppen"]}, {"field": "id", "value": "f5aa4bbc145796cb76376c41feecbe5d2f64b403"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "sports"}, {"field": "kw-company", "value": "facebook"}, {"field": "kw-concept", "value": ["spesielt interesserte", "truger"]}, {"field": "kw-entity", "value": ["university of british columbia", "humlen og dagfinn bj\u00f8rge", "storegga", "sahara", "homelien", "brusdalen"]}, {"field": "kw-location", "value": ["british columbia", "sverige", "norge", "\u00e5lesund"]}, {"field": "kw-pageclass", "value": "article"}, {"field": "kw-person", "value": ["synn\u00f8ve humlen", "dagfinn bj\u00f8rge", "helene kjersem hoff", "ingrid kristiansen"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/448d4a46-cf8a-4f6a-b8ff-cd1925b37577?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene."}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/For-var-trugegaing-for-spesielt-interesserte-Na-har-tusenvis-fatt-opp-oynene-216658b.html"}, {"field": "pageclass", "value": ["article"]}, {"field": "publishtime", "value": "2016-01-31T08:16:33.000Z"}, {"field": "recs-articleid", "value": "216658"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-01-31T08:16:33.000Z"}, {"field": "recs-rawtitle", "value": "F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene for dette. Og treningseffekten er stor, if\u00f8lge entusiaster og forskning."}, {"field": "thumbnail", "value": "http://content-thumbnail.cxpublic.com/content/thumbnail200x150/f5aa4bbc145796cb76376c41feecbe5d2f64b403.jpg?5989c00b"}, {"field": "thumbnailfullheightdimensions", "value": "200x1713"}, {"field": "timestamp", "value": "2017-08-08T13:43:39.000Z"}, {"field": "title", "value": "F\u00f8r var trugeg\u00e5ing for spesielt interesserte. N\u00e5 har tusenvis f\u00e5tt opp \u00f8ynene."}, {"field": "url", "value": "http://www.adressa.no/100Sport/sprek/For-var-trugegaing-for-spesielt-interesserte-Na-har-tusenvis-fatt-opp-oynene-216658b.html"}, {"field": "urlhash", "value": "f5aa4bbc145796cb76376c41feecbe5d2f64b403"}], "score": 0.8937026, "siteId": "9222270286501375973", "id": "f5aa4bbc145796cb76376c41feecbe5d2f64b403"}

