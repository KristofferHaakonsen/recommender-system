{"fields": [{"field": "modifiedtime", "type": "time", "value": "2012-04-23T11:11:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "P\u00e5 omr\u00e5de etter omr\u00e5de forventes det at vi skal velge, og ikke minst at vi skal basere valget p\u00e5 rasjonell kalkulasjon. Skal vi leve som vi lyster, eller vurdere og velge livsstil ut fra hva som er sunnest?", "DA JEG BLE F\u00d8DT var Norge fortsatt trygt forankret innenfor \u00abden sosialdemokratiske orden.\u00bb Det var et samfunn som hadde opph\u00f8yd organisasjon, planlegging og administrasjon til det gode livets garantist. Befolkningen ble betraktet som en enhet og vurdert i henhold til faste normalitetskurver. Kunnskapen var objektiv, styringen direkte og arbeidsm\u00e5tene standardisert. Det meste hadde sin faste plass og valgmulighetene var relativt begrenset.", "De siste 10-20 \u00e5rene har en (tilsynelatende) helt annerledes virkelighet vokst fram, forankret i mer frihet til \u00e5 velge og ikke minst flere alternativ \u00e5 velge mellom. Mange vil vel v\u00e6re enig dersom jeg sier at dette er en frigj\u00f8ring av individet, av naturlige sider ved det \u00e5 leve og utfolde seg, som s\u00e5 altfor lenge har blitt undertrykt.", "NETTOPP DERFOR vil jeg heller fortelle en annen historie, nemlig om frigj\u00f8ringen og valgmulighetene som ledd i det mest avanserte styringsmaskineriet som noen gang er utviklet. En anordning s\u00e5 gjennomf\u00f8rt og vellykket at vi m\u00e5 anstrenge oss for \u00e5 se at det kunne v\u00e6rt annerledes. Kanskje fordi den ikke (som sosialdemokratiet) er utpreget toppstyrt, men isteden involverer oss all i aktiv egenadministrasjon.", "Bare tenk over det: I l\u00f8pet av f\u00e5 \u00e5r er v\u00e5r rolle som forbrukere blitt stadig mer kompleks. P\u00e5 omr\u00e5de etter omr\u00e5de forventes det at vi skal velge, og ikke minst at vi skal basere valget p\u00e5 rasjonell kalkulasjon. Skal vi leve som vi lyster, eller vurdere og velge livsstil ut fra hva som er sunnest? Skal vi v\u00e6re totalkunder hos en bank/et forsikringsselskap, eller foreta n\u00f8yaktige beregninger over hva som er mest l\u00f8nnsomt? Skal vi vise tillit til str\u00f8mleverand\u00f8ren, eller shoppe der det er billigst? Skal barnet g\u00e5 p\u00e5 skolen i n\u00e6rmilj\u00f8et, eller der best karakterer oppn\u00e5s?", "DENNE UTVIKLINGEN blir gjerne framstilt som b\u00e5de naturlig og \u00f8nskelig. Vi er jo alle rasjonelle, nyttemaksimerende og m\u00e5lrettede individer; n\u00e5 er det p\u00e5 tide vi f\u00e5r frihet til \u00e5 ut\u00f8ve denne grunnleggende egenskapen, til \u00e5 sette alternativ opp mot hverandre og foreta de objektivt sett beste valgene. Dessuten er jo dette det beste for samfunnet; n\u00e5r folk ut fra n\u00f8yaktig kalkulasjon foretar rasjonelle valg, betyr det at summen av valgene vil skape et rikere og mer effektivt samfunn.", "Dersom noen fors\u00f8ker \u00e5 problematisere denne fortellingen, m\u00f8ter de raskt et slagferdig motargument: Hva gj\u00f8r det at folk f\u00e5r mer mulighet til \u00e5 velge, det er vel ingen grunn til \u00e5 nekte mennesker \u00e5 ut\u00f8ve sin frihet?", "Slike formuleringer virker kraftfulle og uimotst\u00e5elige i dagens vestlige samfunn. Nettopp derfor b\u00f8r vi sp\u00f8rre om \u00abfriheten til \u00e5 velge\u00bb er et genetisk behov ved menneskeheten, eller snarere en v\u00e6rem\u00e5te vi l\u00e6rer innenfor en liberalistisk samfunnsordning? Om vi konkluderer med at siste alternativ har mest for seg, betyr ikke det at valgfrihet som s\u00e5dan er \u00abgalt\u00bb - men at vi kanskje b\u00f8r sp\u00f8rre om stadig mer av den n\u00f8dvendigvis er til det beste?", "TIL DETTE KOMMER at valgfrihetens evangelium de senere \u00e5rene ikke bare har spredd seg til stadig flere felt, men ogs\u00e5 har blitt knyttet sterkere til en \u00f8konomisk nytteretorikk. I denne koblingen mellom frihet og nyttemaksimering framst\u00e5r et ganske s\u00e5 endimensjonalt menneskebilde, et bilde med kraft nok til \u00e5 gi oss d\u00e5rlig samvittighet dersom vi ikke lever opp til dets krav og forventinger.", "Det er derfor fristende \u00e5 snu frihetens resonnement p\u00e5 hodet: Den liberale styringskunstens ypperste grep har v\u00e6rt \u00e5 styre gjennom \u00e5 gj\u00f8re menneskene frie! Dersom vi ser slik p\u00e5 det, blir ikke muligheten til \u00e5 velge en frigj\u00f8ring, men snarere en tvang som ut\u00f8ves overfor oss alle - en tvang som sier at vi m\u00e5 f\u00f8lge bedre med, bruke mer energi p\u00e5 \u00e5 forholde oss til alt fra skolenes l\u00e6ringsniv\u00e5 til str\u00f8mleverand\u00f8renes krumspring, og ut fra det foreta fornuftige og nyttemaksimerende valg.", "I en tidligere kronikk (Adresseavisen 25.8) viste jeg hvordan v\u00e5re dagers iherdige arbeid med \u00e5 tallfeste det kvalitative i livet, kan ses som et aspekt ved den \u00f8konomiske liberalismens organisering av livet: Bort med byr\u00e5krati og rigide strukturer, sats heller p\u00e5 delegering av ansvar og \u00f8kte valgmuligheter. Innenfor et slikt prosjekt ivaretar tallene flere funksjoner; de gir ledelsen en opplevelse av oversikt, de angir hvor medarbeiderne m\u00e5 forbedre seg, og sist men ikke minst gir de forbrukerne en enkel mulighet til \u00e5 sammenligne og velge.", "DENNE SAMMENHENGEN mellom det \u00e5 telle og det \u00e5 velge illustrerer et grunnleggende aspekt ved liberalismen som styringskunst. Samfunnet bygges ikke gjennom direkte inngrep og disiplinerende tiltak som innenfor den sosialdemokratiske orden; isteden skjer styringen gjennom indirekte grep (definere kvalitetsstandarder, konkurranseutsette, m\u00e5le og informere om resultatoppn\u00e5elsen, oppl\u00e6re flest mulig til rollen som kunder p\u00e5 livets ulike arenaer) som systematisk leder utviklingen mot et mer str\u00f8mlinjeformet, mer effektivt, mer \u00abvellykket\u00bb samfunn.", "Slik danner b\u00e5ndene mellom kvantitativ informasjon og instrumentelle valg et rom uten grenser. I prinsippet kan vi tenke oss at absolutt alt kan favnes inn, fordi det ikke er noe som yter valgfrihetens samfunn motstand. Isteden blir stadig flere av livets arenaer omgjort til sm\u00e5 markeder - med kj\u00f8pere og selgere, eller bestillere og utf\u00f8rere, der resultatkravene er tydelige og helst kontraktfestet, og der kundenes vurderinger og valg anses som selve basisen for kontinuerlig framskritt og forbedring.", "\u00abFrigj\u00f8ringen av individet\u00bb inng\u00e5r dermed som selve kjernen i et omfattende styringsprosjekt - et prosjekt der delegering av makt og myndiggj\u00f8ring mest av alt dreier seg om \u00e5 gj\u00f8re oss alle mest mulig like; rasjonelle, m\u00e5ls\u00f8kende, kalkulerende, effektive, produktive.", "NESTE GANG vi h\u00f8rer at det kan da umulig v\u00e6re negativt at vi f\u00e5r mer valgfrihet, b\u00f8r vi med andre ord svare med et motsp\u00f8rsm\u00e5l: Er ikke dette bare enda et skritt i retning ensrettingen av menneskene, der vi systematisk f\u00f8res inn i et sosialt rom der vi forventes \u00e5 handle ut fra en \u00f8konomisk logikk? Med en slik vridning av perspektivet blir det ikke lenger like lett \u00e5 argumentere for at konkurranse og valgmuligheter er \u00e5 frigj\u00f8re seg fra staten og \u00e5 \u00abla de tusen blomster blomstre\u00bb. Snarere tvert imot.", "Det er viktig \u00e5 se at det jeg her skriver ikke er noen p\u00e5stand om at h\u00f8yresidens politikere driver med manipulering. Analysen er mer kompleks enn som s\u00e5, og dreier seg om hvordan visse begrep og talem\u00e5ter, teknikker og praksiser vever seg inn i hverandre og til sammen skaper en virkelighet der bestemte m\u00e5ter \u00e5 gj\u00f8re ting p\u00e5 framst\u00e5r som b\u00e5de fornuftige og n\u00f8dvendige. Vi f\u00e5r dermed en slags historisk skapt rasjonalitet som her og n\u00e5 virker helt uimotst\u00e5elig.", "HVOR LANGT SKAL VI G\u00c5 i \u00e5 organisere livet ut fra denne ensidige logikken? Historisk vet vi at den sosialdemokratiske styringsrasjonaliteten i sin tid m\u00f8tte motstand p\u00e5 det \u00f8konomiske feltet, men uhemmet fikk utfolde seg innenfor samfunnets mykere sektorer (skole, helse, etc). Den ensrettingen og normaliseringen dette medf\u00f8rte har i ettertid blitt kraftig kritisert, blant annet fordi den var instrumentalistisk og manglet lydh\u00f8rhet overfor nyansene og mangfoldet i livet.", "Dagens \u00f8konomisk-liberalistiske diskurs p\u00e5st\u00e5r den gir (det eneste riktige) svaret p\u00e5 denne kritikken. Sp\u00f8rsm\u00e5let er om den ikke snarere representerer en mer gjennomf\u00f8rt ensretting av folks v\u00e6rem\u00e5te enn sosialdemokratiet noen gang kunne dr\u00f8mme om? SVEIN HAMMER", "Dr. polit i sosiologi og konsulent i Trondheim kommune"]}, {"field": "category0", "value": "meninger"}, {"field": "contenthash", "value": "9f9d4d591bf0441c45f6161704193f06df860ec7b32907e982d1805a24b6a62b"}, {"field": "createtime", "value": "2017-03-30T20:31:54.000Z"}, {"field": "description", "value": "I l\u00f8pet av f\u00e5 \u00e5r er v\u00e5r rolle som forbrukere blitt stadig mer kompleks."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7cbc7d3f4eda8ceb16a8f30d6d6371be6d5ceaf4.jpg?58dd6b3a"}, {"field": "dominantthumbnaildimensions", "value": "256x256"}, {"field": "heading", "value": "Valgfrihet - mangfoldets fiende? -adressa.no"}, {"field": "id", "value": "7cbc7d3f4eda8ceb16a8f30d6d6371be6d5ceaf4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["rasjonell kalkulasjon", "valg", "mangfoldets fiende", "omr\u00e5de forventes", "velge", "frie", "sosialdemokratiske orden", "basere valget", "livet", "samfunn", "velge livsstil"]}, {"field": "kw-entity", "value": "adresseavisen"}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Valgfrihet - mangfoldets fiende?"}, {"field": "og-type", "value": "article"}, {"field": "og-url", "value": "http://www.adressa.no/meninger/article48850.ece"}, {"field": "pageclass", "value": ["article"]}, {"field": "publishtime", "value": "2003-09-10T22:28:59.000Z"}, {"field": "recs-articleid", "value": "2547700"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-09-10T22:28:59.000Z"}, {"field": "recs-rawtitle", "value": "Valgfrihet - mangfoldets fiende? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I l\u00f8pet av f\u00e5 \u00e5r er v\u00e5r rolle som forbrukere blitt stadig mer kompleks."}, {"field": "thumbnail", "value": "http://content-thumbnail.cxpublic.com/content/thumbnail200x150/7cbc7d3f4eda8ceb16a8f30d6d6371be6d5ceaf4.jpg?58dd6b3a"}, {"field": "thumbnailfullheightdimensions", "value": "200x1551"}, {"field": "timestamp", "value": "2017-03-30T20:31:54.000Z"}, {"field": "title", "value": "Valgfrihet - mangfoldets fiende?"}, {"field": "url", "value": "http://www.adressa.no/meninger/article48850.ece"}, {"field": "urlhash", "value": "7cbc7d3f4eda8ceb16a8f30d6d6371be6d5ceaf4"}], "score": 0.6750937, "siteId": "9222270286501375973", "id": "7cbc7d3f4eda8ceb16a8f30d6d6371be6d5ceaf4"}

