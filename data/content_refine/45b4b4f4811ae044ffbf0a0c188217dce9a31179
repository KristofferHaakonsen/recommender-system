{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De fleste har nok satt rompa si nedp\u00e5 en j\u00e6rstol en eller annen gang, enten p\u00e5 ei hytte, i en spisestue, et barnerom eller et arkitektkontor. Bruksomr\u00e5dene for den tradisjonelle klassikeren er n\u00e6rmest uendelige. For tanken bak j\u00e6rstolen var \u00e5 kreere et enkelt sittem\u00f8bel basert p\u00e5 naturens materialer, og den aller f\u00f8rste ble produsert av Johannes Hetlelid i 1898.", "Lokalt", "Med fersk inspirasjon fra S\u00f8r-Europa i kofferten, dro han hjem til Ryfylke og satte i sving lokale h\u00e5ndverkere til produksjonen av furustoler med siv i setet. Og ved Sl\u00e5ke Fabrikker i Hjelmeland lager de fortsatt j\u00e6rstolen akkurat slik Hetlelid en gang tegnet den. Omlag 1500 stoler produseres hvert \u00e5r ved den lille familiebedriften, p\u00e5 gammelm\u00e5ten, selvsagt, skyter daglig leder Alf Magne R\u00f8rheim inn.", "- Den originale j\u00e6rstolen er i furu med tre spiler i ryggen og litt b\u00f8yde frambein. Og sivet som setet er flettet av ble hentet fra sj\u00f8en rett utenfor fabrikken her, men det tok slutt ganske kjapt, og dermed gikk turen til J\u00e6ren. Der hentet de siv til J\u00e6rstolen fra \u00e5r 1900 til ca 1920, og slik ble alts\u00e5 navnet etablert. Men etter den tid har fabrikken v\u00e6rt n\u00f8dt \u00e5 importere sj\u00f8gress fra Kina for \u00e5 f\u00e5 nok til \u00e5 dekke ettersp\u00f8rselen.", "Passer overalt", "- Og stolen er fortsatt like popul\u00e6r?", "- Ja, og jeg er overbevist om at det skyldes designet, fortsetter R\u00f8rheim. Den er stilren og enkel, og passer inn i alle slags milj\u00f8er. Fortsatt er den originale j\u00e6rstolen i furu med tre spiler sv\u00e6rt popul\u00e6r, men det er flere og flere som \u00f8nsker seg en j\u00e6rstol i en bestemt farge, og da lager vi det.", "Det er det nordiske lyset, landskapet og fargene p\u00e5 J\u00e6ren som har satt sitt preg p\u00e5 j\u00e6rstolens design. For det er et ekte naturprodukt vi snakker om, der bortimot hver eneste del er h\u00e5ndlaget. Hvert sete tres for h\u00e5nd av Zenaida \u00d8ye, som har holdt p\u00e5 med denne teknikken i mer enn 11 \u00e5r. En time bruker hun p\u00e5 \u00e5 tre ett sete til en stol.", "T\u00e5ler det meste. . .", "- Det er slett ikke vanskelig. En m\u00e5 bare v\u00e6re veldig n\u00f8ye og stramme godt hele tiden slik at ikke setet blir slapt og vinglete, forklarer Zenaida, mens hun drar hardt i det lange sj\u00f8gresset. Det skal tross alt t\u00e5le b\u00e5de sm\u00e5 og store romper. Men det er ikke bare nordmenns bakstusser den er myntet p\u00e5. J\u00e6rstolen selges faktisk over hele Europa, og i f\u00f8lge konservator ved Nordenfjeldske kunstindustrimuseum i Trondheim, Knut Astrup Bull (bildet), finnes det en lignende stol i USA.", "- Det er en stol som nok har vandret de gamle handelsveiene, og spredd seg over et stort omr\u00e5de. Dermed har andre fanget opp teknikken og laget sin egen variant.", "Tidl\u00f8s", "- J\u00e6rstolen er upretensi\u00f8s og passer inn i veldig mange sammenhenger. Jeg vil si det er en tidl\u00f8s stol som aldri g\u00e5r av moten, hevder Bull. Mange tenker p\u00e5 den som en hyttestol og forbinder den f\u00f8rst og fremst med det enkle livet p\u00e5 landet.", "Vi oppfatter den som veldig norsk, og i mellomkrigstiden hadde j\u00e6rstolen en slags storhetstid, med sin \u00abgenius locus\u00bb, som det heter p\u00e5 latin, da en la stor vekt p\u00e5 betydningen av stedets egenart.", "J\u00e6rstolen gikk rett inn i den litt nasjonalistiske tenkningen som gjaldt i Norge p\u00e5 den tiden, at ting skulle v\u00e6re formet av milj\u00f8et. Og fortsatt er det milj\u00f8et og naturen p\u00e5 Hjelmeland i Ryfylke som former J\u00e6rstolen, i f\u00f8lge konservatoren.", "Overlever trendene", "Men selv om stilen er traust og ur\u00f8rt, har stolen v\u00e6rt utsatt for kontinental innflytelse. For du finner ikke j\u00e6rstolen bare p\u00e5 landet, n\u00e6r sj\u00f8en eller skogen, du finner den ogs\u00e5 p\u00e5 caf\u00e8er og i kontorlandskap. Med og uten farger. J\u00e6rstolen har flere bein \u00e5 st\u00e5 p\u00e5, og kanskje er det nettopp derfor den har overlevd trendene gjennom 110 lange \u00e5r.", "Den har ett bein i forrige \u00e5rhundre, de tre andre er fordelt i samtida, men alle fire er godt plantet p\u00e5 jorda.", "Og det er nok noe sant i det - at det enkle ofte er det beste."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "2d9d314b86a9b0d0230216cfcf33b7e1fae51216986fc35ba9666fe70219d787"}, {"field": "createtime", "value": "2014-09-21T15:02:53.032Z"}, {"field": "description", "value": "Lys og lett, r\u00f8ff og robust - j\u00e6rstolen er helt lik seg og holder seg uforskammet godt sine 110 \u00e5r til tross. Den myke, vennlige og barnlige stolen har et voksent jubileum i \u00e5r."}, {"field": "dominantimage", "value": "http://www.adressa.no/incoming/article1277039.ece5/ALTERNATES/w980-default/J%C3%A6rstolfabrikk_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45b4b4f4811ae044ffbf0a0c188217dce9a31179.jpg?58998c55"}, {"field": "dominantthumbnaildimensions", "value": "300x169"}, {"field": "heading", "value": "Gammel klassiker p\u00e5 egne ben -adressa.no"}, {"field": "id", "value": "45b4b4f4811ae044ffbf0a0c188217dce9a31179"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["stol", "egne ben", "originale j\u00e6rstolen", "f\u00f8lge konservator", "j\u00e6rstol"]}, {"field": "kw-entity", "value": ["s\u00f8r-europa", "ryfylke", "sl\u00e5ke fabrikker", "j\u00e6rstolen", "nordenfjeldske", "j\u00e6ren"]}, {"field": "kw-location", "value": ["hjelmeland", "europa", "trondheim", "kina", "norge"]}, {"field": "kw-pageclass", "value": "article"}, {"field": "kw-person", "value": ["zenaida \u00f8ye", "knut astrup bull", "johannes hetlelid", "alf magne r\u00f8rheim"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1277039.ece5/ALTERNATES/w980-default/J%C3%A6rstolfabrikk_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammel klassiker p\u00e5 egne ben"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1193254.ece"}, {"field": "pageclass", "value": null}, {"field": "publishtime", "value": "2008-11-14T08:34:00.000Z"}, {"field": "recs-articleid", "value": "1517670"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-11-14T08:34:00.000Z"}, {"field": "recs-rawtitle", "value": "Gammel klassiker p\u00e5 egne ben -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Lys og lett, r\u00f8ff og robust - j\u00e6rstolen er helt lik seg og holder seg uforskammet godt sine 110 \u00e5r til tross. Den myke, vennlige og barnlige stolen har et voksent jubileum i \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/45b4b4f4811ae044ffbf0a0c188217dce9a31179.jpg?58998c55"}, {"field": "thumbnailfullheightdimensions", "value": "200x2218"}, {"field": "timestamp", "value": "2017-02-07T08:59:01.000Z"}, {"field": "title", "value": "Gammel klassiker p\u00e5 egne ben"}, {"field": "url", "value": "http://www.adressa.no/forbruker/hjem/article1193254.ece"}, {"field": "urlhash", "value": "45b4b4f4811ae044ffbf0a0c188217dce9a31179"}], "score": 0.60716647, "siteId": "9222270286501375973", "id": "45b4b4f4811ae044ffbf0a0c188217dce9a31179"}

