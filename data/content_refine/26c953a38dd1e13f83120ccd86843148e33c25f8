{"fields": [{"field": "modifiedtime", "type": "time", "value": "2016-07-13T07:32:06.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTNU", "ulykke", "Helikopter", "oljebransjen"]}, {"field": "author", "value": ["ulla forseth", "professor ved institutt for sosiologi", "statsvitenskap", "ntnu"]}, {"field": "body", "value": ["Den 29. april 2016 ble en svart dag i Olje-Norge. Et Super Puma helikopter av typen Eurocopter 225 fra CHC Helikopter Service, styrtet p\u00e5 vei fra Gullfaks B til Flesland. To piloter og 11 Statoil-tilknyttede personer omkom. Ulykken aktualiserer fokus p\u00e5 risiko knyttet til helikopter, som for Nordsj\u00f8arbeidere er eneste reelle transportmulighet til faste og flyttbare olje- og gassinnret-ninger. Dette er et tema som tidligere ikke har f\u00e5tt mye oppmerksomhet og som har v\u00e6rt underforsket. Hva er oljearbeidernes oppfatning av risiko knyttet til jobbreisen? Hvilke u\u00f8nskede opplevelser har de hatt med helikopter?", "LES OGS\u00c5 KRONIKK: Kunnskap m\u00e5 hentes hjem", "Et forskningsprosjekt fra SINTEF (1) om helikoptertransporten p\u00e5 norsk sokkel, Helikoptersikkerhetsstudie 3, gir innsikt i disse sp\u00f8rsm\u00e5lene. I tillegg til \u00e5 beskrive utviklingstrekk og tallfeste risiko, gjennomf\u00f8rte vi for f\u00f8rste gang en delstudie med gruppeintervjuer med erfarne oljearbeidere p\u00e5 repetisjonskurs for helikoptervelt under vann ved et treningssenter til Falck Nutec i 2010. Alle 16 hadde fortellinger fra hendelser med helikopter, som de selv eller kollegene hadde opplevd. Disse fortellingen gir innsikt i faktorer som bidrar til \u00e5 \u00f8ke eller redusere opplevelsen av risiko.", "Opplevd risiko er subjektiv og dreier seg om samhandling mellom mennesker, organisasjon, kultur, arbeidspraksis og rammebetingelser.", "Oljearbeiderne erkjente at det var en viss risiko forbundet med helikopterflyving, men de var uenige om hvor h\u00f8y denne var. M\u00e5ten som de resonnerte p\u00e5, var sv\u00e6rt interessant: Noen la vekt p\u00e5 statistisk risiko, mens andre var mest opptatt av lav sjanse for \u00e5 overleve ved en eventuell styrt p\u00e5 grunn av eksplosjonsfare og kaldt hav. Oljearbeiderne fortalte ogs\u00e5 at risikoopplevelsen \u00f8kte rett etter en helikopterulykke eller forekomst av tekniske hendelser med helikopter. Men hvordan opplever de og h\u00e5ndterer de opplevd risiko under selve helikopterturen? Hvilke u\u00f8nskede opplevelser har de hatt med helikoptertransport til og fra arbeid?", "LES OGS\u00c5 KRONIKKEN: Plusshus er v\u00e5r nye olje", "Helikopterturen skjer if\u00f8rt overlevingsdrakt og med hodetelefoner mot st\u00f8y. F\u00f8r avreise m\u00e5 alle se en sikkerhetsvideo, og denne videoen kan bidra til \u00e5 bygge opp spenningsniv\u00e5et fordi det er fokus p\u00e5 alt som kan g\u00e5 galt og musikken forsterker \u00abkatastrofef\u00f8lelsen\u00bb, spesielt for f\u00f8rstegangsreisende. Enkelte fortalte om hvor viktig det var \u00e5 komme f\u00f8rst i k\u00f8en ved avgang slik at en ble blant de f\u00f8rste til \u00e5 g\u00e5 om bord i helikopteret og fikk velge et \u00abtrygt\u00bb sete ved et vindu eller en d\u00f8r. Andre sa at oppf\u00f8rsel til og oppmerksomhet fra personell p\u00e5 helikopterdekket hadde betydning for risikoopplevelsen f.eks. ved d\u00e5rlige v\u00e6rforhold. Helikopter av typen Sikorsky ble omtalt som \u00abkongen\u00bb med god plass, stor takh\u00f8yde og seter plassert som i en buss. Spesielt bakerst i Super Puma er det derimot liten plass og d\u00e5rlig luft \u2013 \u00abvi kaller det kvegtansport fordi vi er stuet tett sammen\u00bb. \u00d8nskedr\u00f8mmen hadde v\u00e6rt \u00aben gangbru ut i havet\u00bb, fleipet \u00e9n, mens alle \u00f8nsket seg en helikoptertype med redusert st\u00f8y, mindre vibrasjon og komfortable seter.", "LES OGS\u00c5 KRONIKKEN: Spektrum p\u00e5 Bratt\u00f8ra", "Oljearbeidere kan deles i tre grupper ut fra opplevd risiko: 1) De ubekymrede som liker \u00e5 fly, f\u00f8ler seg trygge og er fascinert av helikopter, 2) De vaktsomme som synes det er greit, men som er p\u00e5 vakt hele tiden og 3) De engstelige omfatter b\u00e5de de som er utrygge f\u00f8r avgang og de med helikopterskrekk. Disse gruppene opplever helikopterturen p\u00e5 ulik m\u00e5te. Mens den f\u00f8rste gruppen slapper av underveis, er kroppene til de andre i alarmberedskap. De vaktsomme fortalte at de hele tiden s\u00f8kte etter sm\u00e5 signaler eller tegn: Om piloten tok en ekstra sjekk rundt helikopteret f\u00f8r avgang, eller andrepiloten leste avis underveis, \u00f8kte trygghetsf\u00f8lelsen. Uvanlige lyder, \u00f8kt vibrasjon, d\u00e5rlig v\u00e6r, derimot, kunne bidra til \u00f8kt utrygghet. Enkelte trakk fram at opplevd risiko ble forsterket n\u00e5r medpassasjerer var engstelige, eller om det var vanskelig \u00e5 forst\u00e5 budskapet til piloten gjennom hodetelefonene, spesielt etter avvikssituasjoner. Enkelte fortalte om kolleger som hadde slitt med flyskrekk og til slutt m\u00e5tte forlate bransjen.", "LES OGS\u00c5 SIGNERT: Junikveld", "Av de 45 hendelsene som oljearbeiderne selv eller deres kolleger hadde opplevd, var hendelser ved takeoff og landing i flertall. Det var ogs\u00e5 disse fasene som ble trukket fram som de mest risikofylte ved helikoptertransporten. Det ble understreket at etter en kritisk hendelse var det et stort behov for kort og saklig informasjon. Ingen eller for lite informasjon, derimot, f\u00f8rte til at fantasien begynte \u00e5 spinne. Media ble oppgitt som en viktig informasjonskilde, men ogs\u00e5 feilkilde. Fortellinger om kritiske hendelser og ulykker ble refortalt og gjenstand for diskusjon blant de ansatte. Slike fortellinger ble brukt som kilde til utveksling av erfaringer, l\u00e6ring og som en m\u00e5te \u00e5 kontrollere uro og frykt.", "Sikkerhet st\u00e5r sentralt i olje- og gassn\u00e6ringen og krever kontinuerlig innsats. Det er viktig at oljearbeidere som m\u00e5 bruke helikopter til og fra arbeid, opplever at det er trygt og ikke frykter for sitt liv. Etter helikopterulykken er det sannsynligvis flere vaktsomme og engstelige passasjerer. Oppmerksomhet om sm\u00e5 detaljer og tegn hos alle involverte f\u00f8r og under helikopterturen kan bety mye for deres arbeidshverdag og opplevd risiko.", "Helikoptersikkerhetsstudie 3. Trondheim: SINTEF ved Ivonne A. Herrera, Solfrid H\u00e5brekke, Tony Kr\u00e5kenes, Per R. Hokstad og Ulla Forseth (2010)"]}, {"field": "category0", "value": "pluss"}, {"field": "contenthash", "value": "0172a273178ec021e0ca9b4a9959869be54c5d3c3cc4a97165098f775e50be35"}, {"field": "createtime", "value": "2016-07-13T06:37:47.000Z"}, {"field": "description", "value": "Oljearbeidere er uenige om hvor h\u00f8y risikoen er ved helikoptertransport, viser unders\u00f8kelse. Noen slapper av, mens andre er i alarmberedskap."}, {"field": "dominantimage", "value": "http://www.adressa.no/pluss/article13029879.ece/tdeyi9/ALTERNATES/w980-default/tb14be77.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/26c953a38dd1e13f83120ccd86843148e33c25f8.jpg?58cd63cc"}, {"field": "dominantthumbnaildimensions", "value": "300x169"}, {"field": "heading", "value": "Dette opplever oljearbeidere n\u00e5r de flyr med helikopter -adressa.no"}, {"field": "id", "value": "26c953a38dd1e13f83120ccd86843148e33c25f8"}, {"field": "keyword", "value": ["NTNU", "ulykke", "Helikopter", "oljebransjen"]}, {"field": "keywords", "value": "NTNU,ulykke,Helikopter,oljebransjen"}, {"field": "kw-category", "value": "pluss"}, {"field": "kw-company", "value": "statoil"}, {"field": "kw-concept", "value": ["opplevd", "opplevd risiko", "risiko", "oljearbeidere", "helikopter"]}, {"field": "kw-entity", "value": ["super puma", "sikorsky", "falck nutec", "helikopter", "nordsj\u00f8arbeidere", "flesland", "gullfaks b", "bratt\u00f8ra", "helikoptersikkerhetsstudie 3", "helikopter service", "eurocopter 225", "olje-norge"]}, {"field": "kw-pageclass", "value": "article"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article13029879.ece/tdeyi9/ALTERNATES/w980-default/tb14be77.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette opplever oljearbeidere n\u00e5r de flyr med helikopter"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/07/13/Dette-opplever-oljearbeidere-n%C3%A5r-de-flyr-med-helikopter-13029880.ece"}, {"field": "pageclass", "value": ["article"]}, {"field": "publishtime", "value": "2016-07-13T07:32:06.000Z"}, {"field": "recs-articleid", "value": "13029880"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-07-13T07:32:06.000Z"}, {"field": "recs-rawtitle", "value": "Dette opplever oljearbeidere n\u00e5r de flyr med helikopter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Oljearbeidere er uenige om hvor h\u00f8y risikoen er ved helikoptertransport, viser unders\u00f8kelse. Noen slapper av, mens andre er i alarmberedskap."}, {"field": "thumbnail", "value": "http://content-thumbnail.cxpublic.com/content/thumbnail200x150/26c953a38dd1e13f83120ccd86843148e33c25f8.jpg?58cd63cc"}, {"field": "thumbnailfullheightdimensions", "value": "200x1544"}, {"field": "timestamp", "value": "2017-03-18T16:43:56.000Z"}, {"field": "title", "value": "Dette opplever oljearbeidere n\u00e5r de flyr med helikopter"}, {"field": "url", "value": "http://www.adressa.no/pluss/2016/07/13/Dette-opplever-oljearbeidere-n%c3%a5r-de-flyr-med-helikopter-13029880.ece"}, {"field": "urlhash", "value": "26c953a38dd1e13f83120ccd86843148e33c25f8"}], "score": 1.1989447, "siteId": "9222270286501375973", "id": "26c953a38dd1e13f83120ccd86843148e33c25f8"}

