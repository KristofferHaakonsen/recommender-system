{"fields": [{"field": "modifiedtime", "type": "time", "value": "2012-04-23T12:02:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Uttrykket stammer fra tyrkerne som var av de mest vellykkede erobrere langt opp mot forrige \u00e5rhundre.", "Krigens forherligelse finnes overalt i menneskenes historie, ogs\u00e5 her hos oss. De store heltene var de beste krigerne. \u00c5 gj\u00f8re krigen spennende og tillokkende har alltid v\u00e6rt n\u00f8dvendig for de som skal skaffe seg flere soldater, mer makt og rikdom. Etterp\u00e5 skrives historien av vinnerne, glansbildet opprettholdes.", "Adelen i Europa ble skapt av ridderne, ut\u00f8vere av den edle krigskunst. Eller samuraiene i Japan og conquistadorene i Amerika, hele menneskehistorien og alle statsdannelser synes \u00e5 v\u00e6re bygd opp med krig.", "Hvordan har kriger preget mitt og mine n\u00e6rmestes liv? Vi som bor i et fredelig hj\u00f8rne av verden. Likevel er det knapt ett hundre \u00e5r siden siste mobilisering mot Sverige. Og det er enn\u00e5 ikke 60 \u00e5r siden den tyske okkupasjonen var slutt. I v\u00e5rt grenseomr\u00e5de p\u00e5 Kolahalv\u00f8ya falt nesten 100 000 soldater, mest russiske.", "Vi som vokste opp rett etter siste verdenskrigen fikk h\u00f8re historier fra v\u00e5re n\u00e6rmeste b\u00e5de om spenning og tapt ungdom. Men filmer og b\u00f8ker var preget av heltemot og romantiske historier, offiserer og gentlemen, skurkene var \u00abjapser\u00bb eller tyskere med onde ansikter. F\u00f8rst da John Wayne kom med filmen \u00abGreen Berets\u00bb under Vietnamkrigen, protesterte vi.", "I Norge hadde vi den kalde krigen helt innp\u00e5 oss. Selv husker jeg spesielt noen dager i 1968 som grensejeger p\u00e5 grensa mot Russland. En natt h\u00f8rte vi de russiske stridsvognene kj\u00f8re helt opp mot grenselinjen, og da t\u00e5ka lettet utp\u00e5 morgenen, talte jeg 14 kanoner som var innsiktet mot det tret\u00e5rnet jeg satt og observerte i. Selv hadde vi bare lette karabiner, mens p\u00e5 russisk side stod styrkene tett p\u00e5 en strekning p\u00e5 flere mil. Dette hadde aldri skjedd f\u00f8r. Vi som var p\u00e5 vakt var sikre p\u00e5 at krigen var i gang. Og langs grensa gikk soldatene i beredskap. I skyttergraver helt fram mot grensa slipte unge gutter sine bajonetter for \u00e5 kunne verne seg til siste slutt. P\u00e5 de mest utsatte stedene ble det rapportert at stridsvognene var i ferd med \u00e5 krysse grensa. De som var forlovet, gift, eller var fedre i denne unge alder ble sendt bakover til mindre utsatte posisjoner av sine kamerater. Det ble ikke krig denne gangen, etter noen dager trakk russerne seg tilbake. Det hele ble ikke offentliggjort f\u00f8r etter 30 \u00e5r. For et par \u00e5r siden samlet vi oss igjen, noen av de soldatene som var p\u00e5 grensevakta den gangen. Vi husker best den sitrende spenningen, vi var bare unge gutter.", "I midten av 80-\u00e5rene kj\u00f8rer vi privatbil fra Belfast til Dublin. I et skogholt hopper engelske soldater fram, stanser oss, gev\u00e6rpipene inn i baksetet mot v\u00e5re to yngste barn. Norske pass stanser endelig trakasseringen.", "S\u00e5 kom jeg til Mosambik. I utkanten av Maputo massakrerte geriljasoldatene passasjerene i to busser, mest kvinner og barn. Soldatene bak ugjerningen var ogs\u00e5 bare barn fra 14 \u00e5r og oppover.", "V\u00e5r eldste gutt deltok i FN-styrkene i Libanon, reiste dit med \u00f8nske om \u00e5 kombinere viktig fredsarbeid med opplevelse og spenning. Kom desillusjonert tilbake, okkupasjonssoldatenes arroganse gjaldt ikke bare lokalbefolkningen, men ogs\u00e5 FN-soldatene.", "Igor var en ung mann fra Kroatia, han var stipendiat hos SIVA en periode. Han var flink og hadde et godt hum\u00f8r. Men uansett hvilke oppgaver han arbeidet med, havnet han alltid tilbake i krigen som hadde revet hans ungdom i stykker og hans tro p\u00e5 samfunnets ledere.", "I \u00f8yeblikket er det visst et tredve-talls kriger p\u00e5 gang. Den store krigen er i Irak, en krig om store ressurser, derfor brukes store ressurser og mange drepes og lemlestes. 40 prosent av de engelske soldatene der er s\u00e5kalte \u00abguttesoldater\u00bb, vervet til h\u00e6ren som 16-\u00e5ringer. De fikk trygghet, samhold og mening med livet sitt, bort fra den rotl\u00f8se ungdommen.", "Etter hvert som informasjonssamfunnet vokste fram, trodde mange av oss at n\u00e5 ville kunnskapen flyte s\u00e5 mangfoldig at menneskenes dumskaper i form av krig og undertrykking var slutt. Det kom kvinnelige statsministre, forsvarsministre, utenriksministre, offiserer og soldater i mange land, og vi h\u00e5pet kanskje det nye vettet finner andre veier enn vold. Men \u00abkvinner selv stod opp og strede, som de vare menn\u00bb, skr\u00f8t Bj\u00f8rnstjerne Bj\u00f8rnson, og har stadig rett.", "Under ISFiT i Trondheim for noen \u00e5r siden kom v\u00e5r yngste datter hjem en kveld med ungdommer fra begge sider i de verste konfliktomr\u00e5dene i verden, i alt fra 20 nasjoner. En av de minnerike kveldene i v\u00e5re liv, ekte kommunikasjon, ekte glede for alle. - Tenk \u00e5 f\u00e5 v\u00e5kne fredelig opp om morgenen i et slikt hjem, sukket den palestinske jenta, da hun ut p\u00e5 morgenkvisten tok farvel sammen med en israelsk jente.", "Krigen kommer til \u00e5 prege de kommende generasjoner ogs\u00e5, men la oss ikke gi opp, en vakker dag vil rosene v\u00e6re vakrest uten blod.", "harald.kjelstad@siva.no"]}, {"field": "category0", "value": "meninger"}, {"field": "contenthash", "value": "d3f60d494a58232cad1b06a37811dc76f5bdedc10e4de7cf843fb498bf462e31"}, {"field": "createtime", "value": "2017-03-31T12:49:59.000Z"}, {"field": "description", "value": "\u00abBlod p\u00e5 blomster\u00bb finnes som et gammelt lyrisk uttrykk for krigens vakre offer, soldatene som d\u00f8r for en kollektiv oppgave, ledet av sterke, modige og rettferdige offiserer, skriver Harald Kjelstad, administrerende direkt\u00f8r i SIVA, Selskapet for industrivekst."}, {"field": "dominantimage", "value": "http://www.adressa.no/incoming/article1019943.ece5/ALTERNATES/w980-default/ver2%20harald-kjelstad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d2f3c87566f0f8e6b4f44ac5095ae23eb719b78b.jpg?58de5077"}, {"field": "dominantthumbnaildimensions", "value": "300x169"}, {"field": "heading", "value": "\u00abGi meg de unge og sterke\u00bb -adressa.no"}, {"field": "id", "value": "d2f3c87566f0f8e6b4f44ac5095ae23eb719b78b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["soldater", "unge gutter", "engelske soldater", "ung", "krig"]}, {"field": "kw-entity", "value": ["green berets", "igor", "selskapet", "bj\u00f8rnstjerne bj\u00f8rnson", "vietnamkrigen", "kolahalv\u00f8ya"]}, {"field": "kw-location", "value": ["europa", "irak", "dublin", "japan", "amerika", "trondheim", "russland", "norge", "libanon", "belfast", "sverige", "mosambik", "kroatia", "maputo"]}, {"field": "kw-pageclass", "value": "article"}, {"field": "kw-person", "value": ["harald kjelstad", "john wayne"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1019943.ece5/ALTERNATES/w980-default/ver2%20harald-kjelstad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Gi meg de unge og sterke&raquo;"}, {"field": "og-type", "value": "article"}, {"field": "og-url", "value": "http://www.adressa.no/meninger/article66141.ece"}, {"field": "pageclass", "value": ["article"]}, {"field": "publishtime", "value": "2003-04-08T08:36:51.000Z"}, {"field": "recs-articleid", "value": "2575618"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-04-08T08:36:51.000Z"}, {"field": "recs-rawtitle", "value": "&laquo;Gi meg de unge og sterke&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abBlod p\u00e5 blomster\u00bb finnes som et gammelt lyrisk uttrykk for krigens vakre offer, soldatene som d\u00f8r for en kollektiv oppgave, ledet av sterke, modige og rettferdige offiserer, skriver Harald Kjelstad, administrerende direkt\u00f8r i SIVA, Selskapet for industrivekst."}, {"field": "thumbnail", "value": "http://content-thumbnail.cxpublic.com/content/thumbnail200x150/d2f3c87566f0f8e6b4f44ac5095ae23eb719b78b.jpg?58de5077"}, {"field": "thumbnailfullheightdimensions", "value": "200x1281"}, {"field": "timestamp", "value": "2017-03-31T12:49:59.000Z"}, {"field": "title", "value": "&laquo;Gi meg de unge og sterke&raquo;"}, {"field": "url", "value": "http://www.adressa.no/meninger/article66141.ece"}, {"field": "urlhash", "value": "d2f3c87566f0f8e6b4f44ac5095ae23eb719b78b"}], "score": 0.7377939, "siteId": "9222270286501375973", "id": "d2f3c87566f0f8e6b4f44ac5095ae23eb719b78b"}

