{"fields": [{"field": "modifiedtime", "type": "time", "value": "2017-03-20T09:24:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Nyskaping i Tr\u00f8ndelag"}, {"field": "author", "value": ["ann iren b\u00e6vre", "rune petter ness (foto)"]}, {"field": "body", "value": ["Av:  Ann Iren B\u00e6vre og Rune Petter Ness (foto)", "Publisert: 09. februar 2017  Sist oppdatert: 20. mars 2017", "Berit Johansen fra Trondheim er 30 \u00e5r. \u00c5ret er 1988 og den unge doktorgradsstudenten sitter i en hage i Boston i USA. Genseren er litt for stor, det var s\u00e5nn de var den gang. Sommerlig korte shorts under. Mobilen hun holder i h\u00e5nda er i alle fall altfor stor, s\u00e5nt legger vi merke til i dag. Frisyren er ogs\u00e5 akkurat slik den skulle v\u00e6re p\u00e5 slutten av 80-tallet.", "Johansen har nettopp blitt kjent med forskningen som gj\u00f8r at hun g\u00e5r p\u00e5 b\u00f8rs med selskapet sitt Avexxin i l\u00f8pet av 2018. Det er kun ni selskaper fra Tr\u00f8ndelag p\u00e5 Oslo B\u00f8rs i dag, og hun er den f\u00f8rste tr\u00f8nderske kvinnen som tar selskapet sitt til b\u00f8rsen.", "- I serien Nyskaping i Tr\u00f8ndelag f\u00e5r du bli med p\u00e5 oppturene og nedturene til gr\u00fcndere i regionen.", "- Hvordan skapes ideene? Hvor kommer pengene fra? Og er det noe spesielt med Tr\u00f8ndelag som gj\u00f8r at nyskaping vokser fram?", "- Vi gir deg historier om folk som har lykkes og folk som ikke vet om de har lyktes enn\u00e5. Hvordan f\u00f8les det \u00e5 tjene sin f\u00f8rste million p\u00e5 sin egen id\u00e9?", "- Gjennom serien f\u00e5r du ogs\u00e5 vite hva som er de st\u00f8rste oppfinnersuksessene fra Tr\u00f8ndelag.", "1988 og H\u00e5kon Bertheussen er fem \u00e5r og har s\u00e5 vidt begynt \u00e5 leke med bokstaver hjemme i Troms\u00f8. Enn\u00e5 er det 20 \u00e5r til han skal flytte til Trondheim, hvor han etter hvert skal utvikle ordspillappen Wordfeud og stave seg til en formue p\u00e5 50 millioner kroner.", "Salve mot psoriasis", "Bertheussen vil komme til \u00e5 oppn\u00e5 suksess s\u00e5 \u00e5 si over natta. Det kan du lese om i del 2 i denne serien. Det er annerledes med Johansen. \u00c5 utvikle medisiner tar sv\u00e6rt lang tid, og det er i tillegg veldig risikabelt.", "- Her er det, selve Avexxin-molekylet, sier Johansen og kikker over skuldra p\u00e5 labtekniker Nur Mahammad som jobber konsentrert i en lab nede i labyrinten av en kjeller p\u00e5 Realfagbygget p\u00e5 Gl\u00f8shaugen.", "Det er dette molekylet som skal kunne hjelpe pasienter med psoriasis.", "- F\u00f8rst vil vi produsere en salve mot psoriasis, men vi har ogs\u00e5 begynt \u00e5 se p\u00e5 om andre molekyler vi har mot samme enzym kan hjelpe mot andre kroniske betennelsestilstander, som leddgikt, nyrebetennelse og visse former for kreft, sier Johansen.", "Det var i 1988 at Johansen for f\u00f8rste gang ble interessert i hva som skjer i kroppen n\u00e5r en betennelse blir kronisk.", "- Dette var hos Biogen i Boston i USA hvor jeg var p\u00e5 utveksling ett \u00e5r i forbindelse med doktorgraden min. Hjemme i Trondheim igjen disputerte jeg og fikk senere en f\u00f8rsteamanuensis-stilling og m\u00e5tte velge meg noe \u00e5 forske p\u00e5, sier Johansen. Hun valgte \u00e5 fortsette der hun slapp hos Biogen, som er et av verdens eldste og st\u00f8rste bioteknologiselskaper.", "- Hva er din sterkeste side som gr\u00fcnder?", "- Jeg er kreativ og gir meg ikke s\u00e5 lett.", "- Hva er den svakeste?", "- Jeg kan vel til tider v\u00e6re ut\u00e5lmodig.", "- Hva er drivkraften din?", "- Drivkraften som forsker er \u00e5 forst\u00e5 sammenhenger, skj\u00f8nne hva som foreg\u00e5r og ikke minst hvordan. Drivkraften som gr\u00fcnder er \u00e5 f\u00e5 testet teknologien.", "- N\u00e5r du f\u00e5r r\u00e5d, hva er det f\u00f8rste du kj\u00f8per deg?", "- Det er slett ikke sikkert at det blir ei krone av dette, \u00e5 utvikle ny medisin er h\u00f8yrisiko! Om det mot formodning blir penger av det vil det nok bli innkj\u00f8pt en fin bil, og bli investert i nytt tak p\u00e5 huset.", "Oppdaget et enzym", "- Betennelse er egentlig en av kroppens forsvarsmekanismer, m\u00e5ter \u00e5 forsvare seg mot eller kvitte seg med bakterier og virus. Behovet kan v\u00e6re akutt, slik som ved forkj\u00f8lelse eller influensa. N\u00e5r den ytre faren er over reverseres forsvaret og betennelsen opph\u00f8rer. Men s\u00e5 kan det skje misoppfatninger i immunsystemet ved at kroppen gjenkjenner noe eget som fremmed og ikke tilbakestiller forsvaret. Da sier vi at sykdommen er autoimmun, noe som medf\u00f8rer at betennelsen blir kronisk. Som forsker var jeg interessert i \u00e5 forst\u00e5 de molekyl\u00e6re mekanismene som styrer kommunikasjon i celler ved kronisk betennelse, og jeg var spesielt interessert i hva som skjer i overgangen fra frisk til syk celle, forklarer Johansen.", "Dette begynte hun \u00e5 forske p\u00e5, og hun oppdaget enzymet fosfolipase A2, eller PLA, som fins i alle kroppens celler og har en viktig rolle i cellul\u00e6r-kommunikasjon.", "- I dag kjenner vi til 20\u201330 varianter av enzymet. Noen av disse f\u00f8rer til betennelsesreaksjoner ved at de gir cellekjernene beskjed om \u00e5 skru p\u00e5 forsvaret. Jeg \u00f8nsket \u00e5 utvikle en teknologi som manipulerer mekanismene som skrur p\u00e5 betennelsesreaksjoner i cellen, sier Johansen.", "Sammen med professor Lars Skatteb\u00f8l ved Universitetet i Oslo begynte Johansen \u00e5 utvikle spesielle hemmermolekyler, og hun testet en rekke ulike molekyler som kunne tenkes \u00e5 p\u00e5virke aktiviteten til enzymet. I begynnelsen var dette kun verkt\u00f8y for forskningen skyld, det gikk en stund f\u00f8r Johansen inns\u00e5 at det hun hadde funnet kunne utvikles videre til medisin.", "For f\u00e5 tr\u00f8nderske investorer", "- Det var en morgen om v\u00e5ren i 2001. Jeg v\u00e5knet og da skj\u00f8nte jeg det: Dette kan da utnyttes terapeutisk! Jeg kan faktisk hjelpe pasienter, det m\u00e5 ha ligget og kvernet en stund i underbevisstheten min og plutselig forsto jeg det, sier Johansen.", "Medisinfirmaet Avexxin ble stiftet i 2005, to \u00e5r f\u00f8r Bertheussen flyttet til Trondheim for \u00e5 studere datateknikk.", "Avexxin har s\u00e5 langt hentet inn vel 130 millioner kroner. Rundt 60 millioner fra det offentlige, som Innovasjon Norge og Forskningsr\u00e5det. Resten av pengene kommer fra private fond og investorer. Det er sv\u00e6rt lenge imellom at noen klarer \u00e5 f\u00e5 s\u00e5 mange til \u00e5 investere s\u00e5 mye i en forretningsid\u00e9 i Trondheim.", "- Avexxin har reist 70 millioner fra private investorer, blant annet i Trondheim. N\u00e5 m\u00e5 vi ha st\u00f8rre summer og m\u00e5 lete videre i Oslo. Det er f\u00f8rste gang jeg opplever dette at, at det ikke er mer \u00e5 hente i Trondheim, sier Arnstein Hellem som har jobbet med gr\u00fcndere i ti-tolv \u00e5r som banksjef for n\u00e6ringsliv i Sparebank1 SMN.", "M\u00e5 teste p\u00e5 mennesker", "-Vi m\u00e5tte ha 8,7 millioner allerede ved juletider 2016, s\u00e5 100 millioner i \u00e5r og ytterligere 100 millioner neste \u00e5r. Vi har forsket p\u00e5 syke mus og rotter med sv\u00e6rt gode resultater, men det er n\u00e5 n\u00e5r vi skal teste ut medisinen p\u00e5 mennesker at vi virkelig beh\u00f8ver penger. N\u00e5 kommer det enda st\u00f8rre krav til dokumentasjon. Vi fikk nettopp 12 millioner fra Forskningsr\u00e5det for \u00e5 begynne med testing p\u00e5 mennesker. Det er derimot ikke nok, og derfor h\u00e5per vi \u00e5 g\u00e5 p\u00e5 b\u00f8rsen ved \u00e5rsskiftet, sier Johansen.", "F\u00f8rst komme seg p\u00e5 b\u00f8rs, og s\u00e5 ha psoriasissalven klar for markedet om to-tre \u00e5r.", "- En b\u00f8rsnotering gj\u00f8r det lettere \u00e5 hente inn ny kapital for \u00e5 vokse og investere i ny virksomhet, forklarer Geir Harald Aase som er kommunikasjonssjef ved Oslo B\u00f8rs.", "Disse ni tr\u00f8nderske selskapene er p\u00e5 b\u00f8rs:", "- Electromacnetic Geoservice", "- Melhus Sparebank", "- Nordic Semicinductor", "- Norway Royal Salmon", "- NTS", "- Polaris Media", "- Q-Free", "- SalMar", "- Sparebank1 SMN", "- For investorer er det viktig at det finnes et marked hvor aksjen kan omsettes p\u00e5 en b\u00f8rs. En b\u00f8rsnotering gir ogs\u00e5 selskapet bedre synlighet, fordi det er flere som f\u00f8lger med p\u00e5 hva selskapet gj\u00f8r. Det stilles en rekke krav til b\u00f8rsnoterte selskaper ved notering og n\u00e5r selskapet er notert, som informasjonsplikt. Det at selskapet oppfyller og etterlever disse kravene gir selskapet et kvalitetsstempel, sier Aase.", "Satser helprofesjonelt", "Det var da Johansen inns\u00e5 at hun satt p\u00e5 en mulig medisin, at hun m\u00e5tte legge bort den hvite forskerfrakken og isteden sitte p\u00e5 kontor og dra i mange m\u00f8ter, gjerne utenlands. Jobbhverdagen ble helt annerledes.", "- Det f\u00f8rste jeg gjorde var \u00e5 f\u00e5 patentert teknologien og s\u00e5 begynte jobben med \u00e5 samle nok penger til \u00e5 kunne starte et firma. F\u00f8rst ville jeg helst f\u00e5 st\u00f8tte til prosjektet uten \u00e5 starte et firma, men da ville ingen betale. Investorer vil jo ha noe tilbake, sier Johansen som derfor etablerte et aksjeselskap.", "-Jeg valgte \u00e5 gj\u00f8re Avexxin fullstendig profesjonell fra f\u00f8rste dag, det mener jeg er en n\u00f8dvendighet for \u00e5 lykkes. Jeg kontaktet internasjonale milj\u00f8er innen bioteknologisk entrepren\u00f8rskap og ansatte de beste uansett hvor i verden de var. Derfor har jeg n\u00e5 b\u00e5de administrerende direkt\u00f8r og klinisk sjef sittende i K\u00f8benhavn, ansvarlig for forretningsutvikling er i San Francisco og ansvarlig for patentportef\u00f8ljen sitter i Boston. Vi har forskere tilknyttet Avexxin b\u00e5de ved Harvard Medical School i Boston og Universitetet i San Diego i California, begge i USA og ved universitetene i Athen og Bern. Dessuten har psoriasissalven blitt testet b\u00e5de p\u00e5 syke rotter i Texas og mus i Kina. For \u00e5 nevne noen av dem som jobber med dette, sier Johansen som selv er Avexxin sin forskningssjef p\u00e5 sentrallabben som leies av NTNU.", "Hun er derimot ikke fast ansatt i firmaet hun selv har gr\u00fcndet.", "- Nei, jeg har en konsulentkontrakt og jeg er ansatt som professor her ved NTNU i tillegg, hvor jeg blant annet underviser i biologi.", "Foreleser fortsatt", "- Det er molekyl\u00e6rbiolog jeg er og det jeg kan er \u00e5 forske og undervise, noe jeg ogs\u00e5 liker sv\u00e6rt godt. Derfor ville jeg ikke blitt en god direkt\u00f8r. Han jeg fant best til det var danske Mikael \u00d8rum som har v\u00e6rt direkt\u00f8r i flere suksessfulle biotek-firmaer f\u00f8r og har f\u00f8rt to av dem frem til b\u00f8rs og salg, sier Johansen.", "Det g\u00e5r mot slutten av en lang dag, b\u00e5de for studenter og ansatte p\u00e5 Gl\u00f8shaugen. Johansen har brukt formiddagen p\u00e5 styrem\u00f8te i Avexxin, og det har v\u00e6rt flere Skype-m\u00f8ter med deltagere fra hele verden, men n\u00e5 st\u00e5r hun i auditoriet i Realfagbygget foran rader med biologistudenter og forklarer om lipiders viktige rolle for cellers liv.", "- Jo, innimellom savner jeg \u00e5 jobbe i labben. F\u00f8r var det slik at jeg fikk ansvaret for \u00e5 holde liv i cellene i juleferien, mens studentene som jobbet der var borte. N\u00e5 har det kommet ny teknologi slik at cellene kan fryses ned og jeg ikke trengs som ferievikar lenger. Det er egentlig litt synd, sier Johansen.", "Gir tilbake til samfunnet", "Avexxin jobber med \u00e5 bli b\u00f8rsnotert og medisin er en ekstremt risikabel bransje som opererer med store summer. Det er uansett ikke pengene som driver Johansen.", "- Nei, s\u00e5 absolutt ikke. Men jeg trenger penger, mye penger, for \u00e5 kunne fortsette \u00e5 forske og for \u00e5 f\u00e5 medisinen ut p\u00e5 markedet. Det som er veldig tilfredsstillende \u00e5 se at oppdagelsen jeg en dag gjorde i labben, kan bli medisin folk trenger. Det er min m\u00e5te \u00e5 gi tilbake til samfunnet, etter \u00e5 ha f\u00e5tt bruke tid p\u00e5 \u00e5 forske p\u00e5 dette, sier Johansen.", "H\u00e5kon Bertheussen har stort sett bare tjent penger, han har rett og slett takket nei til finansiering fordi han ikke trenger det. Gr\u00fcnderen av Wordfeud-appen ville bare ha noen \u00e5 spille Scrabble med og gir lek og tidsfordriv tilbake til samfunnet.", "Les historien om Bertheussen IT og utviklingen av Wordfeud som er den st\u00f8rste norske app-suksessen i neste del av serien Nyskaping i Tr\u00f8ndelag.", "Dette er en del av artikkelserien", "I 9 deler lar Adresseavisen deg m\u00f8te spennende gr\u00fcndere i Tr\u00f8ndelag.", "Abonner p\u00e5 \"Adresseavisen Digital\" for \u00e5 lese artiklene i serien (og mer enn 100 andre Pluss-saker hver uke)", "Kj\u00f8p for kr 49 mnd 49,- f\u00f8rste m\u00e5ned. Deretter 199,-/mnd. Abonnementet forn\u00f8yes automatisk."]}, {"field": "category0", "value": "pluss"}, {"field": "category1", "value": "pluss|serier"}, {"field": "category2", "value": "pluss|serier|nyskaping"}, {"field": "contenthash", "value": "64f8b7d50a41f728a8796fb74cfbe7d34682730cb609d1f0353245408e3ad1ff"}, {"field": "createtime", "value": "2017-03-01T10:14:53.000Z"}, {"field": "description", "value": "Det er 15 \u00e5r siden Berit Johansen gjorde en oppdagelse p\u00e5 labben. Plutselig skj\u00f8nte hun det. Dette kan bli en medisin verden beh\u00f8ver."}, {"field": "dominantimage", "value": "http://www.adressa.no/incoming/article14284723.ece/e1k5qh/ALTERNATES/w980-default/doc6tkjsxnyn055o13ehyd3fd.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2f5e271bf7ed4bf41d0f1b74ea5e40e6f750f40.jpg?599a7e74"}, {"field": "dominantthumbnaildimensions", "value": "300x169"}, {"field": "heading", "value": "G\u00e5r p\u00e5 b\u00f8rs med egen medisin -adressa.no"}, {"field": "id", "value": "a2f5e271bf7ed4bf41d0f1b74ea5e40e6f750f40"}, {"field": "keyword", "value": "Nyskaping i Tr\u00f8ndelag"}, {"field": "keywords", "value": "Nyskaping i Tr\u00f8ndelag"}, {"field": "kw-category", "value": ["nyskaping", "pluss", "serier"]}, {"field": "kw-classification", "value": "business"}, {"field": "kw-company", "value": "biogen"}, {"field": "kw-concept", "value": ["betennelse", "begynt", "celle", "serien nyskaping", "forske", "b\u00f8rs", "medisin", "utvikle", "jobbe", "dag", "hjelpe pasienter", "million", "selskapet", "penger", "millioner kroner"]}, {"field": "kw-entity", "value": ["digital", "wordfeud", "oslo b\u00f8rs", "a. genseren", "pluss", "scrabble", "forskningsr\u00e5det", "harvard medical school", "avexxin", "realfagbygget", "boston og universitetet", "bertheussen", "innovasjon norge og forskningsr\u00e5det", "bertheussen it", "sparebank", "skype", "nyskaping", "gl\u00f8shaugen", "innovasjon norge", "geoservice", "universitetet", "adresseavisen", "nur mahammad", "athen og bern"]}, {"field": "kw-location", "value": ["boston", "san diego", "kina", "k\u00f8benhavn", "california", "tr\u00f8ndelag", "trondheim", "texas", "media", "troms\u00f8", "san francisco"]}, {"field": "kw-pageclass", "value": "article"}, {"field": "kw-person", "value": ["lars skatteb\u00f8l", "berit johansen", "mikael \u00f8rum", "geir harald aase", "arnstein hellem", "h\u00e5kon bertheussen"]}, {"field": "kw-taxonomy", "value": ["pluss/serier/nyskaping", "pluss", "pluss/serier"]}, {"field": "og-image", "value": "http://www.adressa.no/incoming/article14284723.ece/e1k5qh/ALTERNATES/w980-default/doc6tkjsxnyn055o13ehyd3fd.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "G\u00e5r p\u00e5 b\u00f8rs med egen medisin"}, {"field": "og-type", "value": "article"}, {"field": "og-url", "value": "http://www.adressa.no/pluss/serier/nyskaping/2017/02/09/G%C3%A5r-p%C3%A5-b%C3%B8rs-med-egen-medisin-14194285.ece"}, {"field": "pageclass", "value": ["article"]}, {"field": "publishtime", "value": "2017-02-09T12:24:59.000Z"}, {"field": "recs-articleid", "value": "14194285"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|serier"}, {"field": "recs-category2", "value": "taxonomy|pluss|serier|nyskaping"}, {"field": "recs-publishtime", "value": "2017-02-09T12:24:59.000Z"}, {"field": "recs-rawtitle", "value": "G\u00e5r p\u00e5 b\u00f8rs med egen medisin -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/serier/nyskaping", "pluss", "pluss/serier"]}, {"field": "teaser", "value": "Det er 15 \u00e5r siden Berit Johansen gjorde en oppdagelse p\u00e5 labben. Plutselig skj\u00f8nte hun det. Dette kan bli en medisin verden beh\u00f8ver."}, {"field": "thumbnail", "value": "http://content-thumbnail.cxpublic.com/content/thumbnail200x150/a2f5e271bf7ed4bf41d0f1b74ea5e40e6f750f40.jpg?599a7e74"}, {"field": "thumbnailfullheightdimensions", "value": "200x3957"}, {"field": "timestamp", "value": "2017-08-21T06:32:20.000Z"}, {"field": "title", "value": "Berit gjorde en oppdagelse p\u00e5 jobben - n\u00e5 har den hentet inn 130 millioner"}, {"field": "url", "value": "http://www.adressa.no/pluss/serier/nyskaping/2017/02/09/G%c3%a5r-p%c3%a5-b%c3%b8rs-med-egen-medisin-14194285.ece"}, {"field": "urlhash", "value": "a2f5e271bf7ed4bf41d0f1b74ea5e40e6f750f40"}], "score": 0.6712106, "siteId": "9222270286501375973", "id": "a2f5e271bf7ed4bf41d0f1b74ea5e40e6f750f40"}

