{"fields": [{"field": "modifiedtime", "type": "time", "value": "2015-03-20T09:01:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ola svein stugu", "prosessor", "institutt for historiske studier", "ntnu"]}, {"field": "body", "value": ["Saken oppdateres.", "Det finst eit fotografi fr\u00e5 eit bryllup i Salzburg i \u00d8sterrike 26. november 1927. Brura ber kvit brudekjole med langt sl\u00f8r som blir halde oppe av stivpynta sm\u00e5jenter. Brudgommen har gallauniform med dekorasjonar p\u00e5 brystet. Brura, Maria Augusta Kutschera, var 22 \u00e5r, og hadde nyleg valt \u00e5 g\u00e5 inn i ekteskap i staden for \u00e5 bli nonne. Brudgommen, Georg Ludwig von Trapp, var 25 \u00e5r eldre enn henne og enkemann, og jentene var d\u00f8trene hans.", "Familien von Trapp er verkeleg, og det er deira historie som ligg til grunn for musikalen og filmen Sound of Music. For \u00e5 lage ei meir spennande, engasjerande fiksjonsforteljing er delar av historia stramma inn og dramatisert, men i grove drag er den historiske ramma rett. Vi kan kort sagt godt bruke familien von Trapp som eit prisme for \u00e5 pr\u00f8ve \u00e5 forst\u00e5 den innfl\u00f8kte historia til Sentral-Europa i f\u00f8rste halvdel av det 20. hundre\u00e5ret betre.", "F\u00f8rste sp\u00f8rsm\u00e5let som melder seg, er kvar dekorasjonane p\u00e5 gallauniformen til Georg von Trapp stammar fr\u00e5. I teksten i musikalen blir han ein stad presentert som u-b\u00e5tkaptein, men det h\u00f8yrest merkeleg ut: \u00d8sterrike er eit lite alpeland, s\u00e5 kvar kunne dei ha u-b\u00e5tar? P\u00e5 Donau?", "Nei, sj\u00f8lvsagt ikkje. \u00d8sterrike var fram til etter f\u00f8rste verdskrigen ein heilt annan type stat enn seinare. \u00d8sterrike-Ungarn var ei av stormaktene i Europa med ei mengd ulike nasjonalitetar, spr\u00e5k og kulturar, og femna over dagens \u00d8sterrike, Ungarn, Tsjekkia, Slovakia, Slovenia, Kroatia og Bosnia, i tillegg til delar av Polen, Ukraina, Romania, Serbia, Montenegro og Italia. \u00d8sterrike-Ungarn hadde s\u00e5leis ein lang kyst mot Middelhavet og ein stor marine, med Trieste i dagens Italia og Pula i Kroatia som hovudbasar.", "Georg von Trapp var f\u00f8dd inn i ein familie av marienoffiserar i byen som no heiter Zadar og er ein del av Kroatia. Fram til napoleonskrigane hadde byen vore venetiansk, og ein stor del av innbyggarane var italienarar. Von Trapp var u-b\u00e5tkaptein fr\u00e5 1910, og b\u00e5tar som han hadde kommandoen over, senka under krigen 11 sivile skip og to krigsskip. Han var ein dyktig offiser i d\u00f8dens teneste, og vart utnemnd til ridder for fortenestene sine.", "I 1911, tre \u00e5r f\u00f8r krigen, gifta han seg med Agathe Whitehead, dotter til eigaren av marineverftet i Trieste, det noverande Rieka i Kroatia. Gjennom giftem\u00e5let vart von Trapp velst\u00e5ande. Bestefar hennar, George Whitehead, blir rekna som oppfinnaren av torpedoen, og dei fleste senkingane som von Trapp utf\u00f8rte under krigen, var nok gjort med torpedoar fr\u00e5 svigerfaren sin fabrikk. Da landomr\u00e5da ved Middelhavet gjekk tapt for \u00d8sterrike-Ungarn etter krigen, flytta familien til rest-\u00d8sterrike. Der d\u00f8ydde Agathe i 1922, og det var som guvernante for dei yngste borna Maria Kutschera kom til familien.", "I Sound of Music er det kort tid mellom bryllupet mellom Maria og Georg fram til Anschluss, da Hitler innlemma \u00d8sterrike i stor-Tyskland. I r\u00f8ynda gjekk det 11 \u00e5r. Familien tapte store delar av formuen sin under verdskrisa, og begynte \u00e5 opptre som den syngande familien von Trapp for \u00e5 spe p\u00e5 inntektene. Etter Anschluss fekk Georg von Trapp tilbod om ein kommando i det tyske u-b\u00e5tv\u00e5penet, men takka nei til det, og valde i staden \u00e5 reise fr\u00e5 landet med familien. Det skjedde likevel ikkje som ei dramatisk flukt over Alpane med nazistisk politi i h\u00e6lane. I r\u00f8ynda tok dei tog fr\u00e5 \u00d8sterrike til Italia. I eit halv\u00e5r fr\u00e5 hausten 1938 heldt dei konsertar i USA, f\u00f8r dei drog tilbake til Europa. P\u00e5 seinsommaren turnerte dei i Skandinavia, men etter at krigen braut ut i september, valde dei \u00e5 reise tilbake til USA, der Maria og borna s\u00f8kte statsborgarskap i 1944.", "Som ei forteljing om demokratisk sinnelag, moralsk ansvar og modig opposisjon mot diktaturet, fungerer fiksjonsversjonen av historia godt. Ikkje minst passa denne forteljinga godt inn i dei tidlege etterkrigs\u00e5ra, da ho vart skapt. Dei faktiske motiva for at familien heldt nazismen p\u00e5 avstand, var likevel meir samansette. Eit viktig moment ser ut til \u00e5 vere at dei s\u00e5g nazismen som ugudeleg. Samstundes er det grunn til \u00e5 tru at ein mann som von Trapp med sin bakgrunn hadde ein sterk identitet knytt til det aristokratiske, fleirkulturelle \u00d8sterrike som hadde g\u00e5tt tapt i 1918. Mot eit slikt ideal m\u00e5tte eit nazistisk rasereint Stor- Tyskland med sine vulg\u00e6re masseopptrinn framst\u00e5 som en uting, og det er all grunn til \u00e5 tru at von Trapp ville ha stemt nei til tilslutning til Tyskland dersom den planlagte folker\u00f8ystinga den 13. mars 1938 hadde funne stad. Den ville ikkje Hitler ta sjansen p\u00e5, s\u00e5 to dagar f\u00f8r l\u00e9t han tyske soldatar g\u00e5 over grensa, til stor jubel fr\u00e5 dei tyskvenlege delane av folket.", "Georg von Trapp d\u00f8ydde i 1947. F\u00e5 \u00e5r etter etter skreiv Maria ei bok med sin versjon av familiehistoria. Den vart lagt til grunn for ein popul\u00e6r tysk spelefilm i 1956. Denne filmen inspirerte i sin tur scenemusikalen Sound of Music tre \u00e5r seinare. Filmen med Julie Andrews i hovudrolla kom i 1965, og vart ein av dei st\u00f8rste suksessane i filmhistoria. Med eit par avvik er det likevel musikalversjonen vi skal f\u00e5 sj\u00e5 p\u00e5 Tr\u00f8ndelag Teater fr\u00e5 og med i dag."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3f8bbcf7d83b30a5d007f647d5bc267b5796fb7aec0535a91f655031c7c832d7"}, {"field": "createtime", "value": "2016-02-23T14:23:51.000Z"}, {"field": "description", "value": "Sound of Music har premiere p\u00e5 Tr\u00f8ndelag Teater i dag. Familien von Trapp, hovudpersonane i s\u00e5 vel musikalen som filmen, var verkelege. Dette er historia deira."}, {"field": "dominantimage", "value": "http://www.adressa.no/meninger/kronikker/article10771902.ece/wrw2zy/ALTERNATES/w980-default/Sound%20of%20Music.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a85aa98d978d1cd152dfc53e319ae2633e3153ca.jpg?58c6ce79"}, {"field": "dominantthumbnaildimensions", "value": "300x169"}, {"field": "heading", "value": "Fr\u00e5 krigshelt til musikalhelt -adressa.no"}, {"field": "id", "value": "a85aa98d978d1cd152dfc53e319ae2633e3153ca"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["von", "familien von", "familie"]}, {"field": "kw-entity", "value": ["donau", "sentral-europa", "skandinavia", "anschluss", "hitler", "middelhavet", "maria og georg", "rieka", "music", "italia og pula", "trapp", "kroatia og bosnia", "\u00f8sterrike-ungarn", "sound of music", "tr\u00f8ndelag teater", "maria", "alpane", "montenegro og italia"]}, {"field": "kw-location", "value": ["europa", "slovenia", "tyskland", "polen", "ungarn", "tsjekkia", "zadar", "romania", "\u00f8sterrike", "salzburg", "italia", "ukraina", "trieste", "serbia", "slovakia", "kroatia"]}, {"field": "kw-pageclass", "value": "article"}, {"field": "kw-person", "value": ["maria augusta kutschera", "georg ludwig von trapp", "georg ludwig", "maria kutschera", "george whitehead", "julie andrews", "agathe whitehead", "georg von trapp"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10771902.ece/wrw2zy/ALTERNATES/w980-default/Sound%20of%20Music.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fr\u00e5 krigshelt til musikalhelt"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10771903.ece"}, {"field": "pageclass", "value": ["article"]}, {"field": "publishtime", "value": "2015-03-21T04:00:00.000Z"}, {"field": "recs-articleid", "value": "10771903"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-03-21T04:00:00.000Z"}, {"field": "recs-rawtitle", "value": "Fr\u00e5 krigshelt til musikalhelt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Sound of Music har premiere p\u00e5 Tr\u00f8ndelag Teater i dag. Familien von Trapp, hovudpersonane i s\u00e5 vel musikalen som filmen, var verkelege. Dette er historia deira."}, {"field": "thumbnail", "value": "http://content-thumbnail.cxpublic.com/content/thumbnail200x150/a85aa98d978d1cd152dfc53e319ae2633e3153ca.jpg?58c6ce79"}, {"field": "thumbnailfullheightdimensions", "value": "200x1352"}, {"field": "timestamp", "value": "2017-03-13T16:53:13.000Z"}, {"field": "title", "value": "Fr\u00e5 krigshelt til musikalhelt"}, {"field": "url", "value": "http://www.adressa.no/meninger/kronikker/article10771903.ece"}, {"field": "urlhash", "value": "a85aa98d978d1cd152dfc53e319ae2633e3153ca"}], "score": 1.0517182, "siteId": "9222270286501375973", "id": "a85aa98d978d1cd152dfc53e319ae2633e3153ca"}

