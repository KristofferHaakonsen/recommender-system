{"fields": [{"field": "modifiedtime", "type": "time", "value": "2016-10-17T13:55:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Baby", "Trafikksikkerhet", "Barn og unge", "Helse"]}, {"field": "author", "value": ["janet molde hollund", "babyverden"]}, {"field": "body", "value": ["Saken oppdateres.", "\u2014 De fleste som skal kj\u00f8pe bilstoler er veldig bevisste, og har som regel lest seg litt opp f\u00f8r de kommer inn i butikken. Foreldre er veldig opptatt av tester og sikkerhet, sier Siv Tunheim, avdelingsleder for bilstol og vogn ved Barnas Hus p\u00e5 Forus i Stavanger.", "Ofte er det \u00abbest i test\u00bb kundene bruker som utgangspunkt.", "\u2014 Vi synes ofte det kan v\u00e6re litt vanskelig \u00e5 bruke disse forbrukertestene, fordi det blir tatt hensyn til mer enn bare sikkerheten. At bilstolen har fint design eller en god pris sier ikke mye om hvor sikker den er, sier Tunheim.", "Selv baserer Tunheim sin veiledning p\u00e5 to anerkjente bilstoltester, som er rene krasjtester: ADAC (tysk) og VTIs Plus Test (svensk) .", "Silje Kristine Hansen i Trygg Trafikk oppfordrer foreldre til \u00e5 fokusere p\u00e5 VTIs Plus Test. Den utsetter setene for st\u00f8rre kollisjonskrefter enn i \u00f8vrige tester, og fokuserer utelukkende p\u00e5 sikkerhet.", "Det er p\u00e5budt \u00e5 sikre barn med godkjent barnesete til de er minst 135 cm h\u00f8ye, eller over 36 kilo tunge.Barn b\u00f8r sikres bakovervendt s\u00e5 lenge som mulig, helst til 4 \u00e5r.Ha aldri beltet bak ryggen eller under armen, og husk \u00e5 stramme beltene godt.Halvparten av barna feilsikres. Husk \u00e5 f\u00f8lge bruksanvisningen for utstyret, og v\u00e6r sikker p\u00e5 at det er riktig montert.Barn under 140 centimeter b\u00f8r ikke plasseres i et forsete med airbag som ikke er koblet ut. Hvis airbagen ikke kan kobles ut med n\u00f8kkel eller fysisk fjernes p\u00e5 et verksted, er baksetet eneste alternativ for plassering av barnet.N\u00e5r dere kj\u00f8per barnesete anbefaler vi \u00e5 ta med barn og bil til butikken. Da f\u00e5r dere pr\u00f8vd om det passer barn og bil.Kilde: Trygg Trafikk", "Dette mener Tunheim kan v\u00e6re lurt \u00e5 tenke gjennom f\u00f8r du kj\u00f8per:", "Tenk p\u00e5 om du skal ha bilsete med base.", "Har du bil med isofix? Hvis ikke, kan du allerede her utelukke en del bilseter.", "Har du tenkt \u00e5 bruke bilstolen p\u00e5 vogn? Mange vogner har adaptere som gj\u00f8r at du kan bruke bilstolen p\u00e5 vognen, s\u00e5kalte travel-system.", "Tenk over tyngden p\u00e5 babybilstolen. Har du for eksempel lang avstand til parkeringsplassen, kan det v\u00e6re lurt \u00e5 velge et litt lettere sete", "Tester: Tester kan v\u00e6re ok guider for hva som finnes p\u00e5 markedet. Men det kan v\u00e6re vanskelig \u00e5 tolke dem, og ulike tester kan vektlegge forskjellige ting. Selv om en bilstol kommer godt ut i en forbrukertest, er det ikke sikkert at den scorer like godt p\u00e5 bilsikkerhet.", "Det er lurt \u00e5 l\u00e5ne med seg setet ut i bilen for \u00e5 sjekke at det passer. Har du flere barn med bilstoler i baksetet? Da er det ogs\u00e5 et poeng at du f\u00e5r nok plass til alle.", "Alle bilstoler m\u00e5 v\u00e6re bakovervendte for de minste fram til 9 kilo eller 15 m\u00e5neder. N\u00e5r du kommer over i gruppe 1 (se fakta) , er det derimot flere muligheter: rent forovervendt sete, rent bakovervendt og kombiseter som kan brukes begge veier.", "Gruppe 0: Vekt 0-13 kg, alder 0 til cirka 9 m\u00e5neder", "Gruppe 1: Vekt 9-18 kg, alder cirka 9 m\u00e5neder til 4 \u00e5r", "Gruppe 2: Vekt 15-25 kg, alder cirka 4 til 7 \u00e5r", "Gruppe 3: Vekt 22-36 kg, alder cirka 6 til 11 \u00e5r", "\u2014 Studier viser om og om igjen at bakovervendt stol er mye sikrere. Vi som er selgere kjenner veldig p\u00e5 dette ansvaret, og minner kundene om at bakovervendt er best \u2013 lengst mulig. Vi st\u00f8tter oss til studier Trygg Trafikk har lagt frem, og disse viser at det er opptil fem ganger sikrere \u00e5 sitte bakovervendt, sier Tunheim.", "Det er veldig viktig at du pr\u00f8ver bilstolen i bilen f\u00f8r du kj\u00f8per. B\u00e5de biler og mennesker er bygget forskjellig, og alt passer ikke over alt.", "S\u00e5 det kan hende at den bilstolen du hadde lyst p\u00e5, eller bilstolen som vant best i test, ikke passer i din bil. Dette kan for eksempel ha med helning i setet \u00e5 gj\u00f8re, s\u00e5 ta deg god tid.", "Det er ikke sikkert du f\u00e5r bytte et allerede kj\u00f8pt sete, fordi butikkene skal vite at det er et helt nytt og uskadet produkt du f\u00e5r.", "Argumentene foreldre kommer med n\u00e5r de vil snu barnet, er at barnet f\u00e5r vondt i beina av \u00e5 sitte trangt. De vil gi barnet mer komfort, og snur dem med kj\u00f8reretningen. Kvalme er ogs\u00e5 en ting som g\u00e5r igjen.", "\u2014 Vi selger ikke s\u00e5 mange rene forovervendte seter. Det g\u00e5r mest av kombiseter, men vi selger ogs\u00e5 noen modeller som er rene bakovervendte. Noen velger seter som kun kan brukes bakovervendt fordi de ikke vil bli fristet til \u00e5 snu barnet. Dersom vi selger kombiseter, presiserer vi at barnet b\u00f8r sitte bakovervendt s\u00e5 lenge som mulig \u2013 helst til de er fire \u00e5r. \u00c5 snu b\u00f8r v\u00e6re siste alternativ, sier Tunheim.", "Men det nytter ikke \u00e5 ha et kjempebra sete, hvis ikke du monterer det riktig. Skal du kj\u00f8pe bilsete, er det derfor viktig at du setter deg godt inn i hvordan du monterer setet riktig. N\u00f8l ikke med \u00e5 sp\u00f8rre de butikkansatte om hvordan du skal gj\u00f8re.", "\u2014 Hos oss har vi en regel om at det alltid skal v\u00e6re en person p\u00e5 vakt som kan se etter om stolen er riktig montert. Du skal ha god erfaring for \u00e5 sjekke at alt er riktig, og i v\u00e5r butikk er ingen med ut i bilen og sjekker f\u00f8r de har den n\u00f8dvendige erfaringen, sier Tunheim.", "Foreldre er veldig opptatt av tester og sikkerhet. Siv Tunheim, Barnas Hus", "Men selv om du f\u00e5r veiledning, er det til syvende og sist du selv som st\u00e5r ansvarlig for at ditt barn er forsvarlig sikret.", "\u2014 Vi er gjerne med og veileder, men det er kunden som til slutt m\u00e5 l\u00e5se setet fast. Dersom det er feil, kan vi gj\u00f8re kunden oppmerksom p\u00e5 det \u2013 slik at de selv kan rette opp. Det er ved \u00e5 gj\u00f8re det selv at du l\u00e6rer, for hva skulle du for eksempel gjort dersom du fikk motorstopp, og m\u00e5tte flytte barnestolen over i en annen bil, sier Tunheim.", "Mange butikker har et bilsete i butikken, slik at du kan f\u00e5 god oversikt over hvordan monteringen foreg\u00e5r. Der er det b\u00e5de lysere og mer oversiktlig enn ute i selve bilen.", "Bilstolene har ogs\u00e5 QR-koder, slik at du kan se instruksjonsvideo p\u00e5 nett som viser hvordan nettopp din stol monteres riktig. Mange velger ogs\u00e5 \u00e5 g\u00e5 inn p\u00e5 leverand\u00f8renes nettsider for \u00e5 f\u00e5 veiledning og oppfriskning av kunnskap.", "Isofix i bilene hjelper slik at det blir f\u00e6rre feilmonteringer, men det er dessverre enn\u00e5 brukerfeil. Noen hadde for eksempel montert et sete bakovervendt, men brukt instruksjon til montering av forovervendt sete. Det har ogs\u00e5 v\u00e6rt tilfeller der seter har v\u00e6rt bundet fast med stropper.", "\u2014 Hva er de vanligste feilene?", "\u2014 Mange legger beltene feil n\u00e5r setene monteres. Det er heller ikke alle som er n\u00f8ye nok med \u00e5 gj\u00f8re monteringen skikkelig. De setter seg ikke godt nok inn i instruksjonene, og antar i stedet for \u00e5 sp\u00f8rre skikkelig, sier Tunheim.", "Selv om det er ulike grupperinger av bilstoler, finnes det ogs\u00e5 stoler som spenner over flere slike grupper. For eksempel finnes det beltemonterte stoler som er fra 9 til 25 kilo.", "\u2014 Dette er en type bilstol som mange kj\u00f8per som ekstrastol, eller som ofte besteforeldre kj\u00f8per for \u00e5 ha en bilstol som de kan bruke over lengre tid til barnebarna, sier Tunheim.", "I-Size er popul\u00e6rbetegnelsen for en ny, europeisk barnesete-standard som formelt heter R129. Den ble s\u00e5 sm\u00e5tt introdusert i 2013, p\u00e5 sikt skalden omfatte alle barneseter som selges i Europa.", "Med dette nye regelverket skal barn sitte bakovervendt frem til de er minst 15 m\u00e5neder gamle. Alle nye bilseter skal testes for sidekollisjon, og setene skal kunne monteres med isofix-fester.", "De f\u00f8rste bilstolene som oppfyller de nye kravene er kommet, men stoler godkjent etter den gamle standarden ECE r 44 04 vil ogs\u00e5 v\u00e6re godkjent i mange \u00e5r fremover.", "Testvinner hos Forbrukerr\u00e5det viser seg \u00e5 ha potensielt farlig beltestrammemekanisme.", "Et bilsete har begrenset levetid.", "If\u00f8lge Silje Kristine Hansen i Trygg Trafikk, b\u00f8r ikke bilstolen brukes i mer enn 8 \u00e5r.", "For babysetene er levealderen gjerne noe kortere, mellom 5 og 7 \u00e5r, fordi setene gjerne tas mer ut og inn av bilen, og er oftere utsatt for slitasje. Det viktige er at du sjekker at bilstolen har den riktige godkjenningen \u2013 dette gjelder b\u00e5de n\u00e5r du kj\u00f8per nytt og brukt.", "Se etter tallkombinasjonen 44 04 eller den nyeste godkjenningsnormen i-Size (UN r 129) n\u00e5r du skal kj\u00f8pe sikringsutstyr til barn i bil. Da vet du at utstyret tilfredsstiller gjeldende godkjenningsnormer. Alt utstyr i salg og utleie m\u00e5 v\u00e6re godkjent etter \u00e9n av disse standardene.", "Men hvis du har et sete som allerede er seks-sju \u00e5r gammelt, og du tenker at barnet skal bruke dette setet i tre-fire \u00e5r, er det like greit \u00e5 kj\u00f8pe nytt med det samme, sier Hansen.", "N\u00e5r bytte sete?", "Du kan ofte g\u00e5 over til sete nummer to n\u00e5r barnet er ni kilo. Bytt da til et bakovervendt sete, gjerne ett som kan brukes opp til 25 kilo, sier Hansen.", "N\u00e5r er setet for lite?", "Du kan m\u00e5le barnets st\u00f8rrelse i forhold til h\u00f8yden p\u00e5 setet, samt se hvilken vekt stolen er godkjent for. N\u00e5r du skal bytte fra klasse 1/2 er setet for lite hvis den \u00f8verste kanten p\u00e5 hodest\u00f8tten slutter midt p\u00e5 \u00f8rene, og resten av hodet stikker over kanten p\u00e5 stolen. Hodet skal ikke kunne bli kastet bakover i en kollisjon. i-Size-seter har h\u00f8ydebegrensning som skal f\u00f8lges, sier Hansen.", "Hva med brukte bilstoler?", "Det er ingen ting i veien for \u00e5 kj\u00f8pe brukte bilstoler, men da b\u00f8r det v\u00e6re fra noen du stoler p\u00e5. Det er ikke alltid du kan se skader med det blotte \u00f8ye. Du skal nemlig ikke bruke bilstoler som har v\u00e6rt med i en kollisjon. Da m\u00e5 du kj\u00f8pe nytt, sier Hansen.", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger.", "Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "a3af7b3808c4cf72478d05c9bab9c0d47e31c1d2cb3a29e7481669f7ea278c4e"}, {"field": "createtime", "value": "2017-01-26T12:13:10.000Z"}, {"field": "description", "value": "Fremovervendt eller bakovervendt, har bilen isofix, eller m\u00e5 bilstolen festes med belter? Det kan v\u00e6re mye \u00e5 sette seg inn n\u00e5r du skal velge bilsikring til barnet ditt."}, {"field": "heading", "value": ["Slik velger du riktig bilstol -adressa.no", "Hva man b\u00f8r tenke gjennom", "Forovervendt eller bakovervendt?", "Riktig montering avgj\u00f8rende", "Du er selv ansvarlig", "Har sett mange feilmonteringer", "Nye bilseter testes for sidekollisjon"]}, {"field": "id", "value": "c212c1785455ef4955d73b5a0c5aac171db701ec"}, {"field": "keyword", "value": ["Baby", "Trafikksikkerhet", "Barn og unge", "Helse"]}, {"field": "keywords", "value": "Baby,Trafikksikkerhet,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["sandviks as", "facebook"]}, {"field": "kw-concept", "value": ["bakovervendt", "alder cirka", "bil", "barn", "sete", "kj\u00f8pe nytt", "sitte bakovervendt"]}, {"field": "kw-entity", "value": ["babyverden", "trygg trafikk", "twitter", "familie", "forus", "plus test", "forbrukerr\u00e5det", "i-size", "barnas hus"]}, {"field": "kw-location", "value": ["stavanger", "europa"]}, {"field": "kw-pageclass", "value": "article"}, {"field": "kw-person", "value": ["silje kristine hansen", "siv tunheim"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/490dfc0c-f34d-4eb2-98ad-6a345923473e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik velger du riktig bilstol"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Slik-velger-du-riktig-bilstol-395b.html"}, {"field": "pageclass", "value": ["article"]}, {"field": "publishtime", "value": "2016-10-17T12:54:53.000Z"}, {"field": "recs-articleid", "value": "395"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-10-17T12:54:53.000Z"}, {"field": "recs-rawtitle", "value": "Slik velger du riktig bilstol -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Fremovervendt eller bakovervendt, har bilen isofix, eller m\u00e5 bilstolen festes med belter? Det kan v\u00e6re mye \u00e5 sette seg inn n\u00e5r du skal velge bilsikring til barnet ditt."}, {"field": "thumbnail", "value": "http://content-thumbnail.cxpublic.com/content/thumbnail200x150/c212c1785455ef4955d73b5a0c5aac171db701ec.jpg?58fa768b"}, {"field": "thumbnailfullheightdimensions", "value": "200x2226"}, {"field": "timestamp", "value": "2017-04-21T21:15:55.000Z"}, {"field": "title", "value": "Slik velger du riktig bilstol"}, {"field": "url", "value": "http://www.adressa.no/familieogoppvekst/Slik-velger-du-riktig-bilstol-395b.html"}, {"field": "urlhash", "value": "c212c1785455ef4955d73b5a0c5aac171db701ec"}], "score": 0.68741405, "siteId": "9222270286501375973", "id": "c212c1785455ef4955d73b5a0c5aac171db701ec"}

