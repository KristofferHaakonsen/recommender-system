{"fields": [{"field": "modifiedtime", "type": "time", "value": "2012-04-18T14:53:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Sammen med Adresseavisen bes\u00f8kte Hilde Elisabeth Rosenkrantz,kapellan i Lademoen kirke, ig\u00e5r Trondheims mest kjente sp\u00f8kelseshus, Norsk Rettsmuseum i Erling Skakkes gate.", "Den gamle bygningen var tidligere fengsel, og spesielt i celle 11 p\u00e5 loftet har flere bes\u00f8kende opplevd uforklarlige ting i form av skrik og lyden av skritt. Rosenkrantz snakket ogs\u00e5 med en av museets ansatte som kunne berette om nifse tildragelser i sp\u00f8kelsesfl\u00f8yen.", "- Jeg er \u00e5pen for slike oversanselige fenomener, og jeg vil slett ikke stemple det som tull n\u00e5r noen forteller om merkelige eller skremmende opplevelser. Som prest m\u00e5 jeg ta folk p\u00e5 alvor.", "S\u00f8ndag preket jeg over skriftstedet som forteller at Jesus drev ut onde \u00e5nder, og selv om det ikke er tradisjon for det i v\u00e5r lutherske kultur, vil jeg ikke avvise personer som ber om hjelp til \u00e5 f\u00e5 \u00abro\u00bb i huset, fortsetter Rosenkrantz.", "Kapellanen p\u00e5 Lademoen er klar over at mange prester f\u00e5r henvendelser fra folk som mener at husene de bor i er hjems\u00f8kt av \u00e5nder, gjenferd eller sp\u00f8kelser.", "Dette har f\u00f8rt til at Den norske kirke n\u00e5 dr\u00f8fter muligheten for \u00e5 innf\u00f8re en egen liturgi som skal fjerne ulike former for \u00aburo\u00bb fra beboelseshus.", "Spesielt i Nord-Norge er mange plaget av denne type fenomener, og biskop Per Oskar Kj\u00f8laas i Nord-H\u00e5logaland mener et slikt ritual, hvor presten ber for nye og gamle hus, b\u00f8r bli en fast del av kirkens hovedliturgi.", "- Jeg har inntrykk av at mange har kviet seg for \u00e5 snakke om fenomener som forbindes med \u00e5nder og sp\u00f8kelser. N\u00e5 er det imidlertid blitt mer \u00e5penhet om det, og det skyldes nok ikke minst den danske TV-serien \u00ab\u00c5ndenes hus\u00bb og den etterf\u00f8lgende norske versjonen, hvor det ogs\u00e5 ble fokusert p\u00e5 et sp\u00f8kelse i Trondheim, sier Rosenkrantz.", "Hun er overbevist om at flere vil v\u00e5ge \u00e5 be om hjelp til \u00e5 takle \u00abhusbr\u00e5k\u00bb n\u00e5r en prest tar slike ting p\u00e5 alvor. At hun selv ikke har opplevd noe overnaturlig, er for henne ikke noe bevis for at slike fenomener bare kan avfeies som tull og t\u00f8ys:", "- Vi mennesker er forskjellige, og noen er mer mottagelige enn andre for spesielle syns- eller h\u00f8rselsinntrykk, legger hun til.", "I Rettsmuseet f\u00e5r Rosenkrantz omvisning av daglig leder Johan Helberg, som av natur er temmelig skeptisk til oversanselige fenomener, men som likevel forteller om en uforklarlig opplevelse.", "En kveld hadde han med seg en godlynt hund inn i bygningen, og den svinset glad og forn\u00f8yd rundt i gangene. Men da den havnet foran d\u00f8ren til den mye omtalte celle 11, forandret den helt adferd:", "- I flere skunder stod den stiv som en pinne foran celled\u00f8ren. Det var tydelig at den opplevde noe spesielt akkurat her, kommenter Helberg.", "Han nevner ogs\u00e5 den br\u00e5kjekke unge journalisten som gjerne ville tilbringe et par nattetimer alene p\u00e5 den samme cellen. Da han kom ut, var han likblek og skalv som et aspel\u00f8v.", "- Interessant, sier Rosenkrantz.", "Sp\u00f8kefullt antyder hun at det kanskje kan v\u00e6re behov for en smule utdrivelse, men Helberg avsl\u00e5r tilbudet bestemt:", "- \u00c5ndene er tross alt en del av v\u00e5r profil. Det er p\u00e5 museum sp\u00f8kelser h\u00f8rer hjemme, sier han."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "d16c36793aca8b62862653904a8d146b92eb26e275291902fc448c49bc017476"}, {"field": "createtime", "value": "2015-09-12T17:27:02.000Z"}, {"field": "description", "value": "Trondheims-kapellan vil ikke avvise personer som ber henne drive ut onde \u00e5nder fra hjemmene sine."}, {"field": "dominantimage", "value": "http://www.adressa.no/incoming/article1161721.ece5/ALTERNATES/w980-default/%C3%A5nder"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ac89bb4f2408507badb38c1f999920f4c2b4e64.jpg?59943379"}, {"field": "dominantthumbnaildimensions", "value": "300x169"}, {"field": "heading", "value": ["Prest vil jage gjenferd -adressa.no", "Uforklarlige ting", "Avviser ingen", "Nord-Norge utsatt", "Ta \u00abhusbr\u00e5k\u00bb p\u00e5 alvor", "Uforklarlig opplevelse", "Livredd journalist"]}, {"field": "id", "value": "3ac89bb4f2408507badb38c1f999920f4c2b4e64"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "religion-and-spirituality"}, {"field": "kw-concept", "value": ["celle", "fenomener", "uforklarlige ting", "avvise personer", "\u00e5nder", "hus", "jage gjenferd", "uforklarlig", "spesielt", "sp\u00f8kelse", "uforklarlig opplevelse", "oversanselige fenomener", "opplevd", "prest", "onde \u00e5nder"]}, {"field": "kw-entity", "value": ["nord-h\u00e5logaland", "\u00e5ndenes", "lademoen", "jesus", "per oskar kj\u00f8laas", "rettsmuseet"]}, {"field": "kw-location", "value": ["nord-norge", "trondheim"]}, {"field": "kw-pageclass", "value": "article"}, {"field": "kw-person", "value": ["johan helberg", "hilde elisabeth rosenkrantz"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1161721.ece5/ALTERNATES/w980-default/%C3%A5nder"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Prest vil jage gjenferd"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article637921.ece"}, {"field": "pageclass", "value": ["article"]}, {"field": "publishtime", "value": "2006-03-24T04:00:00.000Z"}, {"field": "recs-articleid", "value": "2034492"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2006-03-24T04:00:00.000Z"}, {"field": "recs-rawtitle", "value": "Prest vil jage gjenferd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Trondheims-kapellan vil ikke avvise personer som ber henne drive ut onde \u00e5nder fra hjemmene sine."}, {"field": "thumbnail", "value": "http://content-thumbnail.cxpublic.com/content/thumbnail200x150/3ac89bb4f2408507badb38c1f999920f4c2b4e64.jpg?59943379"}, {"field": "thumbnailfullheightdimensions", "value": "200x1437"}, {"field": "timestamp", "value": "2017-08-16T11:58:49.000Z"}, {"field": "title", "value": "Prest vil jage gjenferd"}, {"field": "url", "value": "http://www.adressa.no/nyheter/trondheim/article637921.ece"}, {"field": "urlhash", "value": "3ac89bb4f2408507badb38c1f999920f4c2b4e64"}], "score": 0.98811793, "siteId": "9222270286501375973", "id": "3ac89bb4f2408507badb38c1f999920f4c2b4e64"}

