{"fields": [{"field": "modifiedtime", "type": "time", "value": "2012-04-18T17:39:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["inge johansen professor emeritus", "ntnu"]}, {"field": "body", "value": ["Saken oppdateres.", "De fleste forbinder landet Nepal med h\u00f8ye fjell og klatreekspedisjoner i Himalaya. En del har ogs\u00e5 f\u00e5tt med seg at Nepal er et av Norges hovedsamarbeidsland n\u00e5r det gjelder bistand og har lest om den politiske uroen i landet. Ett av de kommunistiske partiene, maoistene, ga opp \u00e5 f\u00f8lge demokratiske spilleregler og har startet v\u00e6pnet kamp mot kongen og de vekslende regjeringer. Kongen, p\u00e5 sin side, satte i februar i \u00e5r de politiske partiene til side og er i dag enehersker.", "Situasjonen har gjort norsk bistand til Nepal mindre omfattende enn hensikten var da Stortinget vedtok at Nepal skulle v\u00e6re et av v\u00e5re hovedsamarbeidsland. Maoistenes kontroll over store deler av landsbygda har f\u00f8rt til at mange infrastrukturprosjekter, blant annet vannforsyning til Kathmandu, ikke lot seg gjennomf\u00f8re. Kongen har i dag bare kontroll over byer og sentrale str\u00f8k av landet. Det er heller ikke god politikk \u00e5 g\u00e5 inn i prosjekter som st\u00f8tter det sittende diktatoriske regime.", "I denne kronikken vil jeg diskutere hvordan Norge til tross for denne situasjonen kan st\u00f8tte en \u00f8konomisk, sosial og demokratisk utvikling i Nepal.", "Fram til 1951 ble Nepal drevet som en slaveleir. Den mektige Rana-familien hadde 100 \u00e5r f\u00f8r tatt makten fra en av forgjengerne til den n\u00e5v\u00e6rende kongefamilien. Nepal ble et strengt lukket land, og det var blant annet forbudt \u00e5 skaffe seg utdannelse. Da landet ble \u00e5pnet i 1951 kunne under en halv prosent av befolkningen lese og skrive. Det var gryende demokratiske krefter, godt hjulpet av India, som hjalp kong Tribhuvan fra det gamle kongehuset til makten i 1951.", "Med dette utgangspunktet tok kong Tribhuvan og demokratisk innstilte politikere fatt p\u00e5 den vanskelige oppgaven \u00e5 utvikle landet som etter 1951 har v\u00e6rt kongestyrt, med islett av demokratisk styring. I begynnelsen av nitti\u00e5rene ble det, etter politisk uro, introdusert et parlamentarisk demokrati med kongen som konstitusjonell monark. Dette har n\u00e5 den sittende konge, kong Gyanendra, tilsidesatt og tross skarpe internasjonale protester overtatt makten. Brutal tilsidesettelse av alle menneskerettigheter har forsterket protestene. Blant lyspunktene er en truet, men likevel relativ fri presse og en ensidig v\u00e5penhvile fra maoistenes side.", "Nepal er et av S\u00f8r-Asias fattigste land med en BNP per innbygger p\u00e5 2,5 prosent av Norges. Men landet har ressurser. Det har en befolkning p\u00e5 25 millioner. De har en historie og kultur \u00e5 ta vare p\u00e5, og de har store ressurser fra naturens side. Slettelandet i s\u00f8r er et rikt jordbruksland, og jordbruk livn\u00e6rer folk i landsbyene oppe i dalf\u00f8rene i Himalaya. N\u00e6ringsveier som skaffer landet litt valuta er turisme, tekstil- og teppeindustri og medisinske planter.", "En sv\u00e6rt viktig naturressurs er vannkraften. Landet har omtrent det samme vannkraftpotensial som Norge. Men bare to prosent av ca 30 000 MW er utnyttet. Skal Nepal utvikle sine ressurser er utdanning og kompetanseutvikling p\u00e5 alle omr\u00e5der den viktigste oppgaven. Halvparten av befolkningen er fremdeles analfabeter. I forhold til utgangspunktet for femti \u00e5r siden er det likevel et stort framskritt. Det er ikke gjort i en fei \u00e5 bygge opp en utdanning n\u00e5r verken skoler eller universiteter fins, ei heller l\u00e6rere og professorer.", "Misjon\u00e6ren og elektroingeni\u00f8ren Odd Hoftun er den nordmannen som har st\u00f8rst innsikt i utviklingen i Nepal. Da han og Tullis Hoftun startet i Nepal i slutten av 1950-\u00e5rene som utsendinger for Tibetmisjonen, fant de ingen som hadde en brukbar oppl\u00e6ring, verken i teoretiske eller praktiske fag. Hans metode ble \u00e5 starte en kombinert skole og industribedrift. Denne ga b\u00e5de teoretisk og praktisk oppl\u00e6ring og produserte etter hvert varer og tjenester som ble etterspurt. Hoftun sto ogs\u00e5 for byggingen av noen av de tidlige vannkraftverkene i Nepal og av et privat kraftselskap, Butwal Power Company, i dag det st\u00f8rste privateide i Nepal.", "Gjennom ekteparet Hoftun, det mangesidige virket til Tibetmisjonen og United Mission to Nepal (UMN) og innsats fra krefter b\u00e5de i og utenfor Nepal, er det etter hvert utviklet en bred kompetanse der ogs\u00e5 fagmilj\u00f8er ved NTNU har deltatt.", "Avd\u00f8de professor Dagfinn Lysne bygde i samarbeid med Tribhuvan University (TU) og UMN opp vassdragslaboratoriet Hydrolab. I dag videref\u00f8res samarbeidet med Hydrolab av professor Haakon St\u00f8le. Nepal er blitt selvhjulpen p\u00e5 bygningssiden ved vannkraftutbygginger.", "Fram til 1989 hadde landet bare ett universitet, TU, og viktige fagomr\u00e5der manglet helt p\u00e5 universitetsniv\u00e5. P\u00e5 sivilingeni\u00f8rniv\u00e5 var det for eksempel bare utdanning for bygningsingeni\u00f8rer. Studenter som \u00f8nsket \u00e5 bli maskin-, elektro- eller dataingeni\u00f8rer m\u00e5tte dra til utlandet. Professor S. Sharma s\u00e5 seg lei p\u00e5 den sene utviklingen og fikk i 1989 myndighetene med p\u00e5 \u00e5 starte et nytt universitet, Kathmandu University (KU). I dag har KU en campus med 2000 studenter og 200 l\u00e6rere og har til n\u00e5, med st\u00f8tte blant annet av Tibetmisjonen, utdannet mellom 800 og 900 ingeni\u00f8rer innenfor de nevnte fagomr\u00e5dene. Dette er blitt fulgt opp av et aktivt samarbeid mellom KU og elkraftmilj\u00f8ene ved NTNU og SINTEF.", "Studenter fra et flerfold av institusjoner og selskaper i Nepal har ogs\u00e5 f\u00e5tt utdanning ved mange av de NORAD-st\u00f8ttede masterutdanningsoppleggene ved NTNU og de f\u00f8rste studenter fra Nepal har disputert for doktorgraden ved NTNU.", "Mitt f\u00f8rste bes\u00f8k til Nepal var i 1993 og det siste denne v\u00e5ren. Til tross for en kaotisk politisk situasjon er en utvikling p\u00e5 gang. Veiene i sentrale str\u00f8k er bedre, trafikken \u00f8ker og hus og bygninger spretter opp. De indiske Tempo-drosjene er blitt forbudt p\u00e5 grunn av sine forurensninger og elektriske drosjer er introdusert. Men fremdeles er Kathmandu innehyllet i en kappe av forurenset luft. Det er mye \u00e5 ta fatt p\u00e5.", "Fra en situasjon for femti \u00e5r siden, da ingen kunne lese og skrive, har vi i dag et land med kompetanse p\u00e5 mange niv\u00e5er. Mangelen p\u00e5 kompetanse er likevel et vesentlig hinder for en rask positiv utvikling. P\u00e5 de fleste omr\u00e5der er det noe \u00e5 gripe fatt i som basis for et samarbeid om en videre utvikling. Det er denne anledningen til samarbeid om bred kompetanseutvikling som jeg h\u00e5per norsk bistand vil benytte seg av, n\u00e5r Nepal n\u00e5 trenger all den st\u00f8tte de kan f\u00e5. Et slikt samarbeid vil b\u00e5de Nepal og Norge ha glede av."]}, {"field": "category0", "value": "meninger"}, {"field": "contenthash", "value": "d48f0992fc66d70774e7839f3e9284e8c7fb3ebfaae52930bca4b1ed11492944"}, {"field": "createtime", "value": "2017-04-30T18:43:58.000Z"}, {"field": "description", "value": "Nepal er ett av Asias fattigste og minst utviklede land. Frav\u00e6ret av demokrati har preget utviklingen frem til n\u00e5. Hvordan kan Norge til tross for denne situasjonen st\u00f8tte en \u00f8konomisk, sosial og demokratisk utvikling i Nepal?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53741e39bf410fb28ab453af22b5e0ce80030b50.jpg?5973c613"}, {"field": "dominantthumbnaildimensions", "value": "256x256"}, {"field": "heading", "value": "Nepal er p\u00e5 vei -adressa.no"}, {"field": "id", "value": "53741e39bf410fb28ab453af22b5e0ce80030b50"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-company", "value": "butwal power company"}, {"field": "kw-concept", "value": ["demokrati", "sentrale str\u00f8k", "utvikle landet", "utvikle", "land", "norsk bistand", "demokratisk utvikling", "kong"]}, {"field": "kw-entity", "value": ["tribhuvan university", "gyanendra", "himalaya", "asias", "tempo", "hoftun", "nepal og norge", "tibetmisjonen", "united mission", "hydrolab", "kathmandu university", "stortinget", "s\u00f8r-asias", "tibetmisjonen og united mission"]}, {"field": "kw-location", "value": ["nepal", "india", "norge", "rana"]}, {"field": "kw-pageclass", "value": "article"}, {"field": "kw-person", "value": ["tullis hoftun", "dagfinn lysne", "haakon st\u00f8le", "odd hoftun", "s. sharma"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nepal er p\u00e5 vei"}, {"field": "og-type", "value": "article"}, {"field": "og-url", "value": "http://www.adressa.no/meninger/article589100.ece"}, {"field": "pageclass", "value": ["article"]}, {"field": "publishtime", "value": "2005-11-06T21:38:01.000Z"}, {"field": "recs-articleid", "value": "2093032"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-11-06T21:38:01.000Z"}, {"field": "recs-rawtitle", "value": "Nepal er p\u00e5 vei -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Nepal er ett av Asias fattigste og minst utviklede land. Frav\u00e6ret av demokrati har preget utviklingen frem til n\u00e5. Hvordan kan Norge til tross for denne situasjonen st\u00f8tte en \u00f8konomisk, sosial og demokratisk utvikling i Nepal?"}, {"field": "thumbnail", "value": "http://content-thumbnail.cxpublic.com/content/thumbnail200x150/53741e39bf410fb28ab453af22b5e0ce80030b50.jpg?5973c613"}, {"field": "thumbnailfullheightdimensions", "value": "200x1430"}, {"field": "timestamp", "value": "2017-07-22T21:39:31.000Z"}, {"field": "title", "value": "Nepal er p\u00e5 vei"}, {"field": "url", "value": "http://www.adressa.no/meninger/article589100.ece"}, {"field": "urlhash", "value": "53741e39bf410fb28ab453af22b5e0ce80030b50"}], "score": 1.0244236, "siteId": "9222270286501375973", "id": "53741e39bf410fb28ab453af22b5e0ce80030b50"}

