{"fields": [{"field": "modifiedtime", "type": "time", "value": "2012-06-19T11:39:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Debatten preges av begrenset kunnskap om forholdet mellom utmarksressurser, rettigheter og etnisitet. Frykten for at samer skal kunne p\u00e5berope seg nye og flere rettigheter i utmark p\u00e5 grunn av sin status som urfolk, st\u00e5r ofte i sentrum. Frykten for en samisk s\u00e6rbehandling har blitt stimulert av medieoppslag som til dels har bidratt mer til forvirring enn til opplysning.", "I Brennpunkt-programmet \u00abF\u00f8rsteretten\u00bb beskrives for eksempel samene som et utvalgt folk som krever rettigheter p\u00e5 bakgrunn av sitt DNA. En slik p\u00e5stand er i beste fall unyansert, og setter naturlig nok sterke f\u00f8lelser i sving.", "Konflikt mellom reindrift og andre n\u00e6ringer \u00e5penbarer seg ved f\u00f8rste \u00f8yekast som en konflikt om utmarksressurser. Reindrift er en n\u00e6ring med behov for tilgang p\u00e5 store areal der dyra har et relativt fritt beitem\u00f8nster.", "Selv om Finnmark og Finnmarkseiendommen har f\u00e5tt mye fokus, s\u00e5 er det ogs\u00e5 konflikter rundt bruk og rett til utmark i andre omr\u00e5der der det drives reindrift. De siste ti\u00e5rene har \u00f8kt kommersialisering av utmark s\u00e6rlig bidratt til \u00e5 tilspisse konflikter mellom grunneiere og reindriftsut\u00f8vere i s\u00f8rsamisk omr\u00e5de, dvs. s\u00f8r for Saltfjellet til nord i Hedmark.", "I en situasjon der inntektene i landbruket er kraftig redusert, fors\u00f8ker b\u00f8nder og andre grunneiere \u00e5 ta i bruk eiendommene p\u00e5 nye m\u00e5ter, typisk gjennom hyttebygging og satsing p\u00e5 reiseliv, men ogs\u00e5 ved \u00e5 investere i energiproduksjon i form av vindm\u00f8ller og sm\u00e5kraftverk.", "Denne utviklingen er ogs\u00e5 sterkt oppmuntret av politiske myndigheter, og ses som sv\u00e6rt viktig for n\u00e6ringsutvikling i bygdene. Dermed forsterkes en situasjon der ulike gruppers interesser og behov i utmarka i st\u00f8rre grad enn f\u00f8r ikke samsvarer med hverandre. Grunneierrettigheter og bruksrettigheter blir satt opp mot hverandre, og dermed er konflikten mellom reindrift og andre n\u00e6ringer derfor ogs\u00e5 en rettighetskonflikt.", "Men konfliktene har ogs\u00e5 en etnisk dimensjon siden det bare er samer som kan eie og drive med rein innenfor de samiske reinbeiteomr\u00e5dene i Norge. Reindriften har en helt sentral rolle som forvalter av samisk spr\u00e5k og kultur - selv om bare et mindretall av alle norske samer er direkte involvert i n\u00e6ringa i dag.", "Det er stadfestet gjennom flere h\u00f8yesterettsdommer at det er bruken over lang tid \u2013 alders tids bruk - som gir reindrifta bruksrettigheter. Mye annen bruk av utmarka over store deler av landet er ogs\u00e5 basert p\u00e5 bruksretter opparbeidet gjennom alders tids bruk, hevd og sedvane. Sauen\u00e6ringa er typisk i stor grad basert p\u00e5 slike bruksrettigheter.", "Reindrifta skiller seg likevel ut i denne sammenhengen. Reindriftsloven beskytter n\u00e6ringa som samisk kulturb\u00e6rer, og dermed kan andre n\u00e6ringer av mange lett forst\u00e5s som \u00abnorske\u00bb. I tillegg til en reell ressurs- og rettighetskonflikt, oppfattes situasjonen dermed ogs\u00e5 som en konfrontasjon mellom samer og nordmenn. Det er denne delen av konflikten som frambringer s\u00e5 sterke f\u00f8lelser.", "Reindriftas rettigheter til bruk av utmark er juridisk anerkjent som bruksretter opparbeidet gjennom alders tids bruk, alts\u00e5 bruk over sv\u00e6rt lang tid. Juridisk sett har alts\u00e5 ikke reindriftas bruksrett vikeplikt i konflikt med andre n\u00e6ringsinteresser.", "I stedet for \u00e5 anerkjenne historisk ervervede rettigheter gjennom lang tids bruk, knytter mange reindriftas rettigheter i utmarka til s\u00e6rbehandling p\u00e5 etnisk, av enkelte forst\u00e5tt som genetisk, grunnlag. I flere tilfeller kommer dette til uttrykk gjennom et behov for \u00e5 stille visse krav til \u201csamiskhet\u201d basert p\u00e5 forestillinger om hva det vil si \u00e5 v\u00e6re same eller urfolk.", "Men det hjelper ikke med \u201dsamiske gener\u201d dersom man ikke har opparbeidet seg utmarksrettigheter gjennom beitebruk over lang tid. For samene oppleves spekulasjoner rundt gamle skjeletter og DNA i debatten om utmarksrettigheter som et kaldt gufs fra fortidas raseforskning. Genforskning kan selvsagt v\u00e6re nyttig og interessant p\u00e5 mange omr\u00e5der, men har lite \u00e5 tilf\u00f8re debatten om utmarksrettigheter.", "Debatten framover b\u00f8r heller handle om forholdet mellom bruksrettigheter og eiendomsrettigheter n\u00e5r funksjonen til, og dermed bruken av, utmarksressursene endres. Hva skjer med bruksretter n\u00e5r grunneiere vil regulere hyttefelt, n\u00e5r vindm\u00f8ller og sm\u00e5kraftverk skal bygges eller n\u00e5r store mineralforekomster oppdages?", "I et forskningsprosjekt ved Norsk senter for bygdeforskning ser vi p\u00e5 kommersialisering av utmark og rettighetssituasjonen i s\u00f8rsamiske omr\u00e5der. Til tross for at reindriftas bruksrettigheter juridisk sett er styrket gjennom flere h\u00f8yesterettsdommer og lovendringer, s\u00e5 virker den faktiske kommersialiseringen av utmarka i retning av at den private eiendomsretten styrkes p\u00e5 bekostning av bruksretter. Dette samsvarer med den \u00f8vrige \u00f8konomiske og normative utviklingen vi ser i landrettighetssp\u00f8rsm\u00e5l b\u00e5de nasjonalt og internasjonalt.", "Hva vil det da si for bruksrettighetshavere og almenheten for\u00f8vrig, enten det er snakk om reindrift, sauehold, jakt og fiske eller andre form\u00e5l, at utmarka g\u00e5r i retning av \u00e5 bli sterkere privatisert? Dette er en grunnleggende utfordring for norsk utmarksforvaltning, og har konsekvenser og prinsipielle perspektiver som strekker seg langt utover urfolksrettigheter.", "H\u00f8yesterettsdommer sier at det er bruken over lang tid \u2013 alders tids bruk - som gir reindrifta bruksrettigheter, skriver kronikkforfatterne.", "Et kaldt gufs fra fortidas raseforskning"]}, {"field": "category0", "value": "meninger"}, {"field": "contenthash", "value": "c18ce59aa7bdd36bcfd27dc51177ddc1a8d0bd6fbc6420287edfa066f19fd72a"}, {"field": "createtime", "value": "2017-04-30T13:53:02.000Z"}, {"field": "description", "value": "Samiske rettighetssp\u00f8rsm\u00e5l skaper debatt. Det siste halv\u00e5ret har det s\u00e6rlig stormet rundt bruk og rettigheter i utmark, og ordskiftet har til dels n\u00e5dd ufine h\u00f8yder."}, {"field": "dominantimage", "value": "http://www.adressa.no/incoming/article2132497.ece5/ALTERNATES/w980-default/hovedbilde_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fa5b7a4fdac1eb8f7a41c4a68138cf04284de264.jpg?595ce590"}, {"field": "dominantthumbnaildimensions", "value": "300x169"}, {"field": "heading", "value": "Konflikter om utmarka -adressa.no"}, {"field": "id", "value": "fa5b7a4fdac1eb8f7a41c4a68138cf04284de264"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["utmark", "alders tids bruk", "konflikt", "samisk", "rettigheter", "alders tids", "bruk", "tids bruk", "reindrift"]}, {"field": "kw-entity", "value": ["a. en", "f\u00f8rsteretten", "norsk", "brennpunkt", "saltfjellet", "finnmark og finnmarkseiendommen"]}, {"field": "kw-location", "value": ["hedmark", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2132497.ece5/ALTERNATES/w980-default/hovedbilde_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Konflikter om utmarka"}, {"field": "og-type", "value": "article"}, {"field": "og-url", "value": "http://www.adressa.no/meninger/article1773590.ece"}, {"field": "pageclass", "value": ["article"]}, {"field": "publishtime", "value": "2012-02-14T07:33:04.000Z"}, {"field": "recs-articleid", "value": "3168901"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-02-14T07:33:04.000Z"}, {"field": "recs-rawtitle", "value": "Konflikter om utmarka -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Samiske rettighetssp\u00f8rsm\u00e5l skaper debatt. Det siste halv\u00e5ret har det s\u00e6rlig stormet rundt bruk og rettigheter i utmark, og ordskiftet har til dels n\u00e5dd ufine h\u00f8yder."}, {"field": "thumbnail", "value": "http://content-thumbnail.cxpublic.com/content/thumbnail200x150/fa5b7a4fdac1eb8f7a41c4a68138cf04284de264.jpg?595ce590"}, {"field": "thumbnailfullheightdimensions", "value": "200x1899"}, {"field": "timestamp", "value": "2017-07-05T13:11:44.000Z"}, {"field": "title", "value": "Konflikter om utmarka"}, {"field": "url", "value": "http://www.adressa.no/meninger/article1773590.ece"}, {"field": "urlhash", "value": "fa5b7a4fdac1eb8f7a41c4a68138cf04284de264"}], "score": 0.9501399, "siteId": "9222270286501375973", "id": "fa5b7a4fdac1eb8f7a41c4a68138cf04284de264"}

