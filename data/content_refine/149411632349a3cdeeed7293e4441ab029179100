{"fields": [{"field": "modifiedtime", "type": "time", "value": "2015-06-07T21:06:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "grete holstad"}, {"field": "body", "value": ["Saken oppdateres.", "\u2013 Fenomenalt! Helt unikt, jublet \u00d8ystein Dolmen etterp\u00e5.", "Tusenvis av \u00f8yne lyste mot ham, spilte og sang med p\u00e5 \u00abDum og deilig\u00bb. Ingen p\u00e5 gressmatta sjenerte seg for \u00e5 v\u00e6re dum og deilig. Og bak seg p\u00e5 scenen hadde han to kor, band og artister. Og ved sin side der Gustav Lorentzen pleide \u00e5 v\u00e6re, sto Rasmus Rhode.", "Det var umulig ikke \u00e5 kjenne \u00abs\u00e5nn kribleri som sprer seg ifra magen\u00bb.", "LES OGS\u00c5: Kjempebarnefestival", "Ti tusen kazooer var importert fra Kina til Juba Juba-festivalen. Dolmen husker hvordan det unike instrumentet kom inn i livet hans.", "\u2013 Gustav hadde kj\u00f8pt seg en plastsaksofon, men det var vanskelig \u00e5 spille p\u00e5 den fordi det var knapper som m\u00e5tte trykkes p\u00e5. S\u00e5 kom vi over en uten knapper, og det viste seg \u00e5 v\u00e6re kazoo. Vi vasset i instrumenter den gangen, vi spilte p\u00e5 alt, fortalte Dolmen.", "Hvis man bare bl\u00e5ser i kazooen, kommer ingen lyd, det m\u00e5 nynnes, men publikum fikk instruksjon og tok det umiddelbart. Kazooer kunne h\u00f8res gatelangs mange steder i byen etter konserten.", "\u2013 Et instrument for framtiden, fastslo Dolmen. Han er klar for et nytt verdensrekordfors\u00f8k neste \u00e5r.", "LES OGS\u00c5: Vil gi Juba Juba fast post p\u00e5 budsjettet", "LES OGS\u00c5: Flyktningene f\u00e5r Juba Juba opp \u00e5 st\u00e5", "Det kriblet ogs\u00e5 i Rasmus Rhode. Han var nerv\u00f8s for ikke \u00e5 huske teksten. \u2013 For alle andre kan den jo, sa Rhode som for f\u00f8rste gang sang sammen med sitt idol Dolmen. Det gikk bra, Rasmus sang ikke feil en eneste gang.", "Publikum kunne ogs\u00e5 de andre sangene, og stemte i da Singsaker Skoles Barnekor sang \u00abKanskje kommer kongen\u00bb, Rasmus Rhode sang \u00abMatpakkevise\u00bb, Marianna R\u00f8e fra bandet Broen sang \u00abBestefarsvise\u00bb, Trond Wiger fra G.O.D.S. rappet \u00abSyk\u00bb, Tullekattesnutene Siri Gj\u00e6re og Kirsti Huke sang \u00abKu i tunnelen\u00bb og Prepple fra DumDum Boys ga en skikkelig rocka versjon av \u00abInni en sekk\u00bb. Til og med da Svartlamon Hardkor br\u00f8lte i med \u00abKorkantate\u00bb var det mange som istemte.", "Prepple fortalte at mora hans tvangsforet ham med Knutsen og Ludvigsen da han var liten, og at han derfor kjenner alle sangene godt. Men \u00abInni en sekk\u00bb har han ikke sunget f\u00f8r s\u00f8ndag.", "\u2013 Fin tekst, den handler om en som tar p\u00e5 seg en s\u00f8ppelsekk og gj\u00f8r rare ting, sa Prepple som fikk en stor klem av Dolmen da han ankom.", "At en sv\u00e6r barnefestival er inspirert av Knutsen og Ludvigsen og heter \u00abJuba Juba\u00bb, syntes Dolmen er kjempehyggelig.", "\u2013 Jeg er direkte r\u00f8rt, sa Dolmen.", "Festival blir det neste \u00e5r ogs\u00e5, fastsl\u00e5r festivalleder Merete Moum Lo.", "Trass i h\u00f8ljregn utp\u00e5 l\u00f8rdagen, var det til sammen rundt 7000 innenfor gjerdene i l\u00f8pet av de to dagene festivalen varte. Det er nok til \u00e5 konkludere med at \u00abJuba Juba\u00bb er kommet for \u00e5 bli, sier Moum Lo.", "\u2013 Vi er kjempeforn\u00f8yd. Trass i til tider enorme mengde vann, er festivalen gjennomf\u00f8rt med god flyt. Vi er m\u00f8tt med store smil, og bare f\u00e5tt gode tilbakemeldinger, sier Hun."]}, {"field": "category0", "value": "kultur"}, {"field": "contenthash", "value": "2e5a71eaf7d22e60523d2f95fd5a6566eccbbe9ee03117d71c74a31f1837ebce"}, {"field": "createtime", "value": "2015-06-07T20:11:38.000Z"}, {"field": "description", "value": "Mer t\u00f8ysete kan det ikke bli: Tusenvis sm\u00e5 barn, store barn og voksne som nynner p\u00e5 kazoo. Klodens artigste verdensrekord ble satt i Festningsparken s\u00f8ndag."}, {"field": "dominantimage", "value": "http://www.adressa.no/incoming/article11173507.ece/sqx9o2/ALTERNATES/w980-default/KHE_3192.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/149411632349a3cdeeed7293e4441ab029179100.jpg?598f636c"}, {"field": "dominantthumbnaildimensions", "value": "300x169"}, {"field": "heading", "value": ["Satte verdensrekord i kazoo-spilling -adressa.no", "\u2013 Instrument for framtiden", "Rasmus redd", "Tvangsforet med Knutsen og Ludvigsen", "Forn\u00f8yd arrang\u00f8r"]}, {"field": "id", "value": "149411632349a3cdeeed7293e4441ab029179100"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "sang"}, {"field": "kw-entity", "value": ["korkantate", "syk", "tullekattesnutene siri gj\u00e6re", "bestefarsvise", "knutsen og ludvigsen", "dumdum boys", "broen", "merete moum lo", "g.o.d.s.", "svartlamon hardkor", "matpakkevise", "festningsparken", "kirsti huke", "prepple", "moum lo", "tullekattesnutene siri gj\u00e6re og kirsti huke", "juba juba", "singsaker skoles barnekor"]}, {"field": "kw-location", "value": "kina"}, {"field": "kw-pageclass", "value": "article"}, {"field": "kw-person", "value": ["trond wiger", "\u00f8ystein dolmen", "rasmus rhode", "gustav lorentzen", "marianna r\u00f8e"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article11173507.ece/sqx9o2/ALTERNATES/w980-default/KHE_3192.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Satte verdensrekord i kazoo-spilling"}, {"field": "og-type", "value": "article"}, {"field": "og-url", "value": "http://www.adressa.no/kultur/article11173530.ece"}, {"field": "pageclass", "value": ["article"]}, {"field": "publishtime", "value": "2015-06-07T21:06:41.000Z"}, {"field": "recs-articleid", "value": "11173530"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-06-07T21:06:41.000Z"}, {"field": "recs-rawtitle", "value": "Satte verdensrekord i kazoo-spilling -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Mer t\u00f8ysete kan det ikke bli: Tusenvis sm\u00e5 barn, store barn og voksne som nynner p\u00e5 kazoo. Klodens artigste verdensrekord ble satt i Festningsparken s\u00f8ndag."}, {"field": "thumbnail", "value": "http://content-thumbnail.cxpublic.com/content/thumbnail200x150/149411632349a3cdeeed7293e4441ab029179100.jpg?598f636c"}, {"field": "thumbnailfullheightdimensions", "value": "200x1524"}, {"field": "timestamp", "value": "2017-08-12T20:22:04.000Z"}, {"field": "title", "value": "Satte verdensrekord i kazoo-spilling"}, {"field": "url", "value": "http://www.adressa.no/kultur/article11173530.ece"}, {"field": "urlhash", "value": "149411632349a3cdeeed7293e4441ab029179100"}], "score": 0.8901849, "siteId": "9222270286501375973", "id": "149411632349a3cdeeed7293e4441ab029179100"}

