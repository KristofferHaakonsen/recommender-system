{"fields": [{"field": "modifiedtime", "type": "time", "value": "2016-11-25T16:30:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Terje Roll Danielsen", "Overvik-utbyggingen", "opsjoner", "Trondheim", "Boligbygging", "Rune Ols\u00f8"]}, {"field": "author", "value": ["terje roll danielsen", "gjestekommentator"]}, {"field": "body", "value": ["Saken oppdateres.", "N\u00e5r velgerne skuffes, blir det gjerne som i John Steinbecks vakre, om enn en smule dramatiske fremstilling, i romanen \u00d8st for Eden:", "\u00abN\u00e5r et barn f\u00f8rste gang gjennomskuer de voksne \u2013 n\u00e5r det f\u00f8rste gang demrer i et lite alvorshode at de voksne ikke har guddommelig forstand, at deres meninger ikke alltid er kloke, deres tankegang ikke alltid riktig, deres avgj\u00f8relser ikke alltid rettferdige \u2013 da legges barnets verden uhyggelig \u00f8de\u00bb.", "LES OGS\u00c5: Slik lyktes de mektige akt\u00f8rene p\u00e5 Overvik", "Les ogs\u00e5 Rune Ols\u00f8s kronikk: \"Adressa drukner fakta\"", "Les ogs\u00e5 lederen \"Ap fremst\u00e5r som utbyggernes beste venn\"", "Beskrivelsen har absolutt relevans til hva som skjer n\u00e5r velgerne begynner \u00e5 tvile p\u00e5 om de kjenner igjen sine egne politikere. Slik tvil har en tendens til \u00e5 kaste lange skygger og f\u00f8rer gjerne til uoversiktlige konsekvenser.", "I sommer og h\u00f8st har b\u00e5de Nidar\u00f8-saken og Rune Ols\u00f8s forskjellige forretningsengasjement skapt forvirring, mange sp\u00f8rsm\u00e5l og hos noen skuffelse.", "Den gode Ols\u00f8 har f\u00e5tt gjennomg\u00e5 i media uke etter uke. Han er drevet fra skanse til skanse, vil noen hevde. Men oppslagene dreier seg i bunn og grunn bare om \u00e9n, kanskje to problemstillinger. Hvorfor m\u00e5 han som ledende politiker absolutt ha private engasjement i utbyggingsprosjekter, som st\u00e5r og faller med politiske vedtak hvor hans egne partifeller har avgj\u00f8rende innflytelse? Og hvorfor ikke tidlig i prosessene v\u00e6re \u00e5pen om sine egne engasjement?", "For en politiker er det knapt mulig \u00e5 finne et omr\u00e5de med flere snubletr\u00e5der. Utbyggingssaker er noe av det mest sentrale innenfor kommunens oppgave som myndighetsut\u00f8ver. Det blir ikke bare et sp\u00f8rsm\u00e5l om hvorvidt han har meldt forfall, selv erkl\u00e6rt seg inhabil eller for \u00f8vrig opptr\u00e5dt formelt korrekt. For det har han tilsynelatende gjort. Det blir f\u00f8rst og fremst et sp\u00f8rsm\u00e5l om \u00e5penhet og om velgerne f\u00f8ler seg overbevist om at han likevel ikke har f\u00e5tt noen fordeler? Og som dreven politiker vil Ols\u00f8 v\u00e6re klar over at det alltid i slike saker er en krevende \u00f8velse \u00e5 rydde slik tvil til side.", "Det er ikke noe morsomt \u00e5 ha media i h\u00e6lene en hel sommer og h\u00f8st, men dette kommer til \u00e5 fortsette til hver sten er snudd, og det er n\u00e5 engang slik at det er media selv som definerer hva som er stener og n\u00e5r de er snudd. Det er deres oppgave \u00e5 skaffe til veie slik informasjon.", "Men en smule ydmykhet fra Ols\u00f8s side ville ha hjulpet, lettet p\u00e5 trykket, og mer \u00e5penhet ville ha dempet tvil og kritikk.", "S\u00e5 m\u00e5 det legges til: Han er en dyktig eiendomsutvikler og noen form for yrkesforbud ville selvsagt v\u00e6rt urimelig. Men det er mange faser i et utviklingsprosjekt. Det \u00e5 arbeide med \u00e5 f\u00e5 regulert nye utbyggingsareal er det potensielt mest konfliktfylte for en politiker, om enn ogs\u00e5 det mest l\u00f8nnsomme.", "Heller ikke i godteri-bransjen har Ols\u00f8 v\u00e6rt p\u00e5passelig nok. Han kunne ha investert i n\u00e6r sagt hvilket som helst godteri-selskap i hele verden, men burde ha holdt seg unna Candy People som satser p\u00e5 Trondheim Kino som storkunde.", "LES OGS\u00c5: Politikerne har latt seg bruke", "Ingen av disse sakene gir grunnlag for \u00e5 hevde at Rune Ols\u00f8 har svin p\u00e5 skogen. Men de etterlater likevel s\u00e5 mange ubesvarte sp\u00f8rsm\u00e5l at mange nok vil tenke at her er det sm\u00e5griser i skogkanten.", "13 \u00e5r ved makten i en storby som Trondheim er en tung og voksende b\u00f8r for et parti som er vant til \u00e5 f\u00e5 det som man vil. Klarsynt er den som etter s\u00e5 lang tid stadig ser den h\u00e5rfine grensen hvor maktarroganse trer inn i de politiske prosesser.", "LES OGS\u00c5: Skjulte opsjoner undergraver demokratiet", "Det er tilsynelatende stadig \u00f8kende strekk i den store sentrum/venstre-koalisjonen, og det er nok noen saftige diskusjoner p\u00e5 kammerset som tidligere gikk for \u00e5pen scene i formannskap og bystyre. Ogs\u00e5 de politiske prosessene preges av dette. I Candy-saken fors\u00f8kte ordf\u00f8reren \u00e5 t\u00e5kelegge sakens realiteter. Og i Nidar\u00f8-saken fors\u00f8kte hun \u00e5 stoppe en gryende opposisjon mot plassering av den nye storhallen, da hun p\u00e5 kommunens vegne, lovet Nor Fishing-deltakerne \u00e5 ha ny hall p\u00e5 Nidar\u00f8 klar neste gang de kommer til byen. S\u00e5 m\u00e5 man sp\u00f8rre: Skal de politiske prosesser v\u00e6re slik?", "Terje Roll Danielsen er bystyrerepresentant for H\u00f8yre. Han meldte seg inhabil da gr\u00f8nn strek ble behandlet fordi han er tidligere styremedlem i Rotvoll Eiendom. Han gikk ut av styret i sommer."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "b1f00b32e1ebc1fe55fac7b75d35ccfafdfab5c86c4ef24ebae3271782fb6134"}, {"field": "createtime", "value": "2016-11-24T19:36:26.000Z"}, {"field": "description", "value": "N\u00e5r velgerne begynner \u00e5 stille sp\u00f8rsm\u00e5l ved politikernes integritet, og om alt g\u00e5r skikkelig for seg, er det p\u00e5 h\u00f8y tid at politikerne g\u00e5r i seg selv."}, {"field": "dominantimage", "value": "http://www.adressa.no/pluss/meninger/article13836828.ece/iqf5yd/ALTERNATES/w980-default/IMG_gris16.jpg_1_1_4V5KEFS.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/10477e85c471c74c2438a571d6e01dce6831cff5.jpg?5973a662"}, {"field": "dominantthumbnaildimensions", "value": "300x169"}, {"field": "heading", "value": "Sm\u00e5griser i skogkanten -adressa.no"}, {"field": "id", "value": "10477e85c471c74c2438a571d6e01dce6831cff5"}, {"field": "keyword", "value": ["Terje Roll Danielsen", "Overvik-utbyggingen", "opsjoner", "Trondheim", "Boligbygging", "Rune Ols\u00f8"]}, {"field": "keywords", "value": "Terje Roll Danielsen,Overvik-utbyggingen,opsjoner,Trondheim,Boligbygging,Rune Ols\u00f8"}, {"field": "kw-category", "value": ["pluss", "meninger"]}, {"field": "kw-classification", "value": "law-government-and-politics"}, {"field": "kw-concept", "value": ["politiske prosesser", "politiker"]}, {"field": "kw-entity", "value": ["overvik", "h\u00f8yre", "nor fishing", "nidar\u00f8", "\u00f8st for eden", "candy people", "rotvoll eiendom", "trondheim kino"]}, {"field": "kw-pageclass", "value": "article"}, {"field": "kw-person", "value": ["rune ols\u00f8", "john steinbecks", "terje roll danielsen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13836828.ece/iqf5yd/ALTERNATES/w980-default/IMG_gris16.jpg_1_1_4V5KEFS.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sm\u00e5griser i skogkanten"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/11/24/Sm%C3%A5griser-i-skogkanten-13836830.ece"}, {"field": "pageclass", "value": ["article"]}, {"field": "publishtime", "value": "2016-11-24T19:31:49.000Z"}, {"field": "recs-articleid", "value": "13836830"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-11-24T19:31:49.000Z"}, {"field": "recs-rawtitle", "value": "Sm\u00e5griser i skogkanten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "N\u00e5r velgerne begynner \u00e5 stille sp\u00f8rsm\u00e5l ved politikernes integritet, og om alt g\u00e5r skikkelig for seg, er det p\u00e5 h\u00f8y tid at politikerne g\u00e5r i seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/10477e85c471c74c2438a571d6e01dce6831cff5.jpg?5973a662"}, {"field": "thumbnailfullheightdimensions", "value": "200x1619"}, {"field": "timestamp", "value": "2017-07-22T19:24:18.000Z"}, {"field": "title", "value": "Overvikutbyggingen: Det er p\u00e5 h\u00f8y tid at politikerne g\u00e5r i seg selv"}, {"field": "url", "value": "http://www.adressa.no/pluss/meninger/2016/11/24/Sm%c3%a5griser-i-skogkanten-13836830.ece"}, {"field": "urlhash", "value": "10477e85c471c74c2438a571d6e01dce6831cff5"}], "score": 0.52007705, "siteId": "9222270286501375973", "id": "10477e85c471c74c2438a571d6e01dce6831cff5"}

