{"fields": [{"field": "modifiedtime", "type": "time", "value": "2015-02-11T18:34:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "svein inge meland"}, {"field": "body", "value": ["Saken oppdateres.", "I dag publiseres funnene i siste nummer av prestisjetidsskriftet Nature.", "Det er snart ti \u00e5r siden Moser-paret oppdaget gittercellene som ga dem Nobelprisen. Hjerneforskerne ved Kavli-instituttet p\u00e5 NTNU g\u00e5r stadig dypere i \u00e5 forst\u00e5 hvordan hjernens systematiske kartlegging av omgivelsene fungerer. Edvard Moser l\u00f8ftet litt p\u00e5 sl\u00f8ret om den siste oppdagelsen i sitt nobelforedrag.", "Les ogs\u00e5: Synes rike bidrar for lite", "At hjernens gitterceller danner et koordinatsystem i ulike m\u00e5lestokker, er gammelt nytt. N\u00e5 har forskerne funnet ut at de mentale kartene som rotta - og trolig vi ogs\u00e5 - lager oss av et rom, er litt forskj\u00f8vet i forhold til veggene. N\u00e5r rotta kommer inn i et rom for f\u00f8rste gang, orienterer den sitt indre kart parallelt med veggene. Men s\u00e5 skjer noe spennende. Etter hvert som dyret kommer inn flere ganger, skjer en vridning av det mentale kartet. M\u00f8nsteret som gittercellene danner ligger ikke lenger parallelt med veggene.", "Les ogs\u00e5: Sebrafisk inntar Mosers rottelab", "\u2013 Forskyvningen i forhold til n\u00e6rmeste vegg er i gjennomsnitt 7,5 grader, sier Tor Stensola, som er hovedforfatter for artikkelen.", "\u2013 Etter \u00e5 ha gjort noen beregninger fant vi at det kunne v\u00e6re en god grunn til akkurat den vinkelen. Det snedige er at 7,5 grader gir maksimal asymmetri i forhold til veggene i det kvadratiske rommet, og dermed minst risiko for feil. N\u00e5r rotta er i ett hj\u00f8rne, vil det oppleves litt annerledes enn de andre tre. For dyret er det en stor fordel at plasser i rommet oppleves forskjellig for \u00e5 klare \u00e5 skille mellom dem. P\u00e5 den m\u00e5ten blir det lettere \u00e5 lage separate minner, sier Stensola.", "Forskerne har ogs\u00e5 oppdaget noe annet med gittercellene. Samtidig som det indre kartet av omgivelsene vris, f\u00e5r det regelmessige sekskantm\u00f8nsteret en mer elliptisk form. M\u00f8nstret strekkes.", "\u2013 Vi s\u00e5 at det er en forbindelse mellom forankringen av kartet, vridningen og deformeringen av gitterm\u00f8nsteret. Det virker som den beste forklaringen er fenomenet som kalles skj\u00e6rkrefter, sier Tor Stensola.", "Les ogs\u00e5: Hvorfor grunnforskning er viktig", "Dette er krefter som forflytter deler av et objekt i \u00e9n retning, men hvor mye avgj\u00f8res av hvor delene befinner seg. Stensola bruker som et eksempel en kortstokk som f\u00e5r en dytt. Det nederste kortet blir liggende stille, mens resten forskyves mer og mer.", "N\u00e5r rotta g\u00e5r inn i et nytt og ukjent milj\u00f8, forankrer den sitt indre kart til en n\u00e6rliggende vegg, tror forskerne. Siden, n\u00e5r rotta kommer inn i samme rom, vil skj\u00e6rkreftene strekke kartet helt til det f\u00e5r et avvik p\u00e5 7,5 grader fra veggen. P\u00e5 denne m\u00e5ten skaper rotta seg et robust kart som har minst mulig risiko for feil i selvlokaliseringen.", "Stensola mener vridningen kommer av en dynamikk inne i hjernen, der celler skyver p\u00e5 hverandres aktivitetsm\u00f8nstre. Kanskje er det grensecellene som p\u00e5virker gittercellene i konkurransen om \u00e5 v\u00e6re aktive.", "\u2013 For meg er det mest fascinerende med dette \u00e5 se hvordan m\u00f8nstre dypt i hjernen samspiller med m\u00f8nstrene i den ytre verden, sier Tor Stensola.", "Les ogs\u00e5: Glede og lidenskap er alt"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "b1e80b8ef394fed57a466fbc5ccd72b05ce7a762b6a07fa90eec002577ce415c"}, {"field": "createtime", "value": "2015-02-11T18:59:43.766Z"}, {"field": "description", "value": "Moser-gruppen avsl\u00f8rer et smart knep som hjernen benytter for \u00e5 kunne skille steder best mulig fra hverandre."}, {"field": "dominantimage", "value": "http://www.adressa.no/pluss/nyheter/article10640457.ece/bwb9uo/ALTERNATES/w980-default/20141028_RichardSagen_FamilienMoser_NOBEL-16929_2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1e541bf165efe81946587d35aec322df154ccf95.jpg?598b543b"}, {"field": "dominantthumbnaildimensions", "value": "300x169"}, {"field": "heading", "value": ["Hjernens triks for \u00e5 huske steder -adressa.no", "Skaper geometrisk ulikhet", "Den smarte vinkelen", "Kart som varer"]}, {"field": "id", "value": "1e541bf165efe81946587d35aec322df154ccf95"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "science"}, {"field": "kw-concept", "value": ["vegg", "kart", "m\u00f8nstre", "hjernen", "rotta", "indre kart"]}, {"field": "kw-entity", "value": ["nobelprisen", "kavli", "nature"]}, {"field": "kw-pageclass", "value": "article"}, {"field": "kw-person", "value": ["edvard moser", "tor stensola"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10640457.ece/bwb9uo/ALTERNATES/w980-default/20141028_RichardSagen_FamilienMoser_NOBEL-16929_2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjernens triks for \u00e5 huske steder"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10640460.ece"}, {"field": "pageclass", "value": ["article"]}, {"field": "publishtime", "value": "2015-02-11T18:33:49.000Z"}, {"field": "recs-articleid", "value": "10640460"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-02-11T18:33:49.000Z"}, {"field": "recs-rawtitle", "value": "Hjernens triks for \u00e5 huske steder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Moser-gruppen avsl\u00f8rer et smart knep som hjernen benytter for \u00e5 kunne skille steder best mulig fra hverandre."}, {"field": "thumbnail", "value": "http://content-thumbnail.cxpublic.com/content/thumbnail200x150/1e541bf165efe81946587d35aec322df154ccf95.jpg?598b543b"}, {"field": "thumbnailfullheightdimensions", "value": "200x1671"}, {"field": "timestamp", "value": "2017-08-09T18:28:11.000Z"}, {"field": "title", "value": "Hjernens triks for \u00e5 huske steder"}, {"field": "url", "value": "http://www.adressa.no/pluss/nyheter/article10640460.ece"}, {"field": "urlhash", "value": "1e541bf165efe81946587d35aec322df154ccf95"}], "score": 0.7533963, "siteId": "9222270286501375973", "id": "1e541bf165efe81946587d35aec322df154ccf95"}

