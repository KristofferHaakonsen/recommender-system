{"fields": [{"field": "modifiedtime", "type": "time", "value": "2012-06-19T04:48:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da den nye barnevernloven og fylkesnemndene ble innf\u00f8rt i 1992, skulle det styrke foreldre og barns rettssikkerhet. If\u00f8lge advokat Venil Thiis, som i en \u00e5rrekke har jobbet p\u00e5 vegne av foreldre i barnevernsaker, har ikke det skjedd. Hun er kraftig provosert over holdningen til de ansatte i barnevernet, og hun mener at hele ordningen med fylkesnemnder m\u00e5 opph\u00f8re. Sakene b\u00f8r g\u00e5 direkte til de ordin\u00e6re domstolene, mener hun.", "- Slik systemet fungerer er rettssikkerheten kun en illusjon. Forholdet mellom foreldrene og det offentlige er som David og Goliat. L\u00f8pet er ofte kj\u00f8rt i fav\u00f8r av kommunen n\u00e5r en sak kommer opp i fylkesnemnda. Der brukes det lang tid p\u00e5 irrelevante ting som opplesing av ubetydelige journalnotater, og foreldrenes advokater kan ikke overkj\u00f8re prosessen p\u00e5 noen m\u00e5te, sier advokat Thiis. Hun er ogs\u00e5 sv\u00e6rt kritisk til de sakkyndige meddommernes rolle. Dette er psykologer og sosionomer, som ogs\u00e5 f\u00e5r oppdrag fra kommunen for \u00e5 utrede andre saker f\u00f8r de kommer opp i nemnda. If\u00f8lge Thiis gj\u00f8r dette at de ikke er uhildet n\u00e5r de skal fungere som meddommere i en sak. De er en del av det offentlige maktapparatet i utgangspunktet.", "- Barnet drukner i dokumenter. Det virker som folk i barnevernet er mer opptatt av \u00e5 skrive notater p\u00e5 PC'en enn \u00e5 bli kjent med barnet. De er mest opptatt av \u00e5 v\u00e6re \u00abimportant\u00bb der de kommer med dokumentkoffertene sine, og f\u00f8ler seg mer betydningsfulle jo flere papirer de har med seg, tordner Thiis.", "- Nedlatende", "- De ansatte i barnevernet mener det nettopp er krav til juridisk dokumentasjon som gj\u00f8r at de m\u00e5 bruke mye tid p\u00e5 dette?", "- Det er en myte de selv har skapt. Vi ber ikke om at de skal skrive ubetydelige referater fra telefonsamtaler. Vi vil vite hvordan barnet har det, men denne kunnskapen er ofte helt frav\u00e6rende. De viser ogs\u00e5 en sv\u00e6rt nedlatende holdning til foreldrene, og de snakker heller med eksperter enn med dem.", "- Hvorfor er det slik?", "- De er en del av det offentlige maktapparatet som gj\u00f8r at de f\u00f8ler seg prektige og snille, at de jobber i \u00abdet godes tjeneste\u00bb. Bare de f\u00e5r barna fra de slemme foreldrene og over i den offentlige herligheten, blir alt bra, tror de. Det er en illusjon, og de f\u00e5r barna til \u00e5 f\u00f8le at deres egen opprinnelse er mindreverdig, p\u00e5peker Venil Thiis.", "Totalit\u00e6re forhold", "Hun er sv\u00e6rt kritisk til m\u00e5ten barnevernet takler samv\u00e6ret mellom foreldre og barn p\u00e5 etter en omsorgsovertakelse. For det f\u00f8rste er mengden av samv\u00e6r sv\u00e6rt begrenset, for det andre blir de f\u00e5 timene de har sammen \u00ab\u00f8delagt\u00bb av barnevernets tilsynsperson.", "- Her avbryter ufagl\u00e6rte personer mor hvis hun sier noe \u00abuheldig\u00bb til barnet sitt. Dette er rett og slett temmelig totalit\u00e6re forhold. De kan til og med finne p\u00e5 \u00e5 kritisere hva slags mat mor har servert under samv\u00e6ret. Og hvis barnet blir urolig etterp\u00e5, konkluderes det med at ungen ikke har godt av \u00e5 m\u00f8te moren. Selv om saken kanskje er den at ungen synes det er f\u00e6lt \u00e5 skilles fra mor, sier Thiis, som p\u00e5peker at hun ogs\u00e5 har m\u00f8tt, om enn et f\u00e5tall, meget dyktige og positive barnevernsarbeidere.", "En skam", "- Blir det tatt for mange eller for f\u00e5 barn i norske barnevern?", "- Jeg er stygt redd det ikke er de rette barna som blir tatt. Folk i barnevernet er redd for de faglige utfordringene ved \u00e5 ta en sak til fylkesnemnda. Det fins barn som lever i forferdelige forhold, der barnevernet er klar over det, og likevel ikke griper inn. Men det fins ogs\u00e5 barn som ville f\u00e5tt det bedre sammen med foreldrene hvis de fikk den hjelp og st\u00f8tte de har krav p\u00e5, sier Venil Thiis, og legger til:", "- Om 10-15 \u00e5r kommer vi til \u00e5 skamme oss like mye over dagens barnevernsaker, som vi gj\u00f8r over behandlingen sig\u00f8ynerne i sin tid fikk. Da vil det vrenge seg i flere mager enn i min. Dagens barnevern viser rett og slett en total mangel p\u00e5 respekt for mennesker som sliter."]}, {"field": "category0", "value": "nyheter"}, {"field": "contenthash", "value": "6c2bfc2234c10a5ab555701f1bf6848aa2b4ede0ce2dea72a967729ef680c730"}, {"field": "createtime", "value": "2013-05-24T19:30:50.307Z"}, {"field": "description", "value": "- Autorit\u00e6rt, hjertel\u00f8st, nedlatende, lite kompetent og lite opptatt av barnet. Foreldre og barns rettssikkerhet er en illusjon. Advokat Venil Thiis g\u00e5r til frontalangrep p\u00e5 norsk barnevern."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/59e80f1fdfd93de6a87ba304fe9131d3e7f5fadf.jpg?5977f8af"}, {"field": "dominantthumbnaildimensions", "value": "256x256"}, {"field": "heading", "value": "Advokat slakter barnevernet -adressa.no"}, {"field": "id", "value": "59e80f1fdfd93de6a87ba304fe9131d3e7f5fadf"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["offentlige maktapparatet", "barns rettssikkerhet", "foreldre", "barnevern", "barn", "advokat slakter", "advokat slakter barnevernet", "slakter barnevernet", "totalit\u00e6re forhold", "sak", "norsk barnevern"]}, {"field": "kw-entity", "value": ["david og goliat", "venil thiis"]}, {"field": "kw-pageclass", "value": "article"}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Advokat slakter barnevernet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article185127.ece"}, {"field": "pageclass", "value": ["article"]}, {"field": "publishtime", "value": "2001-12-10T07:45:42.000Z"}, {"field": "recs-articleid", "value": "2796912"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-12-10T07:45:42.000Z"}, {"field": "recs-rawtitle", "value": "Advokat slakter barnevernet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- Autorit\u00e6rt, hjertel\u00f8st, nedlatende, lite kompetent og lite opptatt av barnet. Foreldre og barns rettssikkerhet er en illusjon. Advokat Venil Thiis g\u00e5r til frontalangrep p\u00e5 norsk barnevern."}, {"field": "thumbnail", "value": "http://content-thumbnail.cxpublic.com/content/thumbnail200x150/59e80f1fdfd93de6a87ba304fe9131d3e7f5fadf.jpg?5977f8af"}, {"field": "thumbnailfullheightdimensions", "value": "200x1042"}, {"field": "timestamp", "value": "2017-07-26T02:04:31.000Z"}, {"field": "title", "value": "Advokat slakter barnevernet"}, {"field": "url", "value": "http://www.adressa.no/nyheter/article185127.ece"}, {"field": "urlhash", "value": "59e80f1fdfd93de6a87ba304fe9131d3e7f5fadf"}], "score": 1.0237477, "siteId": "9222270286501375973", "id": "59e80f1fdfd93de6a87ba304fe9131d3e7f5fadf"}

