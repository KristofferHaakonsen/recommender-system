{"fields": [{"field": "modifiedtime", "type": "time", "value": "2015-11-23T11:59:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Paris-terroren", "IS"]}, {"field": "author", "value": ["sven egil omdal", "gjesteskribent"]}, {"field": "body", "value": ["L\u00f8rdag 15. februar 2003 var alle bulevardene inn mot Place de la Bastille stuende fulle av mennesker. Gjennom de samme gatene hvor ambulansene for en uke siden kj\u00f8rte bort d\u00f8de og s\u00e5rete, gikk et tog av hundre, kanskje to hundre tusen mennesker i et siste, desperat fors\u00f8k p\u00e5 \u00e5 forhindre invasjonen av Irak. Det samme skjedde i over 600 byer verden rundt. Protesttogene i norske byer var rekordlange. H\u00f8yrefolk og sosialister bar bannere sammen. Oppm\u00f8tet i Roma regnes av Guinness som den st\u00f8rste fredsprotest i verdenshistorien.", "Det var gr\u00e5sonen som fylte gatene. De som ikke trodde at verden ville bli tryggere ved \u00e5 angripe nok et land. 12 \u00e5r senere vet vi at massene hadde rett, politikerne tok feil.", "LES P\u00c5 PLUSS: - Faren for radikalisering i Trondheim er veldig stor", "\u00c5sne Seierstad brakte gr\u00e5sonen inn i debatten gjennom en kronikk i Aftenposten onsdag. Hun siterte Dabiq, den islamske statens propagandapublikasjon, som har sl\u00e5tt fast at m\u00e5let er \u00ab\u00e5 utslette gr\u00e5sonen\u00bb. IS vil fjerne det overveldende flertallet av oss som forsvarer det sosiale territoriet mellom omr\u00e5dene som ekstremistene kontrollerer. Ikke ved \u00e5 drepe oss alle, men ved \u00e5 drive oss til ytterkantene. Med sine utallige svakheter og i all sin ufullkommenhet er dette territoriet resultatet av flere hundre \u00e5rs kamp nettopp mot ekstremisme og hat.", "Dessverre har IS f\u00e5tt kraftig assistanse. Nicolas Sarkozy, som har v\u00e6rt Frankrikes president og lett kan bli det igjen, oppfordret til \u00abtotal krig\u00bb. Ett av den totale krigs kjennetegn er at den setter alle konvensjoner til side, spesielt de som skal verne sivilbefolkningen.", "Sarkozy fikk umiddelbar st\u00f8tte av S\u00f8ren Espersen, utenrikspolitisk talsmann for Dansk Folkeparti, landets nest st\u00f8rste. I et intervju med dansk TV2 forlangte han bombing av sivile m\u00e5l. \u00abIS g\u00e5r jo i dekning bak kvinner og barn i landsbyer og byer, og de vet at vi som gentlemen ikke bomber. Det m\u00e5 det bli en slutt p\u00e5\u00bb, sa han.", "LES PLUSSKOMMENTAR: En ny krig mot terror", "En annen gentleman, statssekret\u00e6r Tom Cato Karlsen (Frp), sa til NRK at \u00abverden blir ikke et bedre sted f\u00f8r hver eneste IS-sympatis\u00f8r er utslettet fra jordens overflate\u00bb. Smak p\u00e5 det ordet, utslettet. Vi kan selvsagt legge til grunn at Karlsen ikke skj\u00f8nner hva han sier, men det er en utrygg strategi n\u00e5r det er representanter for regjeringen som snakker. La oss derfor ha som arbeidshypotese at Karlsen er ved sine fulle fem, og faktisk vil utslette ikke bare drapsmennene, men alle som sympatiserer med dem.", "Det vil i s\u00e5 fall bli et blodbad. Hege Storhaug skriver i en kronikk i BT at \u00aben EU-unders\u00f8kelse viser s\u00e5ledes at hele 27 prosent av Frankrikes unge i alderen 18-24 \u00e5r mener at Den islamske staten (IS) er \u00abveldig fordelaktig\u00bb eller \u00abnoe fordelaktig\u00bb.\u00bb Storhaug er som vanlig ekstremt upresis med fakta. Den s\u00e5kalte \u00abEU-unders\u00f8kelsen\u00bb er en lite troverdig meningsm\u00e5ling utf\u00f8rt p\u00e5 vegne av Putins propagandakanal Rossiya Segodnya. En fersk m\u00e5ling, publisert av Pew Research Center, viser at bekymringen for islamistisk ekstremisme er spesielt h\u00f8y i muslimske land. Gr\u00e5sonen dominerer ogs\u00e5 der.", "Selv mener Storhaug at \u00abv\u00e5rt lederskap skulle aldri tillatt etablering av moskeer\u00bb, et standpunkt som legger seg et sted mellom brudd p\u00e5 forsamlings- og religionsfriheten og en variant av j\u00f8deparagrafen. Hun skriver ogs\u00e5 at Frankrike \u00aber fortapt\u00bb. Det lyder som et ekko av historikeren Niall Fergusons p\u00e5stand om at dagens Europa, i likhet med Roma i det 5. \u00e5rhundre, st\u00e5r p\u00e5 randen av kollaps. Denne ville overdrivelsen ga klassismens historikere en gyllen anledning til \u00e5 sette Ferguson innerst i den akademiske skammekroken.", "Det har v\u00e6rt en uke full av slike apokalyptiske advarsler, supplert av ekstreme forslag, som det fra Jan A. Ellingsen, Frp, om \u00e5 internere \u00abrisikopersoner\u00bb, alts\u00e5 fengsling f\u00f8r forbrytelse. Rettsstaten har sannelig spinkelt vern n\u00e5r medlemmer av Stortingets justiskomit\u00e9 leder angrepene p\u00e5 den. Ellingsen sier til NRK at et slikt tiltak vil v\u00e6re \u00abdramatisk og unorsk\u00bb. Br\u00e5tt er ikke de norske verdiene fullt s\u00e5 viktige.", "Professor Janne Matlary Haaland foresl\u00e5r i Dagens N\u00e6ringsliv \u00e5 stenge alle grenser i Europa, i en slags total intellektuell forakt for det enkle faktum at gjerningsmennene fra Paris er f\u00f8dt og oppvokst innenfor disse grensene. Hun utnytter tragedien til \u00e5 forlange en de facto avvikling av asylinstituttet, og snakker med iskald retorisk manipulasjon utelukkende om \u00abmigranter\u00bb fra Syria, ikke om flyktninger.", "De l\u00f8per ekstremistenes \u00e6rend, b\u00e5de Matlary, Ellingsen, Ferguson, Karlsen, Storhaug, Sarkozy og alle de andre som vil fjerne demokratiet for \u00e5 redde det. Ytterst p\u00e5 begge sider st\u00e5r to grupper som er enige: Fredelig sameksistens mellom muslimer og ikke-muslimer er ikke mulig. De to gruppene speiler hverandre, og trenger hverandre. Vi andre trenger dem absolutt ikke.", "\u00abTil v\u00e5pen, borgere\u00bb, sang den franske nasjonalforsamlingen denne uken. Marseillaisen er forfattet i en revolusjon\u00e6r tid, noe teksten b\u00e6rer preg av. Langt bedre er emneknaggen som fylte Twitter samtidig: #tousaubistrot . Alle til kafeen! Oppfordringen virket, folk fylte p\u00e5 ny gatene. De slo seg ned ved de sm\u00e5 runde bordene, bestilte et glass og fors\u00f8kte \u00e5 gjenerobre normaliteten.", "Radikalisering er \u00e5 g\u00e5 til roten. Det er dit vi m\u00e5 n\u00e5, til roten av de verdiene som sikrer at vi kan si hva vi vil, tenke hva vi vil, tro hva vi vil. Vi m\u00e5 avsl\u00f8re alle forkynnere av hat og eksklusjon, b\u00e5de de som dreper dansende og leende ungdommer og de som tror at det g\u00e5r an \u00e5 bombe seg til trygghet. I tillegg m\u00e5 vi avvise de som tror at en ny aureliansk mur rundt Europa er l\u00f8sningen.", "Det er p\u00e5 tide \u00e5 fylle gatene igjen for \u00e5 minne om at gr\u00e5sonen hadde rett i 2003, og har rett n\u00e5. Dans les rues, citoyens!"]}, {"field": "category0", "value": "pluss"}, {"field": "contenthash", "value": "3de3c821ea44b27f1e09ba66b734bad957ba3fd0134305cdab1afcea6b475995"}, {"field": "createtime", "value": "2017-02-25T16:58:02.000Z"}, {"field": "description", "value": "Europa g\u00e5r ikke under, dagens Frankrike er ikke antikkens Roma, krigsforbrytelser vil ikke redde demokratiet og Nato er d\u00e5rlig egnet til \u00e5 utrydde ideer."}, {"field": "dominantimage", "value": "http://www.adressa.no/pluss/nyheter/article11832655.ece/lwyo90/ALTERNATES/w980-default/tilgatene.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ebe90fa662421699563ac6d28c5ccd576ab6a429.jpg?58b1b79a"}, {"field": "dominantthumbnaildimensions", "value": "300x169"}, {"field": "heading", "value": "Til gatene, borgere! -adressa.no"}, {"field": "id", "value": "ebe90fa662421699563ac6d28c5ccd576ab6a429"}, {"field": "keyword", "value": ["Paris-terroren", "IS"]}, {"field": "keywords", "value": "Paris-terroren,IS"}, {"field": "kw-category", "value": "pluss"}, {"field": "kw-company", "value": "dagens n\u00e6ringsliv"}, {"field": "kw-concept", "value": ["gatene", "utslette", "islamske staten", "krig", "land", "total krig", "fylle gatene", "verden", "dagens", "gr\u00e5sonen", "fylte", "full"]}, {"field": "kw-entity", "value": ["seierstad", "stortingets", "twitter", "aftenposten", "dabiq", "frp", "pew research center", "place de la bastille", "dansk folkeparti", "guinness", "putins", "rossiya segodnya"]}, {"field": "kw-location", "value": ["europa", "irak", "paris", "roma", "frankrike", "syria", "trondheim", "nato"]}, {"field": "kw-pageclass", "value": "article"}, {"field": "kw-person", "value": ["nicolas sarkozy", "jan a. ellingsen", "hege storhaug", "niall fergusons", "janne matlary haaland", "tom cato karlsen", "s\u00f8ren espersen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/nyheter/article11832655.ece/lwyo90/ALTERNATES/w980-default/tilgatene.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Til gatene, borgere!"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/11/21/Til-gatene-borgere-11832656.ece"}, {"field": "pageclass", "value": null}, {"field": "publishtime", "value": "2015-11-21T04:00:00.000Z"}, {"field": "recs-articleid", "value": "11832656"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-11-21T04:00:00.000Z"}, {"field": "recs-rawtitle", "value": "Til gatene, borgere! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Europa g\u00e5r ikke under, dagens Frankrike er ikke antikkens Roma, krigsforbrytelser vil ikke redde demokratiet og Nato er d\u00e5rlig egnet til \u00e5 utrydde ideer."}, {"field": "thumbnail", "value": "http://content-thumbnail.cxpublic.com/content/thumbnail200x150/ebe90fa662421699563ac6d28c5ccd576ab6a429.jpg?58b1b79a"}, {"field": "thumbnailfullheightdimensions", "value": "200x1884"}, {"field": "timestamp", "value": "2017-02-25T16:58:02.000Z"}, {"field": "title", "value": "Det er p\u00e5 tide \u00e5 fylle gatene igjen"}, {"field": "url", "value": "http://www.adressa.no/pluss/2015/11/21/Til-gatene-borgere-11832656.ece"}, {"field": "urlhash", "value": "ebe90fa662421699563ac6d28c5ccd576ab6a429"}], "score": 0.39880678, "siteId": "9222270286501375973", "id": "ebe90fa662421699563ac6d28c5ccd576ab6a429"}

