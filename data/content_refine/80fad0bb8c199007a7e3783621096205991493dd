{"fields": [{"field": "modifiedtime", "type": "time", "value": "2012-04-18T18:31:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "I forbindelse med at Bj\u00f8rg Vik nettopp har fylt 70 \u00e5r, utgir Cappelen forlag boka \u00abSensommer\u00bb, der Tove Nilsen har samlet 15 av Viks beste noveller fra 1966 til 2002.", "Bj\u00f8rg Viks datter, billedkunstneren Leiken Vik, som har v\u00e6rt en etablert billedkunstner i Trondheim siden 80-tallet, har laget bilder til boka. Mange av dem er malerier p\u00e5 papir, andre er grafiske trykk. Samtidig stiller hun ut bilder b\u00e5de i Porsgrunn, Oslo og Trondheim.", "B\u00e5de Leiken og Bj\u00f8rg Vik og Tove Nilsen var p\u00e5 plass da utstillingen i Oslo \u00e5pnet i galleri Artoteket i g\u00e5r. Fra torsdag i neste uke blir en rekke av bildene fra den samme serien vist i Galleri Ismene i Trondheim.", "- Jeg har ikke v\u00e6rt ute etter \u00e5 illustrere novellene til mamma. I stedet har jeg fors\u00f8kt \u00e5 lage bilder som inneholder stemninger som passer til novellene, forteller Leiken Vik og f\u00e5r klapp p\u00e5 skulderen av sin mor.", "- Leiken sier at hvis jeg skriver om en hest, er det ikke noe poeng i at hun lager et bilde av en hest i tillegg. Det er jeg helt enig i, sier Bj\u00f8rg Vik, som er sv\u00e6rt godt forn\u00f8yd med datterens stemningsbilder.", "De to har samarbeidet flere ganger tidligere. Blant annet utga de barneboka \u00abJ\u00f8rgen Bom Basta\u00bb sammen i 1987, og Leiken har illustrert omslagene p\u00e5 enkelte av morens b\u00f8ker.", "Likevel f\u00f8ler Leiken Vik at det er tryggere \u00e5 samarbeide med moren n\u00e5, n\u00e5r hun st\u00e5r trygt p\u00e5 egne bein som billedkunstner.", "- Mamma debuterte da jeg var tre \u00e5r gammmel, og novellene og de andre b\u00f8kene hennes har v\u00e6rt en viktig del av hele livet mitt. Jeg setter stor pris p\u00e5 forfatterskapet hennes, men det var likevel ikke aktuelt for meg \u00e5 begynne \u00e5 skrive. S\u00e5 tett i foreldrenes fotspor ville jeg ikke g\u00e5, forteller Leiken Vik. Hennes storebror Lars Vik valgte ogs\u00e5 en annen kunstnerisk uttrykksform enn sin mor. Han er i dag en kjent teatermann b\u00e5de fra tv og fra det frie teatermilj\u00f8et.", "- N\u00e5r begynte du for alvor \u00e5 lese det din mor skrev?", "- Mitt f\u00f8rste m\u00f8te med tekstene hennes var da hun var med p\u00e5 \u00e5 starte en amat\u00f8rteatergruppe hjemme i Porsgrunn og skrev teksten til en forestilling der broren min var med. Det var et feministisk stykke som het \u00abHurra, det ble en pike\u00bb og jeg var 12-13 \u00e5r gammel. Et par \u00e5r senere begynte jeg for alvor \u00e5 ta tak i det hun skrev.", "- Ble du overrasket over m\u00e5ten hun skrev p\u00e5?", "- Nei, jeg kjente meg igjen. Ikke fordi hun skrev selvbiografisk, men fordi jeg kjente igjen milj\u00f8, stemninger og landskap. Dessuten ble jeg litt brydd, for noen av tekstene hennes hadde ogs\u00e5 erotiske skildringer som gjorde meg blyg.", "Erotikk og kj\u00e6rlighet finnes det ogs\u00e5 mye av i de 15 novellene Tove Nilsen har valgt ut.", "- Det har v\u00e6rt en krevende oppgave \u00e5 velge disse 15, for Bj\u00f8rg har skrevet over 80 noveller. Jeg bestemte meg for \u00e5 v\u00e6re subjektiv og velge de 15 som jeg selv synes er best. Dermed har jeg utelatt noen av de feministiske kampnovellene som hun i sin tid ble kjent for, sier Tove Nilsen.", "- Det synes jeg er bra, for de feministiske novellene satte meg i en b\u00e5s jeg ikke fortjente. Jeg har skrevet om flere andre temaer som jeg selv synes er viktige. S\u00e6rlig setter jeg pris p\u00e5 at Tove har tatt med tre noveller som gjenspeiler det vakre forholdet jeg og min mann hadde i 40 \u00e5r, sier Bj\u00f8rg Vik. Hun tenker p\u00e5 novellene som heter \u00abDen lange reisen til et annet menneske\u00bb, \u00abUbekreftede meldinger om lykke\u00bb og \u00abSnart er det h\u00f8st\u00bb.", "Tove Nilsen p\u00e5 sin side har lest Bj\u00f8rg Vik helt siden hun gikk p\u00e5 videreg\u00e5ende skole. N\u00e5r hun nylig leste alle novellene om igjen, ble hun sl\u00e5tt av at Bj\u00f8rg Viks forfatterskap inneholder et st\u00f8rre ubehag enn hun var klar over.", "- Hun g\u00e5r langt i \u00e5 beskrive f\u00f8lelser som sjalusi, tap og frykten for \u00e5 bli forlatt, sier Tove Nilsen."]}, {"field": "category0", "value": "kultur"}, {"field": "contenthash", "value": "bc8b523ceb27a11abd37bf4f5f40fa20fabd17db8cd369275c650597cdfa4a1c"}, {"field": "createtime", "value": "2016-01-30T16:47:47.000Z"}, {"field": "description", "value": "Leiken Vik lager bilder til moras erotiske noveller."}, {"field": "dominantimage", "value": "http://www.adressa.no/incoming/article1146241.ece5/ALTERNATES/w980-default/vik2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/80fad0bb8c199007a7e3783621096205991493dd.jpg?596eeb18"}, {"field": "dominantthumbnaildimensions", "value": "300x169"}, {"field": "heading", "value": ["Maler til mors noveller -adressa.no", "Stemninger som passer", "Ville ikke skrive selv", "Valgte bort feminismen", "Voksen kj\u00e6rlighet"]}, {"field": "id", "value": "80fad0bb8c199007a7e3783621096205991493dd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["mors noveller", "noveller"]}, {"field": "kw-entity", "value": ["snart", "hurra", "ubekreftede", "leiken og bj\u00f8rg vik", "cappelen", "sensommer", "oslo og trondheim", "galleri ismene", "artoteket"]}, {"field": "kw-location", "value": ["vik", "trondheim", "oslo", "porsgrunn"]}, {"field": "kw-pageclass", "value": "article"}, {"field": "kw-person", "value": ["tove nilsen", "bj\u00f8rg vik", "leiken vik", "lars vik", "j\u00f8rgen bom basta"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1146241.ece5/ALTERNATES/w980-default/vik2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Maler til mors noveller"}, {"field": "og-type", "value": "article"}, {"field": "og-url", "value": "http://www.adressa.no/kultur/article563103.ece"}, {"field": "pageclass", "value": ["article"]}, {"field": "publishtime", "value": "2005-09-14T21:43:01.000Z"}, {"field": "recs-articleid", "value": "2112404"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-09-14T21:43:01.000Z"}, {"field": "recs-rawtitle", "value": "Maler til mors noveller -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Leiken Vik lager bilder til moras erotiske noveller."}, {"field": "thumbnail", "value": "http://content-thumbnail.cxpublic.com/content/thumbnail200x150/80fad0bb8c199007a7e3783621096205991493dd.jpg?596eeb18"}, {"field": "thumbnailfullheightdimensions", "value": "200x954"}, {"field": "timestamp", "value": "2017-07-19T05:16:08.000Z"}, {"field": "title", "value": "Maler til mors noveller"}, {"field": "url", "value": "http://www.adressa.no/kultur/article563103.ece"}, {"field": "urlhash", "value": "80fad0bb8c199007a7e3783621096205991493dd"}], "score": 1.0901747, "siteId": "9222270286501375973", "id": "80fad0bb8c199007a7e3783621096205991493dd"}

