{"fields": [{"field": "modifiedtime", "type": "time", "value": "2016-11-30T13:37:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "En karibisk lagune? Eller en ekte norsk laugardag? Navnet sender tankene av g\u00e5rde. Da Lauguna-grunnlegger Karl Johnny Stav og hans mor og bror p\u00f8nsket ut navnet en kveld i 1933, var de p\u00e5 gammelnorske stier. \u00abLauge\u00bb betyr \u00e5 bade, men \u00abuna\u00bb betyr \u00e5 trives.", "At de fleste trives best i badet n\u00e5r de har en god varmtvannstank, er det neppe tvil om, s\u00e5 navnet er rimelig treffende. Men hvor mange av oss g\u00e5r rundt og sender varme tanker til varmtvannstanken v\u00e5r? Ingen. Enda s\u00e5 ofte den er i bruk. Den er liksom bare en av hverdagens usynlige hjelpere som gj\u00f8r jobben.", "Femtitalls kontor", "Vi nikker gjenkjennende til det flotte neonskiltet over inngangen. Et av byens fineste, der det lyser i gr\u00f8nt og oransje", "med neon-sprut ut av dusjhodet. B\u00e5de bygget og skiltet er umiskjennelig femtitalls. Vi oppdager etter hvert at ogs\u00e5 inne hos Lauguna er det meste slik det var da de flyttet hit fra Buvika i 1952. P\u00e5 inngangsd\u00f8ra henger en diskret \u00abaviso-tavle\u00bb med firmanavnet i hvite plastbokstaver p\u00e5 m\u00f8rkebl\u00e5 rillebunn, akkurat slik det var vanlig p\u00e5 kontord\u00f8rer den gang Einar Gerhardsen var statsminister.", "Mens kundebehandler Eli Skar Aune tilkaller innehaver Else Stav Moe, datter at gr\u00fcnderen, f\u00e5r vi sjansen til \u00e5 studere kontoret. Disken med tidsriktig smalt b\u00f8lgepanel, en elektrisk skrivemaskin og forseggjort, original lysarmatur. Vi ser ogs\u00e5 at kontorm\u00f8blene ikke har v\u00e6rt byttet ut siden, ja, kanskje aldri. Og hvorfor skal de byttes? S\u00e5 lenge de gj\u00f8r nytten.", "Else Stav Moe n\u00f8ler litt med \u00e5 ta imot uanmeldte avisfolk. Til tross for at hun har passert 70 \u00e5r, jobber hun full tid som sjef. Ingen kan beskylde henne for \u00e5 skrike seg til avisomtale. Kanskje kan hun trenge det, for konkurransen i bransjen er blitt merkbar. Fire andre produsenter er med og sl\u00e5ss om oss dusjavhengige n\u00e5tidsmenneskers gunst.", "Industrimuseum", "Lauguna Fabrikker er en av de f\u00e5 gjenv\u00e6rende produksjonsbedriftene i Trondheim. Vi slipper inn d\u00f8ra til \u00abdet aller helligste\u00bb og skj\u00f8nner at vi bokstavelig talt er p\u00e5 hellig grunn. Fabrikklokalene i Tempeveien er nesten et industrimuseum. Her lages topp moderne varmtvannstanker, men de fleste maskinene, interi\u00f8ret og milj\u00f8et er av god \u00e5rgang. Fra en tid da maskiner ble bygget s\u00e5 solid at de nesten holder evig.", "Folkene p\u00e5 Lauguna tar vare p\u00e5 fortiden som en naturlig del av driften. Nye maskiner anskaffes n\u00e5r det er n\u00f8dvendig, men de gamle f\u00e5r lov \u00e5 v\u00e6re med videre, ofte i bruk til enklere oppgaver. En platekutter ser nesten ut som et kunstverk, en dreiebenk er tung som et lite lokomotiv, en slipemaskinen er fra f\u00f8r arbeidstilsynets tid - og ikke minst - et enormt beist av en stansemaskin fra industrialismens barndom. Den er laget i Tyskland i 1898 og ble opprinnelig brukt i Stj\u00f8rdal. For \u00e5 f\u00e5 den p\u00e5 plass i Lauguna-lokalene i Tempeveien ble det tatt hull p\u00e5 b\u00e5de gulv og tak. Det fire meter h\u00f8ye monsteret er det eneste i sitt slag i landet, og gj\u00f8r fortsatt jobben. Det kreves bare en femten minutters innsats med sm\u00f8ring f\u00f8rst.", "- I dag ville en hydraulisk, datastyrt sak p\u00e5 st\u00f8rrelse med en vaskemaskin gjort det samme, kommenterer Reidar Bj\u00f8rnbet, en av karene som betjener titonneren. Egentlig er han ganske stolt av klenodiet. Og egentlig burde hele gjengen hatt en pris, ikke bare for velgjorte varmtvannstanker, men for unikt kulturvern.", "Arabisk-tr\u00f8ndersk", "Denne dagen er Bj\u00f8rnbet p\u00e5 jobb sammen med Fred J\u00f8rgensen og de to damene vi allerede har m\u00f8tt. Bedriftens femte ansatte, Abdullah Al-Rajab fra Syria, er sykmeldt. P\u00e5 en stolpe i produksjonshallen henger et A4-ark med kurs i arabisk for kollegene. Fred og Reidar kommer kjapt med noen gloser, men innr\u00f8mmer at Abdullah nok er mye, mye flinkere i tr\u00f8ndersk er de er i arabisk.", "Tidligere hadde Lauguna n\u00e6rmere tjue ansatte, og mange av dem jobbet her i over f\u00f8rti \u00e5r. Lokaler og utstyr er gammeldags, men produksjonen er med tiden blitt atskillig mer rasjonell. \u00c5rlig blir over to tusen beredere gjort ferdig for kundene, s\u00e6rlig i Tr\u00f8ndelag og nordover.", "Lages fra bunnen", "P\u00e5 Lauguna Fabrikker lages varmtvannstankene fra bunnen av med overraskende mye h\u00e5ndarbeid. Her er det ikke snakk om bare \u00e5 skru sammen prefabrikkerte deler, alt unntatt termostat og varmeelement lages p\u00e5 stedet. F\u00f8rst skal selve vanntanken lages. Den m\u00e5 v\u00e6re solid. St\u00e5lplater skj\u00e6res og valses til en sylinder. Hull til vannr\u00f8r stanses ut f\u00f8r tank og lokk sveises sammen. Her holder det ikke med gammeldags utstyr. En avansert sveisemaskin presser og smelter sammen platene uten bruk av sveisetr\u00e5d. Tanken ligger som i en krybbe, vi ser et bl\u00e5tt, intenst lys og h\u00f8rer en knitrende lyd - og jobben er gjort.", "S\u00e5 skal tanken trykktestes. Fred J\u00f8rgensen kj\u00f8rer p\u00e5 med dobbelt s\u00e5 kraftig trykk som den vil bli utsatt for i daglig bruk. En d\u00e5rlig skj\u00f8t vil fort bli avsl\u00f8rt. N\u00e5r tanken skal isoleres, dukker kundemottaker Eli Skar Aune opp igjen, og sammen med Reidar Bj\u00f8rnbet skj\u00e6rer hun til glava som pakkes rundt. Utsiden av tanken, eller mantelen som de kaller den, nagles sammen. N\u00e5 er det \u00abgamlefar\u00bb p\u00e5 110 \u00e5r kommer inn i bildet, han har stanset ut topplokk og bunn til yttermantelen.", "Eli triller tanken p\u00e5 tralle inn i rommet ved siden av for \u00e5 skru p\u00e5 de siste dekslene og elektriske koblingene. Tanken er klar til bruk. Lauguna leverer ti ulike modeller med mulighet for spesialtilpasning for kundene.", "H\u00e5ndspunnet element", "Alle som jobber p\u00e5 Lauguna har flere arbeidsoppgaver og stepper inn for hverandre n\u00e5r det trengs.", "- Vi har det veldig fritt og styrer p\u00e5 mange m\u00e5ter arbeidsoppgavene selv. Ensformig blir det ikke, sier de tre \u00abp\u00e5 golvet\u00bb. Sjefen selv, Else Stav Moe, er mest opptatt p\u00e5 kontoret, men har \u00e9n spesialoppgave. Som en ekstra service til kunder med gamle beredere, tilbyr Lauguna ogs\u00e5 \u00e5 bytte varme-elementene som i sin tid ble laget lokalt med h\u00e5ndspunnet kobbertr\u00e5d og et porselenslignende materiale som kalles steatitt. Her er det Else tr\u00e5r til. I en krok p\u00e5 kontoret til ektemannen Paul Moe, som driver eget ingeni\u00f8rfirma og holder til i samme hus, setter hun seg ned med spinnemaskin og kobbertr\u00e5d.", "B\u00e6rbart dusjkabinett", "En hverdagshistorisk godbit dukker opp n\u00e5r Else viser oss rundt i kjelleren. Farens egenkonstruerte blandebatteri med to vanntanker, \u00e9n for oppvarmet og \u00e9n for kaldt vann, og med stamp til \u00e5 samle opp vannet. Montert med forheng og \u00abprimuspumpe\u00bb, var den et praktisk og b\u00e6rbart dusjkabinett. Med sm\u00e5 justeringer ville den ogs\u00e5 i dag v\u00e6rt kjekk \u00e5 ha for folk med hytte uten innlagt vann. En mulig utvidelse av sortimentet?", "(F\u00f8rst publiusert i \"P\u00e5 ville veier\" i Ukeadressa 25.5.2007)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "cbefeef1851cbbee577c29ced025fb68a48d40047b3f2f21ba0ed0469ab783b9"}, {"field": "createtime", "value": "2016-12-20T18:23:55.000Z"}, {"field": "description", "value": "\u00abHand made from Tempe\u00bb kunne ha v\u00e6rt slagordet. Hos Lauguna Fabrikker lages moderne varmtvannstanker med verneverdig utstyr."}, {"field": "dominantimage", "value": "http://www.adressa.no/incoming/article1220807.ece5/ALTERNATES/w980-default/FABRIKK_LAUGUNA_TRONDHEIM-8948-2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/43135f601138a5402191191a208d27c53c3da371.jpg?5974f241"}, {"field": "dominantthumbnaildimensions", "value": "300x169"}, {"field": "heading", "value": "Varmt vann i blodet -adressa.no"}, {"field": "id", "value": "43135f601138a5402191191a208d27c53c3da371"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-company", "value": "lauge"}, {"field": "kw-concept", "value": ["b\u00e6rbart dusjkabinett", "moderne varmtvannstanker", "jobb", "varmtvannstank", "dag", "kontor", "vann", "tank", "varmt vann", "lages"]}, {"field": "kw-entity", "value": ["tempeveien", "ukeadressa", "fred og reidar", "lauguna fabrikker", "buvika"]}, {"field": "kw-location", "value": ["syria", "tr\u00f8ndelag", "tempe", "trondheim", "stj\u00f8rdal", "tyskland"]}, {"field": "kw-pageclass", "value": "article"}, {"field": "kw-person", "value": ["paul moe", "reidar bj\u00f8rnbet", "karl johnny stav", "eli skar aune", "else stav moe", "einar gerhardsen", "fred j\u00f8rgensen", "abdullah al-rajab"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1220807.ece5/ALTERNATES/w980-default/FABRIKK_LAUGUNA_TRONDHEIM-8948-2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Varmt vann i blodet"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/2007/10/26/Varmt-vann-i-blodet-1443442.ece"}, {"field": "pageclass", "value": ["article"]}, {"field": "publishtime", "value": "2007-10-26T08:48:51.000Z"}, {"field": "recs-articleid", "value": "1443442"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2007-10-26T08:48:51.000Z"}, {"field": "recs-rawtitle", "value": "Varmt vann i blodet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "\u00abHand made from Tempe\u00bb kunne ha v\u00e6rt slagordet. Hos Lauguna Fabrikker lages moderne varmtvannstanker med verneverdig utstyr."}, {"field": "thumbnail", "value": "http://content-thumbnail.cxpublic.com/content/thumbnail200x150/43135f601138a5402191191a208d27c53c3da371.jpg?5974f241"}, {"field": "thumbnailfullheightdimensions", "value": "200x2407"}, {"field": "timestamp", "value": "2017-07-23T19:00:17.000Z"}, {"field": "title", "value": "Varmt vann i blodet"}, {"field": "url", "value": "http://www.adressa.no/tema/villeveier/2007/10/26/Varmt-vann-i-blodet-1443442.ece"}, {"field": "urlhash", "value": "43135f601138a5402191191a208d27c53c3da371"}], "score": 0.41612667, "siteId": "9222270286501375973", "id": "43135f601138a5402191191a208d27c53c3da371"}

