{"fields": [{"field": "modifiedtime", "type": "time", "value": "2012-04-23T09:23:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vi er en kunstopplevelse sammen, sier direkt\u00f8r for Kunstmuseet, Randi Nygaard Lium, og styreleder i Kunstforeningen, Mette Ren\u00e9e Green, om institusjonene de leder.", "Vegg i vegg ligger de, Kunstforeningen og Kunstmuseet, i Bispegata i Trondheim. Tanken om et tettere samarbeid ligger snublende n\u00e6r, og den er fors\u00e5vidt ikke ny. Det nye er at vanskene omkring Kunstforeningens \u00f8konomiske underskudd er ryddet opp i, og kreftene kan brukes til \u00e5 se framover. Samarbeidet vil omfatte b\u00e5de fysiske omgivelser og faglig innhold.", "Neste nabo i rekken er Nidaros domkirke. Men hittil har den knapt v\u00e6rt synlig fra Kunstforeningens bakhage.", "- Vi vil gjerne ha blikkontakt med Vestfronten, sier Mette Green, ny styreleder i Kunstforeningen. - S\u00f8ppeldunker og parkerte biler skal vekk fra bakg\u00e5rden v\u00e5r, slik at utearealet p\u00e5 baksiden av Kunstforeningen og Kunstmuseet blir mer sammenhengende. Kanskje blir det n\u00f8dvendig \u00e5 felle et tre eller to, det er opp til kommunen. N\u00e5 fjerner vi overfl\u00f8dig buskas.", "Randi Nygaard Lium ved Kunstmuseet ser en stor fordel i \u00e5 \u00e5pne opp de fysiske omgivelsene bak de to bygningene. Det betyr ikke at det blir kaf\u00e9drift utenfor Kunstmuseet, ikke i n\u00e6rmeste framtid, men Randi Lium bekrefter at mulighetene for utvidelse av kafeen i Kunstmuseet er noe man vil unders\u00f8ke videre.", "Lysl\u00f8ype for kunst", "B\u00e5de hun og Mette Green er godt i gang med \u00e5 planlegge samarbeidstiltak ogs\u00e5 p\u00e5 den faglige fronten. Et av prosjektene handler om \u00e5 gj\u00f8re de mindre fagbibliotekene tilgjengelig for publikum.", "- Kunstforeningen beholdt sitt gode bibliotek da det ble omorganisert og Kunstmuseet opprettet i 1997. Siden den gang har ogs\u00e5 vi bygd opp et lite, men bra bibliotek, og ogs\u00e5 ved andre kunstinstitusjoner i Trondheim finnes viktig faglitteratur. N\u00e5 h\u00e5per vi \u00e5 f\u00e5 v\u00e5re samlinger og boksamlingene ved Ringve Museum, Nordenfjeldske Kunstindustrimuseum og Sverresborg Tr\u00f8ndelag Folkemuseum tilgjengelig p\u00e5 Bibsys, dvs. biblioteksystemet for universitetene, h\u00f8gskolene, Nasjonalbiblioteket og andre fagbibliotek i Norge, sier Randi Lium. - Som formidlingsinstitusjon er vi interessert i \u00e5 gj\u00f8re dette tilgjengelig for publikum.", "Billettsamarbeid er en annen tanke de to arbeider med \u00e5 f\u00e5 realisert.", "- Her tenker vi oss et samarbeid ogs\u00e5 med Vitenskapsmuseet og Nordenfjeldske Kunstindustrimuseum. En fellesbillett som gjelder for de fire faste institusjonene for bildende kunst i Trondheim vil v\u00e6re en service overfor publikum og gi oss anledning til \u00e5 presentere hele bredden. Det blir rene lysl\u00f8ypa gjennom mangfoldet, sier Mette Green, som ogs\u00e5 har mer p\u00e5 lager, blant annet en m\u00f8nstring av dansk samtidskunst.", "Dansk samtidskunst", "- Denne utstillingen skulle Kunstforeningen hatt i samarbeid med Fokus Bank/Den danske bank, bygd over samlingen av dansk samtidskunst som er i bankens eie, forteller Mette Green. - Planene ble lagt p\u00e5 is, men n\u00e5 har vi tatt dem fram igjen, og n\u00e5 \u00f8nsker vi oss Kunstmuseets danske samling med i planene.", "Randi Nygaard Lium er meget glad for museets samling av dansk samtidskunst. Den ble bygget opp i Arne E. Holms tid som styreleder i Trondhjems Kunstforening og ble med p\u00e5 lasset over i Kunstmuseet i 1997. - Et samarbeid om en dansk samtidskunstm\u00f8nstring h\u00f8res interessant ut, sier Randi Lium. Kanskje kan det bli et av de f\u00f8rste konkrete samarbeidsprosjektene mellom Kunstmuseet og Kunstforeningen.", "Supplere og utfylle", "- Mulighetene til \u00e5 supplere hverandre er mange, sier Mette Green. - Til store m\u00f8nstringer i Kunstmuseet kan vi tilby lokalene v\u00e5re som en utvidet utstillingsplass. For eksempel kan vi lage andre arrangementer og utstillinger over samme tema, eller med kunstnere som stiller ut i Kunstmuseet. Vi kan danne kontraster og variasjoner, vi kan lage rampete stunts, vise skisser, grafikk, tidlige arbeider - en presentasjon som b\u00e5de utfyller og gir andre perspektiver. Vi har ogs\u00e5 tenkt p\u00e5 prosjektrom for unge kunstnere. Det kommer til \u00e5 vise seg i praksis at vi sammen er en kunstopplevelse, smiler hun. - Hvis vi tenker samarbeid, vil nye ideer komme hele tiden."]}, {"field": "category0", "value": "kultur"}, {"field": "contenthash", "value": "61003cdf3f7d1a548b2dcfa21cac9343e898dc7cb3b56bbd38d4ab2aa0323700"}, {"field": "createtime", "value": "2017-05-11T12:01:22.000Z"}, {"field": "description", "value": "Trondheim Kunst- museum og Trondhjems Kunstforening st\u00e5r p\u00e5 terskelen til et tettere samarbeid."}, {"field": "dominantimage", "value": "http://www.adressa.no/incoming/article1096483.ece5/ALTERNATES/w980-default/ver2%20dansk_kunst"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8329b6cbac36b55efe4a5e72c34714910f977ca.jpg?59819b0c"}, {"field": "dominantthumbnaildimensions", "value": "300x169"}, {"field": "heading", "value": "- Sammen er vi en kunstopplevelse -adressa.no"}, {"field": "id", "value": "a8329b6cbac36b55efe4a5e72c34714910f977ca"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "fokus bank"}, {"field": "kw-concept", "value": ["dansk samtidskunst", "samtidskunst", "dansk", "samarbeid", "kunst"]}, {"field": "kw-entity", "value": ["kunstmuseet", "nasjonalbiblioteket", "bibsys", "ringve museum", "kunstmuseet og kunstforeningen", "trondhjems kunstforening", "sverresborg tr\u00f8ndelag folkemuseum", "bispegata", "nordenfjeldske kunstindustrimuseum", "kunstforeningen", "nidaros", "nordenfjeldske kunstindustrimuseum og sverresborg tr\u00f8ndelag folkemuseum", "kunstforeningen og kunstmuseet", "vestfronten", "vitenskapsmuseet og nordenfjeldske kunstindustrimuseum"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["randi nygaard lium", "mette ren\u00e9e green", "randi lium", "mette green", "arne e. holms"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1096483.ece5/ALTERNATES/w980-default/ver2%20dansk_kunst"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Sammen er vi en kunstopplevelse"}, {"field": "og-type", "value": "article"}, {"field": "og-url", "value": "http://www.adressa.no/kultur/article13722.ece"}, {"field": "pageclass", "value": ["article"]}, {"field": "publishtime", "value": "2004-07-02T12:40:57.000Z"}, {"field": "recs-articleid", "value": "2487134"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-07-02T12:40:57.000Z"}, {"field": "recs-rawtitle", "value": "- Sammen er vi en kunstopplevelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Trondheim Kunst- museum og Trondhjems Kunstforening st\u00e5r p\u00e5 terskelen til et tettere samarbeid."}, {"field": "thumbnail", "value": "http://content-thumbnail.cxpublic.com/content/thumbnail200x150/a8329b6cbac36b55efe4a5e72c34714910f977ca.jpg?59819b0c"}, {"field": "thumbnailfullheightdimensions", "value": "200x987"}, {"field": "timestamp", "value": "2017-08-02T09:27:40.000Z"}, {"field": "title", "value": "- Sammen er vi en kunstopplevelse"}, {"field": "url", "value": "http://www.adressa.no/kultur/article13722.ece"}, {"field": "urlhash", "value": "a8329b6cbac36b55efe4a5e72c34714910f977ca"}], "score": 0.81552076, "siteId": "9222270286501375973", "id": "a8329b6cbac36b55efe4a5e72c34714910f977ca"}

