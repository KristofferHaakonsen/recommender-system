{"fields": [{"field": "modifiedtime", "type": "time", "value": "2012-04-16T21:37:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vinylgulv er ut , store fliser er in. Trendene skifter raskere enn den teknologiske utviklingen av badets n\u00f8dvendige utstyr og badets grunnfunksjoner utvides. Nytelsen av et varmt bad var ikke lett tilgjengelig for dem som m\u00e5tte fylle badestampen med kokende vann.", "I dag kan vi lett fylle badekaret n\u00e5r som helst. Vi kan til og med nyte avanserte boblebad med integrert tv med oppvarmet duggfri skjerm og flytende fjernkontroll. Dette gjenspeiler at ogs\u00e5 kulturelle verdier endrer seg. Badet er ikke lenger et rom som bare skal tilfredsstille v\u00e5re grunnleggende hygienebehov. Badet har blitt et rom for nytelse og selvpleie. Nytelse for kropp og \u00f8ye betyr dessverre ofte h\u00f8yt energiforbruk. M\u00e5 det v\u00e6re s\u00e5nn?", "Moderne bad skal gjerne v\u00e6re store. St\u00f8rrelsen p\u00e5 badet p\u00e5virker ikke bare hvor mye energi som trengs til oppvarming, men ogs\u00e5 hvor mange energikrevende ting vi f\u00e5r plass til i tillegg til dusj, do og servant. SSB viser at samtidig som boareal per innbygger har \u00f8kt, har ogs\u00e5 andelen som har minst to bad \u00f8kt. Mens 18 prosent av husholdningene hadde to bad eller flere i 1988 hadde tallet \u00f8kt til 33 prosent i 2004. P\u00e5 den annen side har mange nybygde leiligheter trange bad, og interi\u00f8rmagasinene tilbyr derfor gode r\u00e5d for hvordan innredning og belysning kan bidra til \u00e5 skape illusjoner av store bad samtidig som begrenset areal faktisk kan bidra til \u00e5 holde energiforbruket nede.", "Utvikling av belysningsteknologi har potensial for \u00e5 koble energisparing til estetiske trender: Lamper med dimmere kan \u00f8ke kosefaktoren p\u00e5 badet og spare str\u00f8m. Men den koselige stearinlysaktig stemningen kan friste oss til \u00e5 plaske med enda mer badevann. Da kaster vi bokstavelig talt energisparingen ut med badevannet, ogs\u00e5 fordi energi spart p\u00e5 varme avgitt fra lamper m\u00e5 erstattes med mer energi brukt p\u00e5 oppvarming av husets varmeste rom.", "Et annet sl\u00e5ende paradoks er at energisparende belysning, slik som LED-lamper, ogs\u00e5 gj\u00f8r det mulig \u00e5 integrere belysningen i det v\u00e5te element: Hele badekar kan lyssettes slik at du kan velge farge p\u00e5 badet etter hum\u00f8r, lys kan integreres i dusjgulvet, og du kan farge kaldvann bl\u00e5tt og varmtvann r\u00f8dt i kranen og dusjen. Det mest sannsynlige utfallet er at vi plasker enda lengre i dusjen. Badeannonsene fokuserer p\u00e5 at det er nytelse i hver dr\u00e5pe vann som renner fra designdusjene. Sparedusjen ble dessverre aldri en designvinner, og de trendy dusjhodene med massasjedyser og regnfunksjon kan sprute s\u00e5 mye som 26 liter vann i minuttet.", "Da er det jammen bra at vi har varmekabler som kan t\u00f8rke opp fukten! Gamle str\u00e5leovner krevde nok mer energi enn dagens elektriske varmekabler. Og varme gulv gj\u00f8r at vi t\u00e5ler en grad eller to lavere baderomstemperatur. Slik sett har den teknologiske utviklingen v\u00e6rt p\u00e5 lag med b\u00e5de trender og energisparing. Men ved \u00e5 skjule oppvarmingen i gulvet har vi ogs\u00e5 \u00e5pnet for en litt uhensiktsmessig trend med fliser i v\u00e5re trehus: Mens tidligere generasjoner n\u00f8yde seg med et bad hver l\u00f8rdag, hender det n\u00e5 at alle familiemedlemmer dusjer opp til flere ganger om dagen. Siden dusjkabinett er langt mindre trendy enn flislagte dusjnisjer s\u00e5 m\u00e5 vi ha varmekabler under flisene for \u00e5 t\u00f8rke opp fukten. Den teknologiske utviklingen har alts\u00e5 \u00e5pnet for paradoksale baderomstrender som sammen med v\u00e5r badekultur medf\u00f8rer h\u00f8yt energiforbruk.", "Energivennlige baderomstrender finnes, men fortsatt har b\u00e5de forbrukere og produsenter mye \u00e5 tjene p\u00e5 mer b\u00e6rekraftig sammenkobling mellom estetikk, teknologi og badekultur.", "helen.gansmo@hf.ntnu.no"]}, {"field": "category0", "value": "meninger"}, {"field": "contenthash", "value": "64999056b8f025618486a5b6fbf6ec82983b2863ba7bc0834c9c5022e127c38f"}, {"field": "createtime", "value": "2017-05-01T22:18:41.000Z"}, {"field": "description", "value": "En titt p\u00e5 gamle interi\u00f8rmagasin avsl\u00f8rer at baderoms-estetikken har forandret seg vesentlig de siste ti\u00e5rene."}, {"field": "dominantimage", "value": "http://www.adressa.no/incoming/article1330285.ece5/ALTERNATES/w980-default/Boligblokk5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb0f1c0474c3986307a784c0eae66961955a7845.jpg?5984f915"}, {"field": "dominantthumbnaildimensions", "value": "300x169"}, {"field": "heading", "value": "Ha det p\u00e5 badet -adressa.no"}, {"field": "id", "value": "cb0f1c0474c3986307a784c0eae66961955a7845"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "home-and-garden"}, {"field": "kw-concept", "value": ["bad", "teknologiske utviklingen"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1330285.ece5/ALTERNATES/w980-default/Boligblokk5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ha det p\u00e5 badet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1399088.ece"}, {"field": "pageclass", "value": ["article"]}, {"field": "publishtime", "value": "2009-10-15T08:14:46.000Z"}, {"field": "recs-articleid", "value": "1302695"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-15T08:14:46.000Z"}, {"field": "recs-rawtitle", "value": "Ha det p\u00e5 badet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En titt p\u00e5 gamle interi\u00f8rmagasin avsl\u00f8rer at baderoms-estetikken har forandret seg vesentlig de siste ti\u00e5rene."}, {"field": "thumbnail", "value": "http://content-thumbnail.cxpublic.com/content/thumbnail200x150/cb0f1c0474c3986307a784c0eae66961955a7845.jpg?5984f915"}, {"field": "thumbnailfullheightdimensions", "value": "200x1336"}, {"field": "timestamp", "value": "2017-08-04T22:45:41.000Z"}, {"field": "title", "value": "Ha det p\u00e5 badet"}, {"field": "url", "value": "http://www.adressa.no/meninger/article1399088.ece"}, {"field": "urlhash", "value": "cb0f1c0474c3986307a784c0eae66961955a7845"}], "score": 0.61293846, "siteId": "9222270286501375973", "id": "cb0f1c0474c3986307a784c0eae66961955a7845"}

