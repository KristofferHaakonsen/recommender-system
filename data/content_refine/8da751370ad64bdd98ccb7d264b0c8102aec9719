{"fields": [{"field": "modifiedtime", "type": "time", "value": "2017-04-07T13:58:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marita valvik/aftenposten"}, {"field": "body", "value": ["Saken oppdateres.", "Det er en selvsikker Coop-sjef som m\u00f8ter Aftenposten i det gamle hovedkontoret til Ica p\u00e5 Sinsen i Oslo torsdag formiddag. Smilet g\u00e5r nesten rundt n\u00e5r han forteller om resultatene.", "I 2015 hadde Coop Norge, som best\u00e5r av alle de selvstendige samvirkeselskapene og Coop Norges konsernselskap, et driftsresultat p\u00e5 minus 443 millioner kroner. I fjor endte dette p\u00e5 pluss 1455 millioner kroner. Resultat f\u00f8r skatt endte p\u00e5 1,47 milliarder i 2016 mot et underskudd i 2015 p\u00e5 624 millioner", "\u2013 Det er en fantastisk resultatforbedring. Men det aller viktigste er at butikkene har organisk vekst og tar markedsandeler, sier Coop-sjef Geir Inge Stokke.", "Ved utgangen av 2016 hadde de 29,4 prosents markedsandel.", "\u2013 Dette gj\u00f8r oss til en klar nummer to i markedet, og det gj\u00f8r ogs\u00e5 noe med innkj\u00f8psmakten v\u00e5r. Det merker vi godt, sier han.", "Les ogs\u00e5: N\u00e5 skal han ta Coop fra milliardunderskudd til 100 millioner i pluss", "Det var i oktober 2014 Coop varslet at de ville kj\u00f8pe Ica Norges 553 butikker for 2,5 milliarder kroner. Hvis de hadde sl\u00e5tt seg sammen umiddelbart, ville Coop endt opp med en markedsandel p\u00e5 33,8 prosent: 22,3 prosent hadde de allerede, pluss Icas 10,5 prosent.", "Dette tallet ble brukt i flere sammenhenger for \u00e5 beskrive hvor stor Coop ville bli. Men s\u00e5nn gikk det ikke. Siste offisielle Nielsen-tall viser at Coop ikke har vokst like mye som hele gamle Ica.", "Med en markedsandel p\u00e5 29,4 prosent, er det 4,4 prosentpoeng under det de to kjedene hadde tilsammen, f\u00f8r sammensl\u00e5ingen.", "\u2013 Fikk dere det dere betale for i form av markedsandeler?", "\u2013 Ja, vi mener vi har f\u00e5tt det vi betalte for og mer til. Det er tallene vi leverer i dag et bevis p\u00e5, sier han.", "Forretningsplanen som ble lagt til grunn for oppkj\u00f8pet, beregnet en markedsandel p\u00e5 29,2 ved utgangen av 2016. N\u00e5r den n\u00e5 er h\u00f8yere, mener han at de har lykkes godt.", "\u2013 Norgesgruppen fikk ett prosentpoeng av Konkurransetilsynet, for \u00e5 si det s\u00e5nn, sier Stokke.", "Norgesgruppen, som eier Kiwi, Meny, Spar og Joker, fikk overta 50 Ica-/Rimi-butikker, og Bunnpris overtok 43 . I tillegg la Coop ned 115 Ica-butikker de mente var ul\u00f8nnsomme.", "\u2013 Alt dette tok vi med i beregningen v\u00e5r. Da regnet vi med at vi ved utgangen av 2016 skulle ha en markedsandel p\u00e5 29,2. N\u00e5r vi overg\u00e5r det, er vi veldig forn\u00f8yd, sl\u00e5r Stokke fast.", "Rema fikk ikke anledning til \u00e5 kj\u00f8pe noen av Icas butikker, men har i samme periode \u00f8kt sin markedsandel med tre prosentpoeng. Samtidig benyttet de sjansen til \u00e5 \u00abfiske litt i r\u00f8rt vann\u00bb, som Tom Kristiansen, dav\u00e6rende sjef for Rema 1000 Norge, sa til Aftenposten for to \u00e5r siden.", "Det medf\u00f8rte at Rema slo kloa i et 20-talls butikker. Noen er allerede overtatt, andre har de en langsiktig plan for \u00e5 overta.", "\u2013 Rema m\u00e5 gjerne skryte av det, men fakta er at vi tar kunder fra Rema. Det ser vi i de lokale markeder, sier Stokke og legger til:", "\u2013 Vi har en veldig god start p\u00e5 2017 ogs\u00e5.", "Rema sier til Aftenposten at det er fint at Coop klarer \u00e5 styrke sin konkurranseevne og utfordre den desidert st\u00f8rste akt\u00f8ren i det norske dagligvaremarkedet, Norgesgruppen.", "\u2013 Her har vi et felles m\u00e5l. Det er avgj\u00f8rende for \u00e5 sikre konkurransen i dagligvare og sikre at kundene v\u00e5re f\u00e5r laveste pris. Vi kan ikke forst\u00e5 at Coop har kommet frem til at de tar disse kundene fra Rema, da vi hadde kundevekst i 2016, sier nestleder i kommunikasjonsavdelingen i Rema, Ann-Kristin Pettersen.", "Les ogs\u00e5: Coop vekstvinner i 2016", "De siste m\u00e5nedene har det v\u00e6rt stor debatt rundt Remas \u00abbestevenn\u00bb-strategi. Rema har valgt \u00e5 satse p\u00e5 noen leverand\u00f8rer og videreutvikle deres produkter.", "En av konsekvensene er at andre leverand\u00f8rer kastes ut av hyllene i lavpriskjeden.De mener at norske dagligvarekjeder er for like, og \u00f8nsker \u00e5 skille seg ut.", "\u2013 Vi vil utnytte den oppmerksomheten rundt vareutvalget i butikk som er n\u00e5. Mens noen har kuttet ned p\u00e5 varene de har i sine butikker, har vi valgt \u00e5 holde antall varer stabilt. Ogs\u00e5 i lavpriskjedene, sier Stokke, og legger til:", "\u2013 Vi er venner med alle. Og har plass til alle i en av v\u00e5re kjeder.", "Flere ganger i intervjuet trekker han frem at kunden alltid skal v\u00e6re f\u00f8rsteprioritet, og at de n\u00e5 jobber aktivt med blant annet kundedata for \u00e5 finne ut mer om hva kundene \u00f8nsker seg. Det betyr blant annet flere varer i hyllene.", "\u2013 Vi har ulike butikkjeder, med de store supermarkedene Mega som kan ha opp til 25.000 varer i hyllene. Dette m\u00e5 vi f\u00e5 bedre frem, og vi m\u00e5 styrke supermarkedsegmentet, sier han.", "Mega har lenge slitt, men Stokke er optimistisk. De siste tre m\u00e5nedene av 2016 snudde kjeden og leverte positive tall. Men aller mest forn\u00f8yd er han med lavpriskjeden Extra.", "\u2013 De har en organisk vekst p\u00e5 5,6 prosent, det er mer enn noen andre i bransjen. Det f\u00e5r vi fordi vi h\u00f8rer p\u00e5 kunden og hva de vil ha. Vi justerer oss hele tiden, sier Stokke.", "Les ogs\u00e5: Overskudd to siste \u00e5r: 10,4 milliarder kroner", "Coop er et samvirkeselskap, noe som betyr at de eies av alle som har et innskudd i samvirkene rundt om i landet.", "\u2013 S\u00e5 det utbytte de andre familieeide dagligvarekjedene tar ut til seg selv, det betaler vi til v\u00e5re kunder. I fjor utbetalte vi 752 millioner kroner til kundene, sier han.", "Coop hadde i fjor en driftsmargin p\u00e5 2,5 prosent, det vil si at for hver 100-lapp satt selskapet igjen med 2 kroner og 50 \u00f8re f\u00f8r skatt og renter. Dette er det laveste i bransjen.", "\u2013 Er driftsmarginen god nok for dere?", "\u2013 Vi er veldig forn\u00f8yd i dag. Det er ikke noe poeng for oss \u00e5 generere mest mulig p\u00e5 bunnlinjen, men vi trenger endel penger for \u00e5 gj\u00f8re de investeringene som m\u00e5 til for \u00e5 n\u00e5 m\u00e5lene, sier Stokke.", "I l\u00f8pet av 2020 har han som m\u00e5l \u00e5 n\u00e5 30 prosent markedsandel. Da m\u00e5 han f\u00e5 p\u00e5 plass flere it-systemer og flere butikker.", "\u2013 Vi ser at konkurrentene \u00e5pner flere nye butikker enn oss. Det m\u00e5 vi gj\u00f8re noe med, og det koster penger, sier Stokke."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "39222aee8fd0d247eddd6fdeba37a6bdab3dfd5ee20a68ca928ce696de12c0aa"}, {"field": "createtime", "value": "2017-04-06T12:38:36.000Z"}, {"field": "description", "value": "Etter dundrende underskudd i 2015, har Coop Norge forbedret resultatet med 1,9 milliarder kroner i fjor. Rema avviser Coops p\u00e5stander om kundeflukt."}, {"field": "dominantimage", "value": "http://www.adressa.no/incoming/article14562407.ece/jnp2pf/ALTERNATES/w980-default/0022f3be-e6fa-4448-be11-7a8571d731ff.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8da751370ad64bdd98ccb7d264b0c8102aec9719.jpg?59910168"}, {"field": "dominantthumbnaildimensions", "value": "300x169"}, {"field": "heading", "value": ["\u2013 Vi tar kunder fra Rema -adressa.no", "\u2013 St\u00f8rre vekst enn ventet", "Fikk ikke kj\u00f8pe alle butikkene", "\u2013 Vi er venner med alle", "Utbytte til kundene"]}, {"field": "id", "value": "8da751370ad64bdd98ccb7d264b0c8102aec9719"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "careers"}, {"field": "kw-company", "value": ["coop norge", "norgesgruppen", "nielsen"]}, {"field": "kw-concept", "value": ["markedsandel", "prosent", "kroner", "kunder", "butikk", "milliarder kroner", "millioner kroner"]}, {"field": "kw-entity", "value": ["meny", "konkurransetilsynet", "mega", "kiwi", "aftenposten", "extra", "ica norges 553", "spar og joker", "bunnpris", "sinsen", "rema 1000"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["tom kristiansen", "ann-kristin pettersen", "geir inge stokke"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article14562407.ece/jnp2pf/ALTERNATES/w980-default/0022f3be-e6fa-4448-be11-7a8571d731ff.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Coop: \u2013 Vi tar kunder fra Rema"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2017/04/06/Coop-%E2%80%93-Vi-tar-kunder-fra-Rema-14562625.ece"}, {"field": "pageclass", "value": ["article"]}, {"field": "publishtime", "value": "2017-04-06T13:34:06.000Z"}, {"field": "recs-articleid", "value": "14562625"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2017-04-06T13:34:06.000Z"}, {"field": "recs-rawtitle", "value": "Coop: \u2013 Vi tar kunder fra Rema -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Etter dundrende underskudd i 2015, har Coop Norge forbedret resultatet med 1,9 milliarder kroner i fjor. Rema avviser Coops p\u00e5stander om kundeflukt."}, {"field": "thumbnail", "value": "http://content-thumbnail.cxpublic.com/content/thumbnail200x150/8da751370ad64bdd98ccb7d264b0c8102aec9719.jpg?59910168"}, {"field": "thumbnailfullheightdimensions", "value": "200x1674"}, {"field": "timestamp", "value": "2017-08-14T01:48:24.000Z"}, {"field": "title", "value": "Coop snur underskudd til milliardgevinst og sier de tar kunder fra Rema"}, {"field": "url", "value": "http://www.adressa.no/nyheter/okonomi/2017/04/06/Coop-%e2%80%93-Vi-tar-kunder-fra-Rema-14562625.ece"}, {"field": "urlhash", "value": "8da751370ad64bdd98ccb7d264b0c8102aec9719"}], "score": 0.84687823, "siteId": "9222270286501375973", "id": "8da751370ad64bdd98ccb7d264b0c8102aec9719"}

