{"fields": [{"field": "modifiedtime", "type": "time", "value": "2015-11-02T09:51:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stig magnar l\u00f8v\u00e5s", "regiondirekt\u00f8r arbeidstilsynet midt-norge"]}, {"field": "body", "value": ["Saken oppdateres.", "Feil h\u00e5ndtering av asbest kan gi livstruende helseskader. Selv om dette har v\u00e6rt kjent siden 1970-tallet, erfarer Arbeidstilsynet fortsatt at mange ikke tar arbeid med asbestholdige materialer p\u00e5 alvor. Kanskje fordi mange i dag ikke lenger vet hva som inneholder asbest?", "Nylig m\u00e5tte en inspekt\u00f8r i Arbeidstilsynet stanse arbeidet p\u00e5 et tak. To utenlandske arbeidstakere hadde revet takplater av eternitt i forbindelse med legging av nytt tak og kastet de ned fra taket. De knuste eternittplatene l\u00e5 rundt huset. Arbeidstilsynet erfarer lignende tilfeller altfor ofte, ogs\u00e5 gjennom henvendelser fra naboer til privatpersoner som selv fjerner eternitt fra tak eller vegger.", "\u00c5 puste inn asbestfiber kan p\u00e5 lang sikt gi alvorlige helseskader som lungekreft, brysthinnekreft og asbestose; en sykdom som over tid kan f\u00f8re til at lungevev omdannes til arrvev. Derfor er det klare regler for hvordan asbest skal h\u00e5ndteres, og det er kun virksomheter som har tillatelse fra Arbeidstilsynet som kan fjerne asbest. Den fjernede asbesten skal leveres til godkjente deponier. Hvis det er mistanke om at det finnes asbest p\u00e5 arbeidsplassen m\u00e5 arbeidsgiver eller arbeidstaker stoppe arbeidet og ta kontakt med noen som har den n\u00f8dvendige fagkompetansen. Ikke gj\u00f8r et fors\u00f8k p\u00e5 \u00e5 fjerne asbestholdig materiale selv. Det kan gi alvorlige helseskader over tid. Asbest skal h\u00e5ndteres p\u00e5 en sikker og forsvarlig m\u00e5te.", "Alle som oppholder seg i omr\u00e5der som forurenses av asbest, kan v\u00e6re utsatt for risiko. Noen arbeidstakere er mer utsatt enn andre. Blant dem som er mest utsatt er for eksempel blikkenslagere, r\u00f8rleggere, varmeingeni\u00f8rer og elektrikere. Andre utsatte yrkesgrupper er snekkere, vedlikeholdspersonale, de som rengj\u00f8r p\u00e5 byggeplasser og de som rydder branntomter. Arbeidstilsynet har p\u00e5 tilsyn erfart at det ikke er uvanlig at utenlandske arbeidstakere settes til \u00e5 h\u00e5ndtere asbest p\u00e5 en uforsvarlig m\u00e5te.", "Reglene for h\u00e5ndtering av asbest gjelder alle virksomheter, ogs\u00e5 de som ikke sysselsetter arbeidstakere. En g\u00e5rdbruker, som driver alene uten arbeidstakere, kan for eksempel ikke fjerne asbestholdig tak fra noen av sine driftsbygninger uten tillatelse fra Arbeidstilsynet. Kravene gjelder imidlertid ikke privatpersoner som i egen regi fjerner asbest fra egen eiendom. P\u00e5 grunn av faremomentene med \u00e5 utsette seg for asbestst\u00f8v, anbefales det at ogs\u00e5 privatpersoner bruker personlig verneutstyr og f\u00f8lger de samme tiltak ved h\u00e5ndtering av asbest.", "N\u00e5r Arbeidstilsynet avdekker alvorlige tilfeller av ulovlig asbestarbeid politianmelder vi virksomheten, eller vi gir overtredelsesgebyr. Alvorlige brudd m\u00e5 f\u00e5 alvorlige konsekvenser. I dag er det forbudt \u00e5 bruke asbest i bygg- og anleggsbransjen i Norge og i EU, men asbestholdige materialer finnes fremdeles i store mengder i eldre bygg. Prim\u00e6rt er det bygninger og konstruksjoner fra f\u00f8r 1980 som gir grunn til bekymring, men det er funnet asbestholdig materiale i bygg oppf\u00f8rt helt fram til 1986. Dette betyr at bygningsarbeidere fortsatt kan bli utsatt for asbestfibre uten \u00e5 vite om det. Arbeidstilsynet mottok i 2014 rundt 1700 meldinger om asbestsanering, og over 300 av disse fra Midt-Norge. I tillegg kommer alle saneringsjobbene som ikke meldes, enten fordi en ikke kjenner meldeplikten eller en helst \u00f8nsker \u00e5 unng\u00e5 at Arbeidstilsynet skal komme p\u00e5 tilsyn.", "Eieren av bygg har plikt til \u00e5 kartlegge om det er asbest i bygningsmassen og gi h\u00e5ndverkere og andre som engasjeres til \u00e5 arbeide i eller p\u00e5 bygningen alle relevante opplysninger f\u00f8r de begynner \u00e5 arbeide p\u00e5 stedet. Det skjer ikke alltid. S\u00e5 for deg som skal rive eller rehabilitere et bygg er det viktig \u00e5 se i byggeplanene, gj\u00f8re deg kjent med tidligere utf\u00f8rt arbeid, r\u00e5df\u00f8re deg med andre personer som for eksempel arkitekter, vaktmester, verneombud eller eventuelt leie inn en kompetent person til \u00e5 ta pr\u00f8ver for \u00e5 se om det er asbestholdige materialer i bygningen. Pr\u00f8ver skal bare tas av kvalifiserte personer som har den n\u00f8dvendige oppl\u00e6ringen. G\u00e5 ut fra at det er asbest i materialet dersom du er i tvil. Hvis det er asbest i bygningen skal det gj\u00f8res tiltak for \u00e5 sikre at ingen blir utsatt for den. N\u00e5r saneringen skjer p\u00e5 rett m\u00e5te av kyndige fagfolk med tillatelse, er det ikke farlig \u00e5 fjerne asbest.", "Asbest ble mye benyttet som brannbeskyttelse i st\u00e5lkonstruksjoner og ventilasjonsanlegg. Det har ogs\u00e5 v\u00e6rt benyttet som isolasjonsmateriale blant annet rundt r\u00f8r og kjeler, som tilsetning i murpuss, armert plast, el kabler og vinylfliser og lim. Eternittr\u00f8r og eternittplater inneholder ogs\u00e5 asbest. Asbest er en fellesbetegnelse p\u00e5 flere mineraler som finnes naturlig i bergarter. P\u00e5 grunn av en rekke gunstige egenskaper har asbest blitt brukt i bygg langt tilbake i tid. F\u00f8rst p\u00e5 1970-tallet ble det allment kjent at asbestst\u00f8vet kunne f\u00f8re til alvorlig sykdommer. Asbestfibrene har en egenskap som gj\u00f8r at kroppen ikke klarer \u00e5 bryte disse ned, og de blir v\u00e6rende i lungene hvor de kan for\u00e5rsake asbestrelaterte sykdommer som for eksempel kreft og asbestose. Det kan ta opp til 30 \u00e5r f\u00f8r man utvikler sykdom etter at man er blitt eksponert for asbest.", "P\u00e5 www.arbeidstilsynet.no/asbest finner du mer informasjon om asbest og opplysninger om hvilke firma som har tillatelse til \u00e5 arbeide med asbest.", "Stig.Lovas@arbeidstilsynet.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "246bc512e77299fa0ded46b1a7c07047638e4a055d10f376b726520a66f2942f"}, {"field": "createtime", "value": "2016-10-10T09:36:23.000Z"}, {"field": "description", "value": "Mange har ikke lenger den kunnskapen som er n\u00f8dvendig om asbest."}, {"field": "dominantimage", "value": "http://www.adressa.no/meninger/kronikker/article11759415.ece/wgfqnm/ALTERNATES/w980-default/IMG_1844.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7012b2574f84de88452de50916429e6e2722d23c.jpg?598d6591"}, {"field": "dominantthumbnaildimensions", "value": "300x169"}, {"field": "heading", "value": "Asbest er den glemte fare -adressa.no"}, {"field": "id", "value": "7012b2574f84de88452de50916429e6e2722d23c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["asbestholdig materiale", "fjerne asbest", "asbest"]}, {"field": "kw-entity", "value": ["arbeidstilsynet", "stig"]}, {"field": "kw-location", "value": ["midt-norge", "norge"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11759415.ece/wgfqnm/ALTERNATES/w980-default/IMG_1844.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Asbest er den glemte fare"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2015/11/03/Asbest-er-den-glemte-fare-11759416.ece"}, {"field": "pageclass", "value": ["article"]}, {"field": "publishtime", "value": "2015-11-03T04:00:00.000Z"}, {"field": "recs-articleid", "value": "11759416"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-11-03T04:00:00.000Z"}, {"field": "recs-rawtitle", "value": "Asbest er den glemte fare -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Mange har ikke lenger den kunnskapen som er n\u00f8dvendig om asbest."}, {"field": "thumbnail", "value": "http://content-thumbnail.cxpublic.com/content/thumbnail200x150/7012b2574f84de88452de50916429e6e2722d23c.jpg?598d6591"}, {"field": "thumbnailfullheightdimensions", "value": "200x1306"}, {"field": "timestamp", "value": "2017-08-11T08:06:41.000Z"}, {"field": "title", "value": "Asbest er den glemte fare"}, {"field": "url", "value": "http://www.adressa.no/meninger/kronikker/2015/11/03/Asbest-er-den-glemte-fare-11759416.ece"}, {"field": "urlhash", "value": "7012b2574f84de88452de50916429e6e2722d23c"}], "score": 1.3508241, "siteId": "9222270286501375973", "id": "7012b2574f84de88452de50916429e6e2722d23c"}

