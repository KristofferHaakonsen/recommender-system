{"fields": [{"field": "modifiedtime", "type": "time", "value": "2013-10-24T09:39:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["siv limstrand", "gateprest"]}, {"field": "body", "value": ["Saken oppdateres.", "Trivelige Tr\u00f8ndelags hovedstad har satt seg et nytt m\u00e5l \u2013 vi skal bli verdens vennligste by. Det folk skal huske herfra, er at her var innbyggerne vennlige, \u00e5pne, smilende. Vi hilser p\u00e5 hverandre p\u00e5 gata, og ikke bare p\u00e5 stien i marka. Vi sender et smil p\u00e5 bussen til sj\u00e5f\u00f8ren og naboen f\u00f8r vi dukker ned i avisa eller mobilen. Vi ser kassamannen i \u00f8ya f\u00f8r vi drar kortet. Hilser tilbake n\u00e5r vi kommer inn i butikken. Takker for at noen holder d\u00f8ra. Holder d\u00f8ra. Ganske s\u00e5 alminnelige ting, men alminnelige sm\u00e5 ting som gj\u00f8r en stor forskjell for opplevelsen av \u00e5 dele by.", "Jeg hilser vennligheta velkommen. Ikke det at Trondheim er noe uvennlig by, s\u00e5 langt derifra. Tr\u00f8ndere er trivelige. Men n\u00e5r den gode Kolbj\u00f8rn Nordvik i Engasjert byr\u00e5 sparker i gang denne kampanjen med v\u00e5r alles Marvin Wiseth som sjefsambassad\u00f8r, s\u00e5 heiser de et flagg vi kan feste blikket p\u00e5. Vi f\u00e5r noe \u00e5 strekke oss etter n\u00e5r vi n\u00e5 skal v\u00e6re 185000 vennlighetsambassad\u00f8rer.", "For det \u00e5 v\u00e6re vennlig er \u00e5 strekke seg ut over seg sj\u00f8l. Det er mer enn h\u00f8flighet, sj\u00f8l om h\u00f8flighet er et godt sted \u00e5 begynne. Forfatteren Mark Twain sier \u00abvennlighet er et spr\u00e5k som de d\u00f8ve kan h\u00f8re og de blinde se\u00bb. Og her n\u00e6rmer vi oss noe \u2013 vennlighet har med varme \u00e5 gj\u00f8re. Kald vennlighet finnes ikke. Det m\u00e5 v\u00e6re en varme innenfra, en interesse av \u00e5 se det andre mennesket, ei \u00e5penhet mot det andre mennesket, ei nysgjerrighet. Da blir vennligheta et spr\u00e5k som d\u00f8ve kan h\u00f8re og blinde se. Den vennligheta setter seg i kroppen, blir et minne.", "S\u00e5 det er ingen liten ting \u00e5 \u00f8nske vennligheta velkommen, det vil faktisk kreve noe av oss. Vi m\u00e5 strekke oss ut over oss sj\u00f8l, se over skjerfkanten og ut av hetta. Og vi m\u00e5 v\u00e6re villige til \u00e5 kjenne p\u00e5 vennlighetens grenser. Hvem er det lett \u00e5 v\u00e6re vennlige mot \u2013 den amerikanske turisten som trenger hjelp til \u00e5 finne \u00abthe big church\u00bb eller tilbake til cruiseb\u00e5ten? Og hvor sn\u00f8rer det seg til \u2013 den fattige tilreisende, kanskje en arbeidss\u00f8ker som trenger hjelp til \u00e5 finne bussen til Hitra? Eller kanskje ei romkvinne, som sitter stille foran deg med koppen sin, og viser et bilde av ungene hun har forlatt?", "Vennlighet betyr ikke at du skal vrenge lommene i alle koppene. Men vennligheta sier at du viser vei til bussen, \u00f8nsker lykke til med \u00e5 skape ei ny framtid, sparker ikke til koppen, eller kaster s\u00f8ppel i den eller spytter i den. Vennligheta sier at vi m\u00f8ter hverandre ansikt til ansikt. Vi kan smile til hverandre. Vi kan anerkjenne hverandres eksistens i gatene og parkene i byen, uavhengig hvem vi er. For ingen er bare det du ser. S\u00e5 se igjen. Se p\u00e5 nytt. Og \u00f8v deg p\u00e5 \u00e5 t\u00e5le det du ser. For det er vi som deler by n\u00e5, deler gater og veiter. Er byens ansikt for hverandre, for kortere eller lengre tid. Det er \u00e5 v\u00e6re by. S\u00e5 har vennligheta ogs\u00e5 ei politisk side som handler om hvordan byen legger til rette, m\u00f8ter behov, strekker seg og rommer.", "Gatemagasinet Sorgenfris selgere har allerede g\u00e5tt foran og gjort Trondheim til en vennligere by. Har du lagt merke til det? Mistenksomme blikk er snudd til vennlige. Sorgenfriselgerne er nemlig stolte. De gj\u00f8r \u00e6rlig arbeid, og de veit at de selger et veldig bra blad. De veit at alle som kj\u00f8per det, og leser det, har mulighet til \u00e5 bli litt klokere \u2013 og dermed ogs\u00e5 vennligere neste gang de m\u00f8tes. Og du f\u00e5r oftest et \u00abha en fortsatt god dag!\u00bb med p\u00e5 kj\u00f8pet.", "I dag er det to m\u00e5neder til julaften. Fra og med neste uke vil bybildet i Trondheim bli prega av Kirkens Bymisjons kampanje \u00abGled en som gruer seg til jul\u00bb. Det har i h\u00f8yeste grad med vennlighet \u00e5 gj\u00f8re. Vi vil v\u00e6re med \u00e5 gj\u00f8re Trondheim til en varmere og vennligere by. S\u00e5 om noen byr deg et oransje skjerf \u2013 s\u00e5 ta i mot og si takk, det hender du fryser du og?", "siv.limstrand@bymisjon.no"]}, {"field": "category0", "value": "meninger"}, {"field": "contenthash", "value": "ae1c23ffd91b1a5311a6281833a812baf6436447cc8cb7c767a1cfcdfe36eeed"}, {"field": "createtime", "value": "2015-09-25T12:15:10.000Z"}, {"field": "description", "value": "N\u00e5 hilser vi vennligheta velkommen i Trondheim. Hjertelig velkommen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d50e65115d052684c1905dbb2a97e955bf40cca0.jpg?5949af90"}, {"field": "dominantthumbnaildimensions", "value": "256x256"}, {"field": "heading", "value": "Velkommen vennlighet! -adressa.no"}, {"field": "id", "value": "d50e65115d052684c1905dbb2a97e955bf40cca0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["vennligheta velkommen", "vennligere by", "vennlige"]}, {"field": "kw-entity", "value": ["sorgenfris", "engasjert", "gled", "kirkens bymisjons", "tr\u00f8ndelags"]}, {"field": "kw-location", "value": ["hitra", "trondheim"]}, {"field": "kw-pageclass", "value": "article"}, {"field": "kw-person", "value": ["marvin wiseth", "mark twain", "kolbj\u00f8rn nordvik"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Velkommen vennlighet!"}, {"field": "og-type", "value": "article"}, {"field": "og-url", "value": "http://www.adressa.no/meninger/article8494739.ece"}, {"field": "pageclass", "value": ["article"]}, {"field": "publishtime", "value": "2013-10-24T04:00:00.000Z"}, {"field": "recs-articleid", "value": "8494739"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-10-24T04:00:00.000Z"}, {"field": "recs-rawtitle", "value": "Velkommen vennlighet! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5 hilser vi vennligheta velkommen i Trondheim. Hjertelig velkommen."}, {"field": "thumbnail", "value": "http://content-thumbnail.cxpublic.com/content/thumbnail200x150/d50e65115d052684c1905dbb2a97e955bf40cca0.jpg?5949af90"}, {"field": "thumbnailfullheightdimensions", "value": "200x968"}, {"field": "timestamp", "value": "2017-06-20T23:28:16.000Z"}, {"field": "title", "value": "Velkommen vennlighet!"}, {"field": "url", "value": "http://www.adressa.no/meninger/article8494739.ece"}, {"field": "urlhash", "value": "d50e65115d052684c1905dbb2a97e955bf40cca0"}], "score": 1.049738, "siteId": "9222270286501375973", "id": "d50e65115d052684c1905dbb2a97e955bf40cca0"}

