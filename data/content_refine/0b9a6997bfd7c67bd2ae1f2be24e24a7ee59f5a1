{"fields": [{"field": "modifiedtime", "type": "time", "value": "2017-01-18T12:27:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Pensjonsreformen", "Personlig \u00f8konomi", "Forbrukerrettigheter", "\u00d8konomi", "Forbrukerr\u00e5det", "Pensjon"]}, {"field": "author", "value": "kristine grue langset"}, {"field": "body", "value": ["Saken oppdateres.", "Dette visste du kanskje ikke: Har du sluttet i en jobb hvor arbeidsgiver betalte inn innskuddspensjon for deg, har du oppspart pensjon i et s\u00e5kalt pensjonskapitalbevis (se fakta).", "Dette visste du kanskje heller ikke: Det kan godt hende du betaler et h\u00f8yt administrasjonsgebyr til pensjonsselskapet ditt, men med noen tastetrykk kan du slippe hele gebyret.", "Onsdag ble sammenligningstjenesten \u00abGebyrsjekken\u00bb p\u00e5 Finansportalen.no lansert.", "\u2013 Dette er et ledd i et st\u00f8rre arbeid for \u00e5 gi forbrukerne bedre verkt\u00f8y p\u00e5 nett, sier forbrukerminister Solveig Horne.", "Oversikten viser at mens enkelte selskaper ikke tar administrasjonsgebyr, belaster andre deg med inntil 4,5 prosent i \u00e5ret.", "En fersk unders\u00f8kelse fra Forbrukerr\u00e5det viser at 75 prosent av alle med pensjonskapitalbevis ikke aner hvor mye de betaler.", "\u2013 \u00abAldri har s\u00e5 mange snakket s\u00e5 mye om noe som s\u00e5 f\u00e5 forst\u00e5r seg p\u00e5\u00bb var en beskrivelse av pensjon som dukket opp rundt innf\u00f8ringen av pensjonsreformen i 2011. N\u00e5 vil vi gj\u00f8re det lettere for forbrukerne rundt ett av de mange kompliserte elementene ved pensjon:  De un\u00f8dvendige administrasjonsgebyrene som tapper nordmenn for 300 millioner \u00e5rlig, sier forbrukerdirekt\u00f8r Randi Flesland.", "Forbrukerr\u00e5det \u00f8nsker at tjenesten skal hjelpe deg med \u00e5 sjekke hva selskapet du har pensjonen i faktisk tar av gebyrer.", "\u2013 300 millioner er jo svimlende summer, det er mer enn en TV-aksjon samler inn . Det er verdt \u00e5 merke seg at en forskjell p\u00e5 bare \u00e9n prosent i \u00e5rlige gebyrer kan spise 25 prosent av pensjonen din. For mange forbrukere kan hele avkastningen bli spist opp av administrasjonsgebyret alene, legger Flesland til.", "Hun mener det er \u00e5 p\u00e5 tide at du og jeg bruker v\u00e5r forbrukermakt og setter en stopper for det hun kaller \u00abgebyrfesten\u00bb hos pensjonsselskapene.", "Forbrukerne kan nemlig velge \u00e5 flytte sine pensjonskapitalbevis til selskaper som ikke tar administrasjonsgebyr i det hele tatt. Det er ingen straffegebyrer forbundet ved \u00e5 skifte og man sparer penger med \u00e9n gang.", "\u2013 Vi h\u00e5per folks aktive valg rundt hvor de samler sine pensjonskapitalbevis bidrar til at selskaper m\u00e5 presse prisene ned. Hvorfor betale flere hundre kroner i gebyr, n\u00e5r du kan betale null? Og \u00e9n ting er den \u00e5rlige avgiften, men s\u00e6rlig for unge arbeidstagere vil det utgj\u00f8re store summer i et langt perspektiv. Administrasjonsgebyrene er en melkeku, og selskapene f\u00e5r holde p\u00e5 \u00abi det skjulte\u00bb slik det er per n\u00e5, mener Flesland.", "Pensjonsutbetalingen best\u00e5r av a lderspensjon fra folketrygden , eventuell AFP, tjenestepensjon fra arbeidsgiver og pensjon du eventuelt sparer opp selv.", "Tjenestepensjonen fra arbeidsgiver:", "De fleste ansatte i private bedrifter har innskuddspensjon. Arbeidsgiver betaler et innskudd som er en viss prosent av l\u00f8nn. St\u00f8rrelsen p\u00e5 sparebel\u00f8pet og avkastningen bestemmer hvor stor pensjonsutbetalingen blir. Du kan velge hvor stor andel som skal spares i aksjer. D\u00f8r du f\u00f8r pensjonskapitalen er betalt ut, arver etterlatte resten. Ved starten av 2016 hadde ca. 1,25 millioner privatansatte innskuddspensjon. Les mer om hva de ulike bransjene gir i innskuddspensjon her.", "Med ytelsespensjon er arbeidstager sikret en gitt pensjonsytelse ut livet, ofte 66 prosent av sluttl\u00f8nn. Arbeidsgiver tar risikoen for \u00e5 sikre at du f\u00e5r pensjonen. D\u00f8r du f\u00f8r pensjonsalder, tilfaller pensjonsmidlene fellesskapet. Ved starten av 2016 hadde ca. 190.000 ansatte i private bedrifter ytelsespensjon.", "Hybridpensjonen er et alternativ til innskudds- og ytelsespensjon. Risikoansvaret deles mellom den ansatte, arbeidsgiveren og forsikringsselskapet. Hybridpensjon ligner mest p\u00e5 innskuddspensjon i opptjeningsfasen, fordi pensjonstilskuddet er en viss andel av l\u00f8nn og gir h\u00f8yere pensjon jo flere \u00e5r du jobber. Den ligner p\u00e5 ytelsespensjon, fordi den utbetales s\u00e5 lenge du lever. Etterlatte arver ikke opptjent pensjon, den tilfaller forsikringsfellesskapet og sikrer h\u00f8yere pensjon. Det kan avtales l\u00f8nnsgaranti og garanti for avkastningen. Bedriften betaler ekstra for kvinner, fordi de lever lenger. Les mer om hybridpensjonen her.", "For offentlig ansatte gjelder andre pensjonsregler, se fakta lengre ned i saken.", "Vis fakta", "Storebrand er ved siden av \u00e5 v\u00e6re Norges st\u00f8rste p\u00e5 pensjon, ett av tre selskaper som krever h\u00f8yest \u00e5rlig administrasjonsgebyr for \u00e5 ha deg som kunde, 463 kroner.", "De andre selskapene med lik sats er Sparebank1 og Danica. I andre enden med null kroner i gebyr er KLP og Skagenfondene.", "\u2013 Storebrands priser er konkurransedyktige i markedet, b\u00e5de n\u00e5r det gjelder innskuddspensjon og pensjonskapitalbevis. Vi er ikke billigst, men heller ikke dyrest n\u00e5r det gjelder totalkostnaden hvor ogs\u00e5 forvaltningsgebyr er medregnet, sier kommunikasjonssjef i Storebrand, Bj\u00f8rn Erik S\u00e6ttem.", "Hvem har privat tjenestepensjon?", "Den som er ansatt i en privat bedrift, er omfattet av en av f\u00f8lgende alderspensjonsordninger gjennom sitt n\u00e5v\u00e6rende arbeidsforhold (kilde: Finans Norge):", "Ytelsespensjon (ca. 144.000 personer)\nInnskuddspensjon (ca. 1.245.000 personer)\nHybridpensjon (ca. 1200 personer)", "Antall ansatte omfattet av de ulike ordningene per utgangen av 2015 i parentes.", "Hva er pensjonskapitalbevis?", "Et pensjonskapitalbevis er oppspart pensjon fra en tidligere arbeidsgiver hvor du hadde innskuddspensjon. Pensjonskapitalbeviset utstedes n\u00e5r du slutter i jobben, og inneholder det som arbeidsgiver har betalt inn til din pensjon mens du har v\u00e6rt ansatt.", "Hvis du har hatt flere arbeidsgivere, kan du ha flere pensjonskapitalbevis.", "Det er du som bestemmer hvilket selskap som skal ta vare p\u00e5 pensjonskapitalbevisene dine. Det er store variasjoner i st\u00f8rrelsen p\u00e5 administrasjonsgebyret. Det l\u00f8nner seg alltid \u00e5 sl\u00e5 dem sammen. Da f\u00e5r du bedre oversikt og lavere gebyrer.", "Har jeg pensjonskapitalbevis?", "Har du sluttet i en jobb som hadde innskuddspensjon, har du f\u00e5tt pensjonskapitalbevis. Er du usikker p\u00e5 om du har pensjonskapitalbevis, og hvor mye som er spart opp p\u00e5 dette, logg deg p\u00e5 norskpensjon.no . Der f\u00e5r du oversikt over hvilke pensjonskapitalbevis og andre individuelle pensjonsavtaler du har. Du kan logge deg p\u00e5 med Bank ID. G\u00e5 deretter til finansportalen.no og ta \u00abGebyrsjekken\u00bb.", "Hva er administrasjonsgebyr?", "Administrasjonsgebyret er prisen du betaler for \u00e5 f\u00e5 lov til \u00e5 v\u00e6re kunde hos et pensjonsselskap. Det finnes pensjonsselskaper som ikke tar administrasjonsgebyrer i det hele tatt, mens andre tar over 450 kroner \u00e5rlig.", "Du kan selve velge et selskap med lave eller ingen administrasjonsgebyrer.", "Hvilke valg har jeg som forbruker?", "Har du byttet jobb en eller flere ganger, er du automatisk blitt kunde i det pensjonsselskapet din forrige arbeidsgiver brukte. Men du kan selv velge hvilket pensjonsselskap du skal v\u00e6re kunde hos.", "Hvor mange b\u00f8r ta Gebyrsjekken?", "Norske forbrukere har over 45 milliarder kroner til forvaltning hos pensjonsselskapene. Ved utgangen av 2015 var det utstedt nesten 1,2 millioner pensjonskapitalbevis, if\u00f8lge tall fra Finans Norge. Gjennomsnittlig sparesaldo er ca. 38.000 kroner, men et betydelig antall har saldo p\u00e5 10.000 kroner eller lavere.", "I disse tilfellene kan det \u00e5rlige administrasjonsgebyret utgj\u00f8re mer enn 4,5 prosent av sparesaldo. Da b\u00f8r du bytte selskap, mener Forbrukerr\u00e5det.", "Kilde: Forbrukerr\u00e5det, Finans Norge", "Vis fakta", "Storebrand forklarer administrasjonsgebyret med at det koster omtrent like mye \u00e5 administrere en avtale p\u00e5 flere hundre tusen kroner som en avtale p\u00e5 10.000 kroner.", "\u2013 Vi har derfor satt et fast kronebel\u00f8p her, men vi reduserer denne prisen for sm\u00e5 avtaler, slik at kunden aldri skal betale mer enn to prosent av saldo, sier S\u00e6ttem.", "Han gir Forbrukerr\u00e5det honn\u00f8r for gj\u00f8re det enklere for forbrukerne \u00e5 orientere seg, men mener det er en svakhet at tjenesten totalt domineres av pris, og ikke vurderer kvalitet, det vil si historisk avkastning, fondssammensetning og b\u00e6rekraftsniv\u00e5.", "\u2013 Forleden sa Idar Kreutzer, leder i Finans Norge, f\u00f8lgende p\u00e5 en pensjonskonferanse: \u00ab\u00c5 se kun p\u00e5 prisen p\u00e5 et pensjonsprodukt, er like relevant som om Forbrukerr\u00e5det skulle si at pris er det viktigste ved valg av vinterdekk!\u00bb forteller S\u00e6ttem.", "Finans Norge, som representer mer enn 200 finansbedrifter, inkludert pensjonsselskaper, \u00f8nsker Finansportalens initiativ velkommen for \u00e5 kunne bidra til en mest mulig effektiv priskonkurranse.", "\u2013 Allerede i dag kan den enkelte samle sine pensjonskapitalbevis hos \u00e9n leverand\u00f8r, men f\u00e5 gj\u00f8r det. Derfor har finansn\u00e6ringen engasjert seg i arbeidet med \u00e5 realisere \u00e9n pensjonskonto. Hvis den enkelte f\u00e5r anledning til \u00e5 samle all innskuddspensjon p\u00e5 sin pensjonskonto hos n\u00e5v\u00e6rende arbeidsgiver vil den f\u00e5 en meget god oversikt over sin pensjonssparing, sier Tom Staavi, informasjonsdirekt\u00f8r i Finans Norge.", "\u2013 Da legger vi til rette for mer aktive forbrukere og en sunn og god konkurranse mellom leverand\u00f8rene.", "Hovedorganisasjonen h\u00e5per forbrukermyndighetene sammen med finansn\u00e6ringen vil bidra til \u00e5 legge til rette for konkurranse om de 270 milliardene som st\u00e5r i fripoliser.", "\u2013 Her er det pr. i dag ingen konkurranse p\u00e5 grunn av myndighetsgitte regler, sier Staavi.", "Innf\u00f8rt i 2011", "Folketrygden", "\u2013 \u00abAlle\u00e5rsoptjening\u00bb - alle \u00e5r i arbeid teller", "\u2013 Frikopling mellom pensjon og avgang fra arbeidslivet", "\u2013 Fleksibelt og n\u00f8ytralt uttak av pensjon fra 62 \u00e5r", "\u2013 Levealderjustering - pensjonen deles ut p\u00e5 antall \u00e5r ditt \u00e5rskull er ventet \u00e5 leve", "Privat sektor", "\u2013 Tjenestepensjonssystemet er tilpasset den nye folketrygden", "\u2013 AFP er gjort om fra en tidligpensjonsordning til et p\u00e5slag til den nye folketrygden", "Offentlig sektor", "\u2013 Tjenestepensjonen er i stor grad videref\u00f8rt som en ytelsesbasert bruttoordning", "\u2013 AFP er fortsatt en tidligpensjonsordning", "Kilde: NAV", "Vis fakta", "Under er en informajsonsvideo fra Finansportalen: Slik er det mulig \u00e5 f\u00e5 n\u00e6r fire ganger s\u00e5 h\u00f8y pensjonsbeholdning."]}, {"field": "category0", "value": "familieogoppvekst"}, {"field": "contenthash", "value": "bbdb6e5617008dfded8580f28c83953731cd3022d863f1301a8136aba0741e55"}, {"field": "createtime", "value": "2017-01-18T13:17:02.000Z"}, {"field": "description", "value": "Enkelte selskaper belaster deg med inntil 4,5 prosent i \u00e5ret."}, {"field": "heading", "value": ["Hvert \u00e5r \u00abgir\u00bb du og jeg bort 300 millioner til pensjonsselskapene -adressa.no", "Tre av fire vet ikke", "Mener gebyrene er en \u00abmelkeku\u00bb", "Storebrand: Prisene er konkurransedyktige", "\u00d8nsker effektiv priskonkurranse"]}, {"field": "id", "value": "0b9a6997bfd7c67bd2ae1f2be24e24a7ee59f5a1"}, {"field": "keyword", "value": ["Pensjonsreformen", "Personlig \u00f8konomi", "Forbrukerrettigheter", "\u00d8konomi", "Forbrukerr\u00e5det", "Pensjon"]}, {"field": "keywords", "value": "Pensjonsreformen,Personlig \u00f8konomi,Forbrukerrettigheter,\u00d8konomi,Forbrukerr\u00e5det,Pensjon"}, {"field": "kw-category", "value": "familieogoppvekst"}, {"field": "kw-classification", "value": "personal-finance"}, {"field": "kw-company", "value": "storebrand"}, {"field": "kw-concept", "value": ["innskuddspensjon", "pensjonskapitalbevis", "arbeidsgiver", "pris", "pensjon", "forbruker", "betale", "selskaper", "privat bedrift", "administrasjonsgebyr"]}, {"field": "kw-entity", "value": ["gebyrsjekken", "finansportalen", "skagenfondene", "finans norge", "bank id", "forbrukerr\u00e5det", "danica"]}, {"field": "kw-pageclass", "value": "article"}, {"field": "kw-person", "value": ["solveig horne", "randi flesland", "tom staavi", "bj\u00f8rn erik s\u00e6ttem", "idar kreutzer"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/266e73db-0af5-4b05-a1a8-3eeb5716627a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvert \u00e5r \u00abgir\u00bb du og jeg bort 300 millioner til pensjonsselskapene"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvert-ar-gir-du-og-jeg-bort-300-millioner-til-pensjonsselskapene-9683b.html"}, {"field": "pageclass", "value": ["article"]}, {"field": "publishtime", "value": "2017-01-18T05:30:00.000Z"}, {"field": "recs-articleid", "value": "9683"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2017-01-18T05:30:00.000Z"}, {"field": "recs-rawtitle", "value": "Hvert \u00e5r \u00abgir\u00bb du og jeg bort 300 millioner til pensjonsselskapene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Enkelte selskaper belaster deg med inntil 4,5 prosent i \u00e5ret."}, {"field": "thumbnail", "value": "http://content-thumbnail.cxpublic.com/content/thumbnail200x150/0b9a6997bfd7c67bd2ae1f2be24e24a7ee59f5a1.jpg?59684048"}, {"field": "thumbnailfullheightdimensions", "value": "200x1619"}, {"field": "timestamp", "value": "2017-07-14T03:53:44.000Z"}, {"field": "title", "value": "Hvert \u00e5r \u00abgir\u00bb du og jeg bort 300 millioner til pensjonsselskapene"}, {"field": "url", "value": "http://www.adressa.no/familieogoppvekst/Hvert-ar-gir-du-og-jeg-bort-300-millioner-til-pensjonsselskapene-9683b.html"}, {"field": "urlhash", "value": "0b9a6997bfd7c67bd2ae1f2be24e24a7ee59f5a1"}], "score": 0.58664924, "siteId": "9222270286501375973", "id": "0b9a6997bfd7c67bd2ae1f2be24e24a7ee59f5a1"}

