{"fields": [{"field": "modifiedtime", "type": "time", "value": "2012-06-20T08:22:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hanna flat\u00e5s wibe", "student"]}, {"field": "body", "value": ["Saken oppdateres.", "Tidligere i \u00e5r var jeg p\u00e5 reise sammen med Plan Norge og 4H Norge til det vestafrikanske landet Sierra Leone. En av de tingene jeg merket meg spesielt godt var avisene der i forhold til hjemme i Norge. Som siste \u00e5rs media- og kommunikasjonsstudent p\u00e5 videreg\u00e5ende har jeg i l\u00f8pet av de siste tre \u00e5rene f\u00e5tt pr\u00f8vd meg som journalist b\u00e5de i Tr\u00f8nder-Avisa og Levanger-Avisa, og har hatt journalistikk som fordypningsfag i godt over to \u00e5r. Det var mildt sagt en tankevekker \u00e5 se hvordan avisene s\u00e5 ut i et utviklingsland. Det var en virkelig \u00abaha-opplevelse\u00bb.", "Avis som medium har eksistert i mange \u00e5r, og er stadig under utvikling. I 1445 gav Johann Gutenberg ut sitt f\u00f8rste trykte teksteksemplar fra sitt trykkeri i Mainz i Tyskland. Det f\u00e5tallet imidlertid er klar over er at trykkekunsten allerede p\u00e5 denne tiden hadde eksistert i Kina i flere hundre \u00e5r. Likevel tok det mange \u00e5r f\u00f8r muligheten ble utnyttet til avisvirksomhet og f\u00f8r denne typen informasjonsvirksomhet kom til Norge.", "Den f\u00f8rste norske avisen \u00abNorske Intelligenz-Seddeler\u00bb ble gitt ut i 1763 av boktrykkeren C.S. Schwach. P\u00e5 denne tiden var lese- og skriveferdighetene p\u00e5 veg oppover, og ettersp\u00f8rselen etter informasjon om samfunnet ble sterkere i takt med opplysningstidas ideer om \u00e5 spre informasjon og kunnskap. Avisa var en ren kilde til informasjon om hva som r\u00f8rte seg i samfunnet, i form av flygeblader tettpakket med tekst. Ettersom fotografiapparatet enn\u00e5 ikke var oppfunnet, var det ingen form for bilder og innholdet var som regel kun tekst og korte annonser.", "Mye har skjedd siden den tid, og i dag er mange vestlige aviser en kilde til underholdning like mye som til informasjon. Fotografier er blitt en naturlig del av de sammensatte tekstene vi i dag ser i de store avisene landet- og verden over. I dag kreves det mer av en journalist enn gode skriveferdigheter. Som journalist b\u00f8r man helst ha god kjennskap b\u00e5de til tekst, foto og data, og gjerne ogs\u00e5 TV- og radioproduksjon. I realiteten kan hvem som helst skrive og sende inn tekster til ei avis. Er bildene gode og teksten vel formulert, er det stor sjanse for at i alle fall mindre aviser tar i bruk teksten og i tillegg betaler en liten slant for det. Det faktum at alle og enhver kan sende inn tekster til avisa, og kanskje f\u00e5 dem p\u00e5 trykk, er med p\u00e5 \u00e5 styrke ytringsfriheten og demokratiet. Folk har st\u00f8rre mulighet til \u00e5 ytre sine meninger enten det er i papirutgaven av avisa, p\u00e5 avisas debattfelt i nettavisa eller via andre kanaler som blogger og sosiale medier, men vi risikerer ogs\u00e5 at profesjonaliteten ved avisa synker. Ved \u00e5 benytte journalister som har utdanning innenfor journalistikkens mange felter, ogs\u00e5 de etiske, sikrer man langt p\u00e5 veg at informasjonsflyten fungerer s\u00e5 godt som mulig, og at avisa ikke bryter etiske normer og regler. Men n\u00e5r avisene tar inn tekster fra ufagl\u00e6rte folk, risikerer man \u00e5 gj\u00f8re seg selv en \u00abbj\u00f8rnetjeneste\u00bb.", "Avisene har i l\u00f8pet av de siste 240 \u00e5ra utviklet seg gradvis til \u00e5 bli noe helt annet enn de opprinnelig var ment som. Dette har en klar sammenheng med hva vi som lesere er villig til \u00e5 betale for. P\u00e5 1700-tallet var det slettes ikke alle som kunne lese. Ofte var det bedrestilte eller godt utdannede mennesker som s\u00f8kte informasjon om det som foregikk i samfunnet via avisene. Slik er det ikke i dag. De fleste etablerte, voksne mennesker abonnerer p\u00e5 ulike aviser. I tillegg har majoriteten tilgang p\u00e5 nettaviser, og informasjon kan formidles eller videreformidles p\u00e5 f\u00e5 sekunder via internett og sosiale medier. En norsk nettavis oppdateres regelmessig, gjerne mange ganger daglig, og ofte med en del fyllstoff som egentlig ikke har noen reell informasjons- og samfunnsverdi. Hvilke motiver annet enn underholdning har vi for \u00e5 lese om hvordan \u00e5rets Idol-sang blir? Har dette noen reell verdi for v\u00e5r oppfatning av det som skjer ute i verden?", "I Sierra Leone var b\u00e5de papiravisene og nettavisene som hentet ut av en annen verden. Papiravisene minnet meg om de typiske gamle avisene med store mengder tekst, sv\u00e6rt f\u00e5; sm\u00e5 eller ingen bilder, med mange vanskelige faguttrykk, men med reell informasjonsverdi. Avisene der nede var slettes ikke tykke med store bilder. Det var sm\u00e5 aviser med fokus p\u00e5 teksten, og saker som hadde betydning for samfunnet. Enkelte saker hadde ikke en gang bilde. Avisa omhandlet gjerne saker om hvilke ideer som ble fremmet av politikere og hva som ble vedtatt eller ikke vedtatt, hvordan arbeidet med \u00e5 bygge opp landet g\u00e5r, hvem som skal donere mer penger til landet og hva pengene skal g\u00e5 til.", "P\u00e5 mange m\u00e5ter kunne det virke som at avisene i Sierra Leone var mye mer opptatt av \u00e5 spre samfunnsnyttig informasjon enn avisene i Norge. Jeg tror ikke det er slik, men jeg mener dette er et godt eksempel p\u00e5 avisas posisjon i et land. Avisas funksjon i samfunnet vil stadig endre seg, mye basert p\u00e5 landets situasjon. I Sierra Leone er den en informasjons- og kunnskapskilde, og et verkt\u00f8y for \u00e5 gjenoppbygge landet. I Norge er avisa g\u00e5tt over i en ny, men like verdifull fase. Norske aviser iakttar de som styrer landet og kommer med mye verdifull informasjon i tillegg til \u00e5 oppfylle folks \u00f8nsker om underholdning. Avisene her i landet baserer seg p\u00e5 nordmenns situasjon. Kanskje kan vi si at samfunnets behov og folks \u00f8nsker har m\u00f8ttes p\u00e5 halvvegen, i den morderne, vestlige avisa?"]}, {"field": "category0", "value": "meninger"}, {"field": "contenthash", "value": "897b67e1addb76205558802f728cbb7fc68b7ef3998768dd3abe33955100b4bc"}, {"field": "createtime", "value": "2016-01-16T17:11:43.000Z"}, {"field": "description", "value": "Mye har skjedd med avisa gjennom de siste 240 \u00e5rene. Er norske aviser blitt for useri\u00f8se og lite samfunnsnyttige?"}, {"field": "dominantimage", "value": "http://www.adressa.no/incoming/article2127833.ece5/ALTERNATES/w980-default/kronikk0501"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/65ab6c8b461e01298d4973b440b892d5322ea7ab.jpg?5994a417"}, {"field": "dominantthumbnaildimensions", "value": "300x169"}, {"field": "heading", "value": "Den moderne avisa -adressa.no"}, {"field": "id", "value": "65ab6c8b461e01298d4973b440b892d5322ea7ab"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["avis", "norske aviser"]}, {"field": "kw-entity", "value": ["idol", "c.s. schwach", "norske intelligenz-seddeler", "plan norge", "tr\u00f8nder-avisa og levanger-avisa"]}, {"field": "kw-location", "value": ["kina", "sierra leone", "mainz", "tyskland"]}, {"field": "kw-pageclass", "value": "article"}, {"field": "kw-person", "value": "johann gutenberg"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2127833.ece5/ALTERNATES/w980-default/kronikk0501"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den moderne avisa"}, {"field": "og-type", "value": "article"}, {"field": "og-url", "value": "http://www.adressa.no/meninger/article1752311.ece"}, {"field": "pageclass", "value": ["article"]}, {"field": "publishtime", "value": "2012-01-05T09:45:46.000Z"}, {"field": "recs-articleid", "value": "3173853"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-05T09:45:46.000Z"}, {"field": "recs-rawtitle", "value": "Den moderne avisa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mye har skjedd med avisa gjennom de siste 240 \u00e5rene. Er norske aviser blitt for useri\u00f8se og lite samfunnsnyttige?"}, {"field": "thumbnail", "value": "http://content-thumbnail.cxpublic.com/content/thumbnail200x150/65ab6c8b461e01298d4973b440b892d5322ea7ab.jpg?5994a417"}, {"field": "thumbnailfullheightdimensions", "value": "200x1371"}, {"field": "timestamp", "value": "2017-08-16T19:59:19.000Z"}, {"field": "title", "value": "Den moderne avisa"}, {"field": "url", "value": "http://www.adressa.no/meninger/article1752311.ece"}, {"field": "urlhash", "value": "65ab6c8b461e01298d4973b440b892d5322ea7ab"}], "score": 0.61604893, "siteId": "9222270286501375973", "id": "65ab6c8b461e01298d4973b440b892d5322ea7ab"}

