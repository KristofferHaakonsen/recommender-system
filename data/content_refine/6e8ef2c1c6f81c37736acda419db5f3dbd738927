{"fields": [{"field": "modifiedtime", "type": "time", "value": "2016-11-30T13:37:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["nils kristian moe", "politimester i s\u00f8r-tr\u00f8ndelag"]}, {"field": "body", "value": ["Saken oppdateres.", "Som politimester i S\u00f8r-Tr\u00f8ndelag har jeg et m\u00e5l om at vi b\u00f8r v\u00e6re tilstede i alle deler av politidistriktet til alle d\u00f8gnets tider. Dette kan for mange synes \u00e5 v\u00e6re langt fra virkeligheten, men vi har som m\u00e5l \u00e5 skape en tryggere hverdag for alle innbyggerne i politidistriktet.", "Med et slikt m\u00e5l er det viktig at vi s\u00e5 snart som mulig avvikler ordninger som inneb\u00e6rer at det finnes liten eller ingen risiko for \u00e5 m\u00f8te politiet mellom klokken 15.00 om ettermiddagen og klokken 08.00 neste morgen i store deler av politidistriktet.", "\u00c5 bekjempe kriminalitet og skape trygghet handler om mer enn \u00e5 rykke ut n\u00e5r hendelsen eller ulykken inntreffer. Politiet m\u00e5 forebygge kriminalitet p\u00e5 mange m\u00e5ter, ogs\u00e5 ved \u00e5 v\u00e6re synlig og tilstede p\u00e5 gatehj\u00f8rnet, p\u00e5 veien eller utenfor restaurantlokalet etter stengetid slik at vi unng\u00e5r at uheldige hendelser skjer.", "Dagens ordning med reservetjeneste er en ordning med sovende politi som rykker ut n\u00e5r en kriminell handling eller ulykke har skjedd. Reservetjeneste betyr at politiet har hjemmevakt etter at vanlig arbeidstid er over. N\u00e5r innbyggerne ringer til politiet om farlige situasjoner eller hendelser, er det operasjonssentralen i Trondheim som tar i mot samtalen. Denne sentralen styrer alle politidistriktets ressurser n\u00e5r noe inntreffer. Operasjonssentralen vurderer ogs\u00e5 om politi p\u00e5 reservetjeneste/hjemmevakt skal rykke ut eller ikke.", "Om en alvorlig hendelse har inntruffet eller er i ferd med \u00e5 inntreffe p\u00e5 natt, blir den hvilende eller sovende vaktpatruljen vekket for \u00e5 rykke ut p\u00e5 oppdrag. Dersom liv og helse ikke st\u00e5r p\u00e5 spill, blir ofte oppdraget \u00absatt p\u00e5 vent\u00bb til polititjenestemennene/-kvinnene er tilbake p\u00e5 ordin\u00e6rt arbeid dagen etter.", "I l\u00f8pet av h\u00f8sten og vinteren har S\u00f8r-Tr\u00f8ndelag politidistrikt jobbet med nye vaktlister \u2013 s\u00e5kalte tjenestelister \u2013 for politidistriktet. Hovedform\u00e5let med dette arbeidet er \u00e5 gi bedre polititjenester for innbyggerne og \u00e5avvikle den belastende reservetjenesten for de ansatte. De nye listene og tjenesteordningene med helkontinuerlig tjeneste skal sikre at politiet er ute og i aktiv tjeneste til alle d\u00f8gnets tider.", "I likhet med andre arbeidstakere, er ogs\u00e5 politiet underlagt arbeidsmilj\u00f8lov og arbeidstidsbestemmelser. V\u00e5ren 2008 gjenomgikk politidistriktet hvordan vi har h\u00e5ndhevet bestemmelsene. Denne gjennomgangen viste oss at det var flere hundre episoder hvor unntaksbestemmelser i arbeidstidsbestemmelsene var blitt benyttet. I tillegg til \u00e5 benytte oss av lovlige unntak fra bestemmelsene, var det ogs\u00e5 episoder hvor arbeidstidsbestemmelsene var brutt for \u00e5 rykke ut eller gripe inn i situasjoner hvor liv og helse var satt p\u00e5 spill. Sv\u00e6rt mange av disse unntakene og bruddene kom i forbindelse med reservetjeneste. Bakgrunnen for dette er at en utrykning p\u00e5 reservetjeneste medf\u00f8rer flere timer overtid.", "En annen konsekvens av at hvilende vakt blir sendt ut p\u00e5 oppdrag, er at de samme politifolkene som rykket ut ikke kan rykke ut f\u00f8r det har g\u00e5tt elleve timer igjen. Uten \u00e5 g\u00e5 i detaljer om bestemmelsene, kan jeg kort si at det skal v\u00e6re elleve timer arbeidsfri i l\u00f8pet av hver 24-timers periode. Et lensmannsdistrikt med reservetjeneste kan derfor i prinsippet v\u00e6re uten politivakt i elleve timer etter et oppdrag. Hvis du som politi har v\u00e6rt ute p\u00e5 oppdrag en natt kan dette ogs\u00e5 medf\u00f8re at du ikke kan g\u00e5 p\u00e5 ordin\u00e6r jobb neste dagen. Reservetjenesten gir politifolkene uforutsigbar tjeneste og arbeidstid.", "Det er en selvf\u00f8lge at politiet, som er satt til \u00e5 opprettholde lov og orden, forholder seg til arbeidstidsbestemmelsene. N\u00e5r dette ikke er mulig innenfor reservetjenesten m\u00e5 vi fors\u00f8ke andre og bedre ordninger.", "I likhet med alle andre etater i det offentlige, har politiet et ansvar for \u00e5 utnytte de ressursene som stilles til v\u00e5r r\u00e5dighet p\u00e5 best mulig m\u00e5te. Kostnadene ved reservetjeneste er uforholdsmessig h\u00f8y i forhold til det lille den gir av aktiv polititjeneste. Samfunns\u00f8konomisk er dette en d\u00e5rlig ordning.", "Politiet m\u00e5 se p\u00e5 hvilke tjenestetidsordninger som er best med tanke p\u00e5 \u00e5 rekruttere og tiltrekke dyktige folk. Trenden i dag er at yngre tjenestemenn- og kvinner \u00f8nsker en mer ordnet arbeidstid og tjeneste med aktivt politiarbeid.", "Alle former for polititjeneste vil ha noen kompromisser i forhold til kriminalitetsbildet, hvilke mannskaper man har tilgjengelig og hvor mye tjenesten koster oss og samfunnet. I enkelte deler av distriktet, eksempelvis Hitra og Fr\u00f8ya, har vi ikke en slik bemanningsstyrke i dag at det kan v\u00e6re helkontinuerlig tjeneste uten st\u00f8tte fra andre enheter. Med den nye vaktordningen vil alle delene av politidistriktet bli st\u00f8ttet av politiressurser p\u00e5 aktiv tjeneste.", "Utrykningstiden kan i enkelttilfeller bli lengre enn i dag. Dette kompenseres noe ved at de som rykker ut er i aktiv tjeneste og fullt utrustet og klare for oppdrag. Tjenestelistene er ogs\u00e5 satt opp med bakgrunn i risikovurderinger slik at vi pr\u00f8ver \u00e5 unng\u00e5 dette mest mulig. Vi tar likevel dette problemet p\u00e5 alvor og vil f\u00f8lge med p\u00e5 om dette skjer og i tilfelle hvilke konsekvenser det har.", "Mer aktiv tjeneste for politiet f\u00f8rer til mer synlig og tilstedev\u00e6rende politi gjennom hele d\u00f8gnet i st\u00f8rre deler av politidistriktet enn det som er tilfelle i dag. I tillegg til et m\u00e5l om at mer aktiv polititjeneste ut over vanlig kontortid skal gi bedre polititjeneste for innbyggerne er bedre arbeidsvilk\u00e5r for de ansatte og f\u00e6rre brudd p\u00e5 arbeidstidsbestemmelsene viktige argumenter i arbeidet med \u00e5 f\u00e5 p\u00e5 plass nye tjenesteordninger i hele politidistriktet."]}, {"field": "category0", "value": "meninger"}, {"field": "contenthash", "value": "5481abf5787215ef1823bf755132890a7bb963fefab559cf69a8f16159dc16be"}, {"field": "createtime", "value": "2017-04-30T19:33:05.000Z"}, {"field": "description", "value": "Politimesteren i S\u00f8r-Tr\u00f8ndelag, Nils Kristian Moe, beskriver i denne kronikken sin visjon om et mer synlig politi. Han gir sitt syn p\u00e5 hvorfor dagens ordning med reservetjeneste eller hjemmevakt m\u00e5 erstattes med en ny tjenesteordning hvor politiet er mer aktivt og tilstede hele d\u00f8gnet og i alle deler av politidistriktet."}, {"field": "dominantimage", "value": "http://www.adressa.no/incoming/article1316658.ece5/ALTERNATES/w980-default/PolitiRettsak4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e8ef2c1c6f81c37736acda419db5f3dbd738927.jpg?59535b7b"}, {"field": "dominantthumbnaildimensions", "value": "300x169"}, {"field": "heading", "value": "Mer aktivt og synlig politi -adressa.no"}, {"field": "id", "value": "6e8ef2c1c6f81c37736acda419db5f3dbd738927"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["aktiv tjeneste", "reservetjeneste", "tjeneste", "dag", "politi", "synlig politi", "politidistrikt", "aktiv"]}, {"field": "kw-entity", "value": "hitra og fr\u00f8ya"}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": "nils kristian moe"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1316658.ece5/ALTERNATES/w980-default/PolitiRettsak4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mer aktivt og synlig politi"}, {"field": "og-type", "value": "article"}, {"field": "og-url", "value": "http://www.adressa.no/meninger/2009/06/26/Mer-aktivt-og-synlig-politi-1362926.ece"}, {"field": "pageclass", "value": ["article"]}, {"field": "publishtime", "value": "2009-06-26T10:18:46.000Z"}, {"field": "recs-articleid", "value": "1362926"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-06-26T10:18:46.000Z"}, {"field": "recs-rawtitle", "value": "Mer aktivt og synlig politi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Politimesteren i S\u00f8r-Tr\u00f8ndelag, Nils Kristian Moe, beskriver i denne kronikken sin visjon om et mer synlig politi. Han gir sitt syn p\u00e5 hvorfor dagens ordning med reservetjeneste eller hjemmevakt m\u00e5 erstattes med en ny tjenesteordning hvor politiet er mer aktivt og tilstede hele d\u00f8gnet og i alle deler av politidistriktet."}, {"field": "thumbnail", "value": "http://content-thumbnail.cxpublic.com/content/thumbnail200x150/6e8ef2c1c6f81c37736acda419db5f3dbd738927.jpg?59535b7b"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-06-28T07:32:11.000Z"}, {"field": "title", "value": "Mer aktivt og synlig politi"}, {"field": "url", "value": "http://www.adressa.no/meninger/2009/06/26/Mer-aktivt-og-synlig-politi-1362926.ece"}, {"field": "urlhash", "value": "6e8ef2c1c6f81c37736acda419db5f3dbd738927"}], "score": 0.6321224, "siteId": "9222270286501375973", "id": "6e8ef2c1c6f81c37736acda419db5f3dbd738927"}

