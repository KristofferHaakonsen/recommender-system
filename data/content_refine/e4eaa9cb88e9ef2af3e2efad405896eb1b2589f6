{"fields": [{"field": "modifiedtime", "type": "time", "value": "2015-02-26T12:44:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["terje bj\u00f8rnsen", "klikk.no"]}, {"field": "body", "value": ["Saken oppdateres.", "+ Fantastisk passasjerkomfort, stor plass, h\u00f8y totalkomfort, fint f\u00f8rermilj\u00f8, kraftig motor", "- Ingen personbil, noe motorst\u00f8y, relativt dyr", "N\u00e5r det kommer til passasjerkomfort og plass, er det ingen som kan matche \u00abstorbillimousinene\u00bb, slik Mercedes kaller sin V-klasse. For noen \u00e5r siden kunne man v\u00e6re litt stygg og hevde at dette dreide seg om varebiler med seter, men det inntrykket stemmer ikke lenger.", "Sv\u00e6rt f\u00e5 velger likevel en slik biltype n\u00e5r man trenger en stor familiebil . Prisen er for h\u00f8y, sier noen.", "Ja vel, men med en startpris p\u00e5 639 000 kroner (V200 CDI) vet vi at bilen p\u00e5 ingen m\u00e5te priser seg ut av det dyrere familiebilsegmenter, verken mot store stasjonsvogner eller SUV-er.", "En av de mest merkbare forskjellene til en vanlig personbil, merker du bak rattet. V-klasse er sv\u00e6r, 5,14 meter lang og med en akselavstand p\u00e5 3,2 meter. Dessuten sitter du langt foran i bilen, s\u00e5 i starten kan det v\u00e6re litt uvant.", "Men det kommer seg fort, du har nemlig fenomenal oversikt, mens store speil og et supert ryggekamera hjelper til under man\u00f8vreringen.", "Du mister imidlertid det meste av dynamiske personbilegenskaper. V-klasse sier tydelig fra at den ikke skal kj\u00f8res aktivt. Men det gj\u00f8r vel heller ikke s\u00e5 mange med bilen full av familie.", "V-klasse er i sitt ess p\u00e5 \u00e5pne landeveier og motorveier, der den ligger stabilt og komfortabelt p\u00e5 veien. P\u00e5 glatte, svingete veier tar du det med ro, og stabilitetskontroll og antispinn s\u00f8rger for at det f\u00e5r trygt for seg.", "Er du bekymret for fremkommeligheten, dukker V-klasse etter hvert opp med firehjulsdrift i 4Matic-versjon.", "Her sitter ulike utgaver av Mercedes\u2019 \u00aballbruksmotor\u00bb, en firesylindret 2,14-liters dieselmotor du finner i alt fra lille A-klasse og helt opp til nettopp V-klasse. I ytelsesversjoner p\u00e5 136, 170 og 190 hk.", "Vi kj\u00f8rte den sterkeste utgaven av V-klasse: Den heter V250 BlueTec og 190 hk samt dreiemoment p\u00e5 440 Nm gj\u00f8r vei i vellinga.", "Du har ogs\u00e5 en overboostfunksjon som \u00f8ker effekt (+10 hk) og dreiemoment (+40 Nm) i kortere perioder.", "Sammen med syvtrinns automatgir gir det en kraftfull og smidig kj\u00f8reopplevelse.", "Vi kan likevel ikke stikke under en stol at denne dieselmotoren n\u00e5 avgir en del mer lyd enn sine beste konkurrenter. Det merkes best i lav fart og ved kraftig p\u00e5drag.", "Tross kraftig motor er det mye bil \u00e5 flytte p\u00e5; 2145 kilo med f\u00f8rer og en front som m\u00e5 br\u00f8yte mye luft n\u00e5r du n\u00e6rmer deg motorveifart.", "Likevel gj\u00f8r V250 BlueTec en grei figur i v\u00e5re akselerasjonstester.", "Med kickdown tar forbikj\u00f8ringsakselerasjon fra 60\u2013100 km/t 6,4 sekunder. Det er samme resultat som den store stasjonsvognen E200 CDI, og omtrent et sekund langsommere enn E220 CDI .", "I praksis henger bilen godt med i trafikken, selv med folk og last om bord. Det er sjelden du trenger \u00e5 jage motoren hardt, det kraftige dreiemomentet er godt \u00e5 ha i stigninger og p\u00e5 svingete vei.", "Det er ikke s\u00e5 enkelt \u00e5 gj\u00f8re en klassisk \u00abbr\u00f8dbil\u00bb lekker og elegant for \u00f8yet. Men Mercedes-Benz har gjort en god innsats med V-klasse.", "Fra siden er inntrykket ganske bastant, men i fronten synes vi linjene flyter fint. Og det er i alle fall ikke noe \u00e5 si p\u00e5 Mercedes-stemplet i grillen. Ingen tvil om hva som kommer her.", "Det er vel slik at V-klasse sprenger skalaen n\u00e5r det kommer til innvendig plass. Toppkarakteren p\u00e5 innvendig plass er den mest fortjente vi har delt ut p\u00e5 dette omr\u00e5det.", "Du kan f\u00e5 bilen med seks til \u00e5tte seter i ulike konfigurasjoner. V\u00e5r testbil var en syvseter, med to enkeltseter i midten og en seterekke med plass til tre bak.", "Vi kj\u00f8rte bilen med fem personer og det finnes ikke den personbil som kommer i n\u00e6rheten av sittekomforten for de tre som deler ballsalen bak.", "Ikke bare fordi du har enormt med plass, men like mye fordi setene har en sv\u00e6rt behagelig utforming. Inn/utstigning gjennom store skyved\u00f8rer sementerer inntrykket av en perfekt passasjeravdeling.", "Bagasjeplassen er ogs\u00e5 god, og et hyllesystem i bagasjerommet gj\u00f8r det enklere \u00e5 stable i h\u00f8yden, noe du er n\u00f8dt til for \u00e5 utnytte plassen optimalt.", "F\u00f8rermilj\u00f8et st\u00e5r ikke tilbake for det du m\u00f8ter i eksempelvis E-klasse og holder gjennomg\u00e5ende h\u00f8y standard.", "Det kjennes godt \u00e5 sette seg til rette bak rattet i V-klasse. Du ser frem til de neste 25 milene og vet at det blir en avslappende og behagelig reise.", "Sv\u00e6rt gode seter, fin sittestilling og den gode oversikten bidrar til det. Dessuten har Mercedes bestemt seg for at V-klasse aldri kan bli noen racerbil, og satt den opp med behagelig fj\u00e6ringskomfort for \u00f8yet.", "Det eneste lille sk\u00e5ret i gleden er litt h\u00f8yere st\u00f8yniv\u00e5 enn i en luksuri\u00f8s personbil , men totalkomforten er likevel s\u00e5 bra at den f\u00e5r toppkarakter ogs\u00e5 her.", "Mercedes-Benz V-klasse er testet av EuroNCAP med sv\u00e6rt godt resultat. Bilen fikk fem av fem stjerner, 93 % score for beskyttelse av voksne, 87 % for beskyttelse av barn og 67 % for fotgjengerbeskyttelse. Den fikk 85 % for aktive sikkerhetssystemer.", "V-klasse f\u00e5r stort sett toppscore i frontkollisjon og sidekollisjon med barriere.", "I sidekollisjon med stolpe f\u00f8r bilen karakteren \u00abmarginal\u00bb for beskyttelse av brystregionen, som er midt p\u00e5 treet. B\u00e5de for- og bakseter gir god beskyttelse mot whiplash.", "Du har ogs\u00e5 et bra utvalg av aktive sikkerhetssystemer p\u00e5 listen over ekstrautstyr.", "V\u00e5r stemme g\u00e5r til aktiv cruisekontroll (Distronic Plus) til 7764 kroner og LED intelligente lys til 14326 kroner.  Du kan ogs\u00e5 f\u00e5 en kj\u00f8refeltpakke til 7210 kroner.", "Det er klart at det biter i lommeboka n\u00e5r du skal kj\u00f8pe en stor og behagelig familiebil. Prisene starter p\u00e5 639 000 for V200 CDI, 659 000 for V220 CDI og 710 000 kroner for V250 BlueTec.", "I vanlig Mercedes-stil m\u00e5 du ta deg en tur innom ekstrautstyrslisten, og vi gikk gjennom den nettopp med tanke p\u00e5 \u00e5 f\u00e5 til \u00ablimousinf\u00f8lelsen\u00bb.", "Da havner vi p\u00e5 dr\u00f8yt 100 000 kroner, noe som ikke er s\u00e5 halvgalt i Mercedes-verdenen. Er du mer n\u00f8ktern, kan du halvere det bel\u00f8pet.", "If\u00f8lge normforbruket i EU-miksen, skal Mercedes-Benz V250 BlueTec bruke 0,6 l/mil og slippe ut 157 gram CO2 per kilometer. Takket v\u00e6re drivstofftilsetning, klarer den kravene i Euro 6 utslippsnorm.", "Vi synes oppgitt drivstofforbruk er vel optimistisk, og ganske riktig havner vi p\u00e5 0,74 l/mil i v\u00e5r faste forbrukstest.", "Det finner vi akseptabelt, med tanke p\u00e5 bilst\u00f8rrelse og motorkraft.", "Det er omtrent 0,15 l/mil mer enn en typisk stor stasjonsvogn, og snaut 0,1 l/mil mer enn stor-SUV-en ML 250 CDI med samme motor.", "Hovedkarakteren er ikke et gjennomsnitt av delkarakterene, men et uttrykk for hvordan bilen totalt sett er i forhold til konkurrentene p\u00e5 det tidspunktet da testen ble gjennomf\u00f8rt. Her kan du lese hvordan vi setter karakterer .", "Om du har 700\u2013800.000 kroner til en stor familiebil, viser du deg som en ekte menneskevenn om du velger en V-klasse. Da setter du til side litt av egoisten i deg som vil ha en fancy stasjonsvogn, eller en prestisjetung SUV.", "I stedet setter passasjerenes velbehag i sentrum og prioriterer komfort. Sier farvel til et liv med hard gassfot i venstre felt og tar en litt mer flegmatisk holdning til livet p\u00e5 veien.", "Kanskje ikke s\u00e5 dumt for familiefreden.", "Produsent", "Mercedes-Benz", "Pris", "709 900", "Les ogs\u00e5:", "Artikkelen er skrevet av klikk.no"]}, {"field": "category0", "value": "forbruker"}, {"field": "contenthash", "value": "bad1f660a8c5bced8c4ab41eb56ee3d818d50f27d3d7803846c8cdbc05bb69e4"}, {"field": "createtime", "value": "2016-02-24T09:28:35.000Z"}, {"field": "description", "value": "Uforst\u00e5elig at ikke flere velger en slik."}, {"field": "dominantimage", "value": "http://www.adressa.no/incoming/article10642118.ece/512m60/ALTERNATES/w980-default/bil.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e4eaa9cb88e9ef2af3e2efad405896eb1b2589f6.jpg?598d90fc"}, {"field": "dominantthumbnaildimensions", "value": "300x169"}, {"field": "heading", "value": ["Sprenger skalaen n\u00e5r det kommer til innvendig plass -adressa.no", "Kj\u00f8reegenskaper: 3", "Motor: 4", "Ytelser: 4", "Eksteri\u00f8r: 4", "Interi\u00f8r: 6", "Komfort: 6", "Sikkerhet: 5", "Pris/utstyr: 4", "Forbruk: 4", "Konklusjon: 4", "Spesifikasjoner", "130.000 billigere, men likevel bedre", "Her er 10 perfekte biler for barneseter", "TEST: Her er spylerv\u00e6skene som duger i kulda"]}, {"field": "id", "value": "e4eaa9cb88e9ef2af3e2efad405896eb1b2589f6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "automotive"}, {"field": "kw-company", "value": "mercedes-benz"}, {"field": "kw-concept", "value": ["motor", "kroner", "innvendig plass", "bil", "sprenger skalaen", "plass", "vei"]}, {"field": "kw-entity", "value": ["a-klasse", "distronic plus", "fantastisk", "bluetec", "euroncap", "e-klasse", "mercedes-benz v250", "euro 6", "mercedes-benz v-klasse"]}, {"field": "kw-location", "value": "mercedes"}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10642118.ece/512m60/ALTERNATES/w980-default/bil.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sprenger skalaen n\u00e5r det kommer til innvendig plass"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10642218.ece"}, {"field": "pageclass", "value": ["article"]}, {"field": "publishtime", "value": "2015-02-12T20:27:24.000Z"}, {"field": "recs-articleid", "value": "10642218"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2015-02-12T20:27:24.000Z"}, {"field": "recs-rawtitle", "value": "Sprenger skalaen n\u00e5r det kommer til innvendig plass -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Uforst\u00e5elig at ikke flere velger en slik."}, {"field": "thumbnail", "value": "http://content-thumbnail.cxpublic.com/content/thumbnail200x150/e4eaa9cb88e9ef2af3e2efad405896eb1b2589f6.jpg?598d90fc"}, {"field": "thumbnailfullheightdimensions", "value": "200x1957"}, {"field": "timestamp", "value": "2017-08-11T11:11:56.000Z"}, {"field": "title", "value": "Sprenger skalaen n\u00e5r det kommer til innvendig plass"}, {"field": "url", "value": "http://www.adressa.no/forbruker/article10642218.ece"}, {"field": "urlhash", "value": "e4eaa9cb88e9ef2af3e2efad405896eb1b2589f6"}], "score": 0.7371003, "siteId": "9222270286501375973", "id": "e4eaa9cb88e9ef2af3e2efad405896eb1b2589f6"}

