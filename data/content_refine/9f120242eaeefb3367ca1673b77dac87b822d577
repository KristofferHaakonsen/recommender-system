{"fields": [{"field": "modifiedtime", "type": "time", "value": "2012-04-23T09:13:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den n\u00e5 14-\u00e5rige tr\u00f8nderen har tilbrakt det siste \u00e5ret i Canada - som eneste nordmann i en fransktalende by, p\u00e5 en engelsk skole. S\u00e5 \u00e5 si alene. Frithjof Muus Falck bodde hos en vertsfamilie, men hadde f\u00e5 venner i starten.", "14-\u00e5ringen husker at han m\u00e5tte gjennom flere pr\u00f8velser i starten av Canada-oppholdet.", "- Jeg kjente ingen der. P\u00e5 den f\u00f8rste treningen p\u00e5 Webster Hockey Academy var jeg veldig nerv\u00f8s. Spr\u00e5ket var et annet problem i starten, innr\u00f8mmer Frithjof.", "De andre studentene ved hockeyskolen pratet utelukkende fransk med hverandre, og det gjorde muligheten for \u00e5 stifte n\u00e6rmere bekjentskap til medspillerne atskillig vanskeligere enn f\u00f8rst antatt.", "- Heldigvis var treneren engelsktalende, og det hjalp litt. Etter hvert fikk jeg meg venner, og engelsken ble bedre. P\u00e5 slutten pratet jeg flytende engelsk, og kunne noen bannord p\u00e5 fransk, smiler unggutten.", "Slitsomt", "If\u00f8lge Frithjof Muus Falcks far, Morten, har dette skole\u00e5ret v\u00e6rt slitsomt for alle parter, men innr\u00f8mmer likevel at dette er en erfaring man m\u00e5 ta med seg videre, og som man kan nyte godt av resten av livet.", "- Alt trenger ikke \u00e5 handle om hockey. Selvstendighet og personlig utvikling generelt er selvsagt viktige faktorer i denne debatten. Dette har ogs\u00e5 \u00e5pnet \u00f8ynene til de andre barna v\u00e5re. Min yngste datter er for eksempel p\u00e5 bes\u00f8k hos slektninger i Quebec denne sommeren, sier Morten Muus Falck.", "Hovedpersonen selv er enig i sine fars utsagn. Han mener at dette ikke er en erfaring han kunne klart seg foruten, og oppfordrer heller alle andre ungdommer med en liknende mulighet, til \u00e5 gripe den.", "Oppfordringen om et \u00e5r i utlandet er klar, men ved n\u00e6rmere ettertanke kommer far og s\u00f8nn p\u00e5 at ikke alt har v\u00e6rt fryd og gammen.", "- Foreldrebiten var mye t\u00f8ffere enn vi trodde. Det er snakk om ett \u00e5r i Canada, mens vi bor i Norge. I gjennomsnitt hadde vi sikkert to langvarige telefonsamtaler med hverandre i uken. Vi f\u00f8lte det viktig \u00e5 holde kontakten med hverandre, og det hjalp oss gjennom perioder med masse savn, fortsetter Morten Muus Falck, og mottar anerkjennende nikk av sin s\u00f8nn.", "Frithjof Muus Falck og resten av familien vurderte en periode \u00e5 la den unge hockeystudenten reise tilbake til Montreal igjen fra h\u00f8sten av, men n\u00e5 er alle parter enige om at de har gjort et annerledes og riktig valg.", "- P\u00e5 kort sikt kan distanseforholdet ha en sammenheng med denne avgj\u00f8relsen, men hovedgrunnen er eksamen og det avsluttende \u00e5ret p\u00e5 ungdomsskolen, sier Morten Muus Falck.", "H\u00f8yere niv\u00e5", "B\u00e5de far og s\u00f8nn vet at diskusjonen om et nytt bes\u00f8k i Canada godt kan komme opp igjen om et \u00e5rs tid.", "- Vi f\u00e5r se hva det blir til. Jeg har veldig lyst til \u00e5 komme inn p\u00e5 et hockeygymnas enten i Norge eller Sverige. Jeg f\u00f8ler meg voksen nok til \u00e5 bo hjemmefra igjen, og da vil ikke distansene v\u00e6re like store, sier Frithjof Muus Falck, som faktisk ble k\u00e5ret til \u00abathlete of the year\u00bb p\u00e5 sitt niv\u00e5, og oppn\u00e5dde meget respektable karakterer p\u00e5 skolen.", "14-\u00e5ringen ble imidlertid n\u00e6rmest nektet \u00e5 spille p\u00e5 et h\u00f8yere niv\u00e5 i Canada, p\u00e5 grunn av sin spinkle kroppsbygging.", "- Den tidligere Rosenborg-treneren, og grunnlegger av hockeyskolen i Canada, Jim Webster, mente at Frithjof var teknisk god nok til \u00e5 spille med bedre spillere, men at han var for lett, sier Morten Muus Falck.", "- I Canada spiller de mye mer fysisk hockey enn i Norge. Men om jeg er bedre enn medspillerne mine p\u00e5 Rosenborg, gjenst\u00e5r \u00e5 se, skyter s\u00f8nnen inn.", "\u00abAlene\u00bb i drabantby", "Man skulle ogs\u00e5 tro overgangen fra en by som Trondheim, til en av Canadas st\u00f8rste byer var for stor for en 13-\u00e5ring, men det benekter Frithjof Muus Falck.", "- Jeg synes det var artig \u00e5 bo der. Tenk, det er flere hockeyhaller i Montreal enn det er i hele Sverige, sier 14-\u00e5ringen.", "Skoledagene i Norge er ogs\u00e5 en smule annerledes enn i Canada. Hver dag gikk Frithjof halve skoledagen p\u00e5 high-school, og den andre skoledelen p\u00e5 hockeyakademi. Kveldene gikk som regel med til lekselesing.", "- Det ble hektisk, men det m\u00e5 man bare finne seg i. Alt i alt er dette en erfaring jeg ikke kunne klart meg uten, sier Frithjof Muus Falck.", "Nytt fors\u00f8k?"]}, {"field": "category0", "value": "sport"}, {"field": "contenthash", "value": "4b47a5f60bb961f9fe1d039f9bc270079fda98869d7acf958ea60dc6dbe20db6"}, {"field": "createtime", "value": "2017-01-29T20:02:27.000Z"}, {"field": "description", "value": "Han kan godt v\u00e6re med p\u00e5 at 13 \u00e5r er ungt for et hockey-talent bosatt alene i Canada, men erfaringene var if\u00f8lge Frithjof Muus Falck ubetalelige."}, {"field": "dominantimage", "value": "http://www.adressa.no/incoming/article1112173.ece5/ALTERNATES/w980-default/ver2%20hockey03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f120242eaeefb3367ca1673b77dac87b822d577.jpg?598d987b"}, {"field": "dominantthumbnaildimensions", "value": "300x169"}, {"field": "heading", "value": "Alene p\u00e5 hockeyskole -adressa.no"}, {"field": "id", "value": "9f120242eaeefb3367ca1673b77dac87b822d577"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "sports"}, {"field": "kw-concept", "value": ["klar", "hockey", "spille", "s\u00f8nn", "hockeyskole", "h\u00f8yere niv\u00e5", "alene", "engelsk", "erfaring"]}, {"field": "kw-entity", "value": ["alene", "webster hockey academy", "quebec", "rosenborg"]}, {"field": "kw-location", "value": ["sverige", "trondheim", "canada", "norge", "montreal"]}, {"field": "kw-pageclass", "value": "article"}, {"field": "kw-person", "value": ["jim webster", "frithjof muus falck", "morten muus falck"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1112173.ece5/ALTERNATES/w980-default/ver2%20hockey03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alene p\u00e5 hockeyskole"}, {"field": "og-type", "value": "article"}, {"field": "og-url", "value": "http://www.adressa.no/sport/article10250.ece"}, {"field": "pageclass", "value": ["article"]}, {"field": "publishtime", "value": "2004-08-04T07:55:03.000Z"}, {"field": "recs-articleid", "value": "2481348"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2004-08-04T07:55:03.000Z"}, {"field": "recs-rawtitle", "value": "Alene p\u00e5 hockeyskole -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Han kan godt v\u00e6re med p\u00e5 at 13 \u00e5r er ungt for et hockey-talent bosatt alene i Canada, men erfaringene var if\u00f8lge Frithjof Muus Falck ubetalelige."}, {"field": "thumbnail", "value": "http://content-thumbnail.cxpublic.com/content/thumbnail200x150/9f120242eaeefb3367ca1673b77dac87b822d577.jpg?598d987b"}, {"field": "thumbnailfullheightdimensions", "value": "200x1325"}, {"field": "timestamp", "value": "2017-08-11T11:43:55.000Z"}, {"field": "title", "value": "Alene p\u00e5 hockeyskole"}, {"field": "url", "value": "http://www.adressa.no/sport/article10250.ece"}, {"field": "urlhash", "value": "9f120242eaeefb3367ca1673b77dac87b822d577"}], "score": 0.9765356, "siteId": "9222270286501375973", "id": "9f120242eaeefb3367ca1673b77dac87b822d577"}

