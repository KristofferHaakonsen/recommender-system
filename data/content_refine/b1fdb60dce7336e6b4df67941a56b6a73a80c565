{"fields": [{"field": "modifiedtime", "type": "time", "value": "2012-04-24T11:10:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "P\u00e5 Ler i Melhus kommune er det \u00e9n matevarebutikk og tre sn\u00f8scooterforretninger. Naturens omegn med islagte dammer, sn\u00f8skavler og fjelltopper er et ulovlig eldorado for bygdas unge karer p\u00e5 metallhingster. Lyden minner om sm\u00e5 jetmotorer, og fargerike scootere fyker rundt p\u00e5 en islagt dam i cowboyland ved Lundamo. Ca. femten unge menn i begynnelsen av tyve\u00e5rene utgj\u00f8r kjernen i milj\u00f8et.", "\u00c9n av dem kalles \"Svimlingen\" og er beryktet for sine mange v\u00e5gale stunts. Med full gass kj\u00f8rer han rett opp sn\u00f8skavlene mens sn\u00f8f\u00f8yken st\u00e5r rundt han. Motoren br\u00f8ler i friluft mens han henger i luften noen sekunder f\u00f8r han gasser videre. Det ser unektelig r\u00e5tt og hemningsl\u00f8st ut. Det meste skal pr\u00f8ves. Ved utkanten av dammen er det et lite hopp. Han tar sats, piner motoren i full fart, treffer hoppet og fyker flere meter fremover. Han mister balansen i hoppet og ramler av i full fart.", "- \u00c6 trong itj hj\u00e6lm, sier han mens han rister av seg sn\u00f8en. \u00abSvimlingen\u00bb er en mann av s\u00e6rdeles f\u00e5 ord.", "- Hvor lenge har du kj\u00f8rt scooter?", "- Ja . . . nei . . . kj\u00f8rt og kj\u00f8rt . . .", "- Du kan mange tricks ser jeg, hva er det r\u00e5este du har gjort?", "- Ja . . . nei . . . tricks og tricks . . .", "- Hvorfor kj\u00f8rer du s\u00e5 mye scooter?", "- Ja . . . nei . . . my \u00e5 my . . ., sier \u00abSvimlingen\u00bb og kikker seg rundt. Han synes han har sagt mer enn nok og \u00f8nsker at noen andre skal ta over. De andre karene ser seg rundt de ogs\u00e5, og lar det bli med det.", "- Ja, nei . . . vi f\u00e5r v\u00e6l k\u00f8l p\u00e5 \u00e5 kj\u00f8r, sier \"Svimlingen\", og de andre karene henger seg p\u00e5.", "De m\u00f8tes hver helg og kj\u00f8rer fra hytte til hytte. Tar seg en fest, sovner et sted, crosser videre, tar seg en fest, sovner et sted og crosser videre. De er lommekjent og vet hvilke steder som er best egnet for fart, hopp og tricksing. Et tyvetalls personer er denne dagen samlet ved dammen. De har tent b\u00e5l, koker kaffe, kj\u00f8rer og prater.", "Fylkesleder i naturvernforbundet, Per Flatberg, uttaler at r\u00e5kj\u00f8ring i marka \u00e5penbart er til skade for viltet og det tradisjonelle friluftslivet.", "- I h\u00f8ytidene rapporteres det om scootere som dukker opp til alle tider og overalt, med mer eller mindre berusede personer bak rattet. Ulovlig r\u00e5kj\u00f8ring i utmarka foreg\u00e5r mange steder i Tr\u00f8ndelag. Mange kommuner er for slepphendte med dispensasjoner. Det er ikke godt nok oppsyn og loven er uthulet. Naturvernforbundet er generelt bekymret over det kommunale selvstyre i disse sakene. Mange kommuner blir utsatt for stort press fra interesseforeningene og svikter dermed i handling, sier Flatberg.", "Ole Johan S\u00e6thre er saksbehandler for motorferdselssaker i Melhus kommune. Han tror at de fleste med innvilget dispensasjon kj\u00f8rer lovlig.", "- Det er ikke noe som indikerer p\u00e5 noe annet. Rykter om gjenger som driver utstrakt crossing tror jeg er sterkt overdrevet. Jeg har h\u00f8rt at det foreg\u00e5r ulovlig kj\u00f8ring, men vi har ikke f\u00e5tt noen direkte klager. Jeg har heller ikke sett det selv, sier S\u00e6ther.", "- De som ikke t\u00e5ler at vi crosser i marka, kan holde seg hjemme. Jeg har kj\u00f8pt en scooter til 100 000 kroner. Jeg skal bruke den ogs\u00e5. Ingen finner oss likevel. At det er ulovlig, bryr jeg meg ingenting om. Her kj\u00f8rer alle ulovlig, ingen klager p\u00e5 det, sier \u00abJens\u00bb. Antrekket hans er gjennomf\u00f8rt - kj\u00f8redress i samme farge som scooteren. En matchende caps h\u00f8rer naturlig med. All motorferdsel i utmarka er forbudt, men hytteeiere og andre som kan dokumentere behov for nyttekj\u00f8ring kan f\u00e5 innvilget dispensasjon med maks ti turer i \u00e5ret. \u00abJens\u00bb har crosset hver dag siden julaften, hittil i \u00e5r har han kj\u00f8rt 148 mil. Det n\u00e6rmeste politiet har kommet er parkeringsplassen nede ved veien for \u00e5 kontrollere vognkortet.", "- Det er t\u00f8ft og utfordrende. Scooteren blir som en del av kroppen. Vi er en mc-gjeng, men ikke fullt s\u00e5 hardbarka. Jeg har ikke hatt noen ulykker, men det har hendt seg at jeg har kj\u00f8rt p\u00e5 et tre. Det gj\u00f8r ingen skade p\u00e5 naturen at vi kj\u00f8rer i marka, eksosforurensningen forsvinner med sn\u00f8en. Scooter er ingen naturlig fiende for viltet, elgen g\u00e5r bare rolig unna. Fedrene v\u00e5re drev med scootercross i sin ungdom, og n\u00e5 gj\u00f8r vi det samme, sier \"Jens\".", "Br\u00f8drene H\u00e5kon og Stig Ler driver scooterforretningen Br\u00f8drene Ler. H\u00e5kon Ler mener at tre forretninger i samme bygda ikke er noe \u00e5 henge seg opp i.", "- Vi har hatt en \u00f8kende omsetning, det er stort sett innflytterne som reagerer p\u00e5 kj\u00f8ringen, sier Ler. Han sier at dersom de bare skulle hatt salg for et lovlig marked, ville n\u00e6ringsgrunnlaget v\u00e6rt p\u00e5 et absolutt minimum. Ingen kj\u00f8per en scooter til kr. 100 000,- for \u00e5 frakte ved til hytta.", "- Men jeg har ikke kjennskap til at det er en gjeng som driver crossing i marka, uttaler Ler.", "Anders Bollan driver scooterforretning i samme krysset som Br\u00f8drene Ler. Han har kjennskap til at det siden tidlig p\u00e5 1980-tallet har versert gjenger som har drevet ulovlig scootercross i marka.", "- Ungdommen er fyrrig og m\u00e5 f\u00e5 utfolde seg. Det vil alltid foreg\u00e5 ulovlig kj\u00f8ring s\u00e5 lenge det ikke tilrettelegges for utfoldelse p\u00e5 lovlig vis, sier Bollan.", "Derfor har han startet Motorsport & Aktivitetssenteret p\u00e5 Bollansmoen i Melhus kommune. Her finnes egen scootertras\u00e9 med flombelysning, hele 120 m\u00e5l st\u00e5r til fri disposisjon.", "- Det har v\u00e6rt en gedigen interesse siden \u00e5pningen i fjor. Jeg h\u00e5per at ungdommen kan f\u00e5 kj\u00f8rt seg skikkelig stiv i rumpa her, slik at vi unng\u00e5r den ulovlige kj\u00f8ringen, sier Bollan.", "- Det er bedre \u00e5 kj\u00f8re en tur p\u00e5 scooter i marka enn \u00e5 v\u00e6re i byen. Her er det i hvert fall ikke narkotika, sier Heidi Saltvik (19). Hun er den eneste jenta p\u00e5 Ler med egen scooter og er velkjent for \"den gr\u00f8nne padda\", en Arctic Cat.", "- Jeg liker \u00e5 kj\u00f8re selv og ha kontrollen p\u00e5 det som skjer. Det er artig, sier Saltvik. Hun vet at det foreg\u00e5r mye ulovlig kj\u00f8ring og at det er en gjeng som kj\u00f8rer cross i marka hver eneste helg.", "- Det er s\u00e5nn det er her. \u00c5 kj\u00f8re scooter er en del av milj\u00f8et og oppveksten. Det er sosialt, og jeg liker frihetsf\u00f8lelsen. Det finnes en jente til som kj\u00f8rer cross p\u00e5 Motorsport-senteret p\u00e5 Bollansmoen, sier hun. Hun synes det er fint med tre scooterforretninger i bygda. Hun savner ingen andre butikker.", "Av ANNE SLIPER MIDLING"]}, {"field": "category0", "value": "kultur"}, {"field": "contenthash", "value": "1ded2286de2a35d8ecba4adfd73a0c1caa715a91d0559beb74a2ff910bf21678"}, {"field": "createtime", "value": "2017-04-30T13:11:25.000Z"}, {"field": "description", "value": "Det er en idyllisk s\u00f8ndag med knallbl\u00e5 himmel, nysn\u00f8 og v\u00e5rsol. Over en islagt dam br\u00f8ler en svart scooter i 170 kilometer i timen."}, {"field": "dominantimage", "value": "http://www.adressa.no/incoming/article1037904.ece5/ALTERNATES/w980-default/ver2%20sn%C3%B8scooter"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b1fdb60dce7336e6b4df67941a56b6a73a80c565.jpg?5988b540"}, {"field": "dominantthumbnaildimensions", "value": "300x169"}, {"field": "heading", "value": "Villere enn Vesten -adressa.no"}, {"field": "id", "value": "b1fdb60dce7336e6b4df67941a56b6a73a80c565"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "arctic cat"}, {"field": "kw-concept", "value": ["ulovlig kj\u00f8ring", "islagt dam", "kj\u00f8r", "scooter", "foreg\u00e5 ulovlig kj\u00f8ring"]}, {"field": "kw-entity", "value": ["per flatberg", "motorsport", "jens", "svimlingen", "br\u00f8drene ler", "h\u00e5kon og stig ler", "vesten", "ler", "s\u00e6ther", "aktivitetssenteret", "bollansmoen"]}, {"field": "kw-location", "value": ["melhus", "lundamo", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["ole johan s\u00e6thre", "anders bollan", "stig ler", "heidi saltvik", "h\u00e5kon ler"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1037904.ece5/ALTERNATES/w980-default/ver2%20sn%C3%B8scooter"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Villere enn Vesten"}, {"field": "og-type", "value": "article"}, {"field": "og-url", "value": "http://www.adressa.no/kultur/article282232.ece"}, {"field": "pageclass", "value": ["article"]}, {"field": "publishtime", "value": "2001-04-05T23:00:00.000Z"}, {"field": "recs-articleid", "value": "2957870"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-04-05T23:00:00.000Z"}, {"field": "recs-rawtitle", "value": "Villere enn Vesten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det er en idyllisk s\u00f8ndag med knallbl\u00e5 himmel, nysn\u00f8 og v\u00e5rsol. Over en islagt dam br\u00f8ler en svart scooter i 170 kilometer i timen."}, {"field": "thumbnail", "value": "http://content-thumbnail.cxpublic.com/content/thumbnail200x150/b1fdb60dce7336e6b4df67941a56b6a73a80c565.jpg?5988b540"}, {"field": "thumbnailfullheightdimensions", "value": "200x951"}, {"field": "timestamp", "value": "2017-08-07T18:45:20.000Z"}, {"field": "title", "value": "Villere enn Vesten"}, {"field": "url", "value": "http://www.adressa.no/kultur/article282232.ece"}, {"field": "urlhash", "value": "b1fdb60dce7336e6b4df67941a56b6a73a80c565"}], "score": 0.40533817, "siteId": "9222270286501375973", "id": "b1fdb60dce7336e6b4df67941a56b6a73a80c565"}

