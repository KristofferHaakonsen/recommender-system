{"fields": [{"field": "modifiedtime", "type": "time", "value": "2016-04-05T17:05:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["tommy prest\u00f8", "botaniker", "ntnu vitenskapsmuseet"]}, {"field": "body", "value": ["F\u00f8rst litt bl\u00e5veisbiologi: I Norge er bl\u00e5veis vanligst p\u00e5 kalkrik grunn i Tr\u00f8ndelag, p\u00e5 \u00d8stlandet og S\u00f8rlandet b\u00e5de i godt drenert barskog og i l\u00f8vskog. Den er varmekj\u00e6r og stiller ganske store krav til sommervarme for \u00e5 f\u00e5 fram modne fr\u00f8. Bl\u00e5veisknoppene dannes om h\u00f8sten og ligger godt beskyttet av silkeh\u00e5r gjennom vinteren. Dermed trenger de kort tid p\u00e5 \u00e5 starte blomstringen og kan utnytte lyset f\u00f8r tr\u00e6rne f\u00e5r l\u00f8v. Bladene til bl\u00e5veisen er vintergr\u00f8nne, men det er fjor\u00e5rets blad vi ser n\u00e5r sn\u00f8en smelter. Nye blader kommer om sommeren og da visner de gamle ned. Bl\u00e5veistuene har ikke krypende jordstengler slik som hvitveis, og derfor finner vi tepper av hvitveis, men tuer av bl\u00e5veis. En bl\u00e5veisblomst varer normalt i 1\u20132 uker og kan gi 10\u201330 fr\u00f8.", "Bl\u00e5veis best\u00f8ves av insekter, men den kan ogs\u00e5 best\u00f8ve seg selv. N\u00e5r bl\u00e5veisen f\u00e5r modne fr\u00f8, b\u00f8yer den stilken ned mot bakken slik at maur f\u00e5r tak i fr\u00f8ene. Bl\u00e5veisfr\u00f8ene har et lite vedheng med sukker, fett og oljer, som er snadder for en sulten maur. Ei bl\u00e5veistue kan bli opptil 70 \u00e5r, men de fleste blir nok ikke s\u00e5 gamle. Bl\u00e5veis er ikke p\u00e5 den nasjonale r\u00f8dlista, men enkelte steder er den i sterk tilbakegang og lokalt i ferd med \u00e5 forsvinne \u2013 som for eksempel langs Ladestien i Trondheim. De mest sannsynlige \u00e5rsakene er: 1. Plukking av bl\u00e5veis. 2. Gjengroing av det gamle kulturlandskapet og 3. F\u00e6rre skogsmaur.", "Plukking reduserer bl\u00e5veisbestanden. Det er en klar ulempe \u00e5 v\u00e6re oppsiktsvekkende bl\u00e5 og blomstre tidlig om v\u00e5ren. Det gj\u00f8r bl\u00e5veis mer utsatt for plukking enn om den hadde blomstret samtidig som mange andre arter. For hver bl\u00e5veisblomst som havner i blomsterbukett, blir det f\u00e6rre fr\u00f8 som kan bli til nye tuer. Bl\u00e5veisplukking er mest vanlig n\u00e6r stier og veier og her kan plukkinga redusere mengden bl\u00e5veis kraftig. Spesielt ille er det selvsagt n\u00e5r plukking skader rota. Da blir hele tua redusert \u2013 gjenveksten blir satt tilbake og den mister energi som skulle brukes blomstring og fr\u00f8setting. Hvis rota skades flere \u00e5r p\u00e5 rad kan det ta knekken p\u00e5 ei bl\u00e5veistue. Heldigvis er det f\u00e5 som graver opp bl\u00e5veis for \u00e5 ta hjem til egen hage, og sjansen for \u00e5 mislykkes med et slikt hageprosjekt er ogs\u00e5 ganske stor.", "Bl\u00e5veisen er ikke fredet, med unntak av der den vokser i et vernet omr\u00e5de, for eksempel et naturreservat. Det er ogs\u00e5 forbudt \u00e5 grave opp en bl\u00e5veis med rot uten grunneiers tillatelse. Ryktet om fredning er likevel en fordel for bl\u00e5veisen, fordi det gj\u00f8r nok at f\u00e6rre plukker den. S\u00e5 det ryktet kan jo bare f\u00e5 leve videre.", "Kulturmark: Trondheims boligomr\u00e5der er omgitt av gammel kulturmark. Bl\u00e5veisen trives best i skog som er \u00e5pen etter beite, sl\u00e5tt og rydding. Den har det ikke s\u00e5 bra i natur som gror igjen med kratt og skog, slik store deler av Lade gj\u00f8r. Det n\u00e6re kulturlandskap preges av en tett underskog av l\u00f8vtr\u00e6r som skyggelegger skogbunnen. Den svartelista platanl\u00f8nna er en versting i s\u00e5 m\u00e5te. Omfattende l\u00f8vnedfall kan over tid \u00abkvele\u00bb gamle bl\u00e5veistuer og hindre veksten til spirende fr\u00f8. Unge planter m\u00f8ter ogs\u00e5 en t\u00f8ff verden der de skal konkurrere om plass og ressurser med andre planter.", "Den r\u00f8de skogsmauren er gira p\u00e5 bl\u00e5sveisfr\u00f8. Mauren er egentlig ikke interessert i selve fr\u00f8et, kun i det hvite vedhenget \u2013 elaiosomet \u2013 som inneholder fett, oljer og sukker. Bl\u00e5veisen tilbyr stivelse og proteiner til en sulten maur. Vedhenget utgj\u00f8r en liten del av maurens kosthold, men spiller en viktig rolle for spredning av bl\u00e5veisfr\u00f8. Mauren kan miste eller legge fra seg fr\u00f8et, eller den kan bite av vedhenget og la fr\u00f8et ligge igjen. Et slikt fr\u00f8 ligger klart til spiring, dersom det unng\u00e5r \u00e5 bli spist av andre dyr. Fr\u00f8et er ikke n\u00f8dvendigvis tapt selv om det havner inne i maurtua. Maurene liker \u00e5 holde det ryddig i tua si, s\u00e5 et fr\u00f8 kan bli kastet ut av tua etter at vedhenget er spist. Rundt maurtuer er det derfor vanlig \u00e5 finne maurspredte arter, for eksempel fiol, marimjelle, gullstjerne og veronika. Maur kan b\u00e6re fr\u00f8 flere titalls meter, og mengden fr\u00f8 som fraktes rundt av maurene er nok ganske stor. Over \u00e5r og etter mange maurgenerasjoner utgj\u00f8r dette mye fr\u00f8 og lange avstander, men det forutsetter at forholdene ligger til rette for b\u00e5de skogsmaur og bl\u00e5veis. Det ser ut til \u00e5 v\u00e6re f\u00e6rre store skogsmaurtuer p\u00e5 Lade n\u00e5 enn tidligere, s\u00e5 kanskje det er f\u00e6rre maur som bidrar til fr\u00f8spredning?", "Alt tyder p\u00e5 at bl\u00e5veis har g\u00e5tt tilbake rundt tett befolkede steder og langs ferdsels\u00e5rer. Plukking og gjengroing er nok hoved\u00e5rsakene p\u00e5 Lade og andre steder. Den vitenskapelige karplantesamlingen til NTNU Vitenskapsmuseet dokumenterer mange av dagens og tidligere funnsteder for bl\u00e5veis, men spesifikk kunnskap om tilbakegang har vi ikke. Hvis du vil ta vare p\u00e5 bl\u00e5veisen i ditt n\u00e6romr\u00e5de, s\u00e5 er det viktig \u00e5 unng\u00e5 plukking av blomster og samtidig vurdere tiltak som kan \u00e5pne opp gammelt kulturlandskap som gror igjen. Gjengroing truer ikke bare bl\u00e5veis, men ogs\u00e5 andre arter som vokser sammen med den og har samme krav til levested. Derfor er vi fortsatt interessert i oppdatert kunnskap om bl\u00e5veis.", "Heldigvis lever bl\u00e5veisen i beste velg\u00e5ende andre steder i Tr\u00f8ndelag, men bl\u00e5veisen p\u00e5 Lade er nesten borte.", "Lenge leve bl\u00e5veisen!", "tommy.presto@ntnu.no"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "8f9e9e244c5ed47b07517baa4c85da9165cd6ba3affc8dfd99eae46f58b7a594"}, {"field": "createtime", "value": "2017-05-01T16:06:16.000Z"}, {"field": "description", "value": "I disse dager legger mange v\u00e5rturen til Ladestien. F\u00f8r var det mye bl\u00e5veis her, men n\u00e5 er den nesten helt borte. Hva har skjedd med det kjente og kj\u00e6re v\u00e5rtegnet?"}, {"field": "dominantimage", "value": "http://www.adressa.no/pluss/meninger/article12559971.ece/a7sbof/ALTERNATES/w980-default/Bl%C3%A5veis-Fagerheim_20150329_TPrest%C3%B8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/52f60fad97092194baea1317f838c6bd897184c9.jpg?59075cf8"}, {"field": "dominantthumbnaildimensions", "value": "300x169"}, {"field": "heading", "value": "Hvor ble det av bl\u00e5veisen? -adressa.no"}, {"field": "id", "value": "52f60fad97092194baea1317f838c6bd897184c9"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-classification", "value": "hobbies-and-interests"}, {"field": "kw-company", "value": "lade"}, {"field": "kw-concept", "value": ["sulten maur", "leve bl\u00e5veisen", "modne fr\u00f8", "plukking reduserer", "bl\u00e5veis", "fr\u00f8"]}, {"field": "kw-entity", "value": ["\u00f8stlandet og s\u00f8rlandet", "ladestien", "vitenskapsmuseet"]}, {"field": "kw-location", "value": ["norge", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12559971.ece/a7sbof/ALTERNATES/w980-default/Bl%C3%A5veis-Fagerheim_20150329_TPrest%C3%B8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvor ble det av bl\u00e5veisen?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/04/09/Hvor-ble-det-av-bl%C3%A5veisen-12559972.ece"}, {"field": "pageclass", "value": ["article"]}, {"field": "publishtime", "value": "2016-04-09T04:00:00.000Z"}, {"field": "recs-articleid", "value": "12559972"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-04-09T04:00:00.000Z"}, {"field": "recs-rawtitle", "value": "Hvor ble det av bl\u00e5veisen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "I disse dager legger mange v\u00e5rturen til Ladestien. F\u00f8r var det mye bl\u00e5veis her, men n\u00e5 er den nesten helt borte. Hva har skjedd med det kjente og kj\u00e6re v\u00e5rtegnet?"}, {"field": "thumbnail", "value": "http://content-thumbnail.cxpublic.com/content/thumbnail200x150/52f60fad97092194baea1317f838c6bd897184c9.jpg?59075cf8"}, {"field": "thumbnailfullheightdimensions", "value": "200x1220"}, {"field": "timestamp", "value": "2017-05-01T16:06:16.000Z"}, {"field": "title", "value": "Hvor ble det av bl\u00e5veisen?"}, {"field": "url", "value": "http://www.adressa.no/pluss/meninger/2016/04/09/Hvor-ble-det-av-bl%c3%a5veisen-12559972.ece"}, {"field": "urlhash", "value": "52f60fad97092194baea1317f838c6bd897184c9"}], "score": 1.3681209, "siteId": "9222270286501375973", "id": "52f60fad97092194baea1317f838c6bd897184c9"}

