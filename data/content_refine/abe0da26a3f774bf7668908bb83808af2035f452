{"fields": [{"field": "modifiedtime", "type": "time", "value": "2012-04-23T09:52:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det var helt naturlig \u00e5 velge Hastings som kulisser for kriminalserien siden byen spilte en s\u00e5 sentral rolle under krigen. At byen i tillegg er sjarmerende og fredelig, er perfekt for \u00e5 skape spennende kontraster mellom det vakre og det grusomme, sier Anthony Horowitz, forfatteren bak \u00abKriminalsjef Foyle\u00bb.", "Horowitz er blitt kalt den nye Roald Dahl, p\u00e5 grunn av sine utallige spenningsb\u00f8ker for ungdom. Han har ogs\u00e5 skrevet en rekke detektivserier for britisk fjernsyn, og bearbeidet flere av Agatha Christies romaner om Hercule Poirot til kriminalserier for tv.", "- Blandingen av tradisjonell engelsk detektivserie og krigsfilm er spennende, men det er absolutt det vanskeligste jeg har gjort. Jeg leser minst fem b\u00f8ker for hver episode jeg skriver, sier Antony Horowitz.", "Norske tv-seere ble f\u00f8rst kjent med den intelligente og avbalanserte kriminalsjefen Christopher Foyle p\u00e5 NRK1 i fjor p\u00e5ske. N\u00e5r han n\u00e5 er tilbake i miniserie nummer to, er det for \u00e5 l\u00f8se fire nye mordg\u00e5ter i Hastings.", "Med andre verdenskrig som bakteppe, og med sin s\u00e6regne gentleman-stil, blir det kriminalsjef Foyles jobb \u00e5 etterforske mord og forr\u00e6deri. Politimannen, som er blitt sammenlignet med inspekt\u00f8r Morse, st\u00e5r aldri fast i jakten p\u00e5 mordere og svindlere. Med kl\u00f8kt og humor finner han l\u00f8sningen p\u00e5 mordg\u00e5tene.", "Horowitz var aldri i tvil om hvem som skulle spille kriminalsjef Foyle:", "- Jeg hadde Michael Kitchen i tankene allerede da jeg skrev \u00abKriminalsjef Foyle\u00bb og er utrolig glad for at han sa ja til \u00e5 spille hovedrollen, sier Antony Horowitz.", "Forbilde", "Michael Kitchen er en av Englands mest kjente skuespillere. Han har spilt hovedrollen i en rekke britiske tv-serier, og mange vil kjenne ham igjen fra filmer som \u00abMitt Afrika\u00bb, Virgina Wolfs \u00abMrs Dalloway\u00bb og som gjenganger i Pierce Brosnans James Bond-filmer.", "I \u00abKriminalsjef Foyle\u00bb jobber Michael Kitchen tett sammen med Antony Howell som overkonstabel Paul Milner og Honeysuckle Weeks som den alltid parate og sjarmerende sj\u00e5f\u00f8ren Samantha Stewart.", "Hastings p\u00e5 kartet", "N\u00e5 gleder folk i byen seg til filmteamet kommer tilbake i sommer for \u00e5 filme nye episoder. Hastings informasjonssjef, Kevin Boorman, sier serien har gjort noe med byen.", "- Hastings sliter med h\u00f8y arbeidsledighet og sosiale problemer, men n\u00e5 er vi i ferd med \u00e5 snu det negative. Det er tydelig hvordan kjendisstatusen har gjort folk stolte av hjemstedet sitt, sier han.", "P\u00e5 et langt mer moderne kontor enn det vi ser i p\u00e5skekrimen, sitter Hastings virkelige kriminalsjef. Dick Barton er sjef for politistyrken som dekker et st\u00f8rre omr\u00e5de av Sussex fylke og han har hovedkontor i byen.", "- Det skjer ikke s\u00e5 mange mord her som i krimserien, men vi har en h\u00e5ndfull drapsetterforskninger hvert \u00e5r. Akkurat n\u00e5 etterforsker vi et drap hvor en person ble skutt, og jeg skulle gjerne hatt en Foyle i staben som kan l\u00f8se drapsg\u00e5tene i l\u00f8pet av \u00e9n time, sier Dick Barton."]}, {"field": "category0", "value": "kultur"}, {"field": "contenthash", "value": "454dbebcd8620d7223dd352b297c7e453e03c96cc9bb560326ecdbcb8dcd2a6b"}, {"field": "createtime", "value": "2016-03-24T07:39:26.000Z"}, {"field": "description", "value": "HASTINGS: I \u00e5rets p\u00e5skekrim f\u00e5r tv-seerne igjen stifte bekjentskap med politisjef Christopher Foyle, som l\u00f8ser mordg\u00e5ter i krigens Hastings."}, {"field": "dominantimage", "value": "http://www.adressa.no/incoming/article1087752.ece5/ALTERNATES/w980-default/ver2%20krim2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/abe0da26a3f774bf7668908bb83808af2035f452.jpg?5900b5e7"}, {"field": "dominantthumbnaildimensions", "value": "300x169"}, {"field": "heading", "value": "Klassisk britisk p\u00e5skekrim -adressa.no"}, {"field": "id", "value": "abe0da26a3f774bf7668908bb83808af2035f452"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["kriminalsjef", "film", "britisk p\u00e5skekrim", "byen", "mord"]}, {"field": "kw-entity", "value": ["hastings", "morse", "foyle", "honeysuckle weeks", "mitt afrika", "englands", "kriminalsjef foyle", "paul milner og honeysuckle weeks", "hercule poirot"]}, {"field": "kw-location", "value": "sussex"}, {"field": "kw-pageclass", "value": "article"}, {"field": "kw-person", "value": ["antony horowitz", "anthony horowitz", "kevin boorman", "virgina wolfs", "mrs dalloway", "pierce brosnans james bond", "agatha christies", "paul milner", "dick barton", "roald dahl", "michael kitchen", "samantha stewart", "christopher foyle", "antony howell"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1087752.ece5/ALTERNATES/w980-default/ver2%20krim2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klassisk britisk p\u00e5skekrim"}, {"field": "og-type", "value": "article"}, {"field": "og-url", "value": "http://www.adressa.no/kultur/article23103.ece"}, {"field": "pageclass", "value": ["article"]}, {"field": "publishtime", "value": "2004-04-07T04:00:00.000Z"}, {"field": "recs-articleid", "value": "2503044"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-04-07T04:00:00.000Z"}, {"field": "recs-rawtitle", "value": "Klassisk britisk p\u00e5skekrim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "HASTINGS: I \u00e5rets p\u00e5skekrim f\u00e5r tv-seerne igjen stifte bekjentskap med politisjef Christopher Foyle, som l\u00f8ser mordg\u00e5ter i krigens Hastings."}, {"field": "thumbnail", "value": "http://content-thumbnail.cxpublic.com/content/thumbnail200x150/abe0da26a3f774bf7668908bb83808af2035f452.jpg?5900b5e7"}, {"field": "thumbnailfullheightdimensions", "value": "200x934"}, {"field": "timestamp", "value": "2017-04-26T14:59:51.000Z"}, {"field": "title", "value": "Klassisk britisk p\u00e5skekrim"}, {"field": "url", "value": "http://www.adressa.no/kultur/article23103.ece"}, {"field": "urlhash", "value": "abe0da26a3f774bf7668908bb83808af2035f452"}], "score": 0.8098239, "siteId": "9222270286501375973", "id": "abe0da26a3f774bf7668908bb83808af2035f452"}

