{"fields": [{"field": "modifiedtime", "type": "time", "value": "2015-02-04T09:24:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["marit bromark", "klikk.no"]}, {"field": "body", "value": ["Saken oppdateres.", "Halvparten av oss synes det er greit at foreldre aktivt spionerer p\u00e5 barn under 12 \u00e5r p\u00e5 sosiale medier. Det kommer fram i en ny rapport fra Datatilsynet.", "Til sammen 49 prosent svarte at det er helt eller ganske akseptabelt at \u00abforeldre i skjul logger seg p\u00e5 barns (8 -12 \u00e5r) profiler p\u00e5 sosiale medier, for \u00e5 f\u00f8lge med p\u00e5 hva de driver med\u00bb.", "30 prosent svarte at det er helt eller ganske akseptabelt \u00e5 gj\u00f8re det samme n\u00e5r barna er 13 - 17 \u00e5r.", "Unders\u00f8kelsen er utf\u00f8rt blant 1091 innbyggere over 15 \u00e5r av TNS Gallup via deres nettpanel.", "\u00abVi er overrasket over at s\u00e5 mange synes dette er akseptabelt. \u00c5 logge seg inn p\u00e5 barnets lukkede profil p\u00e5 sosiale medier, og i tillegg gj\u00f8re dette i skjul, er en inngripende fremgangsm\u00e5te for \u00e5 f\u00f8lge med p\u00e5 hva barnet driver med\u00bb, skriver Datatilsynet i rapporten.", "- Foreldre forst\u00e5r ikke hvor viktig sosiale medier er , har r\u00e5dgiver Kaja Hegg i Redd Barna tidligere uttalt til Foreldre.no.", "- Det m\u00e5 v\u00e6re klinkende klart for alle voksne at barn har rett til et privatliv , sier Kristin Oudmayer, fagansvarlig i Den Ene, foredragsholder for barn, ungdom og foreldre, og en av Norges fremste eksperter p\u00e5 mobbing.", "- Det betyr at foreldre ikke har rett til \u00e5 snoke verken i barnas dagb\u00f8ker eller nettprofiler p\u00e5 sosiale medier, og at vi ikke har rett til \u00e5 f\u00e5 vite alt de sier og gj\u00f8r, poengterer hun.", "Kun hvis det er snakk om liv og helse eller alvorlige mistanker om kriminalitet eller overgrep, kan foreldre innhente informasjon om barnas liv p\u00e5 denne m\u00e5ten, mener hun.", "- Da kommer barnas rett til beskyttelse inn, og voksne har plikt til \u00e5 beskytte barn. Men foreldre har ikke rett til \u00e5 overv\u00e5ke barna preventivt i tilfelle de skulle komme til \u00e5 gj\u00f8re noe dumt. At barna kan beg\u00e5 feil gir ikke legitimitet til \u00e5 bryte seg inn i deres privatliv, sier Oudmayer.", "Det handler ogs\u00e5 om \u00e5 v\u00e6re en god rollemodell, og \u00e5 l\u00e6re barna til selv \u00e5 tenke etisk og vise respekt for andre.", "I motsetning til Datatilsynet er Oudmayer ikke overrasket over at s\u00e5 mange som 49 prosent synes foreldre har rett til \u00e5 spionere p\u00e5 barna sine p\u00e5 sosiale medier, og at 30 prosent mener de kan spionere p\u00e5 ungdom.", "- Jeg m\u00f8ter mange foreldre som mener at det er deres rett og ansvar \u00e5 overv\u00e5ke hva barna gj\u00f8r p\u00e5 sosiale medier. Jeg synes det er trist at s\u00e5 mange ikke ser at dette er omtrent det samme som \u00e5 leie inn en privatdetektiv til \u00e5 fotf\u00f8lge barna, sier hun.", "Oudmayer m\u00f8ter ogs\u00e5 barn som forteller at de er blitt konfrontert av foreldrene med hva de eller andre har sagt i private samtaler p\u00e5 sosiale medier.", "- Barn og unge snakker om mye seg imellom som det er riktig at vi foreldre ikke skal vite om. De m\u00e5 f\u00e5 muligheten til \u00e5 snakke om venner, kj\u00e6rester, l\u00e6rere og familien sin uten \u00e5 v\u00e6re bekymret for at foreldrene spionerer. S\u00e5 lenge det ikke er snakk om alvorlige ting m\u00e5 de f\u00e5 muligheten til \u00e5 si noe dumt til andre, ogs\u00e5 p\u00e5 nettet, og gj\u00f8re opp for seg i etterkant, sier hun.", "Oudmayer mener vi gj\u00f8r barna v\u00e5re en bj\u00f8rnetjeneste dersom vi fors\u00f8ker \u00e5 beskytte dem mot alt som kan g\u00e5 galt, b\u00e5de i den digitale og den virkelige verden.", "- Selvf\u00f8lgelig er det en del ting som det er bra at de slipper \u00e5 oppleve, men det ligger i barn og unges natur at de skal g\u00e5 p\u00e5 trynet, gj\u00f8re feil, teste egne og andres grenser. Fratar vi dem muligheten til \u00e5 gj\u00f8re feil, fratar vi dem ogs\u00e5 muligheten til \u00e5 l\u00e6re \u00e5 st\u00e5 til ansvar for det de m\u00e5tte finne p\u00e5 \u00e5 gj\u00f8re senere, n\u00e5r sikkerhetsnettet er borte. Det kan bli vanskelig for dagens barn \u00e5 forst\u00e5 hva konsekvensene av d\u00e5rlige valg blir, dersom vi alltid er der for \u00e5 hindre eller kompensere for feilvurderingene, sier hun.", "Hun er ogs\u00e5 bekymret for hvordan barn som vokser opp under konstant overv\u00e5king selv vil bli som voksne, som arbeidsgivere, som kj\u00e6rester og som foreldre.", "- Det er mulig de vil l\u00e6re at den eneste m\u00e5ten \u00e5 kjenne trygghet p\u00e5, er \u00e5 overv\u00e5ke alt den andre sier og foretar seg. Det er en skremmende tanke. Spesielt som kj\u00e6rester vil dette bli problematisk. Trygghet og tillit m\u00e5 bygges p\u00e5 helt andre m\u00e5ter enn ved overv\u00e5king. Jeg er redd deres misforst\u00e5tte \u00abrett\u00bb til trygghet, vil trumfe verdien av \u00e5 bygge ekte tillit, samt respekten for andres privatliv, sier hun.", "Fungerende direkt\u00f8r Ove Sk\u00e5ra i Datatilsynet tror foreldre rettferdiggj\u00f8r sitt behov for kontroll og overv\u00e5king med at det er til barnas beste \u00e5 bli beskyttet. Og etter hvert som vi f\u00e5r stadig bedre, enklere og billigere teknologi \u00e5 overv\u00e5ke barna med i det skjulte, er det ogs\u00e5 lettere \u00e5 falle for fristelsen til \u00e5 gj\u00f8re det.", "- Ny teknologi gj\u00f8r det mulig \u00e5 overv\u00e5ke barn p\u00e5 en mye mer inngripende m\u00e5te enn man hadde mulighet til f\u00f8r. Man leide jo ikke en privatdetektiv til \u00e5 f\u00f8lge etter 15 \u00e5r gamle jenter, spionere p\u00e5 hvem de var sammen med og skrive ned alt som ble sagt og gjort. N\u00e5 kan teknologien gj\u00f8re det for oss, sier Sk\u00e5ra.", "Men foreldre m\u00e5 ikke la seg friste av teknologien, mener han, selv om det er mange som forteller oss at den trengs fordi verden der ute er full av farer og overgripere.", "- Verden er jo ikke s\u00e5nn. Sannsynligvis er det farligere for et barn \u00e5 v\u00e6re hjemme sammen med onkel enn \u00e5 v\u00e6re ute blant venner.", "- Hvor g\u00e5r skillet mellom det som er en etisk vurdering fra foreldre, og det som er ulovlig?", "- Det er veldig lite som er ulovlig overv\u00e5king fra foreldrenes side. Men at noe ikke er direkte ulovlig, betyr ikke at det er etisk riktig. Og det vil jo gj\u00f8re noe grunnleggende med tillitsforholdet til barna hvis man blir fersket p\u00e5 det, p\u00e5peker Sk\u00e5ra.", "Samtidig er han \u00e5pen for at det kan finnes situasjoner der foreldrene f\u00f8ler at overv\u00e5king er n\u00f8dvendig.", "- Dersom foreldrene har en begrunnet frykt for at barna driver med noe kriminelt eller noe virkelig farlig, kan man forst\u00e5 at de f\u00f8ler seg n\u00f8dt til \u00e5 bryte noen grenser for \u00e5 finne ut hva som er galt. Men da m\u00e5 de virkelig ha pr\u00f8vd p\u00e5 alle andre m\u00e5ter f\u00f8rst. Det er v\u00e5rt viktigste budskap, sier han.", "Statssekret\u00e6r i Barne-, likestillings- og inkluderingsdepartementet Kai-Morten Terning (Frp) mener det er viktig at foreldre er oppmerksomme p\u00e5 barns nettbruk. Samtidig understreker han at foreldre m\u00e5 ha respekt for barnas privatliv.", "- Det er en balansegang her som er vanskelig. Til en viss grad dreier det seg om det gamle sp\u00f8rsm\u00e5let: Skal man lese dagb\u00f8kene til sine barn? Nei, det skal man ikke. Samtidig handler det ogs\u00e5 om hvor vanskelig det er for barn \u00e5 h\u00e5ndtere mange av de farene som finnes p\u00e5 internett, sier han.", "Terning mener barnas nettbruk er noe hver enkelt familie m\u00e5 sette seg ned og diskutere b\u00e5de seg imellom og sammen med barna.", "- Dette er i stor grad noe foreldrene m\u00e5 ta stilling til i hvert enkelt tilfelle. Det er viktig at barn blir bevisst p\u00e5 de utfordringene som finnes i den digitale verden tidlig, og det \u00e5 beskytte barna for mye er nok lite smart. Det finnes nok av farer og utfordringer p\u00e5 internett etter at de er blitt 18 ogs\u00e5, sier han.", "Les ogs\u00e5:", "Kj\u00e6re ten\u00e5ringen min", "Hadde jeg v\u00e6rt ungdom ville jeg sagt opp p\u00e5 flekken", "- De som er aggressive mot andre i ungdommen har tre ganger h\u00f8yere sannsynlighet for \u00e5 ha behov for sosialhjelp", "\u2022 Vis interesse for barnas digitale liv, akkurat slik du gj\u00f8r med h\u00e5ndball, fotball og andre aktiviteter som er en viktig del av livet deres. Det er godt og tillitvekkende for barn og unge \u00e5 kunne v\u00e6re \u00e5pne om det som opptar dem.", "\u2022 Be barna vise deg hva de liker \u00e5 gj\u00f8re p\u00e5 nettet, og sp\u00f8r gjerne om hvordan de har hatt det p\u00e5 internett i dag.", "\u2022 F\u00e5 barna til \u00e5 vise hva de gj\u00f8r om de opplever noe ubehagelig og vanskelig. Mange nettsider har mobbeknapp, stoppknapp eller lignende. Dette gir mulighet for viktige samtaler om personvern og hvor egne og andres grenser g\u00e5r.", "\u2022 L\u00e6r barna \u00e5 bruke personverninnstillingene i de ulike sosiale mediene.", "\u2022 V\u00e6r venn med barna p\u00e5 Facebook og f\u00f8lg hverandre p\u00e5 Instagram og Twitter \u2013 dersom de \u00f8nsker det. V\u00e6r forsiktig med \u00e5 sette dem i forlegenhet gjennom \u00e5 utlevere dem mot deres vilje eller massiv kommentering. Tenk ogs\u00e5 over hvordan du selv eksponerer seg, og hva du engasjerer deg i p\u00e5 nettet. Barn og unge trenger gode rollemodeller ogs\u00e5 i sosiale medier.", "\u2022 Mange barn og unge strever med \u00e5 tro at vi voksne kan forst\u00e5 og sette oss inn deres liv og problemer, spesielt i deres digitale liv. Dette, i kombinasjon med redsel for overv\u00e5kning, internettforbud eller inndragelse av telefon/maskin, gj\u00f8r at mange lar v\u00e6re \u00e5 involvere voksne n\u00e5r noe vanskelig skjer. Konsekvensen kan bli at alt m\u00e5 holdes hemmelig, og at de ikke t\u00f8r si fra om presset blir for stort, om de selv opplever vanskelige ting \u2013 eller gj\u00f8r dumme ting mot andre. Det er avgj\u00f8rende at voksne trygger dem p\u00e5 at de alltid vil f\u00e5 hjelp \u2013 ogs\u00e5 n\u00e5r de har gjort noe dumt selv.", "Kilde: Kristin Oudmayer", "Artikkelen er skrevet av Klikk.no"]}, {"field": "category0", "value": "familieogoppvekst"}, {"field": "contenthash", "value": "b261cf82a427fbbdea03a1aacaed7543d16068bf522a23e05c9e59a4657cbf7e"}, {"field": "createtime", "value": "2016-01-12T15:27:47.000Z"}, {"field": "description", "value": "Likevel synes halvparten av oss at spionering p\u00e5 barna er greit."}, {"field": "dominantimage", "value": "http://www.adressa.no/incoming/article10611226.ece/2ebeyd/ALTERNATES/w980-default/privatliv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5a903b9e5c9dcc9a87d14023886d3c4200aba78.jpg?598d8794"}, {"field": "dominantthumbnaildimensions", "value": "300x169"}, {"field": "heading", "value": ["- Det m\u00e5 v\u00e6re klinkende klart for alle voksne at barn har rett til et privatliv -adressa.no", "- Ingen rett til \u00e5 snoke", "Ikke overrasket", "Bekymret", "Foreldre fristes av ny teknologi", "- En vanskelig balansegang"]}, {"field": "id", "value": "a5a903b9e5c9dcc9a87d14023886d3c4200aba78"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["barn", "sosiale medier"]}, {"field": "kw-entity", "value": ["norges", "foreldre", "frp", "instagram og twitter", "barne", "kai-morten terning", "datatilsynet", "klikk", "redd barna", "den ene"]}, {"field": "kw-location", "value": "gallup"}, {"field": "kw-pageclass", "value": "article"}, {"field": "kw-person", "value": ["ove sk\u00e5ra", "kaja hegg", "kristin oudmayer"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10611226.ece/2ebeyd/ALTERNATES/w980-default/privatliv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det m\u00e5 v\u00e6re klinkende klart for alle voksne at barn har rett til et privatliv"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10611233.ece"}, {"field": "pageclass", "value": ["article"]}, {"field": "publishtime", "value": "2015-02-04T09:07:34.000Z"}, {"field": "recs-articleid", "value": "10611233"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-04T09:07:34.000Z"}, {"field": "recs-rawtitle", "value": "- Det m\u00e5 v\u00e6re klinkende klart for alle voksne at barn har rett til et privatliv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Likevel synes halvparten av oss at spionering p\u00e5 barna er greit."}, {"field": "thumbnail", "value": "http://content-thumbnail.cxpublic.com/content/thumbnail200x150/a5a903b9e5c9dcc9a87d14023886d3c4200aba78.jpg?598d8794"}, {"field": "thumbnailfullheightdimensions", "value": "200x2006"}, {"field": "timestamp", "value": "2017-08-11T10:31:48.000Z"}, {"field": "title", "value": "- Det m\u00e5 v\u00e6re klinkende klart for alle voksne at barn har rett til et privatliv"}, {"field": "url", "value": "http://www.adressa.no/familieogoppvekst/article10611233.ece"}, {"field": "urlhash", "value": "a5a903b9e5c9dcc9a87d14023886d3c4200aba78"}], "score": 0.78685296, "siteId": "9222270286501375973", "id": "a5a903b9e5c9dcc9a87d14023886d3c4200aba78"}

