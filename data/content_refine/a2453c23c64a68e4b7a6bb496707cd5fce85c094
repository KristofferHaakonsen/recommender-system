{"fields": [{"field": "modifiedtime", "type": "time", "value": "2012-04-23T10:10:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "FOLKEMUSEET arbeider videre for \u00e5 skape liv i byavdelingen, Gammelbyen, p\u00e5 Sverresborg. Fra f\u00f8r er det bl.a. etablert trykkeri, tannlegekontor, fedevareforretning og telegrafekspedisjon i det gamle, gjenskapte bymilj\u00f8et, og n\u00e5 er det like f\u00f8r den lille, tette sentrumsbebyggelsen f\u00e5r sitt eget apotek.", "Opprinnelig milj\u00f8", "- Det er ogs\u00e5 p\u00e5 tide, innr\u00f8mmer museumsdirekt\u00f8r Petter S\u00f8holt, som forteller at L\u00f8veapoteket ble flyttet fra sin gamle plass i Kongens gate 6 i 1937. M\u00e5let har siden v\u00e6rt \u00e5 gjenskape det gamle apoteket i bygningen, men det har alts\u00e5 tatt veldig lang tid. Mye av det gamle apotekinteri\u00f8ret har v\u00e6rt lagret i bygningen, men f\u00f8rst n\u00e5 vil det bli tatt i bruk igjen og satt inn i sin gamle sammenheng, i det opprinnelige utsalget, officinet, i f\u00f8rste etasje, til venstre for inngangen. I dette rommet handlet trondhjemmerne medisin i n\u00e6rmere 170 \u00e5r fra apoteket sto ferdig rundt 1770.", "Men folkemuseet har mer apotekhistorie p\u00e5 lager, og hele denne, nordre, delen av bygningens f\u00f8rste etasje er satt av til farmas\u00f8ytisk historie. Hver torsdag samles fire pensjonerte apotekere for \u00e5 ordne opp i gamle medisinflasker, produksjonsutstyr, protokoller, b\u00f8ker og mange andre ting. Mye av dette passer godt til \u00e5 gjenskape et apotekmilj\u00f8 70-80 \u00e5r tilbake i tid, mens andre gjenstander og effekter vil komme godt med i en permanent apotekutstilling, som skal vise utviklingen i bransjen gjennom flere hundre \u00e5r.", "Fikk aotekinnredning", "- Her har vi f.eks. en giftprotokoll p\u00e5begynt i 1814, og her er en godt over hundre \u00e5r gammel boks av tre, sier Liv Olsen, som sammen med Vigdis Midtbust og Jan Bendik Hestad, utgj\u00f8r apotekerteamet denne torsdagen. I tillegg er Margrethe Eriksmoen ogs\u00e5 vanligvis med p\u00e5 det forberedende fagarbeidet i folkemuseets tekniske avdeling p\u00e5 Sagvollen.", "Apoteksamlingen omfatter en rekke ting ogs\u00e5 fra andre medisinutsalg i Trondheim og i Tr\u00f8ndelag for \u00f8vrig. For et par \u00e5r siden fikk museet den godt bevarte innredningen fra Apotek \u00d8rnen i Innherredsveien i gave fra kj\u00f8pmann Trond Lykke, og dette ga noe av det avgj\u00f8rende st\u00f8tet til at det ble fortgang i planene for L\u00f8veapoteket.", "- Den store forskjellen p\u00e5 et apotek f\u00f8r og n\u00e5 er egen produksjon av medisin. For ikke s\u00e5 alt for mange \u00e5r siden laget vi halvparten av den medisinen vi solgte, mens alt i dag kommer ferdig til apoteket. P\u00e5 denne m\u00e5ten s\u00f8rget det enkelte apotek tidligere selv for \u00e5 velge emballasje, flasker og krukker, og satte etiketter p\u00e5 etter hvert som de ulike beholderne ble tatt i bruk. Det fantes kataloger med etiketter, som kunne bestilles etter behov, forteller Jan Bendik Hestad, som har hatt et annet av byens tradisjonsrike apotek, Svaneapoteket, som sin arbeidsplass.", "Historisk utstilling", "L\u00f8veapoteket var det f\u00f8rste apoteket i Trondheim, etablert s\u00e5 tidlig som i 1661, \u00f8verst i Apotekerveita, dav\u00e6rende Bredegate. Dette medisinutsalget ble kj\u00f8pt av apoteker Otto Sommer i 1745, som oppf\u00f8rte den nye store bygningen p\u00e5 tomten omkring 1770, med fasade mot Kongens gate. L\u00f8veapoteket var byens eneste apotek til 1813, og virksomheten i g\u00e5rden fortsatte til 1936, da utsalget ble flyttet til Telegrafg\u00e5rden p\u00e5 hj\u00f8rnet av Kongens gate og Nordre, mens den gamle apotekg\u00e5rden ble revet til fordel for det nye Telegrafbygget. Denne historien og mye mer av byens apotekhistorie, vil bli fortalt i den utstillingen, som alts\u00e5 skal v\u00e6re ferdig til neste \u00e5r. Kanskje f\u00e5r en da ogs\u00e5 svar p\u00e5 sp\u00f8rsm\u00e5let hvorfor flere av apotekene i Trondheim fikk dyre- og fuglenavn, oppkalt etter \u00f8rn og svane, l\u00f8ve, hjort og elefant. Kanskje kan det ogs\u00e5 bli en smak fra en krukke merket \u00abPulvis digestivus\u00bb, skj\u00f8nt et r\u00f8dt kors p\u00e5 etiketten tyder p\u00e5 at her skal man v\u00e6re forsiktig med doseringen. Det er nok bra at fagfolk er kommet inn for \u00e5 sette ting p\u00e5 plass, giften helst p\u00e5 \u00f8verste hylle.", "Erfarne apotekere arbeider med et historisk apotek i L\u00f8veapoteket, et hus som har ventet p\u00e5 medisin i nesten 70 \u00e5r. Fra venstre Vigdis Midtbust, Jan Bendik Hestad og Liv Olsen.Giftsalg. I denne protokollen ble det f\u00f8rt oversikt over utsalg av gift p\u00e5 L\u00f8ve-apoteket fra 1814.Apotekene produserte selv sine salver, miksturer og piller. Etiketter til esker, krukker og glass ble bestilt ut i fra slike kataloger, enten det var den farligste gift, kinin eller jerntabletter."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "3c9959fc0c539d616d362424610cfb991a4b42fa2a0c6749ed1d52289ac37837"}, {"field": "createtime", "value": "2017-05-29T12:02:38.000Z"}, {"field": "description", "value": "Etter nesten 70 \u00e5r skal det igjen klirre i medisinflasker p\u00e5 L\u00f8veapoteket. Til neste \u00e5r \u00e5pner et historisk medisinutsalg i den gamle og tradisjonsrike apotekg\u00e5rden p\u00e5 Tr\u00f8ndelag folkemuseum. Erfarne apotekere arbeider hardt etter velpr\u00f8vde resepter for \u00e5 realisere en gammel plan."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2453c23c64a68e4b7a6bb496707cd5fce85c094.jpg?5980acc7"}, {"field": "dominantthumbnaildimensions", "value": "256x256"}, {"field": "heading", "value": "Medisin i gamle hyller -adressa.no"}, {"field": "id", "value": "a2453c23c64a68e4b7a6bb496707cd5fce85c094"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-concept", "value": ["gamle", "gamle hyller", "apotek", "apotekere arbeider"]}, {"field": "kw-entity", "value": ["nordre", "svaneapoteket", "l\u00f8veapoteket", "telegrafbygget", "jan bendik hestad og liv olsen", "margrethe eriksmoen", "sagvollen", "innherredsveien", "sverresborg", "kongens", "l\u00f8ve", "bredegate", "vigdis midtbust", "vigdis midtbust og jan bendik hestad", "apotek \u00f8rnen", "telegrafg\u00e5rden", "apotekerveita", "gammelbyen", "pulvis"]}, {"field": "kw-location", "value": ["tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["otto sommer", "trond lykke", "petter s\u00f8holt", "liv olsen", "jan bendik hestad"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Medisin i gamle hyller"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article28700.ece"}, {"field": "pageclass", "value": ["article"]}, {"field": "publishtime", "value": "2004-02-19T04:00:00.000Z"}, {"field": "recs-articleid", "value": "2512556"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-02-19T04:00:00.000Z"}, {"field": "recs-rawtitle", "value": "Medisin i gamle hyller -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Etter nesten 70 \u00e5r skal det igjen klirre i medisinflasker p\u00e5 L\u00f8veapoteket. Til neste \u00e5r \u00e5pner et historisk medisinutsalg i den gamle og tradisjonsrike apotekg\u00e5rden p\u00e5 Tr\u00f8ndelag folkemuseum. Erfarne apotekere arbeider hardt etter velpr\u00f8vde resepter for \u00e5 realisere en gammel plan."}, {"field": "thumbnail", "value": "http://content-thumbnail.cxpublic.com/content/thumbnail200x150/a2453c23c64a68e4b7a6bb496707cd5fce85c094.jpg?5980acc7"}, {"field": "thumbnailfullheightdimensions", "value": "200x900"}, {"field": "timestamp", "value": "2017-08-01T16:31:03.000Z"}, {"field": "title", "value": "Medisin i gamle hyller"}, {"field": "url", "value": "http://www.adressa.no/nyheter/trondheim/article28700.ece"}, {"field": "urlhash", "value": "a2453c23c64a68e4b7a6bb496707cd5fce85c094"}], "score": 0.59443337, "siteId": "9222270286501375973", "id": "a2453c23c64a68e4b7a6bb496707cd5fce85c094"}

