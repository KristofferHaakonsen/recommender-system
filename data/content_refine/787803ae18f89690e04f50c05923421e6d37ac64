{"fields": [{"field": "modifiedtime", "type": "time", "value": "2015-06-27T13:02:48.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "kjartan br\u00fcgger bj\u00e5nes\u00f8y"}, {"field": "body", "value": ["Saken oppdateres.", "\u2013 Mange lurer p\u00e5 \u00f8yet mitt ...", "Ronny Brede Aase smiler.", "\u2013 ... men ingen sp\u00f8r meg direkte, sier han.", "\u2013 Ok. Hva er det med \u00f8yet ditt?", "\u2013 Nei, alts\u00e5 ... Hvordan var den historien?", "For vanlige folk er det lunsjtider, Ronny Brede Aase er ferdig med nok en dag p\u00e5 jobben. Den begynte ikke bra.", "\u00abDette er den j\u00e6vligaste morgonen eg har hatt p\u00e5 fleire \u00e5r\u00bb, sa han p\u00e5 radioen. Klokken var tre minutter over seks. Han, som vanligvis m\u00f8ter radiolytterne sine som et smilende speilegg, var i et sjeldent muggent hum\u00f8r.", "I seks \u00e5r har han sprudlet som programleder for flaggskipet \u00abP3morgen\u00bb, med en kvart million nordmenn som trofaste f\u00f8lgesvenner. Morgenrutinene hans er alltid de samme:", "Den f\u00f8rste alarmen gir lyd fra seg klokken 05.00, den andre 05.03 et annet sted p\u00e5 soverommet. S\u00e5 labber Ronny Brede Aase ut p\u00e5 kj\u00f8kkenet i den 33 kvadratmeter store leiligheten p\u00e5 Sofienberg i Oslo, lager seg en kopp kaffe, tar p\u00e5 seg h\u00f8retelefoner og skrur opp en energisk favorittl\u00e5t. Deretter en kjapp dusj, f\u00f8r han velger dagens antrekk. Det siste er fort gjort, alltid hettegenser og T-skjorte.", "\u2013 Jeg f\u00f8lger alltid den samme planen. Men i dag gjorde jeg den fatale feilen \u00e5 g\u00e5 tilbake til sengen etter \u00e5 ha satt p\u00e5 kaffen.", "Han v\u00e5knet da en bekymret kollega ringte, det var 20 minutter til sendestart.", "\u2013 P\u00e5 autopilot gikk jeg rett i dusjen og sto naken da jeg tenkte: Skrur jeg p\u00e5 vannet n\u00e5, rekker jeg ikke sendestart. Jeg er en h\u00e5pl\u00f8s tidsoptimist.", "Det ble taxi. Igjen.", "N\u00e5 sitter han p\u00e5 en kaf\u00e9 i g\u00e5avstand til NRK, han liker \u00e5 gj\u00f8re det enkelt. Lokalet blir rammet av et \u00f8yeblikks stillhet. Den varer ikke lenge. Programlederen har det med \u00e5 dra opp stemningen om det er till\u00f8p til en plutselig pause.", "\u2013 Er du alltid i godt hum\u00f8r?", "\u2013 Ja, faktisk. Det minst hyggelige jeg h\u00f8rer er at jeg later som om jeg er i godt hum\u00f8r. Jeg er glad.", "\u2013 Er det ikke noe mistenkelig med folk som alltid er s\u00e5 glade?", "\u2013 He he. Du er ikke alene om \u00e5 tenke at jeg m\u00e5 ha noe i kaffen.", "\u2013 Hva har du i kaffen?", "\u2013 Det er s\u00e5 enkelt at jeg i seks \u00e5r har hatt dr\u00f8mmejobben. En jobb jeg har dr\u00f8mt om hele livet.", "Til uken debuterer han som programleder for \u00abSommer\u00e5pent\u00bb p\u00e5 NRK1, f\u00f8r han igjen skal tilbake til \u00abP3morgen\u00bb. Stadig gir NRK ham nye oppgaver p\u00e5 tv, han har til og med ledet \u00abNorge Rundt\u00bb.", "\u2013 Du n\u00e5r ut til b\u00e5de bestem\u00f8dre og barnebarn?", "\u2013 Ja, er ikke det koselig?", "\u2013 Hvordan gj\u00f8r du det?", "\u2013 Uansett hva jeg takker ja til, s\u00e5 g\u00e5r jeg inn i det som meg selv. Du f\u00e5r den samme Ronny i alle kanaler, jeg kan ikke v\u00e6re noen andre. Men det er i P3 jeg f\u00f8ler meg aller tryggest, det er radio jeg vil holde p\u00e5 med.", "Sunnfjordingen har v\u00e6rt bestevenn med radioen siden sommerferiene p\u00e5 hytta til besteforeldrene. Han fikk servert frokost ute p\u00e5 et r\u00f8dt pledd med svarte prikker. Alltid det samme pleddet, alltid til lyden fra \u00abReiseradioen\u00bb.", "\u2013 Det er s\u00e5\u00e5\u00e5 gode minner. Men det helt store skjedde da jeg var ni \u00e5r, jeg var syk og hjemme fra skolen med mamma.", "Moren hadde et mer tilfeldig forhold til radioen og hadde skrudd seg frem til P3, som da var inne i sitt andre leve\u00e5r.", "\u2013 Det var helt magisk, m\u00e5ten de pratet p\u00e5, musikken de spilte. Jeg visste ikke at radio kunne v\u00e6re s\u00e5 kult. Min store dr\u00f8m var \u00e5 jobbe med radio, aller helst i P3. Men det tenkte jeg var helt umulig.", "Han vokste opp mellom fjellene i F\u00f8rde med en fem \u00e5r yngre s\u00f8ster. Faren er snekker, moren jobber p\u00e5 Coop.", "\u2013 Oppveksten var fantastisk, men jeg var en ung og usikker mann. I ettertid har jeg skj\u00f8nt at de fleste har det s\u00e5nn i ten\u00e5rene, noen er bare bedre til \u00e5 skjule det.", "Han husker filmkveldene med chips og brus hos Ole, kameraten som disponerte hybelen i huset til familien bak politistasjonen i sentrum. Ronny likte best kveldene med d\u00e5rlige filmvalg, for da endte gjengen opp med \u00e5 prate. Er det noe Ronny alltid har gjort, er det \u00e5 prate. Han er definitivt best uten ball.", "\u2013 Selve grunnpilaren i f\u00f8rdiansk oppvekst er fotball. Men jeg spilte aldri fotball, jeg var sjansel\u00f8s.", "Han ser seg rundt i lokalet, eller, n\u00e5r sant skal sies er det ikke godt \u00e5 si hvor han ser.", "\u2013 Jeg pr\u00f8vde meg p\u00e5 flere andre aktiviteter med blandet hell. Speideren, leikarring, kor og piano. Men helst ville jeg spille data, drive med programmering og s\u00e5nne nerdeting.", "Klassekamerater reiste p\u00e5 fotballturneringer, Ronny reiste til Vikingskipet p\u00e5 Hamar og datatreffet \u00abThe Gathering\u00bb som samler tusenvis av spillinteresserte.", "\u2013 Jeg var 15 \u00e5r f\u00f8rste gangen, foreldrene mine har alltid gitt meg full frihet. De var aldri skeptiske til at jeg syntes det var stas \u00e5 sitte p\u00e5 rommet mitt og programmere nettsider, sier han.", "I Vikingskipet fikk han f\u00f8rste gang en kommentar om utseendet sitt, Ronny fra F\u00f8rde ble stoppet av en fremmed i dok\u00f8.", "\u00abHerregud, du m\u00e5 f\u00e5 sjekket \u00f8yet ditt! Du m\u00e5 til lege, det ser helt for j\u00e6vlig ut\u00bb, sa den fremmede.", "\u2013 Jeg hadde ikke hjerte til \u00e5 si at jeg faktisk er blind p\u00e5 det ene \u00f8yet.", "\u2013 Hva er historien?", "\u2013 Om jeg har forst\u00e5tt det riktig, var det noe tr\u00f8bbel med bl\u00f8dninger p\u00e5 det h\u00f8yre \u00f8yet da jeg ble f\u00f8dt. Det var inn og ut av operasjoner, noe gikk galt, og siden har jeg v\u00e6rt blind p\u00e5 det ene \u00f8yet. Jeg har aldri hatt normalt syn, jeg har gr\u00e5 st\u00e6r og synet er, ja, ganske diffust. Men dette er ikke noe sak for meg.", "\u2013 Ikke?", "\u2013 Nei. Vi har ikke snakket mye om det hjemme, rett og slett fordi jeg ikke har brydd meg. Jeg skal aldri f\u00e5 noen fordeler for at jeg ser d\u00e5rlig, men det skal heller ikke v\u00e6re en ulempe. Synet mitt er som det er. Jeg burde sikkert v\u00e6rt til kontroll litt oftere, men jeg glemmer det.", "\u2013 Det h\u00f8res ikke bra ut?", "\u2013 Jeg h\u00f8rer jo n\u00e5 at jeg har veldig lav kompetanse p\u00e5 egen \u00f8yesykdom. Men det g\u00e5r nok bra, sier han.", "Det er blitt noen kollisjoner, g\u00e5ende p\u00e5 \u00e5pen gate. Og s\u00e5 var det da han skulle se film hjemme med henne som skulle bli kj\u00e6resten hans.", "\u2013 Jeg pleier \u00e5 sitte helt inntil min 24 tommers skjerm n\u00e5r jeg ser p\u00e5 film. Men da satt vi oss i sofaen, noen meter fra skjermen.", "\u2013 Du s\u00e5 ingenting?", "\u2013 Ikke en dritt. Men jeg vil ikke tenke at synet er noen hindring for noe som helst.", "\u2013 Har du kj\u00f8rt bil?", "\u2013 Nei, er du gal? Jeg ville aldri turt \u00e5 sitte p\u00e5 med meg selv.", "Han er muligens den f\u00f8rste distriktsreporteren i NRK Sogn og Fjordane som ikke har hatt sertifikat.", "\u00abDen mest kontroversielle tilsetjinga eg har gjort i NRK Sogn og Fjordane. Men Ronny var eit friskt pust som vart lagt positivt merke til b\u00e5de internt i redaksjonen og ikkje minst hos lyttarane\u00bb, har redaksjonssjef Rolf Sanne-Gundersen sagt i ettertid.", "Ronny var 19 \u00e5r og halvveis til en bachelorgrad innen digital medieproduksjon da han fikk sommervikariat.", "\u2013 Jeg var superforn\u00f8yd med \u00e5 jobbe i NRK Sogn og Fjordane, men hadde aldri selvtillit nok til \u00e5 tenke at det var plass til meg i P3.", "Likevel s\u00f8kte han da ungdomskanalen utlyste en stilling som radio-DJ til nattsendinger i 2007. Han ble innkalt til jobbintervju i Trondheim, der P3 har sin hovedbase.", "\u2013 Jeg kom rett fra nattbussen, svett og tr\u00f8tt i en slitt hettegenser. Intervjuet var surrealistisk, jeg var smartere og kjappere i hodet enn noen gang f\u00f8r. Jeg har v\u00e6rt redd for \u00e5 bli oppfattet som radionerd, mer opptatt av formatet enn formidlingen.", "Han fikk jobben. Stadig flere lyttere lot seg begeistre over den energiske og nynorskbrukende plateprateren, med signaturuttrykket \u00abgood times\u00bb.", "\u2013 Kj\u00e6rligheten til \u00e5 lage radio var da heldigvis st\u00f8rre enn redselen for \u00e5 mislykkes. Jeg er ikke s\u00e5 verst til \u00e5 lage radio med h\u00f8yt tempo, korte stikk og mye energi. Men jeg tenkte aldri at jeg verken hadde talent eller var morsom nok til \u00e5 bli programleder i \u00abP3morgen\u00bb da de s\u00f8kte etter nye programledere.", "Ronny Brede Aase hadde sl\u00e5tt fra seg \u00e5 s\u00f8ke, men ble overtalt. Siden har han gjort en profesjon av det \u00e5 bli dyttet ut av komfortsonen.", "I spalten \u00abRonny smakar p\u00e5 vanleg mat\u00bb har han m\u00e5tte pr\u00f8ve seg p\u00e5 gastronomiske utfordringer som laks, leverpostei og brunost. Han har ogs\u00e5 v\u00e6rt gjennom ulike treningsprogram, etter at hans fysiske alder ble m\u00e5lt til \u00e5 v\u00e6re 89 \u00e5r.", "\u2013 Det aller verste jeg har gjort, var \u00e5 trene fotball med Stab\u00e6k. Spillerne ante ikke hvem jeg var, men s\u00e5 p\u00e5 meg som en tjukk klovn som \u00f8dela treningen.", "Klippet er fortsatt \u00e5 se p\u00e5 nett-tv.", "\u2013 Den ettermiddagen gikk jeg hjem i skam og tenkte fuck my life.", "Han snakker om savnet etter favorittstolen, han fikk selv velge den fra m\u00f8belbutikken da han flyttet fra foreldrene. Et monster av en lenestol i brun skai, med skammel.", "\u2013 Herregud, jeg savner den stolen. Den ligner p\u00e5 stolene som Chandler og Joey hadde i \u00abFriends\u00bb. Men den tok halve stuen, det var rett og slett ikke plass da jeg kj\u00f8pte meg leilighet. N\u00e5 st\u00e5r den i kjellerstuen til foreldrene mine, den har jeg kost meg mye i.", "\u2013 Du er ikke redd for \u00e5 fronte det uperfekte?", "\u2013Jeg gidder ikke \u00e5 late som. Men det er flaut n\u00e5r jeg p\u00e5 Burger King f\u00e5r nyheten Chili Cheese Nuggets gratis, fordi jeg er s\u00e5 ofte innom.", "Et hjelpemiddel for \u00e5 f\u00f8le seg bedre, er \u00e5 se reality-tv. Favorittserien er \u00abLuksusfellen\u00bb.", "\u2013 \u00c5 se folk som er i ferd med \u00e5 g\u00e5 konkurs fordi de samler p\u00e5 Disney-servise, kan v\u00e6re en tr\u00f8st. Jeg har kanskje elendig \u00f8konomistyring, men s\u00e5 ille er det ikke.", "En gang tvilte Ronny Brede Aase p\u00e5 om livet kom til \u00e5 ordne seg. Kom han for eksempel noensinne til \u00e5 kline? Det var s\u00e5 mye \u00e5 bekymre seg for. Men s\u00e5 satt han der, p\u00e5 trappa utenfor en privatfest hjemme i F\u00f8rde. Mellom en trampoline og et t\u00f8rkestativ, med den fineste jenta i klassen p\u00e5 videreg\u00e5ende. Det ble med den ene gangen, jenta flyttet, men livet ble aldri det samme igjen.", "\u2013 Jeg har ikke v\u00e6rt god p\u00e5 damesjekking, det er vel denne evige usikkerheten. N\u00e5r jeg ser tilbake, hadde det v\u00e6rt konge med litt mer tro p\u00e5 meg selv.", "Han hadde ingen tro p\u00e5 at det skulle g\u00e5 seg til med kollegaen Tuva Fellman, kjent fra program som \u00abHallo P3\u00bb og \u00abJuntafil\u00bb. Men vennskapet tok en ny vending under \u00d8yafestivalen i Oslo sommeren for tre \u00e5r siden. Han bor i Oslo, hun i Trondheim.", "\u2013 Tuva sa at du er hennes st\u00f8rste forbilde?", "\u2013 Sa hun virkelig det?", "Sjelden pause.", "\u2013 Men mente hun det, sp\u00f8r han.", "\u2013 Det h\u00f8rtes s\u00e5nn ut.", "\u2013 J\u00f8sses. Nei, n\u00e5 ble jeg veldig glad. Jeg tenkte lenge at Tuva var altfor kul og digg til \u00e5 bli interessert i meg. Hun er vokst opp p\u00e5 Ellingsrud i Oslo, har kred, kjenner mange som driver med hiphop og har selv drevet med skating og snowboard. Nei, Tuva er veldig kul. Jeg har ingenting \u00e5 stille opp med der, jeg har ikke nubbesjanse til \u00e5 v\u00e6re kul.", "\u2013 Hva er du?", "\u2013 Jeg er en slapp fyr som elsker \u00e5 lage radio, se p\u00e5 tv-serier og h\u00f8re god musikk.", "\u2013 Er ikke det kult?", "\u2013 Nei. Men det er kult nok for meg.", "Venner og kolleger mener at Ronny Brede Aase m\u00e5 v\u00e6re et av de menneskene p\u00e5 jorden som er mest glad i radio. Da P3 skulle sende direkte fra stua hans en 17. mai, ble Ronny sittende oppe natten f\u00f8r og leke seg med den mobile miksepulten og spille radiojingler for seg selv. Men alle eventyr m\u00e5 ta slutt. P3s m\u00e5lgruppe er mellom 18 og 29 \u00e5r. Neste \u00e5r fyller han 30.", "\u2013 Jeg vet jo at p\u00e5 et eller annet tidspunkt s\u00e5 tenker noen i ledelsen at jeg ikke er interessant lenger. At jeg ikke er oppdatert, relevant eller ung nok.", "\u2013 Stresser det deg?", "\u2013 Ja.", "\u2013 Hvor mange \u00e5r har du igjen i kanalen?", "\u2013 Vet ikke.", "Hver gang han blir kalt inn til medarbeidersamtale, frykter Ronny Brede Aase \u00e5 f\u00e5 sparken.", "\u2013 N\u00e5r du har det s\u00e5 bra, er du redd for at det skal ta slutt. S\u00e5nn er det n\u00e5. Uansett hvor dritt jeg m\u00e5tte ha det, s\u00e5 har jeg aldri d\u00e5rlige dager mellom 06.03 og 09.00. Det er ikke mulig for meg \u00e5 mistrives de timene i radiostudio.", "\u2013 J\u00f8ss.", "\u2013 Ja, men det er sant. Jeg sier ikke at vi lager perfekte sendinger, men jeg har supre kolleger, vi spiller god musikk og har topp gjester. Jeg lever dr\u00f8mmen, jeg har det fantastisk p\u00e5 alle m\u00e5ter.", "Han drar begge hendene gjennom alle kr\u00f8llene, det kommer et sukk av lettelse.", "\u2013 Livet g\u00e5r faktisk over all forventning."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "342b92bb37155b6098edb7accf8f79abb22e575b1fb91a2efeab375429d9b509"}, {"field": "createtime", "value": "2016-02-03T18:49:06.000Z"}, {"field": "description", "value": "Han trodde at han ikke var god nok for P3. N\u00e5 er Ronny Brede Aase radiokanalens st\u00f8rste profil. Og straks p\u00e5 tv."}, {"field": "dominantimage", "value": "http://www.adressa.no/pluss/magasin/article11234287.ece/8jenf0/ALTERNATES/w980-default/Ronny_Brede_Aase_2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/787803ae18f89690e04f50c05923421e6d37ac64.jpg?5996943b"}, {"field": "dominantthumbnaildimensions", "value": "300x169"}, {"field": "heading", "value": ["Radiotrynet -adressa.no", "Alltid glad", "Barndomsdr\u00f8mmen", "Sjansel\u00f8s med ball", "Bryr seg lite om \u00f8yet", "\u00abGood times\u00bb", "Later ikke som", "Den store usikkerheten", "Ut av m\u00e5lgruppa"]}, {"field": "id", "value": "787803ae18f89690e04f50c05923421e6d37ac64"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["burger king", "disney"]}, {"field": "kw-concept", "value": ["all", "\u00f8yet", "kul", "jobb", "tenke", "good times", "\u00f8yet mitt", "radio"]}, {"field": "kw-entity", "value": ["chili cheese nuggets", "\u00f8yafestivalen", "juntafil", "coop", "the gathering", "sofienberg", "ole", "t-skjorte", "stab\u00e6k", "hallo p3", "chandler og joey", "friends", "vikingskipet", "sommer\u00e5pent", "reiseradioen", "ellingsrud", "norge rundt", "luksusfellen"]}, {"field": "kw-location", "value": ["sogn og fjordane", "hamar", "trondheim", "oslo", "f\u00f8rde"]}, {"field": "kw-pageclass", "value": "article"}, {"field": "kw-person", "value": ["ronny brede aase", "rolf sanne-gundersen", "tuva fellman"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11234287.ece/8jenf0/ALTERNATES/w980-default/Ronny_Brede_Aase_2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Radiotrynet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11234288.ece"}, {"field": "pageclass", "value": ["article"]}, {"field": "publishtime", "value": "2015-06-27T13:02:48.000Z"}, {"field": "recs-articleid", "value": "11234288"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-06-27T13:02:48.000Z"}, {"field": "recs-rawtitle", "value": "Radiotrynet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han trodde at han ikke var god nok for P3. N\u00e5 er Ronny Brede Aase radiokanalens st\u00f8rste profil. Og straks p\u00e5 tv."}, {"field": "thumbnail", "value": "http://content-thumbnail.cxpublic.com/content/thumbnail200x150/787803ae18f89690e04f50c05923421e6d37ac64.jpg?5996943b"}, {"field": "thumbnailfullheightdimensions", "value": "200x2728"}, {"field": "timestamp", "value": "2017-08-18T07:16:11.000Z"}, {"field": "title", "value": "- Mange lurer p\u00e5 \u00f8yet mitt, men ingen sp\u00f8r meg direkte"}, {"field": "url", "value": "http://www.adressa.no/pluss/magasin/article11234288.ece"}, {"field": "urlhash", "value": "787803ae18f89690e04f50c05923421e6d37ac64"}], "score": 0.38520852, "siteId": "9222270286501375973", "id": "787803ae18f89690e04f50c05923421e6d37ac64"}

