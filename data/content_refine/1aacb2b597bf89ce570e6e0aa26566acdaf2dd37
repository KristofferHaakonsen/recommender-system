{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Montenegro", "Europa", "Historie", "Reise", "Hotell"]}, {"field": "author", "value": "thorkild gundersen"}, {"field": "body", "value": ["Saken oppdateres.", "\u00abAlle\u00bb har v\u00e6rt i Kroatia. Been there, done that. S\u00e6rlig i 2016 skulle \u00aballe\u00bb til Kroatia, og bes\u00f8ke godt kjente perler som Hvar, Split og Dubrovnik.", "Men leier du en bil, og kj\u00f8rer bare en dr\u00f8y time sydover fra turistmagneten Dubrovnik, ruller du inn i nytt og ukjent terreng for Ola nordmann: Montenegro.", "Kotor tar rett og slett pusten fra deg n\u00e5r du kommer rullende inn den smale veien fra nord. Du tror et \u00f8yeblikk du er i Sognefjorden: Lysegr\u00f8nne, bratte fjell stuper ned fra h\u00f8ye topper og rett i det bl\u00e5 havet.", "Veien bukter seg langs vannspeilet, som er kranset av m\u00f8rkegr\u00f8nne palmer. Kotor-bukten er s\u00e5 vakker at du knapt tror dine \u00f8yne.", "Hvor er det godt for lommeboken \u00e5 reise?", "Du er ikke den f\u00f8rste. Sv\u00e6rt mange bes\u00f8kende har kjent p\u00e5 den samme f\u00f8lelsen opp gjennom historiens gang. Knapt noen by i Europa har v\u00e6rt gjennom like mange beleiringer.", "Kotor ble grunnlagt s\u00e5 tidlig som 400 \u00e5r f\u00f8r Kristus \u2013 og ble snart en del av det romerske riket. Goterne overtok byen, for igjen \u00e5 bli kastet ut av keiser Justinian, som bygde et fort langs fjordkysten. Araberne plyndret Kotor i \u00e5r 840, og i 1002 overtok bulgarerne.", "Deretter kom Kotor p\u00e5 serbernes hender, og konkurrerte med Dubrovnik om \u00e5 v\u00e6re den viktigste handelshavnen i Adriaterhavet.", "Skal du til Kroatia i sommer? Sjekk disse tipsene:", "Fra 1420 til 1800 tilh\u00f8rte Kotor det venetianske konged\u00f8mmet, bare avbrutt av noen hissige tokt fra ottomanske (tyrkiske) erobrere.", "Deretter fulgte perioder p\u00e5 franske, britiske, italienske og \u00f8sterrikske hender. Til slutt fikk montenegrinske nasjonalister fotfeste, og byen ble en del av Jugoslavia. Italia og Mussolini okkuperte Kotor 1941-1943, f\u00f8r byen kom tilbake p\u00e5 Jugoslavia og Titos hender. Alliert med Serbia var montenegrinerne i krig med naboen Kroatia, og bidro til \u00e5 bombe den vakre gamlebyen i Dubrovnik i 1992.", "Men s\u00e5 tok alle kriger slutt.", "Montenegro skilte stille og rolig lag med storebror Serbia i 2006. Det lille landet, med 647.000 innbyggere, feiret i fjor sommer ti\u00e5rsjubileum som selvstendig stat. Landet er Europas yngste nasjon.", "N\u00e5 er utlendingene tilbake. Som turister. Lastet med euro.", "Inne i gamlebyen h\u00f8rer du alle slags spr\u00e5k i de trange smugene, p\u00e5 de utallige barene og restaurantene. Det g\u00e5r i engelsk, tysk, frank \u2013 og en og annen norsk glose. Nordmenn har s\u00e5 vidt oppdaget Montenegro og Kotor. Men du er fortsatt sv\u00e6rt tidlig ute om du legger ferien din hit.", "Gamlebyen i Kotor er en spennende labyrint av trange gater, \u00e5pne plasser, butikker og kulturelle monumenter av alle slag.", "St. Tryphon-katedralen regnes som en av Adriaterhavet virkelige arkitektoniske og kulturelle perler, den ble bygget i 1166 og har overlevd flere kraftige jordskjelv, det seneste i 1979.", "I de bratte fjellene s\u00f8r for byen l\u00f8per de gamle bymurene som skulle forsvare Kotor fra de stadige invasjonsfors\u00f8kene.", "Har du kondisen i orden, anbefales du sterkt \u00e5 ta turen. Men ikke undervurder oppgaven! Bymurene i Dubrovnik blir som en spasertur \u00e5 regne i forhold. Disse murene er 4,5 kilometer lange, og stiger fra havniv\u00e5 og flere hundre meter opp de stupbratte fjellsidene. Man kan bare forestille seg hvilket slit det m\u00e5 ha v\u00e6rt \u00e5 b\u00e6re opp all denne steinen for hundrevis av \u00e5r siden.", "Ta turen om morgenen, f\u00f8r det blir for varmt, og ta med deg rikelig med drikke.", "Bel\u00f8nningen n\u00e5r du st\u00e5r p\u00e5 toppen er en fantastisk utsikt over byen og det meste av den flotte Kotor-bukten. Dette er en turistopplevelse som ikke kan kj\u00f8pes for penger \u2013 du m\u00e5 gj\u00f8re jobben selv!", "N\u00e5r du er vel nede igjen, frister det med en dukkert. Ti minutters gange fra gamlebyen ligger bystranden, der er det bare \u00e5 kippe av seg skoene og stupe uti.", "F\u00e5r du vestlandsf\u00f8lelsen der du st\u00e5r omgitt av fjell p\u00e5 alle kanter, endrer den seg br\u00e5tt n\u00e5r du legger p\u00e5 sv\u00f8m. Vannet holder 28 grader gjennom hele sommeren, og godt utp\u00e5 h\u00f8sten.", "Liker du vann, er det mange alternativer \u00e5 fylle ferien med i Kotor. Det er plenty med utvalg av b\u00e5tturer p\u00e5 fjorden, med varighet fra to timer til hele dagen. Vi du ha litt mer aktivitet, melder du deg p\u00e5 kajakktur til den bl\u00e5 grotte. Der f\u00e5r du padle inn og ut av sm\u00e5 og store grotter, og snorkle i det krystallklare vannet.", "V\u00e5rt eget reisepanel har 11 reisetips til deg for 2017:", "Ved inngangen til gamlebyen i Kotor ligger det et lite turistkontor, hvor du kan booke denne og mange andre dagsutflukter.", "Er du interessert i historie, finnes det dagsturer med engelskspr\u00e5klige guider som viser deg omr\u00e5dets unike, arkitektoniske arv fra tyve \u00e5rhundrer.", "S\u00e6rlig middelalderarkitekturen er imponerende. \u00abOur Lady of The Rock\u00bb er et slags geistlig motstykke til \u00abThe Rock\u00bb \u2013 Alcatraz-fengselet utenfor San Francisco. Kirken ble bygget i 1452 og ligger p\u00e5 en bitte liten \u00f8y der den flotte kirken og et lite torg fyller all plassen. Hit kommer du bare med et turselskap i privat motorb\u00e5t.", "N\u00e5r kvelden kommer er det et stort utvalg av restauranter og barer \u00e5 velge mellom.", "Sj\u00f8maten er selvsagt ekstremt kortreist, og smaker usedvanlig godt i Kotor. Prisniv\u00e5et er langt under det vi nordmenn er vant med i Spania og Frankrike; Fire personer spiser en flott middag, med \u00f8l og vin til maten, for under tusen kroner totalt.", "Hvor vil verdens st\u00f8rste reiseguide sende deg i \u00e5r?", "Montenegrinerne er glade for at vi utlendinger endelig legger igjen litt penger i landet deres, etter to \u00e5rtusener med plyndring og utt\u00f8mming. Men du kan fortsatt f\u00e5 med deg noen skatter hjem, p\u00e5 lovlig vis, dersom du avslutter kvelden p\u00e5 Casino Pasha. Der kan du pr\u00f8ve lykken p\u00e5 ruletten, blackjack og poker.", "Men ikke skyld p\u00e5 oss om ferien ble dyrere enn du hadde tenkt!", "Hvis du f\u00f8rst og fremst er ute etter strand, party og \u00absydenf\u00f8lelsen\u00bb, er Budva stedet.", "Byen har en stor, \u00e5pen strand, hvor det er party hele dagen og masse aktivitet b\u00e5de til vanns og lands. Budva ligger en times kj\u00f8ring s\u00f8r for Kotor.", "Den kn\u00f8ttlille, senmiddelalderske fiskelandsbyen er blitt en perle og et landemerke i Montenegro. James Bond spilte poker her i \u00abCasino Royal\u00bb fra 2006.", "I dag er hele \u00f8ye et hotell, og du m\u00e5 v\u00e6re sjekket inn for \u00e5 komme ut dit. Kanskje den vakreste \u00f8ya i hele Adriaterhavet.", "Det beste med Podgorica, er at du ikke treffer noen andre turister her. Byen ligger p\u00e5 en slette inne i landet, og mangler de store severdigheter.", "Men du kan gj\u00f8re som vi, g\u00e5 p\u00e5 fotballkamp, komme i snakk med en montenegriner p\u00e5 tribunen, og g\u00e5 ut og dele en \u00f8l etterp\u00e5. Folk er vennlige og nysgjerrige p\u00e5 utlendinger.", "By i Kotor-fjorden/Adriaterhavet.", "13.500 innbyggere.", "Grunnlagt 400 \u00e5r f.kr.", "Befolkning: Montenegrinere (47 prosent), serbere (31 prosent), kroater (8 prosent).", "Rik p\u00e5 spektakul\u00e6r middelalderarkitektur.", "Klima: Fra 25 grader og oppover, mai-september.", "Komme dit: Kotor har egen flyplass, Tivat, men det kreves minst \u00e9n mellomlanding fra de fleste flyplasser i Norge. Til sommeren flyr Norwegian direkte til Tivat fra Oslo.", "Det enkleste og billigste er direktefly med SAS eller Norwegian til Dubrovnik, Kroatia. Derfra er det 90 km og snaue to timers tur med leiebil til Kotor.", "Ogs\u00e5 mulig \u00e5 ta buss Dubrovnik-Kotor.", "Overnatting: Booking.com, Hotels.com og Tripadvisor.com gir deg masse valgmuligheter. Eksempler:", "Hotel Vardar er et lite hotell i 4 etasjer som ligger rett innenfor bymurene til gamlebyen. Mer sentralt er det ikke mulig \u00e5 bo.", "Hotel Astoria er et hotell med et anstr\u00f8k av luksus, plassert inne i gamlebyen. Rommene har egne navn, som Alfa, Vita, Gama, Beta. Hotellet f\u00e5r gode anmeldelser av de bes\u00f8kende."]}, {"field": "category0", "value": "reise"}, {"field": "contenthash", "value": "f4a28be7fa574aa1bee8697a9b5a11bb3d2a8d76cba678bbd91a23525f888256"}, {"field": "createtime", "value": "2017-02-10T06:31:10.000Z"}, {"field": "description", "value": "Hvorfor dra sydover n\u00e5r vi har fjord og fjell i Norge? Fordi det finnes en by som heter Kotor, i miniputtstaten Montenegro."}, {"field": "heading", "value": ["Her f\u00e5r du fjord og fjell", "Fjord og fjell", "Utsikt verdt \u00e5 svette for", "Kajakk og vakre bygg", "Flere reisem\u00e5l i Montenegro:", "Budva", "Sveti Stefan", "Podgorica", "Reisefakta Kotor, Montenegro:", "Nyttig:"]}, {"field": "id", "value": "1aacb2b597bf89ce570e6e0aa26566acdaf2dd37"}, {"field": "keyword", "value": ["Montenegro", "Europa", "Historie", "Reise", "Hotell"]}, {"field": "keywords", "value": "Montenegro,Europa,Historie,Reise,Hotell"}, {"field": "kw-category", "value": "reise"}, {"field": "kw-company", "value": "tripadvisor"}, {"field": "kw-concept", "value": ["tur", "fjord", "hotell", "bratte fjell", "gamlebyen", "lands", "dag", "vann", "fjell", "byen", "montenegriner"]}, {"field": "kw-entity", "value": ["stefan", "jugoslavia", "kristus", "casino pasha", "spania og frankrike", "vardar", "casino royal", "lady of the rock", "alfa", "norwegian", "adriaterhavet", "dubrovnik-kotor", "hotels", "the rock", "split og dubrovnik", "mussolini", "montenegro og kotor", "justinian", "jugoslavia og titos", "beta"]}, {"field": "kw-location", "value": ["tivat", "europa", "ola", "budva", "dubrovnik", "kotor", "montenegro", "norge", "astoria", "hvar", "oslo", "podgorica", "sognefjorden", "vita", "serbia", "san francisco", "gama", "kroatia"]}, {"field": "kw-pageclass", "value": "article"}, {"field": "kw-person", "value": "james bond"}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/da4446fe-b04b-4324-9527-c9bdbc53bf0a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her f\u00e5r du fjord og fjell - og en badetemperatur p\u00e5 28 grader"}, {"field": "og-type", "value": "article"}, {"field": "og-url", "value": "http://www.adressa.no/reise/Her-far-du-fjord-og-fjell---og-en-badetemperatur-pa-28-grader-9673b.html"}, {"field": "pageclass", "value": null}, {"field": "publishtime", "value": "2017-02-10T06:12:03.000Z"}, {"field": "recs-articleid", "value": "9673"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-02-10T06:12:03.000Z"}, {"field": "recs-rawtitle", "value": "Her f\u00e5r du fjord og fjell - og en badetemperatur p\u00e5 28 grader -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Hvorfor dra sydover n\u00e5r vi har fjord og fjell i Norge? Fordi det finnes en by som heter Kotor, i miniputtstaten Montenegro."}, {"field": "thumbnail", "value": "http://content-thumbnail.cxpublic.com/content/thumbnail200x150/1aacb2b597bf89ce570e6e0aa26566acdaf2dd37.jpg?589dc613"}, {"field": "thumbnailfullheightdimensions", "value": "200x2366"}, {"field": "timestamp", "value": "2017-02-10T13:54:27.000Z"}, {"field": "title", "value": "Her f\u00e5r du fjord og fjell - og en badetemperatur p\u00e5 28 grader"}, {"field": "url", "value": "http://www.adressa.no/reise/Her-far-du-fjord-og-fjell---og-en-badetemperatur-pa-28-grader-9673b.html"}, {"field": "urlhash", "value": "1aacb2b597bf89ce570e6e0aa26566acdaf2dd37"}], "score": 0.6534452, "siteId": "9222270286501375973", "id": "1aacb2b597bf89ce570e6e0aa26566acdaf2dd37"}

