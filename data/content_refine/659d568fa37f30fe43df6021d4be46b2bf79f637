{"fields": [{"field": "modifiedtime", "type": "time", "value": "2015-07-13T07:17:05.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "sissel lynum"}, {"field": "body", "value": ["Saken oppdateres.", "Nicolai Martens sluttet i fjor som sjef for godteriselskapet Location Norway, der Trondheim kino og Bergen kino eier halvparten hver.", "LES LEDER: Dyrt r\u00f8dgr\u00f8nt popkorn p\u00e5 kinoen", "Martens fikk 2 466 638 kroner i l\u00f8nn og etterl\u00f8nn. I tillegg fikk han en godtgj\u00f8relse p\u00e5 674 768 kroner, hvor det meste er bonus. Det blir 3,1 millioner kroner til sammen.", "Han sluttet i stillingen 30. september 2014. If\u00f8lge styreleder i Location Norway, Egil Magne Akselsen, dekker l\u00f8nnsutbetalingen p\u00e5 2,46 millioner l\u00f8nn ut \u00e5ret og ett \u00e5rs etterl\u00f8nn ut 2015.", "\u2013 Vi trappet ned virksomheten fordi Location gikk fra \u00e5 drive kioskene selv til franchise. Vi drev nedbemanning i fjor, og laget da en sluttavtale med Martens. Han har v\u00e6rt i bedriften siden 1998, og fikk etterl\u00f8nn for lang og tro tjeneste, sier Akselsen.", "I \u00e5rene 2009 og 2010 fikk Martens bonuser p\u00e5 henholdsvis 1,4 millioner og tre millioner. Senere inngikk styret i Location Norway en ny avtale, som sier at daglig leder maksimalt kan f\u00e5 ei halv \u00e5rsl\u00f8nn i bonus.", "\u2013 Bonusen i fjor baserer seg p\u00e5 2013-regnskapet, og er maksimalt 50 prosent av grunnl\u00f8nn. Det var et veldig godt resultat i 2013, som ga maksimal bonus. I tillegg best\u00e5r godtgj\u00f8relsen av bilgodtgj\u00f8relse, sier Akselsen.", "I fjor overdro Location Norway deler av driften av kioskene til kinoene selv. Omorganiseringen i selskapet f\u00f8rte til at salgsinntektene i fjor endte p\u00e5 42 millioner, mot 108 millioner i 2013. Overskuddet etter skatt ble samtidig redusert fra 7,1 til 4,8 millioner.", "Selv med lavere resultat, vil Martens ogs\u00e5 i \u00e5r f\u00e5 bonus, basert p\u00e5 resultatet for 2014. If\u00f8lge Akselsen blir den omtrent som bonusen for 2013, selv om resultatet i Location Norway er lavere.", "\u2013 Location har 75 prosent av kinomarkedet p\u00e5 kiosksiden. Locations innsats vises ikke bare i regnskapet til selskapet, men ogs\u00e5 i kinoenes regnskap direkte, forklarer Akselsen.", "Dette vil si at Nicolai Martens kan vente seg ytterligere rundt en halv million kroner i bonus i \u00e5r, p\u00e5 toppen av de tre millionene han fikk i fjor.", "Martens selv kommenterer avtalen slik:", "\u2013 Jeg har jobbet i Location i 16 \u00e5r, og har blitt enig med styret om \u00e5 fratre. Dette er en helt vanlig avtale jeg ble presentert for av styret, og som jeg har takket ja til, sier Martens.", "Styreleder Geirmund Lykke (KrF) i Trondheim kino, som eier halvparten av Location Norway, vil ikke ha en mening om at lederen for et stort sett kommunalt eid selskap f\u00e5r tre millioner i l\u00f8nn, etterl\u00f8nn og annen godtgj\u00f8relse i ett \u00e5r.", "\u2013 Bel\u00f8pet er sv\u00e6rt h\u00f8yt, men det er situasjonsbestemt fordi selskapet er betydelig redusert i omsetning. Derfor har styret i Location funnet det riktig \u00e5 inng\u00e5 en sluttavtale, sier Lykke.", "Han mener Location-styret ikke hadde noe valg n\u00e5r det gjelder etterl\u00f8nna, som er p\u00e5 rundt 1,2 millioner kroner.", "\u2013 N\u00e5r styret ser seg tjent med en annen ledelse, er man i en forhandlingsposisjon der det er \u00e5 gi og ta for \u00e5 finne gode l\u00f8sninger. Dersom man ikke inng\u00e5r en l\u00f8nnsavtale som avg\u00e5ende leder aksepterer, har han rett til \u00e5 fortsette. Derfor er dette en forholdsvis god l\u00f8sning for begge parter, sier Lykke.", "Han viser til at Location er et eget aksjeselskap, og at Trondheim kino ikke kan overpr\u00f8ve styret i Location Norway.", "\u2013 Jeg tar til etterretning at styret har inng\u00e5tt den avtalen. Det er ikke min rolle \u00e5 g\u00e5 inn p\u00e5 hvordan selskapet opererer. V\u00e5r eneste rolle er \u00e5 gi retningslinjer i generalforsamlingen, sier Lykke.", "Varaordf\u00f8rer Knut Fagerbakke (SV) er vararepresentant for styreleder Lykke i styret i Trondheim kino, men har ikke deltatt p\u00e5 noen styrem\u00f8ter. Han synes tre millioner i l\u00f8nn, etterl\u00f8nn og godtgj\u00f8relse er altfor mye.", "\u2013 Jeg synes etterl\u00f8nn og bonusordninger er en uting. I dette tilfellet synes jeg det er for h\u00f8y etterl\u00f8nn, og skulle \u00f8nske det var en lavere sum. Jeg kjenner ikke til kontrakten vedkommende hadde. Men det er mye i etterl\u00f8nn til en leder for det som er et selskap som i realiteten har to offentlige eiere, selv om kinoen i Bergen er delprivatisert, sier Fagerbakke.", "Han sier Trondheim kommune som eier har gitt f\u00f8ringer for lederl\u00f8nningene i selskapene den eier i.", "\u2013 Det er gitt f\u00f8ringer n\u00e5r det gjelder direkt\u00f8rer i aksjeselskap om at lederl\u00f8nningene skal v\u00e6re i tr\u00e5d med l\u00f8nnspolitikken p\u00e5 direkt\u00f8rniv\u00e5 i Trondheim kommune, sier Fagerbakke.", "Han viser samtidig til at det kan v\u00e6re vanskelig n\u00e5r det er flere eiere inne i bildet.", "\u2013 Da kan vi ikke p\u00e5legge slike selskaper Trondheim kommunes l\u00f8nnspolitikk, som vi kan gj\u00f8re for selskaper som er 100 prosent eid av kommunen, sier Fagerbakke.", "Han opplyser at direkt\u00f8rer i kommunen ikke f\u00e5r bonus.", "\u2013 Jeg kjenner heller ikke til at noen i kommunen har f\u00e5tt etterl\u00f8nn, sier Fagerbakke."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "58d5533bef35cdc21f628ba81872587d9474821041af57beb9b33e7cc1274b1b"}, {"field": "createtime", "value": "2015-07-13T06:16:03.000Z"}, {"field": "description", "value": "Tidligere daglig leder i den kommunalt eide kinokiosk-kjeden Location fikk over tre millioner kroner i l\u00f8nn, etterl\u00f8nn og bonus i fjor."}, {"field": "dominantimage", "value": "http://www.adressa.no/pluss/okonomi/article11310526.ece/khv3n1/ALTERNATES/w980-default/IMG_JPS-location2.JPG_2_1_C74B66661ED.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/659d568fa37f30fe43df6021d4be46b2bf79f637.jpg?598a14f3"}, {"field": "dominantthumbnaildimensions", "value": "300x169"}, {"field": "heading", "value": ["Godterisjefen p\u00e5 kinoen fikk tre millioner i fjor -adressa.no", "Omorganisering", "\u2013 Bel\u00f8pet er h\u00f8yt", "\u2013 En uting", "\u2013 Vanskelig \u00e5 p\u00e5legge"]}, {"field": "id", "value": "659d568fa37f30fe43df6021d4be46b2bf79f637"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-concept", "value": ["eid", "etterl\u00f8nn", "styret", "selskapet", "million", "bonus", "million kroner", "kino"]}, {"field": "kw-entity", "value": ["geirmund lykke", "krf", "location norway"]}, {"field": "kw-location", "value": ["bergen", "trondheim"]}, {"field": "kw-pageclass", "value": "article"}, {"field": "kw-person", "value": ["egil magne akselsen", "nicolai martens", "knut fagerbakke"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article11310526.ece/khv3n1/ALTERNATES/w980-default/IMG_JPS-location2.JPG_2_1_C74B66661ED.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Godterisjefen p\u00e5 kinoen fikk tre millioner i fjor"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article11310533.ece"}, {"field": "pageclass", "value": ["article"]}, {"field": "publishtime", "value": "2015-07-13T07:10:09.000Z"}, {"field": "recs-articleid", "value": "11310533"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2015-07-13T07:10:09.000Z"}, {"field": "recs-rawtitle", "value": "Godterisjefen p\u00e5 kinoen fikk tre millioner i fjor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Tidligere daglig leder i den kommunalt eide kinokiosk-kjeden Location fikk over tre millioner kroner i l\u00f8nn, etterl\u00f8nn og bonus i fjor."}, {"field": "thumbnail", "value": "http://content-thumbnail.cxpublic.com/content/thumbnail200x150/659d568fa37f30fe43df6021d4be46b2bf79f637.jpg?598a14f3"}, {"field": "thumbnailfullheightdimensions", "value": "200x1860"}, {"field": "timestamp", "value": "2017-08-08T19:45:55.000Z"}, {"field": "title", "value": "Godterisjefen p\u00e5 kinoen fikk tre millioner i fjor"}, {"field": "url", "value": "http://www.adressa.no/pluss/okonomi/article11310533.ece"}, {"field": "urlhash", "value": "659d568fa37f30fe43df6021d4be46b2bf79f637"}], "score": 0.9106218, "siteId": "9222270286501375973", "id": "659d568fa37f30fe43df6021d4be46b2bf79f637"}

