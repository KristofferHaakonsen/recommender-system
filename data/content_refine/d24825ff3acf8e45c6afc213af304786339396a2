{"fields": [{"field": "modifiedtime", "type": "time", "value": "2012-04-18T19:49:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ellen alm. historiker", "universitetsbibliotekar ubit", "gunnerusbiblioteket"]}, {"field": "body", "value": ["Saken oppdateres.", "Som historiker med spesialfelt 1600-tallets hekseprosesser, er det interessant \u00e5 se at hekseri og trolldom er i skuddet for tiden. I tv-serier og i ungdomsblader florerer t\u00f8ffe og trendy \u00abpower- girl\u00bb-hekser. F\u00f8r vi rekker \u00e5 komme over den verste \u00abRingenes Herre\u00bb - og \u00abHarry Potter\u00bb-b\u00f8lgen, venter en ny heksefilm, \u00abBewitched\u00bb, med Nicole Kidman i hovedrollen. Forfatteren Jan Guillou lot seg ogs\u00e5 friste av det popul\u00e6re heksetemaet, da han skummet fl\u00f8ten fra forskningslitteraturen og skrev sin \u00abhistoriske reportasje\u00bb \u00abHeksenes forsvarere\u00bb i 2002. N\u00e5 produserer han fjernsynsserie som bygger p\u00e5 samme bok.", "Hekser pirrer fantasien, men ser man bak den underholdningsverdien heksetemaet presenterer i dag, er det dypt tragiske kvinneskjebner som kommer til syne. P\u00e5driverne bak hekseprosessene var b\u00e5de \u00f8vrigheta og bygdefolket selv. Sviktende rettslige prosedyrer, en fundamentalistisk teologisk ideologi, og aksept av mistenkeliggj\u00f8ring gjennom sladder, ble en livsfarlig kombinasjon for dem som skilte seg ut.", "Historiker Rune Hagen har i sin forskning med rette kommet frem til at \u00abdet var ingen hekser her i landet f\u00f8r de politiske, juridiske og geistlige myndigheter begynte \u00e5 anklage og brenne visse individer for trolldom\u00bb. Heksebrenning h\u00f8rer paradoksalt nok til modernitetens fremvekst i Norge, og ikke til den \u00abm\u00f8rke middelalder\u00bb.", "I tiden etter reformasjonen (1537) og i brytningen mellom et magisk/religi\u00f8st og et rasjonelt verdensbilde oppsto hekseprosessene. Danmark-Norges konge Christian IV g\u00e5r s\u00e5gar inn i historien som en av de sentrale p\u00e5drivere i kampen mot hekser. Han ga ut en av Europas strengeste lover mot trolldom (1617), og initierte personlig en rekke hekseprosesser. Embetsmenn (fogder, sorenskrivere, lensherrer, lensmenn og presteskap) i en nyetablert statsadministrasjon, ble beordret til \u00e5 forf\u00f8lge og straffe magisk ut\u00f8velse \u00abuden al naade\u00bb. Embetsmenn som unndro seg en aktiv trolldomsjakt kunne bli straffet som trollfolks medhjelpere. I Finnmark hvor hekseprosessene gikk hardest for seg (138 saker, 92 d\u00f8dsdommer), ses en oppblomstring av prosesser i det \u00f8yeblikk en ny lensherre tiltrer i stillingen. Stikkpr\u00f8ver i materiale for Trondheim kan tyde p\u00e5 det samme. Samtidig var hekseprosessen avhengig av at lokalbefolkningen tok til seg presteskapets formaning og ford\u00f8mmelse, og anmeldte mistenkelige trolldomskyndige til det offentlige rettsapparat.", "I Norge har noen f\u00e5 hekseprosesser blitt landskjente. Det gjelder saken mot Ragnhild Tregag\u00e5s i Bergen i 1325. Saken er unik i seg selv fordi den er eneste trolldomssaken vi kjenner til fra middelalderen. I sjalusi hadde hun ut\u00f8vd ondskapsfull kj\u00e6rlighetsmagi for \u00e5 \u00f8delegge ekteskapet til sin tidligere elsker, deriblant ved \u00e5 gj\u00f8re ham impotent. F\u00f8r reformasjonen var ikke trolldom et fenomen som ble tatt alvorlig, og heller ikke straffet med d\u00f8den. Ragnhild ble d\u00f8mt til b\u00f8nn og faste og p\u00e5legg om \u00e5 dra p\u00e5 syv \u00e5rs pilgrimsferd. Dernest er saken mot presteenka Anne Pedersdatter Beyer noks\u00e5 kjent. Hun ble brent i Bergen i 1590.", "S\u00e5 er det Trondheims egen heks, Lisbeth Nypan fra Leinstrand, som ble id\u00f8mt b\u00e5lstraff i Trondheim 1670 (mannen Ole ble halshugget for samme sak). I tillegg kjenner historikere som er spesialist p\u00e5 feltet til navnene p\u00e5 vel 300 andre trolldomsd\u00f8mte. Over dobbelt s\u00e5 mange ble anklaget uten \u00e5 bli straffet.", "De f\u00e6rreste av dem som ble d\u00f8mt og brent for trolldom oppfattet seg selv som hekser. Tilst\u00e5elser om nattlige flyvninger, omgang med djevelen og opphav til sykdom og d\u00f8d var utslag av ulovlig tortur, press og formaning. 1600-tallskildene som r\u00f8per disse justismord finnes i landets statsarkiv og p\u00e5 riksarkivet. En del unikt trykt og originalt materiale finnes i spesialsamlingene p\u00e5 Gunnerusbiblioteket, som dommen mot Lisbet Nypan, svarteb\u00f8ker, 1600-tallets lovverk og teologiske litteratur.", "Anne Pedersdatter Beyer fikk sitt monument p\u00e5 Nordnes Bergen i 2002. Samme \u00e5r ble det avduket en hekseskulptur over syv hekser brent i Anda, Gloppen kommune i Sogn og Fjordane. I \u00e5r er det Lisbet Nypan som minnes gjennom Steinar Garbergs skulptur ved Nypvang skole i Leinstrand (Adresseavisen 14. og 18. mai 2005). I Norges heksehovedstad nummer en, det tynt befolkede Vard\u00f8 og kyststripen rundt Varangerfjorden, m\u00f8tte over 70 mennesker sin ublide skjebne gjennom b\u00e5l og brann i l\u00f8pet av 1600-tallet. I Vard\u00f8 arbeides det aktivt for at byen skal f\u00e5 sitt eget monument til minne om de justismord som fant sted mot kystbefolkningen. Siden 2004 arrangeres det \u00e5rlig en fagkonferanse i august med tema hekseprosesser (http://www.hexeria.no/).", "Selv om hekseprosessene ligger langt bak i tid, har de nevnte markeringer vekket debatt i lokalsamfunnene. Synspunktene er delte, alt fra dem som inderlig provoseres av at gammel ondskap skal trekkes frem i lyset, til den vitebegj\u00e6rlige \u00abhva er heksepresser egentlig\u00bb, og til den som stiller seg likegyldig eller tar det hele med humor. Intensjonen med disse markeringer er et oppgj\u00f8r med fortidens urett. De representerer ogs\u00e5 en tankevekker og et varsko om evigvarende fenomener som eksisterer i v\u00e5r egen tid: forf\u00f8lgelse, overgrep, \u00f8deleggende sladder og justismord. Disse destruktive mekanismene mellom makt og avmakt finner vi igjen i det offentlige rom og p\u00e5 lokalt og privat niv\u00e5. Konsekvensen i dagens samfunn er ikke lenger offentlig henrettelse gjennom b\u00e5l og brann, men kan oppleves like katastrofalt og skjebnesvangert for dem det ang\u00e5r.", "I forskningslitteraturen er det vanlig \u00e5 peke ut Finnmark og Rogaland som omr\u00e5der med s\u00e6rs mange heksesaker. I Hans Eyvind N\u00e6ss sin doktoravhandling (1982) nevner han et 40-talls \u00abtr\u00f8nderhekser\u00bb i sin tabell. Stemmer disse tallene utpeker ogs\u00e5 Tr\u00f8ndelag seg som et markant heksedistrikt. Stikkpr\u00f8ver viser imidlertid at N\u00e6ss sine tall kan v\u00e6re klare for revidering. Nysgjerrigheten f\u00e5r en til \u00e5 sp\u00f8rre seg: stemmer disse tallene? Er det distrikt i Tr\u00f8ndelag som utpeker seg i forhold til hverandre? Hvilke \u00e5rsaksforklaringer ligger bak? S\u00e5 langt har ingen g\u00e5tt i gang med en systematisk gjennomgang av \u00abtr\u00f8nderheksene\u00bb. Det er et planlagt forskningsprosjekt for undertegnede."]}, {"field": "category0", "value": "meninger"}, {"field": "contenthash", "value": "f2cd3ff1d31aaa7f6df63193d456fb62cc4ed8473768b7b289e9dec338eb4186"}, {"field": "createtime", "value": "2017-04-03T21:54:03.000Z"}, {"field": "description", "value": "I tv-serier og ungdomsblader er hekseri og trolldom in for tiden. Men bak underholdningsverdien disse temaene representerer er det dypt tragiske kvinneskjebner som avdekkes. N\u00e5 skal det forskes mer p\u00e5 \u00abtr\u00f8nderheksene\u00bb."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d24825ff3acf8e45c6afc213af304786339396a2.jpg?597cff16"}, {"field": "dominantthumbnaildimensions", "value": "256x256"}, {"field": "heading", "value": "Hekseri og trolldom i skuddet -adressa.no"}, {"field": "id", "value": "d24825ff3acf8e45c6afc213af304786339396a2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["brent", "hekseprosesser", "dypt tragiske kvinneskjebner", "heks", "dypt tragiske", "trolldom", "sak", "tragiske kvinneskjebner"]}, {"field": "kw-entity", "value": ["nypvang", "europas", "gunnerusbiblioteket", "ole", "ringenes herre", "bewitched", "nordnes bergen", "finnmark og rogaland", "trondheim 1670", "heksenes", "lisbet nypan", "adresseavisen", "leinstrand", "hans eyvind n\u00e6ss"]}, {"field": "kw-location", "value": ["sogn og fjordane", "anda", "vard\u00f8", "tr\u00f8ndelag", "finnmark", "varangerfjorden", "norge", "gloppen"]}, {"field": "kw-pageclass", "value": "article"}, {"field": "kw-person", "value": ["lisbeth nypan", "christian iv", "rune hagen", "ragnhild tregag\u00e5s", "anne pedersdatter beyer", "nicole kidman", "harry potter", "steinar garbergs", "jan guillou"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hekseri og trolldom i skuddet"}, {"field": "og-type", "value": "article"}, {"field": "og-url", "value": "http://www.adressa.no/meninger/article521070.ece"}, {"field": "pageclass", "value": ["article"]}, {"field": "publishtime", "value": "2005-07-03T21:34:04.000Z"}, {"field": "recs-articleid", "value": "2138832"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-07-03T21:34:04.000Z"}, {"field": "recs-rawtitle", "value": "Hekseri og trolldom i skuddet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I tv-serier og ungdomsblader er hekseri og trolldom in for tiden. Men bak underholdningsverdien disse temaene representerer er det dypt tragiske kvinneskjebner som avdekkes. N\u00e5 skal det forskes mer p\u00e5 \u00abtr\u00f8nderheksene\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/d24825ff3acf8e45c6afc213af304786339396a2.jpg?597cff16"}, {"field": "thumbnailfullheightdimensions", "value": "200x1427"}, {"field": "timestamp", "value": "2017-07-29T21:33:10.000Z"}, {"field": "title", "value": "Hekseri og trolldom i skuddet"}, {"field": "url", "value": "http://www.adressa.no/meninger/article521070.ece"}, {"field": "urlhash", "value": "d24825ff3acf8e45c6afc213af304786339396a2"}], "score": 1.1469887, "siteId": "9222270286501375973", "id": "d24825ff3acf8e45c6afc213af304786339396a2"}

