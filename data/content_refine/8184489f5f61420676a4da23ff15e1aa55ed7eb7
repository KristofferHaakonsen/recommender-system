{"fields": [{"field": "modifiedtime", "type": "time", "value": "2017-05-11T12:35:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Leder", "Spr\u00e5k", "Eksamen"]}, {"field": "author", "value": "kathrine humberset"}, {"field": "body", "value": ["Saken oppdateres.", "Sommerferien er like rundt hj\u00f8rnet for tusenvis av studenter landet rundt. F\u00f8r b\u00f8kene kan legges p\u00e5 hylla, gjenst\u00e5r det imidlertid \u00e5 vise hva man har l\u00e6rt gjennom semesteret.", "Vi spurte sensorer ved H\u00f8gskolen i Oslo og Akershus (HiOA) hva de vektlegger i en eksamensbesvarelse og ba dem dele sine beste tips til hvordan du kan sikre deg en karakter i toppsjiktet.", "Gruer du deg til eksamen? Da b\u00f8r du lese dette:", "H\u00f8yskolelektor ved Institutt for grunnskole \u2013 og fagl\u00e6rerutdanning", "Les oppgaven n\u00f8ye:", "\u2013 Les oppgaveteksten n\u00f8ye flere ganger. En klassisk tabbe er at man ikke leser den godt nok. Oppgaven best\u00e5r gjerne av flere punkter, sjekk at du har besvart dem alle.", "S\u00f8rg for en strukturert besvarelse:", "\u2013 Jeg er opptatt av en tydelig struktur. Hvis det er snakk om \u00e5 skrive en lengre tekst, vil jeg veldig gjerne ha en klar intro som forteller meg hva oppgaven skal handle om og hvilke teorier som brukes for \u00e5 redegj\u00f8re for problemstillingen. Jeg vil dessuten ha en r\u00f8d tr\u00e5d gjennom teksten. Det vil si at det ene leder naturlig til det andre, at avsnittene henger sammen. S\u00f8rg ogs\u00e5 for \u00e5 ha en avslutning. Det er det mange som glemmer.", "Bruk teori:", "\u2013 Bruk teori n\u00e5r du besvarer oppgaven, ikke synsing. En del svake besvarelser inneholder gjerne setninger som \u00aballe vet at..\u00bb, men p\u00e5 h\u00f8gskole- og universitetsniv\u00e5 m\u00e5 du bruke teori for \u00e5 vise hvorfor det er slik. Du m\u00e5 rett og slett kunne underbygge argumentene dine med fakta.", "Les gjennom besvarelsen:", "\u2013 Les godt gjennom besvarelsen din n\u00e5r du er ferdig \u00e5 skrive. Sjekk spr\u00e5ket f\u00f8r du leverer inn. Det b\u00f8r v\u00e6re ryddig og tydelig.", "Still godt forberedt:", "\u2013 S\u00f8rg for \u00e5 v\u00e6re uthvilt p\u00e5 eksamensdagen, ha med deg mat og drikke og ta pauser underveis. Hvis du st\u00e5r fast; g\u00e5 videre til noe annet i stedet for stirre ut i luften. Det er alltid bedre \u00e5 skrive noe enn ingenting. Mange er veldig selvkritiske og tror ikke de kan noe, men s\u00e5 viser det seg at de kan mer enn de tror n\u00e5r de f\u00f8rst kommer i gang.", "F\u00f8rsteamanuensis ved Institutt for offentlig administrasjon og ledelse", "Hold deg til oppgaven:", "\u2013 Hold deg til oppgaven i besvarelsen. Svar p\u00e5 det du blir spurt om, ikke om alt det andre du har l\u00e6rt gjennom semesteret. Selv om du \u00f8nsker \u00e5 vise all kunnskapen du sitter p\u00e5, vil det ikke trekke opp s\u00e5 lenge oppgaven ikke sp\u00f8r etter det.", "S\u00f8rg for god disposisjon:", "\u2013 Jeg er veldig n\u00f8ye p\u00e5 at besvarelsen skal ha en ryddig disposisjon. Det skal v\u00e6re tydelig n\u00e5r kandidaten dr\u00f8fter, for det er her kandidaten virkelig kan vise sine evner \u2013 s\u00e6rlig i samfunnsfag.", "Legg st\u00f8rst vekt p\u00e5 dr\u00f8ftingen:", "\u2013 Konsentrer deg mest om dr\u00f8ftingsdelen. Redegj\u00f8relsen er ogs\u00e5 viktig, men dr\u00f8ftingen er den vi tillegger mest vekt. Har du en god dr\u00f8fting som viser selvstendighet og kreativitet, kan det noen ganger veie opp for en litt mer usikker besvarelse med hensyn til faktakunnskap.", "Ikke bruk for mye plass p\u00e5 innledningen:", "\u2013 Noen bruker s\u00e5 mye tid p\u00e5 innledningen, at de n\u00e6rmest ikke kommer i gang med selve besvarelsen. Det holder med en liten innledning om hvordan man forst\u00e5r oppgaven, hvordan man har tenkt \u00e5 l\u00f8se den og hva som er relevant av teori. Se p\u00e5 hvilke begrep som m\u00e5 defineres, men begrens deg ogs\u00e5 her til det som er relevant for oppgaven.", "Bruk faglige argumenter:", "\u2013 Det er viktig at det ikke er egne politiske meninger og synspunkter, men faglige argumenter som ligger til grunn i besvarelsen.", "Bruk et presist spr\u00e5k:", "\u2013 Det er nok en viss sammenheng mellom lengde og kvalitet i besvarelser, men ofte kan en besvarelse v\u00e6re utmerket til tross for at den ikke er spesielt lang \u2013 nettopp fordi det er brukt et presist spr\u00e5k. Er du presis, kan du f\u00e5 med mye p\u00e5 relativt f\u00e5 sider.", "H\u00f8yskolelektor ved Institutt for sykepleie og helsefremmende arbeid", "Svar p\u00e5 kommandoordet/bestillingen:", "\u2013 Les n\u00f8ye hva du blir bedt om \u00e5 gj\u00f8re i oppgaveteksten. St\u00e5r det \u00abnevn\u00bb, \u00abgj\u00f8r rede for\u00bb, \u00abbeskriv\u00bb eller \u00abdr\u00f8ft\u00bb? Mange gj\u00f8r feil ved at de for eksempel ikke dr\u00f8fter n\u00e5r de f\u00e5r beskjed om \u00e5 dr\u00f8fte. Det er med andre ord ikke bare det faglige innholdet som teller, men ogs\u00e5 om du har svart p\u00e5 bestillingen i oppgaven.", "Skriv alt ned p\u00e5 papiret:", "\u2013 Ikke anta at sensor vet hva du kan, sensor er ikke tankeleser. Skriv alt du kan ned p\u00e5 papiret. Sensor kan ikke ta for gitt at du vet noe som ikke er skrevet i besvarelsen. St\u00e5r det ikke der, f\u00e5r du heller ikke poeng. Det er viktig \u00e5 huske p\u00e5.", "Skriv klart og tydelig:", "\u2013 Ha en klar retning p\u00e5 teksten. Sett deg et m\u00e5l for hva du \u00f8nsker \u00e5 formidle til sensor og gj\u00f8r det s\u00e5 forst\u00e5elig som mulig. Skriv korte og tydelige setninger i stedet for \u00e5 pr\u00f8ve \u00e5 imponere sensor med avanserte ord og begrep, det kan ofte bli feil. For dem som strever med \u00e5 formilde fagstoffet skriftlig er dette trolig ekstra viktig.", "\u2013 Kommer du p\u00e5 noe i etterkant som du har glemt \u00e5 skrive; ikke skriv det med liten, uleselig skrift der det egentlig skulle st\u00e5. Marker heller at det st\u00e5r mer tekst til oppgaven p\u00e5 en annen side.", "Vis selvstendighet og god vurderingsevne:", "\u2013 Ta eierskap til stoffet. Dersom du if\u00f8lge oppgaveteksten skal gi eksempel p\u00e5 en anonymisert situasjon fra praksis, er det fint om du kan gi en faglig vurdering p\u00e5 en analyserende og reflekterende m\u00e5te, og samtidig knytte det teoretiske materialet opp mot dette.", "Tren p\u00e5 \u00e5 \u00abtenke langsomt\u00bb:", "\u2013 Jeg tror at kandidater som kan mye, ofte tenker s\u00e5 fort at de hopper over noe av det som ligger lagret i hukommelsen. Tenk heller s\u00e5 langsomt at kunnskapen kommer tilbake til deg og du f\u00e5r det ned p\u00e5 papiret. Ved \u00e5 bruke mer tid p\u00e5 \u00e5 skrive stikkord eller lage en skisse p\u00e5 kladdearket, kan det plutselig dukke opp ting du trodde du hadde glemt.", "Se over teksten med \u00abfriske \u00f8yne\u00bb:", "\u2013 N\u00e5r du er ferdig med et avsnitt eller med hele besvarelsen, er det lurt \u00e5 ta en liten pause og deretter lese over det du har skrevet med \u00abfriske \u00f8yne\u00bb. Forestill deg at du leser en annen persons tekst. Sjekk at du har f\u00e5tt med alt som er vesentlig, at kunnskapen din kommer klart og tydelig frem, og at besvarelsen din formidler det du vil si.", "\u00d8nsker du \u00e5 f\u00e5 med deg lignede saker? Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "8e172c4049628eecbbd6a37da694c431fa3da5b8413623f0fa76c46d35ae49a5"}, {"field": "createtime", "value": "2017-05-11T12:36:20.000Z"}, {"field": "description", "value": "\u2013 Svar p\u00e5 det du blir spurt om, ikke alt annet, sier sensor."}, {"field": "heading", "value": ["Hvordan f\u00e5 A p\u00e5 eksamen? Vi har spurt sensorene -adressa.no", "Sissil Lea Heggernes", "Inger Marie Stigen", "Hedvig Halvorsrud"]}, {"field": "id", "value": "8184489f5f61420676a4da23ff15e1aa55ed7eb7"}, {"field": "keyword", "value": ["Leder", "Spr\u00e5k", "Eksamen"]}, {"field": "keywords", "value": "Leder,Spr\u00e5k,Eksamen"}, {"field": "kw-category", "value": "familieogoppvekst"}, {"field": "kw-classification", "value": "science"}, {"field": "kw-company", "value": "facebook"}, {"field": "kw-concept", "value": ["skriv", "spurt sensorene", "oppgaven", "sensor", "besvart"]}, {"field": "kw-entity", "value": ["h\u00f8gskolen", "oslo og akershus", "twitter", "familie", "institutt", "hioa"]}, {"field": "kw-pageclass", "value": "article"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/e5523a7f-9e67-456a-b8d4-cbf79f3920d0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvordan f\u00e5 A p\u00e5 eksamen? Vi har spurt sensorene"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvordan-fa-A-pa-eksamen-Vi-har-spurt-sensorene-10146b.html"}, {"field": "pageclass", "value": ["article"]}, {"field": "publishtime", "value": "2017-05-10T18:00:00.000Z"}, {"field": "recs-articleid", "value": "10146"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2017-05-10T18:00:00.000Z"}, {"field": "recs-rawtitle", "value": "Hvordan f\u00e5 A p\u00e5 eksamen? Vi har spurt sensorene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2013 Svar p\u00e5 det du blir spurt om, ikke alt annet, sier sensor."}, {"field": "thumbnail", "value": "http://content-thumbnail.cxpublic.com/content/thumbnail200x150/8184489f5f61420676a4da23ff15e1aa55ed7eb7.jpg?5981a627"}, {"field": "thumbnailfullheightdimensions", "value": "200x1789"}, {"field": "timestamp", "value": "2017-08-02T10:15:03.000Z"}, {"field": "title", "value": "Hvordan f\u00e5 A p\u00e5 eksamen? Vi har spurt sensorene"}, {"field": "url", "value": "http://www.adressa.no/familieogoppvekst/Hvordan-fa-A-pa-eksamen-Vi-har-spurt-sensorene-10146b.html"}, {"field": "urlhash", "value": "8184489f5f61420676a4da23ff15e1aa55ed7eb7"}], "score": 0.9682302, "siteId": "9222270286501375973", "id": "8184489f5f61420676a4da23ff15e1aa55ed7eb7"}

