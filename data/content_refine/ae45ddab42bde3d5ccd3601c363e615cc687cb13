{"fields": [{"field": "modifiedtime", "type": "time", "value": "2012-11-27T07:20:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "oddmund hagen. forfattar"}, {"field": "body", "value": ["Saken oppdateres.", "Tidleg om morgonen 26. november for 70 \u00e5r sidan gjennomf\u00f8rte det norske Statspolitiet og lokale lensmannskontor med ryggdekning fr\u00e5 NS og tysk okkupasjonsmakt den siste massearrestasjonen av norske j\u00f8dar. Aksjonen var grundig planlagt; menn, kvinner og barn blei frakta fr\u00e5 samleleirar eller direkte fr\u00e5 heimane sine til Filipstadkaia i Oslo der lasteskipet \u00abDonau\u00bb venta. Om bord p\u00e5 skipet tok tyske SS-vakter kommandoen. M\u00e5let var Auschwitz. 532 av totalt 770 deporterte norske j\u00f8dar var under vegs mot utryddinga. Berre 30 kom levande tilbake.", "Men lenge f\u00f8r denne katastrofale dagen hadde NS-regjeringa iverksett tiltak mot dei norske j\u00f8dane gjennom ekstrem lovgivning og ulike forordningar etter tysk m\u00f8nster. Fr\u00e5 januar 1942 blei alle j\u00f8dar innkalte og fekk stempla ein J i passa sine, det blei utarbeidd eit j\u00f8deregister, innf\u00f8rt yrkesforbod, og Hird-ungdom trakasserte j\u00f8dar og gjorde h\u00e6rverk mot j\u00f8diske butikkar utan at dette f\u00f8rte til straffeforf\u00f8lgjing. Mange j\u00f8dar s\u00e5g kor dette bar hen og kom seg over til Sverige.", "26. oktober 1942 , ein m\u00e5nad f\u00f8r deportasjonen, vedtok NS-regjeringa \u00abLov om inndragning av formue som tilh\u00f8rer j\u00f8der\u00bb. Samme dag blei mannlege j\u00f8dar over 15 \u00e5r arresterte og plasserte i samleleirar rundt omkring i landet. Vidare, og seks dagar f\u00f8r deportasjonen, vedtok NS-regjeringa \u00e5 opprette \u00abLikvidasjonsstyret for inndratte j\u00f8diske formuer\u00bb. J\u00f8diske heimar, bedrifter og butikkar blei sett p\u00e5 som konkursbo eller at verksemda var nedlagt. Dermed var det fritt fram for NS-medlemmar \u00e5 forsyne seg og berike seg fr\u00e5 beslaglagt j\u00f8disk eigedom i Norge. Dei norske nazistane vedtok med andre ord lovar og forordningar som legaliserte planlagte bortsverk og overgrep, p\u00e5 tvers av grunnleggjande prinsipp i rettsstaten og i strid med Folkeretten. Etter krigen blei dei stilte til ansvar i landssvikoppgjeret.", "Til alle tider har j\u00f8dar vore ein torn i auget for det borgarlege Europa, og opp gjennom historia har det vore ei utstrekt forf\u00f8lgjing og trakassering av denne folkegruppa, ofte ut fr\u00e5 religi\u00f8se og kulturelle motiv der kristne sette seg til doms over j\u00f8dane. J\u00f8dane var dessutan definerte som eit samfunnsproblem, og da nazismen storma fram fr\u00e5 1933, opna det opp for radikale l\u00f8ysingar, f\u00f8rst som ein farsott i Tyskland, seinare over heile det tyskokkuperte omr\u00e5det.", "Tanken om deportasjon til Madagaskar blei lufta utover 1930-talet; blant andre gjekk NS-ideologen og antisemitten Haldis Neegaard \u00d8stbye inn for dette i pamfletten J\u00f8deproblemet og dets l\u00f8sning (1938), skrive under psevdonymet Irene Sverd og utgitt p\u00e5 nytt i 1943 p\u00e5 naziforlaget Kamban med tittelen J\u00f8dens krig.", "Men da krigen kom, blei Madagaskar uaktuelt. L\u00f8ysinga m\u00e5tte finnast i Europa, ikkje berre l\u00f8ysinga, men die Endl\u00f6sung som blei skissert p\u00e5 den strengt hemmeleg Wannsee-konferansen i Berlin 20. januar 1942 med SS-toppane Himmler, Heydrich og Eichmann som sentrale akt\u00f8rar. \u00abEstland Judenfrei\u00bb kunne Eichmann rapportere til konferansen, for det heile var godt i gang gjennom SS sine mordarbandar som herja vilt over heile det okkuperte omr\u00e5det i aust etter angrepet p\u00e5 Sovjetunionen sommaren 1941. Fram til Wannsee-konferansen i var allereie ein million j\u00f8dar likviderte i austomr\u00e5da.", "Haldis Neegaard \u00d8stbye hadde heilt fr\u00e5 Nasjonal Samling blei stifta i 1933 eit tett og n\u00e6rt samarbeid med Vidkun Quisling. Ho h\u00f8rte til den indre kretsen i partiet og hadde fram til krigen sentrale verv b\u00e5de i propagandaapparatet og som leiar av Kvinnehirden. Da krigen kom, mista ho alle verv, men den tette kontakten med Quisling heldt fram, og 7. oktober 1942 sendte ho eit personleg brev til Ministerpresident Quisling med adresse Slottet. Her tar ho opp hjertesaken sin: \u00abAng. j\u00f8desp\u00f8rsm\u00e5let.\u00bb", "Det er eit firesiders maskinskrive brev s\u00e5 rasistisk tarveleg og skamlaust og gjennomsyra av ondskapens banalitet at ein enda i dag f\u00e5r frysningar ved \u00e5 lese det. \u00abDen endelige ordning m\u00e5 bli radikal og usentimental\u00bb, skriv ho med det som ligg under ein slik ordbruk, og ho skisserer ulike tiltak, ja, ho blir til og med personleg n\u00e5r ho skriv om ein j\u00f8defamilie i nabolaget: \u00ab... en j\u00f8ssing, en alminnelig sjappej\u00f8de, gift med en j\u00f8dinne og har 3-4 fr\u00e6kke j\u00f8debarn som har forgiftet de andre barna her oppe med sitt hat til NS og tyskerne.\u00bb Og ho skriv vidare: \u00abDet er det samme med dyrene. De skal drepes raskt og smertefritt, ikke seigpines. Det b\u00f8r vel ogs\u00e5 gjelde j\u00f8dene.\u00bb", "Men det er meir i dette brevet, for mot slutten tar ho opp forholda ved Austfronten: \u00abJeg synes heller ikke det er riktig at unge SS menn, menn av nordisk blod, brukes som", "b \u00f8 d l e r, - til \u00e5 skyte j\u00f8diske kvinner, barn og oldinger. Det skulde man overlate til russerne eller asiatiske folkeslag, som mer enn gjerne vil ta hevn over sine plage\u00e5nder. At kanske ogs\u00e5", "n o r s k e gutter brukes til slik b\u00f8ddeltjeneste finner jeg forf\u00e6rdelig.\u00bb Ho vaskar hendene slik ogs\u00e5 Pontius Pilatus gjorde det etter \u00e5 ha overlate til mobben \u00e5 d\u00f8mme Jesus til d\u00f8den.", "26. november 1942 er ein viktig dato i norsk historie fordi den skal minne nye generasjonar om kva som kan g\u00e5 gale n\u00e5r feil personar finn saman i ein ideologisk sump og eit politisk-milit\u00e6rt maktapparat som ikkje skyr noko middel for \u00e5 n\u00e5 dei m\u00e5la dei higar etter. Slike menneske styrte Norge under krigen, m\u00e5lretta rasistiske, kyniske og livsfarlege for dei som stilte seg i vegen for dei eller per definisjon sto i vegen slik \u00ab3-4 fr\u00e6kke j\u00f8debarn\u00bb gjorde det for Haldis Neegaard \u00d8stbye."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "af77644868f65767cf5455fb60d89ed1b1c7bb39d4e4c584b31877759dd465e9"}, {"field": "createtime", "value": "2017-04-30T23:33:22.000Z"}, {"field": "description", "value": "I dag er det 70 \u00e5r sidan lasteskipet \u201dDonau\u201d la fr\u00e5 kai i Oslo med 532 norske j\u00f8dar om bord. Resten er r\u00f8yk og aske."}, {"field": "dominantimage", "value": "http://www.adressa.no/incoming/article6723893.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ae45ddab42bde3d5ccd3601c363e615cc687cb13.jpg?5990c2bd"}, {"field": "dominantthumbnaildimensions", "value": "300x169"}, {"field": "heading", "value": "26. november 1942 -adressa.no"}, {"field": "id", "value": "ae45ddab42bde3d5ccd3601c363e615cc687cb13"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["3-4 fr\u00e6kke j\u00f8debarn", "j\u00f8dar", "norske j\u00f8dar"]}, {"field": "kw-entity", "value": ["donau", "hird", "vidkun quisling", "austfronten", "j\u00f8deproblemet", "lov", "judenfrei", "quisling", "statspolitiet", "auschwitz", "pontius pilatus", "kvinnehirden", "j\u00f8dens", "folkeretten", "slottet", "himmler", "filipstadkaia", "jesus", "nasjonal samling", "likvidasjonsstyret", "kamban", "ministerpresident quisling", "heydrich og eichmann", "endl\u00f6sung", "eichmann", "sovjetunionen"]}, {"field": "kw-location", "value": ["madagaskar", "europa", "oslo", "wannsee", "tyskland", "sverige", "norge", "berlin"]}, {"field": "kw-pageclass", "value": "article"}, {"field": "kw-person", "value": ["irene sverd", "haldis neegaard \u00f8stbye"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6723893.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "26. november 1942"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6723787.ece"}, {"field": "pageclass", "value": ["article"]}, {"field": "publishtime", "value": "2012-11-26T07:34:35.000Z"}, {"field": "recs-articleid", "value": "6723787"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-11-26T07:34:35.000Z"}, {"field": "recs-rawtitle", "value": "26. november 1942 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I dag er det 70 \u00e5r sidan lasteskipet \u201dDonau\u201d la fr\u00e5 kai i Oslo med 532 norske j\u00f8dar om bord. Resten er r\u00f8yk og aske."}, {"field": "thumbnail", "value": "http://content-thumbnail.cxpublic.com/content/thumbnail200x150/ae45ddab42bde3d5ccd3601c363e615cc687cb13.jpg?5990c2bd"}, {"field": "thumbnailfullheightdimensions", "value": "200x1332"}, {"field": "timestamp", "value": "2017-08-13T21:21:01.000Z"}, {"field": "title", "value": "26. november 1942"}, {"field": "url", "value": "http://www.adressa.no/meninger/kronikker/article6723787.ece"}, {"field": "urlhash", "value": "ae45ddab42bde3d5ccd3601c363e615cc687cb13"}], "score": 0.71921533, "siteId": "9222270286501375973", "id": "ae45ddab42bde3d5ccd3601c363e615cc687cb13"}

