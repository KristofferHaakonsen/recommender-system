{"fields": [{"field": "modifiedtime", "type": "time", "value": "2017-02-03T09:53:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Farger", "Oppussing", "Hjemme hos", "Interi\u00f8r", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Du gj\u00f8r en feil hvis du vurderer sveitservillaen i Ottestad i Stange kommune i Hedmark ut fra dets lyserosa ytre, et noe uvanlig fargevalg i seg selv.", "\u2013 Noen folk stopper bilen og tar bilde. Da vinker jeg til dem fra vinduet, forteller Maren Ingeborg Gr\u00e5blomst Galgum.", "Mens det var ektemannen, Sverre Gr\u00e5blomst Galgum, som valgte den utvendige fargen, \u00f8nsket Maren Ingeborg \u00e5 gj\u00f8re noen endringer inne.", "\u2013 Det var s\u00e5 mye lysegr\u00e5tt og lysebl\u00e5tt og hvitt, det funket ikke for meg, sier hun.", "Hun ga seg selv en utfordring: \u00c5 f\u00e5 et bad hun trivdes med for 2000 kroner.", "Det ble malt helt svart, med petroleumsbl\u00e5tt tak med gullstjerner. Retro lamper og speil, sofa og gr\u00f8nne planter ble installert.", "\u2013 Vi ble s\u00e5 innmari forn\u00f8yd, sier hun.", "S\u00e5 de fortsatte. Det neste rommet som sto for tur, var musikkatelieret:", "Svarte vegger, svart tak, m\u00f8rkebl\u00e5tt gulv, svarte lister, d\u00f8rer og vinduskarmer.", "\u2013 Jeg var litt skeptisk. Lister og vinduskarmer skal jo liksom i hvert fall v\u00e6re hvite, sier Sverre.", "\u2013 Men da det ble ferdig, ble du jo s\u00e5 forn\u00f8yd at du nesten flyttet inn der, kommenter Maren Ingeborg, og Sverre nikker.", "\u2013 Det ble en overraskende ro i det rommet, sier han.", "Ekteparet, som jobber hjemmefra med film og musikk, er midt i sin andre plateinnspilling.", "Mye av musikken komponeres i det svarte rommet, ved tangentinstrumentet de dro med seg fra Praha, eller klimprende p\u00e5 en av de fem gitarene som henger p\u00e5 veggen, eller bare liggende p\u00e5 en fl\u00f8yelsmadrass p\u00e5 de persiske teppene p\u00e5 gulvet.", "Tregulvet tok de for \u00f8vrig tok opp for \u00e5 legge vannb\u00e5ren varme under.", "Gulvet ble fem cm h\u00f8yere, og de har n\u00e5 2,95 meter under taket. Bordene ble lagt p\u00e5 plass igjen etterp\u00e5, som et av flere eksempler p\u00e5 gjenbruk.", "\u2013 80 prosent av alt vi eier, kommer fra bruktbutikker, finn.no eller loppemarked, forteller Sverre.", "For ett \u00e5r siden visste hun knapt hva Instagram var:  85.000 f\u00f8lger hjemmet hennes p\u00e5 Instagram: \u2013 Jeg har virkelig f\u00e5tt dr\u00f8mmehjemmet", "Kj\u00f8kkenet har Sverre snekret selv, med litt bistand fra en h\u00e5ndverker.", "Frontene best\u00e5r av rester av kj\u00f8kkenpanelet, og et kobberr\u00f8r fra kjelleren er dekorativ henger for kopper og kj\u00f8kkenredskaper.", "To kj\u00f8kkenskap som ble litt for massive p\u00e5 kj\u00f8kkenet, har f\u00e5tt nytt liv i musikkatelieret. Der har ekteparet ogs\u00e5 snekret en hylle med planker de har f\u00e5tt fra finn.no.", "\u2013 Det vi har gjort, koster ikke s\u00e5 mye penger. Men vi har investert tid, for det har vi mer av, forteller de.", "Siden ble tak og vegger i spisestuen malt m\u00f8rkegr\u00f8nne. Gangen m\u00f8rk plommer\u00f8d. Soverommet svart.", "\u2013 Lampen og speilrammene skal ogs\u00e5 snart bli svarte, forteller Maren Ingeborg og peker p\u00e5 deler av interi\u00f8ret p\u00e5 soverommet.", "Over dobbeltsengen henger en hvit sengehimmel, som Maren Ingeborg har festet gullrysjer til.", "P\u00e5 veggen en trekule-gardin fra Liverpool og et gammelt bilde av leoparder, som hun fikk tilsendt av en annen m\u00f8rk-interi\u00f8r-entusiast, som hun kun kjenner fra Instagram. En tromme fungerer som nattbord.", "Hva slags stil de har i huset, er vanskelig \u00e5 svare p\u00e5.", "\u2013 Vi har litt herfra og derfra, og fra alle tidsepoker. N\u00e5r du bare velger ting du liker, passer de jo sammen p\u00e5 et vis, sier Maren Ingeborg.", "Alt i huset er til salgs.", "\u2013 Ofte n\u00e5r jeg leser blogger, skulle jeg \u00f8nske jeg kunne kj\u00f8pe det jeg ser. S\u00e5 jeg tenkte det kunne v\u00e6re en morsom greie. Men det er ikke mye vi har solgt, forteller Maren Ingeborg.", "Det er imidlertid sjelden paret selv kommer tomhendte hjem fra reiser.", "Det siste funnet er fra Liverpool: et originalt, gammelt bryllupsbilde, med rare folk og merkelige kjoler. De g\u00e5r gjerne p\u00e5 bruktkupp sammen.", "\u2013 Den skattejakten er ganske morsom, sier Sverre.", "Maren Ingeborg blogger om huset p\u00e5 villabetula.com . P\u00e5 bloggen er hun ogs\u00e5 \u00e5pen om psykiske helseproblemer.", "Navnet Gr\u00e5blomst tok b\u00e5de hun og ektemannen da de giftet seg, og det ble ogs\u00e5 bandnavnet deres.", "\u2013 Det startet vel med at du var litt nedfor en morgen, og s\u00e5 kalte jeg deg blomsten min, og du svarte at det var i s\u00e5 fall en gr\u00e5 blomst, sier Sverre.", "Maren Ingeborg mener arbeidet med huset hjelper p\u00e5 den psykiske helsen.", "\u2013 Det er noe med mestringen og engasjementet. Det blir nesten en slags terapi, \u00e5 klare \u00e5 forvandle og skape noe.", "Snart st\u00e5r kj\u00f8kkenet for tur, det skal f\u00e5 samme m\u00f8rkegr\u00f8nne farge som spisestuen innenfor.", "Og trappeoppgangen skal f\u00e5 samme m\u00f8rke, dypr\u00f8de farge som gangen. Hvis noe males n\u00e5, blir det m\u00f8rkt.", "Til gjengjeld har Maren Ingeborg v\u00e6rt n\u00f8ye med belysningen. Unike bruktkupp-lamper gir en varm gl\u00f8d, og en kjede av lysp\u00e6rer g\u00e5r langs taket i spisestuen.", "I tillegg har hun plassert flere speil i alle rom.", "\u2013 N\u00e5r man har det s\u00e5 pass m\u00f8rkt, kan speilene reflektere lys fra vinduene, tipser hun. De fleste takene er malt helblanke, for mer reflektering av lys.", "P\u00e5 en hylle st\u00e5r det en lysboks: \u00abLukewarm is no good\u00bb.", "\u2013 Det skal minne om at det ikke er vits i \u00e5 gj\u00f8re noe halvhjertet, sier Maren Ingeborg.", "Og n\u00e5r det gjelder m\u00f8rk maling, er det lite \u00e5 v\u00e6re redd for, mener de begge.", "\u2013 Liker du det ikke, er det jo tross alt bare \u00e5 male p\u00e5 nytt.", "Instagramkontoer:  @cowboykate_  @rockettstgeorge  @thisstyle_rocks  @patirobins  @nordic_by_maag  @kim_dti  @jazzierere  @artynads", "Selv heter Maren Ingeborg @villabetulablog p\u00e5 Instagram.", "Husk at m\u00f8rkt ikke bare er sort, og at helt sort kan virke litt hardt og kaldt. Farger som dyp gr\u00f8nn, bl\u00e5, gr\u00e5 og burgunder er mykere og mer takknemlige \u00e5 jobbe med.", "Ikke gj\u00f8r det halvveis. Skal du f\u00f8rst ha m\u00f8rke farger, v\u00e5g \u00e5 g\u00e5 for en virkelig m\u00f8rk nyanse.", "Ta utgangspunkt i de \u00f8vrige fargene i rommet n\u00e5r du skal velge veggfarge. M\u00f8bler, kunst og tepper er gode utgangspunkt.", "Tenk p\u00e5 belysning. B\u00e5de naturlig lys og nok kunstig belysning er viktig. Riktig lyssetting gir en lun stemning, uten at rommet oppleves som altfor m\u00f8rkt.", "Kombiner gjerne ulike m\u00f8rke farger i like nyanser, eller ulike nyanser av \u00e9n farge. M\u00f8rke gulv, m\u00f8bler og tekstiler mot en m\u00f8rk vegg binder rommet sammen og skaper helhet. En kontrastfarge p\u00e5 detaljer gj\u00f8r rommet spennende.", "Du kan fint kombinere m\u00f8rke vegger med lysere interi\u00f8rdetaljer ogs\u00e5, men pass p\u00e5 at kontrastene ikke blir for store hvis du vil ha et rolig uttrykk. Kilde: Informasjonskontoret for farge og interi\u00f8r (IFI)"]}, {"field": "category0", "value": "bolig"}, {"field": "contenthash", "value": "1dc865d5dee04533f3174e42e8d3c4a6674a6e2255ad1ad55d5b2876030a032c"}, {"field": "createtime", "value": "2017-02-03T08:02:07.000Z"}, {"field": "description", "value": "Det startet med et svart bad. N\u00e5 vil ekteparet ha bare m\u00f8rke rom. \u2013 Det var s\u00e5 mye lysegr\u00e5tt og lysebl\u00e5tt og hvitt, det funket ikke for meg"}, {"field": "heading", "value": ["\u2013 Jeg var litt skeptisk. Lister og vinduskarmer skal jo liksom v\u00e6re hvite. -adressa.no", "80 prosent brukt", "Alt er til salgs", "\u2013 En slags terapi", "Maren Ingeborgs inspirasjonskilder til m\u00f8rkt interi\u00f8r", "Slik lykkes du med m\u00f8rke farger"]}, {"field": "id", "value": "d6f2debf687458da9f57d316e0fa0c8eab44f4e4"}, {"field": "keyword", "value": ["Farger", "Oppussing", "Hjemme hos", "Interi\u00f8r", "Bolig"]}, {"field": "keywords", "value": "Farger,Oppussing,Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "instagram"}, {"field": "kw-concept", "value": ["m\u00f8rk", "rom", "m\u00f8rke farger", "m\u00f8rk vegg", "farge"]}, {"field": "kw-entity", "value": ["gr\u00e5blomst", "ottestad"]}, {"field": "kw-location", "value": ["hedmark", "stange", "liverpool", "praha"]}, {"field": "kw-pageclass", "value": "article"}, {"field": "kw-person", "value": ["maren ingeborg gr\u00e5blomst galgum", "sverre gr\u00e5blomst galgum", "maren ingeborg"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/a40fdfde-4ae0-40a6-8965-b4ab34140265?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00f8rke vegger, tak og lister: \u2013 Jeg var litt skeptisk. Lister og vinduskarmer skal jo liksom v\u00e6re hvite."}, {"field": "og-type", "value": "article"}, {"field": "og-url", "value": "http://www.adressa.no/bolig/Morke-vegger_-tak-og-lister--Jeg-var-litt-skeptisk-Lister-og-vinduskarmer-skal-jo-liksom-vare-hvite-9488b.html"}, {"field": "pageclass", "value": ["article"]}, {"field": "publishtime", "value": "2017-02-03T07:18:07.000Z"}, {"field": "recs-articleid", "value": "9488"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-02-03T07:18:07.000Z"}, {"field": "recs-rawtitle", "value": "M\u00f8rke vegger, tak og lister: \u2013 Jeg var litt skeptisk. Lister og vinduskarmer skal jo liksom v\u00e6re hvite. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Det startet med et svart bad. N\u00e5 vil ekteparet ha bare m\u00f8rke rom. \u2013 Det var s\u00e5 mye lysegr\u00e5tt og lysebl\u00e5tt og hvitt, det funket ikke for meg"}, {"field": "thumbnail", "value": "http://content-thumbnail.cxpublic.com/content/thumbnail200x150/d6f2debf687458da9f57d316e0fa0c8eab44f4e4.jpg?59935617"}, {"field": "thumbnailfullheightdimensions", "value": "200x2445"}, {"field": "timestamp", "value": "2017-08-15T20:14:15.000Z"}, {"field": "title", "value": "M\u00f8rke vegger, tak og lister: \u2013 Jeg var litt skeptisk. Lister og vinduskarmer skal jo liksom v\u00e6re hvite."}, {"field": "url", "value": "http://www.adressa.no/bolig/Morke-vegger_-tak-og-lister--Jeg-var-litt-skeptisk-Lister-og-vinduskarmer-skal-jo-liksom-vare-hvite-9488b.html"}, {"field": "urlhash", "value": "d6f2debf687458da9f57d316e0fa0c8eab44f4e4"}], "score": 1.0768324, "siteId": "9222270286501375973", "id": "d6f2debf687458da9f57d316e0fa0c8eab44f4e4"}

