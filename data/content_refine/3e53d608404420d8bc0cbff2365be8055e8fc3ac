{"fields": [{"field": "modifiedtime", "type": "time", "value": "2012-04-17T15:01:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det var nedb\u00f8rsrekord i Bergen, og eg tok til \u00e5 sakne Fr\u00e6na, staden eg kjem fr\u00e5. Heilt overraskande begynte eg \u00e5 f\u00e5 bilde derfr\u00e5 p\u00e5 netthinna, ikkje av folk eller situasjonar, men av landskapet, barndommens rike, seier Lars Petter Sveen. - Det sette meg i gang med boka.", "Fr\u00e6na som ramme", "Fr\u00e6na grensar til Molde i s\u00f8r, og landskapet er det vanskeleg \u00e5 seie noko stygt om. Men naturskildringar var det ikkje som kom ut av pc-en til Lars Petter Sveen. Han har skrive ei bok om unge menn. Berre ein av dei k\u00f8yrer fr\u00e5 Fr\u00e6na, det er i opningsnovella, der eit ungt par gir seg i veg, med god grunn.", "Dei unge mennene i resten av boka k\u00f8yrer ikkje, dei blir. Sj\u00f8lv om dei p\u00e5 ulike vis har tr\u00f8bbel med seg sj\u00f8lv, med omgivnadene, og omgivnadene har tr\u00f8bbel med dei.", "- Burde dei k\u00f8yre fr\u00e5 Fr\u00e6na?", "- Nei, dette er ikkje noko fors\u00f8k p\u00e5 demonisering av landsbygda eller oppgjer med bygde-Norge, heller tvert imot. \u00c5 gjere Fr\u00e6na til sj\u00f8lve representanten for bygde-Norge, ville \u00f2g vere eit v\u00e5gestykke. Men landskapet stod kl\u00e5rt for meg, og det blei den ramma eg la p\u00e5 meg, den eg trengte for \u00e5 skrive meg sj\u00f8lv inn i Fr\u00e6na, Fr\u00e6na inn i Norge og Norge inn i Fr\u00e6na.", "- Men det g\u00e5r for seg merkelege ting i novellene dine? Bankelydar i veggane, gjenferd, rasehat, fanatisme. . .", "- Ja, men kan hende ikkje meir merkeleg enn det som hender i byen. Av alle klisjeane som er festa til bygda blir innbyggjarane n\u00e6rmast gjort til noko fjernt orientalsk. Ingen seier om Dag Solstad at han skriv om by-Norge, sj\u00f8lv om handlinga i b\u00f8kene hans alltid g\u00e5r for seg i byar.", "Makt og ondskap", "Debutboka til Lars Petter Sveen har jamt over f\u00e5tt gode kritikkar. Bokmeldarane har tatt ho som teikn p\u00e5 at det politiske perspektivet kan vere p\u00e5 veg tilbake i litteraturen. I ei av novellene utnyttar ein lokal partimann andres ulukke som satsplanke for \u00e5 komme seg opp og fram. I ei anna er ei fanatisk blanding av religion og politikk ute og g\u00e5r. I ei tredje er det ein stortingspolitikar som brukar religion som politisk argument, blind for at han torpederer eigne ideal.", "- Ingen forfattar vil vel skrive ein propagandaplakat. Eg hadde iallfall ikkje orka lese det. Men til sp\u00f8rsm\u00e5let om ein b\u00f8r blande politikk og litteratur, vil eg seie som den danske forfattaren Claus Beck-Nielsen, at det handlar vel heller om \u00abhvordan fanden man skal kunne skille dem ad\u00bb, seier Lars Petter Sveen. Likevel saknar han at mykje samtidslitteratur ikke forheld seg til moderne maktanalyse.", "- Eg har vore oppteken av det Pierre Bourdieu skriv om makt og klassar som dannar seg gjennom ulik fordeling av \u00f8konomisk og kulturell kapital, og av Hannah Arendt, som etter rettssaka mot naziforbrytaren Adolf Eichmann, skreiv om \u00abondskapens banalitet\u00bb. Om korleis alminnelege menneske kan st\u00e5 for rein ondskap mens dei meiner at dei gjer si plikt. Eg bestemte meg for at det var betre \u00e5 mislukkast i \u00e5 bringe inn det politiske enn ikkje \u00e5 pr\u00f8ve. Eigentleg er det politiske med fleire stader i samtidslitteraturen, om enn indirekte. Det kan like gjerne vere kritikarane som ikkje les politikk inn i b\u00f8kene.", "Unge menn og gravide kvinner", "- Kvinnelege forfattarar f\u00e5r gjerne sp\u00f8rsm\u00e5let \u00abkvifor skriv du berre om kvinner\u00bb. S\u00e5 kvifor skriv du berre om menn?", "- Det er heilt bevisst. Eg kan lettare skrive om dei, og eg ville at det skulle handle om unge menn. Kvinnene i boka mi er meir skissemessige, og dei er skildra gjennom augo til mennene. Eg plasserer mennene i ulike situasjonar, og i den konstellasjonen dei har havna i, f\u00f8lgjer dei si eiga handlingsrekke.", "- I fleire av novellene finst det ei gravid kvinne?", "- He, he, ja. Eg oppdaga plutseleg at eg satt med ein bunke novellar der bortimot halvparten handla om nybakte fedre.", "Lars Petter Sveen og kj\u00e6rasten fekk sin f\u00f8rstef\u00f8dde midt oppe i skriveprosessen. - For \u00e5 lage ein truverdig situasjon i fiksjonen er du avhengig av \u00e5 vite hva for kjensler det er snakk om. Skal du skrive om \u00e5 vere far, er det godt \u00e5 ha opplevd det sj\u00f8lv, s\u00e5 du kan trekke ut den kjensla og kople ho til grunnideen i det du skriv, seier han.", "Nytt prosjekt p\u00e5 gang", "Sveen vedkjenner seg inspirasjon fr\u00e5 sambygdingen Edvard Hoem og hans sj\u00f8lvbiografi og bygdebiografi \u00abHeimlandet. Barndom\u00bb. Norskl\u00e6rarane hans oppmuntra han, men etter vidareg\u00e5ande skole k\u00f8yrde Lars Petter Sveen sj\u00f8lv fr\u00e5 Fr\u00e6na, og det blei lite med skrivinga. Det bar til Bergen for \u00e5 studere nordisk spr\u00e5k og litteratur. Men fort fann han ut at litteraturen var meir engasjerande enn norr\u00f8nt, spr\u00e5khistorie og dialektpr\u00f8ver. I staden blei det Oslo og bachelorgrad i historie, og deretter Skrivekunstakademiet i Bergen. Antologien dei tolv skrivekunst-studentane gav ut gjorde at Aschehoug blei interessert i den unge forfattarspiren og henta han inn.", "- F\u00f8rst var dei interessert i dikta mine, men eg hadde skrivesperre p\u00e5 dikt og baud dei novellene mine i staden. Etter \u00e5 ha lese b\u00e5de dikt og noveller fr\u00e5 meg, bad dei om meir noveller. Og der startar historia om novellesamlinga, fortel Sveen, som n\u00e5 g\u00e5r p\u00e5 bibliotekarstudiet.", "- Har du begynt p\u00e5 ei ny bok?", "- Eg begynner p\u00e5 eit nytt prosjekt i neste veke. Men det er for tidleg \u00e5 snakke om kva. Kan hende brenner eg alt i raseri i oktober.", "- Har du brent manuskripta dine nokon gong?", "- Nei, men kasta har eg gjort!"]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "9fb024fe0a2ea6955d2f7f74d207557ec3a9550a30deeb3e54c8fe059ec4f89f"}, {"field": "createtime", "value": "2017-04-28T17:40:10.000Z"}, {"field": "description", "value": "85 dagar med striregn i Bergen hadde sin verknad p\u00e5 Lars Petter Sveen. Han fann forma p\u00e5 det som blei debutboka hans: Novelle-samlinga \u00abK\u00f8yre fr\u00e5 Fr\u00e6na\u00bb."}, {"field": "dominantimage", "value": "http://www.adressa.no/incoming/article1253575.ece5/ALTERNATES/w980-default/sveen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3e53d608404420d8bc0cbff2365be8055e8fc3ac.jpg?597c9063"}, {"field": "dominantthumbnaildimensions", "value": "300x169"}, {"field": "heading", "value": "Blant gravide og unge menn -adressa.no"}, {"field": "id", "value": "3e53d608404420d8bc0cbff2365be8055e8fc3ac"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "arts-and-entertainment"}, {"field": "kw-concept", "value": ["unge menn", "unge", "skriv", "menn", "noveller", "bok"]}, {"field": "kw-entity", "value": ["k\u00f8yre", "aschehoug", "skrivekunstakademiet", "norge og norge", "heimlandet"]}, {"field": "kw-location", "value": ["fr\u00e6na", "oslo", "bergen", "molde"]}, {"field": "kw-pageclass", "value": "article"}, {"field": "kw-person", "value": ["lars petter sveen", "pierre bourdieu", "claus beck-nielsen", "hannah arendt", "edvard hoem", "dag solstad", "adolf eichmann"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1253575.ece5/ALTERNATES/w980-default/sveen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blant gravide og unge menn"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1108297.ece"}, {"field": "pageclass", "value": ["article"]}, {"field": "publishtime", "value": "2008-06-30T08:22:54.000Z"}, {"field": "recs-articleid", "value": "1608500"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2008-06-30T08:22:54.000Z"}, {"field": "recs-rawtitle", "value": "Blant gravide og unge menn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "85 dagar med striregn i Bergen hadde sin verknad p\u00e5 Lars Petter Sveen. Han fann forma p\u00e5 det som blei debutboka hans: Novelle-samlinga \u00abK\u00f8yre fr\u00e5 Fr\u00e6na\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/3e53d608404420d8bc0cbff2365be8055e8fc3ac.jpg?597c9063"}, {"field": "thumbnailfullheightdimensions", "value": "200x1738"}, {"field": "timestamp", "value": "2017-07-29T13:40:51.000Z"}, {"field": "title", "value": "Blant gravide og unge menn"}, {"field": "url", "value": "http://www.adressa.no/kultur/bok/article1108297.ece"}, {"field": "urlhash", "value": "3e53d608404420d8bc0cbff2365be8055e8fc3ac"}], "score": 0.5790295, "siteId": "9222270286501375973", "id": "3e53d608404420d8bc0cbff2365be8055e8fc3ac"}

