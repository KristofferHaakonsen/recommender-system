{"fields": [{"field": "modifiedtime", "type": "time", "value": "2016-10-21T20:23:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["S\u00f8r-Tr\u00f8ndelag tingrett", "Domstoladministrasjonen", "E6 s\u00f8r", "Statsbudsjettet 2017"]}, {"field": "author", "value": "ola hegvold"}, {"field": "body", "value": ["Saken oppdateres.", "Den vanskelige \u00f8konomiske situasjonen kan g\u00e5 ut over skj\u00f8nnsbehandlingen av den nye E6 mellom Jagt\u00f8yen p\u00e5 Melhus og Senterveien p\u00e5 Heimdal.", "P\u00e5 den \u00e9n mil lange strekningen vil om lag 200 grunneiere m\u00e5tte avst\u00e5 grunn til Statens vegvesen. Advokatene som representerer partene har gitt uttrykk for at det beh\u00f8ves seks\u2013\u00e5tte uker i retten for en forsvarlig behandling, kanskje mer. Sorenskriver Leif Otto \u00d8sterb\u00f8 har signalisert at det neppe kan settes av mer enn to uker til saken. If\u00f8lge \u00d8sterb\u00f8 er dette en sakstype lovgiver ikke har prioritert.", "LES OGS\u00c5: Regjeringen vil avvikle juryen", "- Ressurssituasjonen i S\u00f8r-Tr\u00f8ndelag tingrett er, som i andre domstoler, anstrengt. Vi m\u00e5 prioritere strengere, og det g\u00e5r bl.a. ut over ekspropriasjonssaker, sier \u00d8sterb\u00f8. Forslaget til statsbudsjett for 2017 vil ikke rette opp den \u00f8konomiske situasjonen. Sorenskriveren frykter en forverring av situasjonen neste \u00e5r.", "S\u00f8r-Tr\u00f8ndelag tingrett er landets nest st\u00f8rste fullfaglige f\u00f8rsteinstansdomstol med 47 medarbeidere. Det er seks \u00e5rsverk eller 12 prosent mindre enn ressursbelastningen tilsier. \u2013 P\u00e5 grunn av ressursmangel f\u00e5r vi ikke ansatt nye medarbeidere n\u00e5r noen slutter, understreker \u00d8sterb\u00f8.", "LES OGS\u00c5: Over 20 trusler mot dommere i \u00e5r", "Med hensyn til skj\u00f8nnsbehandlingen av E6 s\u00f8r mener \u00d8sterb\u00f8 at advokatene m\u00e5 strukturere saken godt p\u00e5 forh\u00e5nd. I stedet for \u00e5 ha befaring gjennom flere uker, kan befaringen delvis digitaliseres.", "\u2013 Jeg forst\u00e5r at partene mener det er for lite \u00e5 sette av inntil to uker til skj\u00f8nnets avvikling. Situasjonen er lite \u00f8nskelig, s\u00e6rlig for domstolen. Og for advokatene er nok dette uvant. Jeg er ikke bastant p\u00e5 to uker i retten. Vi skal behandle saken forsvarlig, men domstolen m\u00e5 innrette seg etter virkeligheten, og akt\u00f8rene m\u00e5 spisse saken og begrense omfanget, sier sorenskriveren.", "LES OGS\u00c5: Politikere etterlyser yngre meddommere", "Advokat Ivar Chr. Andersskog i advokatfirmaet Nidaros DA som representerer om lag 100 grunneiere, sier det minimum b\u00f8r settes av fire\u2013seks uker i retten.", "- Skal vi bruke kun to uker i retten, er jeg redd vi f\u00e5r en summarisk skj\u00f8nnsbehandling hvor rettssikkerheten st\u00e5r i fare. Selv om 80 prosent av grunneierne skulle godta erstatningsbel\u00f8pet fra Statens vegvesen, slik at 30\u201340 grunneiere skal f\u00e5 sine saker fastsatt av domstolen, vil to uker bli for lite, mener Andersskog.", "Han legger til at hver enkelt grunneier som nekter \u00e5 godta statens tilbud om erstatning, har krav p\u00e5 \u00e5 f\u00e5 saken forsvarlig behandlet. Advokatene har foresl\u00e5tt at man kan vente med skj\u00f8nnsbehandlingen til veien st\u00e5r ferdig v\u00e5ren 2019. Da kan man fange opp eventuelle skader eiendommene m\u00e5tte v\u00e6re p\u00e5f\u00f8rt. Staten har allerede gjennomf\u00f8rt ekspropriasjon.", "LES OGS\u00c5: N\u00e5 vil Regjeringen ordne E6 i Soknedal", "Advokat John Olav Engelsen er prosessfullmektig for Statens vegvesen. Han mener det er helt h\u00e5pl\u00f8st \u00e5 gjennomf\u00f8re skj\u00f8nnsbehandlingen p\u00e5 to uker.", "- N\u00e5r du m\u00f8ter over 200 grunneiere, m\u00f8ter du ogs\u00e5 kverulanter. \u00c5 skulle klare \u00e5 f\u00e5 behandlet et s\u00e5 stort skj\u00f8nn i l\u00f8pet av uker, kan gi Statens vegvesen omd\u00f8mmeproblemer.", "Engelsen legger til at skj\u00f8nnsbehandlingen av E39 ble gjennomf\u00f8rt p\u00e5 fire uker, med f\u00e6rre grunneiere.", "LES OGS\u00c5: Dette f\u00e5r Tr\u00f8ndelag penger til neste \u00e5r", "- I denne saken viser sorenskriver \u00d8sterb\u00f8 til den alvorlige \u00f8konomiske situasjonen domstolen befinner seg i. Det m\u00e5 vel ogs\u00e5 telle?", "- Vi vil ikke \u00e5 legge opp til noen krig mellom advokatene og domstolen. Dette er et godt eksempel p\u00e5 domstolenes stemoderlige behandling. Men grunneierne har krav p\u00e5 \u00e5 f\u00e5 en forsvarlig rettslig behandling, og Statens vegvesen skal kunne g\u00e5 med hodet h\u00f8yt hevet, sier Engelsen.", "Leif Otto \u00d8sterb\u00f8 sier det er forst\u00e5elig at partene ser denne saken i et rettssikkerhetsperspektiv, og det er ikke mindre problematisk at det dreier seg om et statlig tvangsinngrep. Imidlertid m\u00e5 knappe ressurser gi slike utsalg.", "LES OGS\u00c5: N\u00e5 \u00f8ker bomtakstene og bompengeperioden forlenges", "Den \u00f8konomiske situasjonen vil ogs\u00e5 kunne ramme straffesakene. Man kan komme til \u00e5 m\u00e5tte prioritere saker med gjerningspersoner under 18 \u00e5r og folk som sitter varetektsfengslet. Andre saker kan bli skj\u00f8vet ut i tid.", "LES OGS\u00c5: Mangler penger til dommerstillinger", "- Domstoladministrasjonen har unders\u00f8kt arbeidsforholdene og funnet ut at dommerne har jobbet 25 prosent mer enn de skulle, uten l\u00f8nnskompensasjon. I \u00e5r har vi hatt \u00e9n million kroner mindre til disposisjon sammenlignet med \u00e5ret f\u00f8r. I tillegg har vi hatt faste stillinger st\u00e5ende ledig p\u00e5 grunn av stillingsstopp. Skal domstolene fortsette \u00e5 fungere p\u00e5 h\u00f8yt niv\u00e5, kan vi ikke kj\u00f8re p\u00e5 flatt hjul for lenge, sier \u00d8sterb\u00f8.", "Han har skrevet brev til justiskomiteen p\u00e5 Stortinget, der han redegj\u00f8r n\u00e6rmere for situasjonen i tingretten. \u00d8sterb\u00f8 forteller at domstolene har tatt en rekke grep for \u00e5 effektivisere saksavviklingen. P\u00e5 grunn av h\u00f8yt kompetente og engasjerte medarbeidere leverer S\u00f8r-Tr\u00f8ndelag tingrett stort sett i samsvar med lovgivers krav.", "- Tingretten st\u00f8tter styret i Den norske dommerforening som har oppfordret politikerne til ikke \u00e5 vedta \u00abavbyr\u00e5kratiseringsforslaget\u00bb i statsbudsjettet p\u00e5 10,3 millioner kroner. Det er ingen byr\u00e5krater ved domstolen, sier \u00d8sterb\u00f8.", "Direkt\u00f8r ved Domstoladministrasjonen Sven Marius Urke opplyser at i perioden 2012 \u2013 2016 er budsjettrammen til domstolene blitt redusert med n\u00e6rmere 30 millioner kroner som f\u00f8lge av drifts- og effektiviseringskutt, vedtatt av Stortinget. N\u00e5 varsler Regjeringen ytterligere kutt i driften p\u00e5 10,3 millioner kroner for 2017. Dette bel\u00f8pet tilsvarer hele driftsbudsjettet til S\u00f8r-Tr\u00f8ndelag tingrett.", "LES OGS\u00c5: N\u00e6r dobling av ugifter til bistandsadvokater og tolker", "- I 2016 var det umulig \u00e5 tilpasse seg budsjettreduksjonen uten \u00e5 innf\u00f8re tilsettingsstopp i domstolene. Stillingene ble trukket inn selv om domstolene kunne dokumentere et behov for \u00e5 beholde stillingene, sier Urke.", "Han mener et kutt for neste \u00e5r vil p\u00e5virke saksavviklingen negativt. Dette er uheldig i en tid med \u00f8kende saksmengde. Urke ser derimot positivt p\u00e5 forslaget i statsbudsjettet om en bevilgning p\u00e5 208 millioner kroner over seks \u00e5r for prosjektet \u00abDigitale domstoler\u00bb. Tiltaket vil effektivisere saksavviklingen, heve kvaliteten p\u00e5 domstolenes arbeid, m\u00f8te brukernes forventninger til digitale l\u00f8sninger og gi betydelige gevinster for domstolene og de profesjonelle brukerne. \u2013 Vi kan n\u00e5 g\u00e5 i gang med \u00e5 realisere ambisjonen om papirl\u00f8se domstoler, sier Urke.", "LES OGS\u00c5: - Oslo er det siste stedet en Trondheims-leder b\u00f8r bo"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "fdc958bd655357b48df66b5a9812d7059fcc5518cb0806d7dbe86003d0798051"}, {"field": "createtime", "value": "2016-10-21T19:30:11.000Z"}, {"field": "description", "value": "Budsjettet i S\u00f8r-Tr\u00f8ndelag tingrett er s\u00e5 strupet at flere rettssaker m\u00e5 utsettes eller behandles p\u00e5 mye kortere tid enn \u00f8nskelig."}, {"field": "dominantimage", "value": "http://www.adressa.no/pluss/nyheter/article13677885.ece/fj95yf/ALTERNATES/w980-default/E6-dronebilde-vegvesen1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2403bba428b2a518fbc2bec7a05765d35a73c2e4.jpg?5962174f"}, {"field": "dominantthumbnaildimensions", "value": "300x169"}, {"field": "heading", "value": ["Pengemangel rammer skj\u00f8nnsbehandling av E6 s\u00f8r -adressa.no", "Mangler seks \u00e5rsverk", "Summarisk behandling", "Frykter omd\u00f8mmeproblemer", "F\u00e5r en hard prioritering", "Mistet 30 mill kr"]}, {"field": "id", "value": "2403bba428b2a518fbc2bec7a05765d35a73c2e4"}, {"field": "keyword", "value": ["S\u00f8r-Tr\u00f8ndelag tingrett", "Domstoladministrasjonen", "E6 s\u00f8r", "Statsbudsjettet 2017"]}, {"field": "keywords", "value": "S\u00f8r-Tr\u00f8ndelag tingrett,Domstoladministrasjonen,E6 s\u00f8r,Statsbudsjettet 2017"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["domstolen", "staten", "saken", "uker", "\u00f8konomiske situasjonen", "million kroner", "statens vegvesen"]}, {"field": "kw-entity", "value": ["heimdal", "nidaros da", "trondheims", "andersskog", "regjeringen", "soknedal", "stortinget", "digitale", "melhus og senterveien", "statens", "jagt\u00f8yen"]}, {"field": "kw-location", "value": ["s\u00f8r-tr\u00f8ndelag", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["leif otto \u00f8sterb\u00f8", "domstoladministrasjonen sven marius urke", "john olav engelsen", "ivar chr"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13677885.ece/fj95yf/ALTERNATES/w980-default/E6-dronebilde-vegvesen1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pengemangel rammer skj\u00f8nnsbehandling av E6 s\u00f8r"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/10/21/Pengemangel-rammer-skj%C3%B8nnsbehandling-av-E6-s%C3%B8r-13677888.ece"}, {"field": "pageclass", "value": ["article"]}, {"field": "publishtime", "value": "2016-10-21T20:23:56.000Z"}, {"field": "recs-articleid", "value": "13677888"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-10-21T20:23:56.000Z"}, {"field": "recs-rawtitle", "value": "Pengemangel rammer skj\u00f8nnsbehandling av E6 s\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Budsjettet i S\u00f8r-Tr\u00f8ndelag tingrett er s\u00e5 strupet at flere rettssaker m\u00e5 utsettes eller behandles p\u00e5 mye kortere tid enn \u00f8nskelig."}, {"field": "thumbnail", "value": "http://content-thumbnail.cxpublic.com/content/thumbnail200x150/2403bba428b2a518fbc2bec7a05765d35a73c2e4.jpg?5962174f"}, {"field": "thumbnailfullheightdimensions", "value": "200x2124"}, {"field": "timestamp", "value": "2017-07-09T11:45:19.000Z"}, {"field": "title", "value": "Pengemangel rammer skj\u00f8nnsbehandling av E6 s\u00f8r"}, {"field": "url", "value": "http://www.adressa.no/pluss/nyheter/2016/10/21/Pengemangel-rammer-skj%c3%b8nnsbehandling-av-E6-s%c3%b8r-13677888.ece"}, {"field": "urlhash", "value": "2403bba428b2a518fbc2bec7a05765d35a73c2e4"}], "score": 0.93192244, "siteId": "9222270286501375973", "id": "2403bba428b2a518fbc2bec7a05765d35a73c2e4"}

