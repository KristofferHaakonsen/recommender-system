{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Ring-ring: \u00abHei, vet du! N\u00e5 har Elliot begynt \u00e5 g\u00e5. Og s\u00e5 m\u00e5 du sette av dagen for bursdagsselskapet hans i kalenderen\u00bb", "Ring-ring: \u00abHei, n\u00e5 f\u00e5r jeg bes\u00f8k fra familien i Danmark, vil du og Elliot komme over?\u00bb", "Ved f\u00f8rste \u00f8yekast, beskjeder gjennom telefonen slik man kan h\u00f8re det for seg i en familie.", "Men Anna Marie Andersen (68), Kristin Henriksson (32) og Elliot (1,5) har bare kjent hverandre i et knapt \u00e5r. De er slettes ikke i familie, og deres relasjon skulle planlagt v\u00e6rt over for tre uker siden.", "Men slik gikk det ikke. Her er nemlig den frivillige som f\u00f8lte det eneste riktige var \u00e5 g\u00e5 litt utenfor mandatet sitt. Disse tre er noe av det beste som har hendt i hverandres liv.", "- Det kan nesten ikke beskrives. Jeg er s\u00e5 takknemlig for at jeg har disse to rundt meg . Etter bare det f\u00f8rste m\u00f8tet merket jeg at dette vil bli bra. Jeg sa til meg selv at denne familien vil jeg ikke gi slipp p\u00e5 frivillig, legger hun til.", "Hun henter frem det Elliot kaller \u00abAnna-Marie vesken\u00bb \u2013 en egen veske hvor hun samler leket\u00f8y som han drar ut n\u00e5r han kommer p\u00e5 bes\u00f8k i leiligheten hennes p\u00e5 Nes\u00f8ya i Asker.", "Elliot leker litt med dette, men dras som en magnet mot den gamle porselensdukken i gangen. Den han veldig godt vet at han ikke f\u00e5r leke med.", "- Nei, Elliot, ikke den. Han er jo godt kjent og husvarm her. Men n\u00e5 ville han sikkert teste om forbudet fremdeles var gjeldende n\u00e5 som mamma ogs\u00e5 er her, ler hun.", "Svenske Kristin Henriksson var langt hjemmefra og manglet nettverk.", "- Moren min d\u00f8de da jeg var 25 . Helt fra tidlig i svangerskapet har jeg dessuten v\u00e6rt alene med Elliot. Da jordmoren tipset meg om Homestart, tenkte jeg det kunne v\u00e6re noe for oss, forteller hun.", "Home-Start Familiekontakten (HSF) ble etablert i Norge i 1994, men er opprinnelig et britisk konsept.", "Det finnes 31 avdelinger rundt om i landet. Det er et gratistilbud til sm\u00e5barnsfamilier som har behov for ekstra hjelp og st\u00f8tte. HSF tilbyr hjelp i en periode p\u00e5 ca et halvt \u00e5r, og m\u00e5let er \u00e5 forebygge at familiens utfordringer skal bli st\u00f8rre.", "I fjor fikk 869 familier med tilsammen 1801 barn bes\u00f8k av en av HSFs 667 familiekontakter. 235 av barna var kronisk syke eller hadde nedsatt funksjonsevne. Men her er hele spekteret av familier.", "Fagfolk ber\u00f8mmer og applauderer at en mor eller en far s\u00f8ker hjelp n\u00e5r livet i perioder kan v\u00e6re t\u00f8ft.", "- Be om hjelp. Det er veldig voksent og veldig bra. Rett og slett stjerne i boka!", "Det sier helses\u00f8ster og f\u00f8rstelektor ved H\u00f8gskolen i Oslo og Akershus, Nina Misv\u00e6r.", "- V\u00e6r \u00e6rlig p\u00e5 at akkurat n\u00e5 i en periode trenger jeg litt hjelp og avlastning. For barnas skyld er det viktig at mor eller far f\u00e5r hentet seg inn, i perioder kan det v\u00e6re kjempet\u00f8ft \u00e5 v\u00e6re foreldre. Ekstra s\u00e5rbar er man hvis man er alene med barnet, barnet har kolikk eller du selv har en depresjon. Har man heller ikke nettverk i n\u00e6rheten, st\u00e5r man enda mer alene, legger hun til.", "- Det er ikke tvil om at avlastning og hvile har stor betydning for psykisk helse i barseltiden, sier forsker ved Folkehelseinstituttet, Malin Eberhard-Gran.", "Hun er ekspert p\u00e5 psykisk helse i forbindelse med f\u00f8dsel.", "Har du tips til hva redaksjonen b\u00f8r skrive om? Ta kontakt her.", "Henriksson hadde klart for seg hva de \u00f8nsket fra Homestart, det vil si dr\u00f8mte om: En bestemorfigur.", "- Men for meg var det viktig at samtidig som jeg \u00f8nsket \u00e5 f\u00e5 hjelp, praktisk hjelp og avlastningen i hverdagen, s\u00e5 skulle det v\u00e6re noe \u00e5 gi tilbake. Det lyder stort \u00e5 \u00f8nske seg \u00e5 f\u00e5 en ekstrabestemor,  det er jo en relasjon og ikke noe man kan bestille. Vi har v\u00e6rt s\u00e5 heldige, en aldeles perfekt match, smiler Henriksson.", "N\u00e5 er de helt naturlige innslag i hverandres liv, og venner og familier involveres og bryr seg.", "- Jeg har en bakgrunn som gj\u00f8r at jeg f\u00f8lte jeg ville gj\u00f8re noe for en alenemor. Jeg f\u00f8ler meg som en mor for Kristin, like mye som jeg f\u00f8ler at Elliot er mitt barnebarn, sier Andersen.", "Selv kom hun til Norge fra Danmark en februardag i 1967. Hun var nysl\u00e5tt konditor og s\u00f8kte arbeidslykken, etter hvert stiftet hun familie her, men ble siden alene etter en skilsmisse.", "- Jeg gruet meg til \u00e5 bli pensjonist. Jeg var redd for \u00e5 bli liggende p\u00e5 sofaen og se p\u00e5 tv, kanskje at mine voksne barn og store barnebarn skulle f\u00f8le at de m\u00e5tte bes\u00f8ke meg som er alene og har sluttet i jobben.", "Det var da hun troppet opp p\u00e5 kommunehuset i Sandvika og sa: Hei, jeg er pensjonist snart. Kan dere bruke meg til noe.", "Hun ber\u00f8mmer Homestart i B\u00e6rum som har st\u00e5tt for gode og inspirerende kurs og sosiale tilstelninger for de frivillige.", "- Jeg vil anbefale Homestart p\u00e5 det sterkeste. Det gir meg s\u00e5 mye positivt som gj\u00f8r at jeg f\u00e5r masse energi. Det er mye sjarm ved \u00e5 g\u00e5 rydde etter en slik liten tass har v\u00e6rt p\u00e5 bes\u00f8k, det er koselig jobb, sier hun.", "- Vi synes vi ser en utvikling der folk er mer \u00e5pne og ber om hjelp, det virker ikke s\u00e5 stigmatiserende lenger \u00e5 skulle fortelle at man sliter litt. Samtidig ser vi en trend til at stadig flere, ogs\u00e5 yrkesaktive, vil gj\u00f8re noe meningsfylt for andre. Det er helt overkommelig \u00e5 v\u00e6re familiekontakt. Det handler om \u00e5 hjelpe en familie \u00e9n gang i uken, maks fire timer. Det \u00e5 bli sett, h\u00f8rt og m\u00f8tt p\u00e5 sin hjemmearena er annerledes enn \u00e5 bli m\u00f8tt p\u00e5 et kontor. Tilbakemeldingen fra familiekontaktene er at det er lite tid i l\u00f8pet av en uke.", "Det sier daglig leder i Home- Start Familiekontakten (HSF), Wenche Heimholt Isachsen.", "Det er ikke dagligdags, men hun har tidligere h\u00f8rt om tilfeller slik som i Henriksson og Andersens sted, hvor relasjonen blir s\u00e5 sterk at den bare varer.", "- Noen familiekontakter blir s\u00e5 glade i disse mammaene og pappaene som de skal hjelpe at relasjonen fortsetter videre. Men det er viktig \u00e5 presisere at en livslang bestemor ikke er m\u00e5let v\u00e5rt. Tanken er at perioden med HSF skal v\u00e6re hjelp til selvhjelp. Familiekontakten g\u00e5r inn og l\u00f8fter livet ditt et halvt \u00e5r, vi ser at mye skjer p\u00e5 den tiden. S\u00e5 kan man g\u00e5 stille ut og si takk for seg, sier Isachsen.", "Familiekontaktene er i alderen 36 til 75 \u00e5r, men den typiske er nok kvinnen i femti-seksti\u00e5rene. Flere menn \u00f8nskes.", "Isachsen oppfordrer flere kommuner til \u00e5 starte opp med Home- Start Familiekontakten.", "- Vi er ikke en gang i alle fylker. Vi f\u00e5r dessverre stadig vekk henvendelser fra folk som vi ikke kan bist\u00e5 fordi det ikke er et HSF tilbud i kommunen deres. Vi har hele pakken, det eneste kommunen m\u00e5 stille med er l\u00f8nn til en koordinator. I mange sammenhenger er dette forebyggende barnevern, sier hun.", "Helses\u00f8steren med erfaring gjennom mange ti\u00e5r anbefaler folk til \u00e5 ta kontakt med nettopp helses\u00f8strene rundt om i landet, de finnes ogs\u00e5 p\u00e5 skolene.", "- F\u00f8r var det husmorvikarer , men i v\u00e5r tid er det ikke opplagt hvor man kan henvende seg dersom man trenger hjelp og avlastning. Noen steder kan forebyggende barnevern v\u00e6re et sted \u00e5 henvende seg, frivillighetssentralen og R\u00f8de Kors. Ta kontakt for \u00e5 h\u00f8re hva slags tilbud som finnes i n\u00e6rmilj\u00f8et ditt, sier Misv\u00e6r.", "Les ogs\u00e5:", "- Alle mammaf\u00f8lelser er \u00ablovlige\u00bb \u00e5 kjenne p\u00e5", "\u00abKanskje det ikke hadde v\u00e6rt s\u00e5 dumt \u00e5 skilles, sa jeg bittert til Sivert\u00bb", "Brukte to og en halv time p\u00e5 \u00e5 legge tvillingene (2)", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst"]}, {"field": "category0", "value": "familieogoppvekst"}, {"field": "contenthash", "value": "c8418f50c4580b041cba36cb67451cad3c00e57cec512b58c99f7f22479ef142"}, {"field": "createtime", "value": "2016-03-06T10:58:53.000Z"}, {"field": "description", "value": "Dansk bestemor + svensk alenemor = perfekt match i Norge."}, {"field": "dominantimage", "value": "http://www.adressa.no/incoming/article10468003.ece/be179w/ALTERNATES/w980-default/alenemor.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/328ea46408d32f25e8d9147a54eed4f19c899371.jpg?58990d58"}, {"field": "dominantthumbnaildimensions", "value": "300x169"}, {"field": "heading", "value": ["Alenemor \u00f8nsket seg avlastning, fikk mye mer enn hun kunne dr\u00f8mme om -adressa.no", "- Denne familien vil jeg ikke gi slipp p\u00e5 frivillig", "Ble tipset av jordmor", "- \u00c5 be om hjelp er stjerne i boka", "- Ville gj\u00f8re noe for en alenemor", "Dansk + svensk i Norge", "- Folk er mer \u00e5pne og ber om hjelp"]}, {"field": "id", "value": "328ea46408d32f25e8d9147a54eed4f19c899371"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-concept", "value": ["forebyggende barnevern", "familie", "barn", "perfekt match", "alenemor \u00f8nsket", "hjelp", "hverandres liv", "psykisk helse"]}, {"field": "kw-entity", "value": ["familie", "r\u00f8de kors", "anna marie andersen", "oslo og akershus", "folkehelseinstituttet", "h\u00f8gskolen", "henriksson og andersens", "familiekontakten", "facebookgruppe og twitterprofil", "nes\u00f8ya", "homestart", "sivert", "anna-marie"]}, {"field": "kw-location", "value": ["elliot", "danmark", "b\u00e6rum", "asker", "sandvika", "norge", "home"]}, {"field": "kw-pageclass", "value": "article"}, {"field": "kw-person", "value": ["malin eberhard-gran", "wenche heimholt isachsen", "kristin henriksson", "nina misv\u00e6r"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10468003.ece/be179w/ALTERNATES/w980-default/alenemor.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alenemor \u00f8nsket seg avlastning, fikk mye mer enn hun kunne dr\u00f8mme om"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10468013.ece"}, {"field": "pageclass", "value": null}, {"field": "publishtime", "value": "2014-12-19T20:25:33.000Z"}, {"field": "recs-articleid", "value": "10468013"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-12-19T20:25:33.000Z"}, {"field": "recs-rawtitle", "value": "Alenemor \u00f8nsket seg avlastning, fikk mye mer enn hun kunne dr\u00f8mme om -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Dansk bestemor + svensk alenemor = perfekt match i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/328ea46408d32f25e8d9147a54eed4f19c899371.jpg?58990d58"}, {"field": "thumbnailfullheightdimensions", "value": "200x1958"}, {"field": "timestamp", "value": "2017-02-06T23:57:12.000Z"}, {"field": "title", "value": "Alenemor \u00f8nsket seg avlastning, fikk mye mer enn hun kunne dr\u00f8mme om"}, {"field": "url", "value": "http://www.adressa.no/familieogoppvekst/article10468013.ece"}, {"field": "urlhash", "value": "328ea46408d32f25e8d9147a54eed4f19c899371"}], "score": 0.9167683, "siteId": "9222270286501375973", "id": "328ea46408d32f25e8d9147a54eed4f19c899371"}

