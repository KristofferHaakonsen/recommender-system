{"fields": [{"field": "modifiedtime", "type": "time", "value": "2017-02-24T10:38:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Rogaland", "Stavanger", "Arkitektur", "Kunst", "Hjemme hos", "Interi\u00f8r"]}, {"field": "author", "value": "geir flat\u00f8e"}, {"field": "body", "value": ["Jan Rune Holdhus har en ganske d\u00e5rlig estetisk sans.", "Det er i hvert fall hva han selv hevder. Leiligheten gir et annet inntrykk, men han st\u00e5r p\u00e5 sitt.", "\u2013 Det er mannen min som bestemmer m\u00f8blene. Bortsett fra denne, sier han og kommer trekkende med en flytralle fra Lufthansa.", "Den er innredet som barskap og kj\u00f8pt p\u00e5 nettet for mer enn han liker \u00e5 tenke p\u00e5.", "Paret kj\u00f8pte leiligheten f\u00f8r blokken ble bygd og har bodd der i ti \u00e5r n\u00e5.", "\u2013 Det beste er at du ikke h\u00f8rer noe fra naboene.", "\u2013 Men de h\u00f8rer kanskje deg?", "Jan Rune ler hjertelig. Han er neppe en fyr man blir sint p\u00e5, uansett.", "Gjestfriheten gj\u00f8r at han mer enn gjerne \u00e5pner hjemmet for venner som trenger en arbeidsplass eller et sted \u00e5 henge.", "\u2013 Jeg er et \u00e5pent husmenneske. Jeg liker n\u00e5r folk kommer inn.", "Lyder fra annen etasje bekrefter dette. Bandet Snow Pirate er i gang med en plate og l\u00e5ner hjemmestudioet hans.", "Noen er p\u00e5 vei ut idet vi ankommer. Andre dukker opp siden.", "Blokken ligger i Bjergsted, et omr\u00e5de av Stavanger som Jan Rune ynder \u00e5 kalle Ytre Egenes. Noe beboerne p\u00e5 Eiganes neppe vil samstemme i.", "\u2013 Det er kort vei til byen, og det er en dr\u00f8m \u00e5 g\u00e5 gjennom Gamle Stavanger hver dag.", "\u2013 Du er blant dem som kikker inn i vinduene der?", "\u2013 Ja, det er meg.", "Innredningen gj\u00f8r at den forholdsvis smale leiligheten f\u00f8les lys og luftig. Det meste er plassert langs veggene, mens spisebord og salongbord er av det lette slaget.", "Dermed blir sikten fri fra den ene enden til andre, i tillegg til dobbel takh\u00f8yde i delen som er \u00e5pen opp mot andre etasje. Der ligger bad, soverom og arbeidsrom.", "Det hele virker gjennomtenkt og funksjonelt, men Jan Rune er ikke helt forn\u00f8yd. \u00c5rsaken er v\u00e5rt bes\u00f8k og hva det f\u00f8rer med seg.", "\u2013 Jeg blir gal av alle glassflatene her, klager han.", "Samboer \u00d8yvind Jacobsen jobber for tiden p\u00e5 det store Hyundai-verftet i S\u00f8r-Korea, men har gitt Jan Rune streng beskjed om \u00e5 pusse alt glasset f\u00f8r vi kommer. B\u00e5de vinduer, trapp og rekkverk.", "Det er noe Jan Rune aldri har gjort f\u00f8r, og som han neppe vil gj\u00f8re igjen.", "Han reiser til S\u00f8r-Korea n\u00e5r han kan og er nylig kommet hjem etter et nytt bes\u00f8k hos \u00d8yvind.", "\u2013 Jeg er ikke gressenke, men gresskar.", "Stuen domineres av et stort, r\u00f8dt bilde av en konge og en katt, malt av Orion Righard. Han er bosatt i Malm\u00f6, f\u00f8dt i 1969 og het \u00d6rjan f\u00f8r han tok seg et nytt fornavn.", "Andre bilder i leiligheten er signert Pia Myrvold, Pushwagner, Yngve \u00abGhostscreen\u00bb Sortland, Randy Naylor og Kjartan Slettemark.", "To bilder har en hilsen fra Arne N\u00f8st, teatersjef ved Rogaland Teater og utdannet som kunstner.", "I det hele tatt er Jan Rune veldig glad i kunst, og den delen av innredningen tar han gjerne \u00e6ren for.", "\u2013 Men dette er favoritten, sier han og viser oss speilet.", "\u2013 Henger ikke det bildet litt skeivt, sp\u00f8r fotografen som er g\u00e5tt i gang med jobben.", "\u2013 Alt er skeivt i denne leiligheten.", "Det er flere bilder Jan Rune kunne tenkt seg \u00e5 henge opp, men han venter til mannen er hjemme igjen.", "\u2013 Jeg har ikke drill, p\u00e5st\u00e5r han.", "Dessuten er han ikke sikker p\u00e5 hvordan den skulle brukes, om han hadde hatt en.", "Praktisk anlagt er han ikke. Jan Rune klager over at knivene i \u00abVoodoo\u00bb-stativet p\u00e5 kj\u00f8kkenet er d\u00e5rlige, f\u00f8r det plutselig sl\u00e5r ham at han aldri har slipt dem.", "\u2013 Det er dugnad i blokken \u00e9n gang i \u00e5ret. Jeg er med og heier.", "Jan Rune er travelt opptatt med standupshow og har en bakgrunn som dragartist. Det er likevel musikken som betyr mest, og han har to album bak seg under navnet JR Harlekin.", "L\u00e5tene skrives sammen med Vidar Osmundsen.", "En gitar st\u00e5r klar til bruk i stua, men ikke for ham.", "\u2013 Jeg spiller ikke noe instrument. Er alt for ut\u00e5lmodig til \u00e5 l\u00e6re det. Det holder at andre kan det. Jeg har heller ikke lappen, men har venner som har bil, sier 37-\u00e5ringen og smiler forn\u00f8yd.", "Derimot har han en telefon full av sm\u00e5 melodilinjer han har nynnet inn. De er utgangspunktet til sangene han lager.", "\u2013 Jeg er p\u00e5 en veldig fin plass i livet n\u00e5. Musikken har gjort dette. Jeg kaller meg artist og kunstner, men musikken er hovedmotoren. Jeg gikk p\u00e5 Lundehaugen videreg\u00e5ende og skulle bli skuespiller, men musikken tok meg. Den gj\u00f8r meg komplett. Gjennom musikken m\u00f8ter du verdens fineste folk.", "18 \u00e5r gammel dro han til Paris for \u00e5 bli plateartist, men ble tilbudt jobb som modell. Det var han i halvannet \u00e5r, og han fikk ogs\u00e5 kontrakt med et fransk plateselskap.", "Jan Rune sang \u00abSommernatt ved fjorden\u00bb for manageren til Spice Girls, men der stoppet det. Noen utgivelse ble det ikke i den omgang, for sangeren som hadde v\u00e6rt den eneste gutten i Hana jentekor.", "Han begynte isteden med dragshow i Stavanger, med faren som intetanende tilskuer.", "\u2013 Etter en time spurte han mor om hvor jeg ble av. Han trodde det var Pia Tjelta som sto p\u00e5 scenen.", "I dag gj\u00f8r han mindre av drag og mer av standup og teatersport. En ny plate kommer ogs\u00e5 i l\u00f8pet av \u00e5ret.", "\u2013 Det er den vanskelige tredjeplaten. Jeg synes den f\u00f8rste ogs\u00e5 var vrien.", "\u2013 Og den andre?", "\u2013 Ja, den var ikke lett.", "I det siste har han deltatt i debatten om homofilt ekteskap i kirken.", "Han gikk i sin tid p\u00e5 s\u00f8ndagsskolen og debuterte som sanger i H\u00f8yland kirke, og han mener det er viktig at man har en \u00e5ndelig side.", "\u2013 Personlig er det ikke viktig for meg \u00e5 gifte meg i kirken, men det er heller f\u00f8lelsen av \u00e5 bli stemplet som annenrangs. Det kommer til et punkt der du blir s\u00e5 lei av det hele.", "Ikke minst er han opptatt av homofile ten\u00e5ringer som befinner seg i en s\u00e5rbar periode.", "Han st\u00e5r gjerne p\u00e5 barrikadene for dem, selv om motb\u00f8ren kommer.", "\u2013 Jeg sprang rundt Valbergt\u00e5rnet i damekl\u00e6r, s\u00e5 jeg har jo bedt om det. Men man m\u00e5 f\u00e5 lov \u00e5 ha det moro ogs\u00e5. Det er galskapen som driver meg frem."]}, {"field": "category0", "value": "bolig"}, {"field": "contenthash", "value": "b7b53b81696582e7cc963d3df4198296b393129b2905546a27b9d4afffca5b13"}, {"field": "createtime", "value": "2017-02-26T11:26:42.000Z"}, {"field": "description", "value": "All skyld og \u00e6re for innredningen legges p\u00e5 samboeren."}, {"field": "heading", "value": ["Uten ansvar for innhold \u2013 Jan Rune Holdhus' estetiske sans er ikke noe \u00e5 skryte av -adressa.no", "\u00c5pent hus", "Funksjonell innredning", "Glad i kunst", "Alt er skeivt", "Musikk er livet", "Modell i Paris", "Homofilt ekteskap"]}, {"field": "id", "value": "b4dadeea876a4fbad4781c0e7533c9cb145a6b84"}, {"field": "keyword", "value": ["Rogaland", "Stavanger", "Arkitektur", "Kunst", "Hjemme hos", "Interi\u00f8r"]}, {"field": "keywords", "value": "Rogaland,Stavanger,Arkitektur,Kunst,Hjemme hos,Interi\u00f8r"}, {"field": "kw-category", "value": "bolig"}, {"field": "kw-classification", "value": "arts-and-entertainment"}, {"field": "kw-company", "value": "hyundai"}, {"field": "kw-concept", "value": ["sang", "innredet", "estetisk sans", "leiligheten", "musikk", "bilder", "hjem", "\u00e5pen", "kunst"]}, {"field": "kw-entity", "value": ["h\u00f8yland", "voodoo", "valbergt\u00e5rnet", "gamle stavanger", "eiganes", "rogaland teater", "orion righard", "snow pirate", "lufthansa", "spice girls", "sommernatt", "\u00f6rjan", "bjergsted", "lundehaugen", "harlekin"]}, {"field": "kw-location", "value": ["s\u00f8r-korea", "paris", "malm\u00f6", "hana"]}, {"field": "kw-pageclass", "value": "article"}, {"field": "kw-person", "value": ["ytre egenes", "arne n\u00f8st", "pia tjelta", "vidar osmundsen", "jan rune holdhus", "jan rune", "\u00f8yvind jacobsen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/3c3d4768-47f1-489e-8d9e-e4c86c80fe41?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uten ansvar for innhold \u2013 Jan Rune Holdhus' estetiske sans er ikke noe \u00e5 skryte av"}, {"field": "og-type", "value": "article"}, {"field": "og-url", "value": "http://www.adressa.no/bolig/Uten-ansvar-for-innhold--Jan-Rune-Holdhus-estetiske-sans-er-ikke-noe-a-skryte-av-9875b.html"}, {"field": "pageclass", "value": ["article"]}, {"field": "publishtime", "value": "2017-02-26T09:00:00.000Z"}, {"field": "recs-articleid", "value": "9875"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-02-26T09:00:00.000Z"}, {"field": "recs-rawtitle", "value": "Uten ansvar for innhold \u2013 Jan Rune Holdhus' estetiske sans er ikke noe \u00e5 skryte av -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "All skyld og \u00e6re for innredningen legges p\u00e5 samboeren."}, {"field": "thumbnail", "value": "http://content-thumbnail.cxpublic.com/content/thumbnail200x150/b4dadeea876a4fbad4781c0e7533c9cb145a6b84.jpg?59772086"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-25T10:42:14.000Z"}, {"field": "title", "value": "Uten ansvar for innhold \u2013 Jan Rune Holdhus' estetiske sans er ikke noe \u00e5 skryte av"}, {"field": "url", "value": "http://www.adressa.no/bolig/Uten-ansvar-for-innhold--Jan-Rune-Holdhus-estetiske-sans-er-ikke-noe-a-skryte-av-9875b.html"}, {"field": "urlhash", "value": "b4dadeea876a4fbad4781c0e7533c9cb145a6b84"}], "score": 1.0601298, "siteId": "9222270286501375973", "id": "b4dadeea876a4fbad4781c0e7533c9cb145a6b84"}

