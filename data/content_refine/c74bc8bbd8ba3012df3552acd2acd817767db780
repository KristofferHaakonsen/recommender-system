{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hanna zethelius", "familieprat.no"]}, {"field": "body", "value": ["Saken oppdateres.", "Det er fortsatt mange som har lyst til \u00e5 adoptere barn i Norge, men det er ikke alle som har r\u00e5d i dag.", "Etter to mislykkede IVF-fors\u00f8k bestemte \u00abChristine\u00bb og mannen, som \u00f8nsker \u00e5 v\u00e6re anonyme, for \u00e5 ikke pr\u00f8ve mer.", "- Det er ingen menneskerett \u00e5 f\u00e5 egne biologiske barn, derfor synes jeg tilbudet til ufrivillige barnl\u00f8se i Norge, med tanke p\u00e5 IVF, er godt nok. Men jeg synes staten kunne lage bedre avtaler for adopsjon og dekket hele bel\u00f8pet. Det er s\u00e5 mange barn i verden som ikke har foreldre og som ikke har det bra p\u00e5 barnehjem som de vokser opp p\u00e5, sier Christine til Familieprat.no.", "LES OGS\u00c5:", "Mye som skal klaffe ved adopsjon", "Ikke sp\u00f8r om barneplanene", "Kan krybbed\u00f8d forebygges?", "For 10 \u00e5r siden l\u00e5 prisen for adopsjon rundt 70 000 kroner. I 2013 ligger kostnadene i de tre norske foreningene Adopsjonsforum, InorAdopt og Verdens Barn p\u00e5 ca. 142 \u2013 149 000 kroner (+ reise og opphold for \u00e5 hente barnet).", "De gjennomsnittlige kostnadene har \u00f8kt kraftig de siste \u00e5rene, og ventes \u00e5 \u00f8ke ytterligere i 2014. If\u00f8lge \u00d8ystein Gudim, daglig leder ved Adopsjonsforum, skyldes dette f\u00f8rst og fremst synkende adopsjonstall.", "- Alle de tre norske adopsjonsforeningene fordeler sine totale kostnader hvert \u00e5r jevnt p\u00e5 det antallet familier som adopterer. De faste kostnadene g\u00e5r ikke automatisk ned, og dermed blir regningen delt p\u00e5 f\u00e6rre familier, sier \u00d8ystein Gudim .", "Staten dekker en del av kostnadene gjennom adopsjonsst\u00f8tten (p.t. kr. 45 330 pr. barn) men det blir allikevel en god sum \u00e5 betale selv. Det meste av utgiftene g\u00e5r til \u00e5 dekke l\u00f8nn og administrativ oppf\u00f8lging i Norge, oversettelser og legalisering av dokumenter til utlandet, advokatkostnader i noen land, gebyrer til barnehjem, myndigheter og domstoler, helseunders\u00f8kelser av barna og l\u00f8nn og administrasjon i utlandet.", "- Det er i liten grad konkurranse (fra nasjonal adopsjon/andre adopsjonsformidlere i andre land) som er \u00e5rsak til kostnadsveksten, forteller Gudim.", "Ventetiden varierer veldig fra land til land. For tiden er det Kenya og Taiwan som har kortest ventetid p\u00e5 InorAdopt. Kenya har 3-6 m\u00e5neder fra s\u00f8knad sendes fra Norge, og Taiwan ca. 6 m\u00e5neder. Chile er det landet som har kortest ventetid p\u00e5 Adopsjonsforum, pluss/minus ett \u00e5r etter at dokumentene er sendt til utlandet. Lengst ventetid er det for tiden i Kina som i disse dager har passert 7 \u00e5r.", "- Kina var tidligere sv\u00e6rt popul\u00e6rt fordi det gikk s\u00e5 raskt der, og derfor ble det sendt altfor mange s\u00f8knader til Kina i perioden 2006/2007. Dette f\u00f8rte til en sv\u00e6rt lang k\u00f8 som enn\u00e5 ikke er avviklet. For andre land er det store variasjoner, men vi sier at de fleste m\u00e5 regne med i gjennomsnitt 3 \u2013 5 \u00e5r fra man er godkjent og til man kan hente barnet, forteller Gudim.", "LES OGS\u00c5:", "Slik blir du popul\u00e6r i barnehagen", "Lenge leve lesestunden", "Det er lenge \u00e5 vente, men det er mye som kan gj\u00f8res for at forberedelsestiden skal f\u00e5 et mer positivt innhold.", "S\u00f8kere kan blant annet g\u00e5 p\u00e5 m\u00f8ter og foredrag, spr\u00e5kkurs og lignende. Mange bruker ogs\u00e5 denne tiden til \u00e5 l\u00e6re mer om barns utvikling og landet barnet kommer fra. Et tips er \u00e5 bruke tiden til oppussing og andre \u00abprosjekter\u00bb som man ikke f\u00e5r tid til etter at man har f\u00e5tt barn.", "FAKTA:", "Adoptere? Slik g\u00e5r det til!", "\u2022 Velg adopsjonsorganisasjon. Det finnes tre i Norge: Adopsjonsforum, InorAdopt og Verdens Barn.", "\u2022 Det skal sendes to s\u00f8knader om adopsjon: En til adopsjonsorganisasjonen og en til norske myndigheter ved hjemkommunens barnevern.", "\u2022 I denne fasen av adopsjonsprosessen anbefales det sterkt at s\u00f8kere tar et adopsjonsforberedende kurs.", "\u2022 Etter en s\u00f8knad om adopsjon, gj\u00f8r kommunen som man tilh\u00f8rer en utredning. Utredningen blir underlag til Barne-, ungdoms- og familieetatens besluttning om vedtak. Kommunene har sv\u00e6rt ulik saksbehandlingstid, fra noen m\u00e5neder til over ett \u00e5r etter mottatt s\u00f8knad.", "\u2022 N\u00e5r man er blitt godkjent, er f\u00f8rste steget \u00e5 velge et land som man vil adoptere fra. Dette gj\u00f8res hos adopsjonsorganisasjonen.", "\u2022 Etter det sendes en s\u00f8knad til landet. S\u00f8knaden skal inneholde en mengde forskjellige dokumenter og attester.", "\u2022 S\u00e5 venter man. Det er saksbehandlingen i utlandet som tar lengst tid, blant annet p\u00e5 grunn av lange, internasjonale adopsjonsk\u00f8er.", "\u2022 Beskjeden om tildelingen av barn kan ta alt fra et halvt \u00e5r til flere \u00e5r etter at s\u00f8knaden er sendt. Samtidig med denne beskjeden kommer en rapport og et bilde av barnet.", "\u2022 N\u00e5r man har f\u00e5tt beskjed om barnet, f\u00e5r man s\u00e5 vite n\u00e5r man kan reise til landet.", "\u2022 N\u00e5r man er kommet tilbake hjem med sitt adoptivbarn skal man skrive oppf\u00f8lgingsrapporter til opprinnelseslandet. Enkelte land krever at man skriver oppf\u00f8lgingsrapporter til barnet har fylt 18 \u00e5r.", "Kilder: Adopsjonsforum, InorAdopt", "--", "Denne artikkelen er skrevet av Familieprat.no."]}, {"field": "category0", "value": "familieogoppvekst"}, {"field": "contenthash", "value": "f028876461c3db639c4f1e1539706d1fb17e7ff63a0a0592b9433c04dde86f81"}, {"field": "createtime", "value": "2015-04-03T20:44:52.000Z"}, {"field": "description", "value": "- Vi hadde sannsynligvis adoptert hvis det ikke var s\u00e5 dyrt, forteller Christine. Hun og mannen har n\u00e5 sl\u00e5tt seg til ro med tanken p\u00e5 \u00e5 leve uten barn."}, {"field": "dominantimage", "value": "http://www.adressa.no/incoming/article8759015.ece/ALTERNATES/w980-default/riks000635276-vBvLy54mzF.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c74bc8bbd8ba3012df3552acd2acd817767db780.jpg?58a0587f"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5 ti \u00e5r er adopsjon blitt dobbelt s\u00e5 dyrt -adressa.no", "Dobling p\u00e5 ti \u00e5r - og vil fortsette \u00e5 \u00f8ke", "Hvor lenge m\u00e5 man vente?"]}, {"field": "id", "value": "c74bc8bbd8ba3012df3552acd2acd817767db780"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-concept", "value": ["land", "adopsjon", "kortest ventetid", "hente barnet", "barn", "skrive oppf\u00f8lgingsrapporter"]}, {"field": "kw-entity", "value": ["familieprat", "adopsjonsforum", "barne", "kenya og taiwan", "christine", "verdens barn", "inoradopt", "inoradopt og verdens barn"]}, {"field": "kw-location", "value": ["taiwan", "kina", "norge", "kenya"]}, {"field": "kw-pageclass", "value": "article"}, {"field": "kw-person", "value": "\u00f8ystein gudim"}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8759015.ece/ALTERNATES/w980-default/riks000635276-vBvLy54mzF.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 ti \u00e5r er adopsjon blitt dobbelt s\u00e5 dyrt"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8759021.ece"}, {"field": "pageclass", "value": null}, {"field": "publishtime", "value": "2013-12-05T19:14:13.000Z"}, {"field": "recs-articleid", "value": "8759021"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-12-05T19:14:13.000Z"}, {"field": "recs-rawtitle", "value": "P\u00e5 ti \u00e5r er adopsjon blitt dobbelt s\u00e5 dyrt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "- Vi hadde sannsynligvis adoptert hvis det ikke var s\u00e5 dyrt, forteller Christine. Hun og mannen har n\u00e5 sl\u00e5tt seg til ro med tanken p\u00e5 \u00e5 leve uten barn."}, {"field": "thumbnail", "value": "http://content-thumbnail.cxpublic.com/content/thumbnail200x150/c74bc8bbd8ba3012df3552acd2acd817767db780.jpg?58a0587f"}, {"field": "thumbnailfullheightdimensions", "value": "200x1737"}, {"field": "timestamp", "value": "2017-02-12T12:43:43.000Z"}, {"field": "title", "value": "P\u00e5 ti \u00e5r er adopsjon blitt dobbelt s\u00e5 dyrt"}, {"field": "url", "value": "http://www.adressa.no/familieogoppvekst/article8759021.ece"}, {"field": "urlhash", "value": "c74bc8bbd8ba3012df3552acd2acd817767db780"}], "score": 0.7825687, "siteId": "9222270286501375973", "id": "c74bc8bbd8ba3012df3552acd2acd817767db780"}

