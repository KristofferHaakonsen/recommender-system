{"fields": [{"field": "modifiedtime", "type": "time", "value": "2012-08-23T11:57:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Dani Stanisljevic er fra Kroatia, mens Knut J\u00f8rgen H. Rotabakk er fra Malvik. For tre \u00e5r siden ble de kj\u00e6rester, og i \u00e5r skulle alt skje: Mannfolka har b\u00e5de giftet seg og flyttet inn i ny leilighet. Dani har \u00e5pnet sin egen fris\u00f8rsalong i Midtbyen, med navnet Dani, og Knut J\u00f8rgen ble tidligere i \u00e5r valgt til leder for S\u00f8r-Tr\u00f8ndelag sykepleierforbundet.", "Hvitt lerret", "De nygifte gikk p\u00e5 flere visninger, f\u00f8r de fant det som skulle bli dr\u00f8mmeleiligheten i tredje etasje i Kirkegata p\u00e5 M\u00f8lleberg. Her, p\u00e5 nesten hundre kvadratmeter, ville de bo, men de ville begynne p\u00e5 nytt. Gj\u00f8re leiligheten til sin egen.", "Interi\u00f8rkonsulent Eva Kristin \u00d8stvik, som driver Det hele interi\u00f8r, ble kontaktet. Og mens hun skrev handlelister over alt som kunne passe, av m\u00f8bler, lamper og allslags st\u00e6sj, s\u00e5 malte Knut J\u00f8rgen og Dani leiligheten hvit. Arkitekthvitt p\u00e5 vegger og tak.", "En stor, ruvende peis ble erstattet med en mindre, og s\u00e5 var det bare \u00e5 begynne: Med \u00e5 innrede et hjem som skulle passe to ulike personligheter, fra to ulike kulturer.", "Ulikt utgangspunkt", "\u2013Vi er ganske ulike, og det merket vi da vi skulle flytte inn. Jeg er fra Kroatia, fra et sted som ligger kun to timer fra grensen til Italia. Jeg har det nok med meg derfra; at jeg er s\u00e5 glad i farger og lekenhet. Det er slik vi innreder i Kroatia, med masse farger og mye lys. Knut er mer typisk nordmann; glad i det stramme og enkle, og i tillegg vil han ha det lunt og koselig. N\u00e5r kulden kommer, s\u00e5 g\u00e5r jo dere nordmenn hjem, fyrer i peisen og tenner lys, og blir der hele vinteren, smiler Dani, som flyttet til Norge for elleve \u00e5r siden.", "Ekteparet ville forene de to ulike kulturene, den norske og den kroatiske. Det har de klart.", "Fulgte skissen", "\u2013Det var mest for \u00e5 slippe \u00e5 g\u00e5 oss vill i tilbudsjungelen at vi kontaktet en interi\u00f8rkonsulent. Det er jo s\u00e5 mye enklere \u00e5 jobbe ut ifra en skisse, laget av en proff, enn \u00e5 g\u00e5 fra butikk til butikk helt uten en plan, sier Knut J\u00f8rgen.", "Interi\u00f8rkonsulen Eva Kristin vet hva som finnes, og hun lagde skisser av leiligheten og kom med anbefalinger. Dani og Knut J\u00f8rgen likte med det samme det de s\u00e5, og anbefalingene ble til handlelister. Det eneste de har gjort som har fraveket Eva Kristins lister er \u00e5 kj\u00f8pe en annen sofa enn den hun anbefalte p\u00e5 gjesterommet, og Knut J\u00f8rgen valgte seg et annet nattbord.", "Puter av silkeskjorta", "Interi\u00f8rkonsulenten traff blink p\u00e5 f\u00f8rste fors\u00f8k. Men s\u00e5 hadde hun ogs\u00e5 en silkeskjorte \u00e5 g\u00e5 ut ifra, en som sier mye om de to ulike kulturene som bor sammen i leiligheten.", "\u2013Jeg kj\u00f8pte meg en fargerik, m\u00f8nstrete silkeskjorte fra favorittdesigneren min, italienske Roberot Cavalli. Jeg var s\u00e5 forn\u00f8yd, smiler Dani. Dani elsket silkeskjorten sin, men oppdaget raskt at den ikke passet inn i mer trauste Trondheim.", "\u2013Jeg hadde den p\u00e5 meg i Kroatia og alle sa den var s\u00e5 kul, men her i Trondheim sa alle: Hva, skal du ha p\u00e5 deg den der? flirer Dani. Men han syntes det var for ille at den fine skjorten skulle bli liggende i skapet, s\u00e5 ekteparet tok den med til sitt f\u00f8rste m\u00f8te med Eva Kristin, og ba henne komme med innspill til et interi\u00f8r som hentet inspirasjon fra skjorta. Det har Eva Kristin gjort, de fleste fargene som er brukt er tatt fra skjorta, og selve skjorta er omgjort til to fargefine puter som ligger i den bl\u00e5 sofaen.", "Passe kreativt", "\u2013Bestillingen jeg fikk fra Dani og Knut J\u00f8rgen var ikke helt A4. De ville ha et hjem som var inspirerende, et sted hvor du blir glad n\u00e5r du kommer hjem. De ville at innredningen skulle v\u00e6re kreativ, men uten av det kreative tok helt overh\u00e5nd, sier Eva Kristin.", "Det er hvite vegger, det er lyst og det er \u00e5pent. Men samtidig har leiligheten f\u00e5tt en lekenhet i alt det stramme, hvitmalte. Den ene sofaen er bl\u00e5, den andre et beige, men med lekne knapper sydd fast med bl\u00e5 tr\u00e5d. Det er tv-benk med skjeve hyller, det er en smykke av en oransje lampe over spisebordet \u2013 og rundt bordet st\u00e5r sju plaststoler, i ulike farger. Oransje, lilla og gr\u00e5.", "Kunstsamlere", "\u2013Dani, ble det nok farger?", "\u2013Ja, det syns jeg. Jeg syns det er skapt en veldig riktig balanse, mellom det fargerike og det n\u00f8ytrale. De to ulike stilene konkurrerer ikke med hverandre, sier Dani.", "Det brenner koselig i peisen, det er kaffe p\u00e5 presskannen. Det er et lunt hjem, som Knut J\u00f8rgen ville ha. Lunt, men i et enkelt og klassik uttrykk. Men det er ogs\u00e5 lekne, fargerike detaljer, slik at ogs\u00e5 en kroat kjenner seg helt hjemme.", "Ekteparet hadde ikke med seg noen m\u00f8bler da de flyttet inn i Kirkegata \u2013 alt er kj\u00f8pt nytt, til en ny begynnelse. Men de hadde med seg mye kunst, fra leilighet de solgte p\u00e5 Ila.", "\u2013Vi er begge veldig glade i kunst, sier ekteparet og tar oss med en runde gjennom stua, fra bilde til bilde. Alle har en historie, alle betyr noe spesielt for eierne. Slik skapes ogs\u00e5 et felles hjem."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "5ce8c1870741b5beba32d6ab59d49bbcea9a9f567918269c5ffa221b5a52e12a"}, {"field": "createtime", "value": "2012-08-27T18:05:27.204Z"}, {"field": "description", "value": "Ikke bare to personligheter, men ogs\u00e5 to kulturer, skulle forenes da Dani og Knut J\u00f8rgen flyttet inn i ny leilighet p\u00e5 M\u00f8llenberg."}, {"field": "dominantimage", "value": "http://www.adressa.no/incoming/article2118234.ece5/ALTERNATES/w980-default/kirke%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a28cec03f64b568a5fe9f171516a991b2358ead8.jpg?5975dbb5"}, {"field": "dominantthumbnaildimensions", "value": "300x169"}, {"field": "heading", "value": "Stram lekenhet -adressa.no"}, {"field": "id", "value": "a28cec03f64b568a5fe9f171516a991b2358ead8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["hjem", "flytte", "leilighet", "stram lekenhet", "farger", "skjorta"]}, {"field": "kw-entity", "value": ["knut", "m\u00f8lleberg", "roberot cavalli", "kirkegata", "midtbyen", "dani og knut j\u00f8rgen", "m\u00f8llenberg", "knut j\u00f8rgen og dani"]}, {"field": "kw-location", "value": ["s\u00f8r-tr\u00f8ndelag", "italia", "malvik", "trondheim", "norge", "kroatia", "ila"]}, {"field": "kw-pageclass", "value": "article"}, {"field": "kw-person", "value": ["eva kristin", "dani stanisljevic", "knut j\u00f8rgen", "knut j\u00f8rgen h. rotabakk", "eva kristin \u00f8stvik"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2118234.ece5/ALTERNATES/w980-default/kirke%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stram lekenhet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1706727.ece"}, {"field": "pageclass", "value": ["article"]}, {"field": "publishtime", "value": "2011-10-07T08:11:31.000Z"}, {"field": "recs-articleid", "value": "3115886"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-10-07T08:11:31.000Z"}, {"field": "recs-rawtitle", "value": "Stram lekenhet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Ikke bare to personligheter, men ogs\u00e5 to kulturer, skulle forenes da Dani og Knut J\u00f8rgen flyttet inn i ny leilighet p\u00e5 M\u00f8llenberg."}, {"field": "thumbnail", "value": "http://content-thumbnail.cxpublic.com/content/thumbnail200x150/a28cec03f64b568a5fe9f171516a991b2358ead8.jpg?5975dbb5"}, {"field": "thumbnailfullheightdimensions", "value": "200x3126"}, {"field": "timestamp", "value": "2017-07-24T11:36:21.000Z"}, {"field": "title", "value": "Stram lekenhet"}, {"field": "url", "value": "http://www.adressa.no/forbruker/hjem/article1706727.ece"}, {"field": "urlhash", "value": "a28cec03f64b568a5fe9f171516a991b2358ead8"}], "score": 0.7226437, "siteId": "9222270286501375973", "id": "a28cec03f64b568a5fe9f171516a991b2358ead8"}

