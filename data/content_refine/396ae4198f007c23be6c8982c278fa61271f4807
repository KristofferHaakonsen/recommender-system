{"fields": [{"field": "modifiedtime", "type": "time", "value": "2012-06-19T05:19:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Innenfor toalettets fire vegger blir det anledning til \u00e5 kvitte seg med b\u00e5de v\u00e5tt og t\u00f8rt, mens spisegjestene starter ford\u00f8yelsesprosessen et par dopapirt\u00f8rk unna.", "- Det f\u00f8les ekkelt \u00e5 f\u00e5 et offentlig toalett s\u00e5 n\u00e6rt innp\u00e5 uteserveringen v\u00e5r. Selv om det loves at hygienen skal v\u00e6re p\u00e5 topp, er det neppe til \u00e5 unng\u00e5 at v\u00e5re gjester kan bli utsatt for sjenerende lukt, mener daglig leder og medeier Stig Berg i Trondhjem Mikrobryggeri.", "D\u00e5rlig erfaring", "Erfaring fra en park like ved restauranten, gj\u00f8r at han er ekstra skeptisk.", "- Da parken ble bygget, lovet kommunen at den skulle holdes i god stand. Men dessverre er den blitt tilholdssted for byens \u00abl\u00f8se fugler\u00bb. Det har f\u00f8rt til at b\u00e5de spr\u00f8ytespisser, flasker og tidvis ogs\u00e5 oppkast og annet kroppsavfall flyter rundt her, sier Berg. Han legger heller ikke skjul p\u00e5 at det kan f\u00f8les ubekvemt for gjestene med rusmisbrukere tett innp\u00e5 restauranten.", "- Toalettene vil v\u00e6re \u00e5pne for alle og det er ikke vanskelig \u00e5 forestille seg at de kan bli et tilholdssted for denne gruppen, sp\u00e5r restauranteieren.", "Ikke matlaging ute", "If\u00f8lge ham vil et slikt dobygg ogs\u00e5 blokkere for muligheten til \u00e5 tilberede mat utend\u00f8rs, ettersom N\u00e6ringsmiddeltilsynet ikke vil godkjenne tilberedning. Servering blir imidlertid tillatt.", "- Rent estetisk vil det neppe bli noe vakkert skue med et toalett her, men f\u00f8rst og fremst er det kombinasjonen uteservering og offentlig toalett vi reagerer p\u00e5, sier Stig Berg.", "Det er E.C Dahls Eiendom AS som eier bygget der Trondhjem Mikrobryggeri holder til. De mottok varslet om toalettbygging i sommer, og har bedt om et m\u00f8te med kommunens saksbehandler, bekrefter administrerende direkt\u00f8r Geir Melbye.", "Automatisk vask", "Sjefsingeni\u00f8r Svein Bj\u00f8rn Vodahl ved Utbyggingskontoret i Trondheim kommune deler derimot ikke bekymringen om vond lukt og tvilsomme brukere.", "- Dette er ikke gammeldagse pissoarer, men moderne og avanserte toaletter. De har innebygd automatisk rengj\u00f8ring, i tillegg vil det bli manuell rengj\u00f8ring to til tre ganger daglig, opplyser Vodahl.", "Det er firmaet Adshel Norge AS som skal sette opp og drifte de reklamefinansierte toalettene. I kommunens avtale med firmaet ligger det en garanti for at renholdet blir utf\u00f8rt med sv\u00e6rt h\u00f8y kvalitet. Vodahl kan derfor forsikre om at renholdet vil bli utf\u00f8rt. Han mener hygienen vil bli minst like godt som i restaurantenes egne toaletter.", "Tidsbegrenset bes\u00f8k", "- N\u00e5r det gjelder uvedkommedes bruk av toalettet, vil de l\u00e5sbare avlukkene ha d\u00f8rer med tidsmekanisme. Det vil si at vi for eksempel kan bestemme at l\u00e5sen \u00e5pnes automatisk etter 20 minutter. I tillegg har avlukkene myntp\u00e5kast, og sammenlagt tror vi dette vil forebygge at toalettene brukes til annet enn det de er ment for, sier sjefsingeni\u00f8r Vodahl.", "Han viser til at det neppe vil v\u00e6re mulig \u00e5 plassere offentlige toaletter noen steder i midtbyen uten reaksjoner fra n\u00e6ringsdrivende.", "- Alle vil ha offentlige toaletter, men ingen vil ha dem i n\u00e6rheten av seg, sier Svein Bj\u00f8rn Vodahl.", "Trondheim kommune har anvist overfor Adshel Norge AS hvor toalettene skal plasseres, men firmaet s\u00f8rger selv for nabovarsel og liknende."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "3d32deb9ac3ffa88cfb2b7d540430e21a7442562895c95e02a3b0883873b5a1e"}, {"field": "createtime", "value": "2017-02-01T20:14:29.000Z"}, {"field": "description", "value": "Trondheim kommune vil plassere et reklamefinansiert toalett rett utenfor restauranten Trondhjem Mikrobryggeri. Daglig leder Stig Berg frykter en stinkende nabo."}, {"field": "dominantimage", "value": "http://www.adressa.no/incoming/article1032280.ece5/ALTERNATES/w980-default/ver2%20mikri_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/396ae4198f007c23be6c8982c278fa61271f4807.jpg?598b0abf"}, {"field": "dominantthumbnaildimensions", "value": "300x169"}, {"field": "heading", "value": "Frykter stinkende nabo -adressa.no"}, {"field": "id", "value": "396ae4198f007c23be6c8982c278fa61271f4807"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": ["adshel norge as", "dahls eiendom as"]}, {"field": "kw-concept", "value": ["offentlig toalett", "trondheim kommune", "toalett", "stinkende nabo", "frykter stinkende nabo"]}, {"field": "kw-entity", "value": ["n\u00e6ringsmiddeltilsynet", "utbyggingskontoret", "trondhjem mikrobryggeri"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["svein bj\u00f8rn vodahl", "geir melbye", "stig berg"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1032280.ece5/ALTERNATES/w980-default/ver2%20mikri_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frykter stinkende nabo"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article238939.ece"}, {"field": "pageclass", "value": ["article"]}, {"field": "publishtime", "value": "2001-08-27T08:35:13.000Z"}, {"field": "recs-articleid", "value": "2875708"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2001-08-27T08:35:13.000Z"}, {"field": "recs-rawtitle", "value": "Frykter stinkende nabo -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Trondheim kommune vil plassere et reklamefinansiert toalett rett utenfor restauranten Trondhjem Mikrobryggeri. Daglig leder Stig Berg frykter en stinkende nabo."}, {"field": "thumbnail", "value": "http://content-thumbnail.cxpublic.com/content/thumbnail200x150/396ae4198f007c23be6c8982c278fa61271f4807.jpg?598b0abf"}, {"field": "thumbnailfullheightdimensions", "value": "200x1108"}, {"field": "timestamp", "value": "2017-08-09T13:14:39.000Z"}, {"field": "title", "value": "Frykter stinkende nabo"}, {"field": "url", "value": "http://www.adressa.no/nyheter/trondheim/article238939.ece"}, {"field": "urlhash", "value": "396ae4198f007c23be6c8982c278fa61271f4807"}], "score": 0.81595945, "siteId": "9222270286501375973", "id": "396ae4198f007c23be6c8982c278fa61271f4807"}

