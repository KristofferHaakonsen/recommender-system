{"fields": [{"field": "modifiedtime", "type": "time", "value": "2016-12-25T14:57:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["kari hovde", "kim nyg\u00e5rd"]}, {"field": "body", "value": ["Tidlig p\u00e5 70-tallet brevvekslet Birte Ragde med sin barndomsvenninne i Danmark. I et brev uttrykte alenemoren lett bekymring for den eldste datteren Anne: \u00abEva g\u00e5r det s\u00e5 bra med. Hun er mye ute, h\u00f8yt og lavt. Men Anne derimot, hun bare leser b\u00f8ker.\u00bb", "- Jeg ble tidlig en lesehest, men det var mamma som hadde introdusert meg for litteratur. Hun var en litterat og presenterte meg for amerikanske storytellers som John Steinbeck. Og hun leste masse for meg da jeg var liten. S\u00e6rlig likte jeg H.C. Andersens eventyr, forteller Anne B. Ragde.", "\u00abVil du le eller gr\u00e5te?\u00bb, kunne moren sp\u00f8rre. \u00abGr\u00e5te\u00bb, svarte Anne som regel. Da leste kanskje Birte eventyret \u00abPiken med svovelstikkene\u00bb, en begredelig skjebne.", "Anne tror hangen til \u00e5 sitte inne og lese er \u00e5rsaken til at hun ikke kan fordra sol fra bl\u00e5 himmel.", "- Som barn fikk vi ikke v\u00e6re inne n\u00e5r det var finv\u00e6r, vi m\u00e5tte ut. S\u00e5 jeg hater sol. Det var jammen meg sol i hele sommer. Og i hele h\u00f8st! Jeg vil ha skitv\u00e6r, med s\u00e5 sterk vind at fuglene st\u00e5r stille i lufta. Da er det s\u00e5 trygt og rolig, og jeg kan v\u00e6re inne og pusle med mitt. Lese, tenke og hekle.", "Aktuell: Utga i h\u00f8st fjerde bind om Neshov-slekten p\u00e5 Byneset, \u00abAlltid tilgivelse\u00bb. Har 30-\u00e5rsjubileum som forfatter.", "Alder: 59 \u00e5r.", "Yrke: Forfatter, tidligere universitetslektor i massekommunikasjon ved Universitetet i Trondheim (NTNU).", "Utdannelse: Cand. philol. med hovedfag i amerikansk massemediekommunikasjon.", "Karriere: Har skrevet og utgitt et f\u00f8rtitalls romaner, barneb\u00f8ker og humorb\u00f8ker. Ragde har mottatt flere priser, blant annet Brageprisen og Bokhandlerprisen. Ble k\u00e5ret til \u00c5rets tr\u00f8nder av Adresseavisen i 2006 for romanene \u00abBerlinerpoplene\u00bb og \u00abEremittkrepsene\u00bb som handler om Neshov-slekta p\u00e5 Byneset.", "Leser: Nettopp ferdig med Edvard Hoems \u00abLand ingen har sett\u00bb og er i gang med \u00abSommeren 80\u00bb, avistekster av Marguerite Duras.", "Lytter til: \u00abAbsolute Christmas\u00bb med diverse artister. Techno-musikk. NRK P1, P2 og P3, blant annet \u00abL\u00f8nsj\u00bb og \u00abNyhetsmorgen\u00bb. Jeg er en hund etter nyheter.", "Antipatien mot h\u00f8ytrykk er s\u00e5pass p\u00e5trengende at hun gleder seg over m\u00f8kkav\u00e6r selv n\u00e5r hun er p\u00e5 hytta, et moderne, funksjonelt sj\u00f8hus p\u00e5 Stokk\u00f8ya p\u00e5 Fosen.", "- N\u00e5r det er finv\u00e6r m\u00e5 du v\u00e6re glad, komme deg ut og gj\u00f8re noe fra morgenen av. Man m\u00e5 ut p\u00e5 tur, ut i b\u00e5ten, ut for \u00e5 grille, sukker hun.", "Den dagen Ukeadressa er p\u00e5 bes\u00f8k, ei s\u00f8kkblaut katte av en dunkel desemberdag, str\u00e5ler imidlertid Anne som ei sol. Regnet trommer p\u00e5 taket i hennes nye hjem, en toppleilighet i en brygge i Fjordgata i Trondheim sentrum. P\u00e5 den nordvendte balkongen kan hun ta seg en r\u00f8yk mens hun skuer utover Kanalen som if\u00f8lge vertinnen farges \u00abdiarebrun\u00bb i sluddbygene. Her kan hun i ro og mak irritere seg over alle h\u00f8yhusene som bygges p\u00e5 den andre siden, s\u00e5pass h\u00f8yt at ikke en flik av Fosenalpene kan skimtes n\u00e5r utbyggerne er i m\u00e5l. (\u00abKommunen har ikke noe de skulle ha sagt, det er pengemakta som r\u00e5r.\u00bb)", "Innend\u00f8rs, i en 145 kvadratmeter stor leilighet som i utgangspunktet var lakenhvit, er tilv\u00e6relsen mer fargerik. Her har Anne f\u00e5tt enkelte vegger malt i paletten rosa, turkis og petroleumsbl\u00e5. Hun har komponert flere bildevegger med kunst, private bilder og egne blyanttegninger. Et vitrineskap ved spisebordet er fylt med \u00f8rsm\u00e5, funklende figurer i Swarovski-krystall. I den velvoksne bokhyllen finnes titler som \u00abPulp\u00bb av Bukowski, Storm P.s \u00abUtvalgte fluer\u00bb og \u00abForbrytersker og offentlige fruentimmere 1863-1919\u00bb. Ved en av bokryggene st\u00e5r et innrammet, brodert bilde med teksten \u00abT\u00e4nk att man m\u00e5ste bli forbannad varenda dag\u00bb.", "I forkant av intervjuet har vi tilbudt oss \u00e5 ta med lunsj. Kvelden f\u00f8r sender Anne en tekstmelding med beskjed om at medbrakt er un\u00f8dvendig: \u00abHar hjemmebakt sjokoladekake og rugbr\u00f8d med t\u00f8ff ost, og kaffe. S\u00e5 hvis du skal ta med noe, f\u00e5r det heller bli Cola Zero. Er HELT tom.\u00bb", "Sj\u00f8l er Anne sjelden tom for verken ord eller arbeid. I h\u00f8st ga hun ut fjerde bind i sagaen om Neshov-slekta, \u00abAlltid tilgivelse\u00bb, og romanen seilte opp p\u00e5 bestselgerlister b\u00e5de her hjemme og i Danmark. De siste m\u00e5nedene har hun reist rundt p\u00e5 lanseringsturn\u00e9.", "Geir Gulliksen, forlegger, Oktober", "- I motsetning til mange forfattere, viser Anne aldri fram det hun har skrevet f\u00f8r hun er helt ferdig. En gang ringte jeg henne for \u00e5 sp\u00f8rre hvordan det gikk med skrivingen. Litt senere sendte hun meg en kaktus med f\u00f8lgende beskjed: \u00abNeste gang du f\u00f8ler behov for \u00e5 sp\u00f8rre meg om skrivingen, s\u00e5 grip rundt denne kaktusen i stedet.\u00bb Hun har dessuten en sterk intuisjon og integritet, hun pr\u00f8ver aldri \u00e5 skrive det hun tror publikum \u00f8nsker og forventer. Det viser at hun er stein seri\u00f8s som forfatter.", "- Det er selvsagt artig \u00e5 snakke om sin egen bok, om karakterene Torunn, Margido og Erlend som jeg er blitt s\u00e5 godt kjent med. Men dessverre hater jeg \u00e5 v\u00e6re p\u00e5 reisefot. Hesligste jeg vet. Kan ikke fordra fly og flyplasser. Heldigvis sovner jeg i det \u00f8yeblikket jeg setter meg i flysetet.", "Fordelen med reising er at det er en lise \u00e5 komme hjem igjen. Til tomt hus. Kaffekoppen st\u00e5r akkurat der hun forlot den da hun dro. Hun setter p\u00e5 musikk, g\u00e5r i dusjen og spyler av seg de klamme passeringene i sikkerhetskontrollen, tar p\u00e5 seg morgenk\u00e5pen og skjenker seg gjerne et glass kald riesling.", "- Men s\u00e5 er det dette mail-helvetet. Jeg kan ikke sl\u00e5 meg til ro f\u00f8r jeg har g\u00e5tt gjennom innboksen og gjort unna nei-jobben. Det raser inn med foresp\u00f8rsler fra alskens bokbad, bibliotek, litteraturdager og privatpersoner som vil at jeg skal underholde i 50-\u00e5rsdagen til ei tante. Dessuten en haug med folk som vil at jeg skal skrive deres livshistorie. Skjebnehistorier om overgrep, br\u00f8dre som sitter i fengsel og den slags. Jeg m\u00e5 selvsagt svare nei til slike tilbud og r\u00e5der dem til \u00e5 ta kontakt med en journalist.", "- Jeg blir fed up . Tappes for energi. Jeg legger meg ned, skratter hun og legger sitt m\u00f8rke hode ned p\u00e5 bordplaten som er pyntet med nisser og furukvaster.", "Selv for den verbalt sterke dama, som ikke har tatt seg tid til \u00e5 spise en eneste av kanapeene med bl\u00e5muggost som hun har anrettet p\u00e5 fat, kan det bli for mye jabbing.", "- F\u00f8rst skal jeg snakke om b\u00f8kene mine p\u00e5 bokbadet, for deretter \u00e5 snakke om meg selv i en p\u00e5f\u00f8lgende middag med arrang\u00f8ren. Men jeg blir lei av meg selv og min egen stemme. Det franske forlaget har derimot skj\u00f8nt at hele opplegget er en jobb. N\u00e5r jeg er i Frankrike, er det derfor bare \u00e9n middag med forleggeren, resten av tiden bruker jeg til \u00e5 g\u00e5 gatelangs i Paris og fange Pok\u00e9mon.", "Det var sludd og flau vind da Anne Birkefeldt Ragde kom til verden i Odda i 1957. Moren Birte, som if\u00f8lge Anne ville komme seg lengst mulig unna moren i hjembyen K\u00f8benhavn, hadde funnet bondes\u00f8nnen og fotografen Olav fra g\u00e5rden Ragde i den vestlandske industrikommunen. Da Anne var tre og et halvt \u00e5r flyttet de til Trondheim hvor lilles\u00f8steren Eva ble f\u00f8dt. Foreldrene skilte lag da Anne var \u00e5tte \u00e5r, og s\u00f8strene vokste opp i blokkene bak Kl\u00f8ver-butikken p\u00e5 Moholt. Alenemoren Birte hadde ikke mye \u00e5 rutte med, hun broderte p\u00e5 bestilling og leide ut to rom i blokkleiligheten for \u00e5 f\u00e5 endene til \u00e5 m\u00f8tes. Ofte var det bare sm\u00f8r som p\u00e5legg p\u00e5 skolematen. Etter hvert tok hun full jobb som maskinkj\u00f8rer p\u00e5 plastposefabrikk.", "- Mamma var et arbeidsjern og var bare fire dager borte fra jobb. Det nyttet ikke \u00e5 klage. \u00abSlutt \u00e5 syt\u00bb kunne hun si.", "Anne elsker Svalbard og scooterliv, men har aldri v\u00e6rt noen utpreget frisksporter. S\u00f8steren Eva er derimot en treningsglad politikvinne som gjerne kliver opp p\u00e5 Kilimanjaro eller krysser Gr\u00f8nlands-isen p\u00e5 ski. (\u00abMen hun er ingen fundamentalist.\u00bb) Tross ulikheter har s\u00f8strene et n\u00e6rt forhold.", "- Og noen likhetstrekk har vi. Blant annet har vi alltid jobbet hardt, vi \u00f8nsker \u00e5 v\u00e6re noe", "annet enn middelm\u00e5digheter. Dem er det nok av. Vi er som to pitbuller som biter oss fast og nekter \u00e5 slippe.", "Allerede som ungdom var hun bevisst p\u00e5 at utdanning gir muligheter og derfor frihet.", "- Og som elev eller student m\u00e5 du t\u00e5le \u00e5 ha det litt ubehagelig, lese og pugge selv om du egentlig bare vil ha det skitl\u00e6nt. Det meste m\u00e5 jobbes hardt fram - ikke lekes fram.", "Anne fryder seg derfor over de nye frav\u00e6rsgrensene som ble innf\u00f8rt i videreg\u00e5ende skoler i h\u00f8st.", "- Helt suverent! Men slike tydelige krav hadde aldri blitt innf\u00f8rt med en Ap-regjering. Dagens regjering har imidlertid skj\u00f8nt at du faktisk m\u00e5 g\u00e5 p\u00e5 skolen for \u00e5 l\u00e6re noe.", "I den selvbiografiske romanen \u00abJeg har et teppe i tusen farger\u00bb skriver hun fram et motsetningsfylt portrett av sin kompromissl\u00f8se og sterke mor. Som eldre og kreftsyk p\u00e5 sykehjem i Oslo uttrykker Birte anger for at hun ikke var en mer kj\u00e6rlig mor.", "- Hun var kanskje ikke en utpreget omsorgsperson, men Eva var mye syk som barn og fikk mer omsorg. At mamma var slik, m\u00e5 ses i lys av at hennes egen mor aldri hadde l\u00e6rt henne \u00e5 vise omsorg, sier Anne som har skrevet om mor- og mormorsarven i den kritikerroste romanen \u00abArsenikkt\u00e5rnet\u00bb (2001).", "Kim Sm\u00e5ge, kollega og venninne", "- Jeg har kjent Anne B., som jeg kaller henne, siden 1986. Hun er en god og raus venninne. Da jeg skulle flytte, kom hun og vasket ned leiligheten min. Som forfatter er hun en drivende god forteller, og jeg husker at polar-thrilleren \u00abZona Frigada\u00bb ga meg \u00e5nden\u00f8d. Hun har kloa p\u00e5 spenning og har en veldig god intuisjon og burde skrive en krim med handling fra Tr\u00f8ndelag.", "Mormoren var f\u00f8dt inn i \u00f8vre middelklasse og kom fra en Amager-familie i K\u00f8benhavn. Hun var skuespiller, mens Annes morfar var s\u00f8lv- smed hos den kjente formgiveren og smykkedesigneren Georg Jensen (hvor Annes fetter er designer i dag). Mormoren var elskelig mot barnebarna, men forholdet mellom henne og datteren Birte var kj\u00f8lig. Mormoren m\u00e5tte gi opp skuespillerdr\u00f8mmen da Birte ble f\u00f8dt og passet p\u00e5 \u00e5 fortelle datteren at hennes f\u00f8dsel \u00f8dela karrieren. Mormor var glad i party, forteller Anne, og det kunne godt v\u00e6re full fest og ingen middag p\u00e5 bordet da morfaren kom hjem etter en lang dag p\u00e5 jobb.", "- Mamma kunne si at jeg lignet mormor, og det var ikke en kompliment. Men selv om jeg er glad i party og moro, er jeg ikke narsissistisk slik mormor var. Jeg er altfor glad i hverdager, altfor glad i \u00e5 v\u00e6re alene til \u00e5 kunne kalles narsissist.", "Da Anne var ten\u00e5ring, flyttet den vesle familien til Kongens gate i Midtbyen, til byg\u00e5rden hvor Galleri Hanne ligger i dag. Hun minnes det som en fin tid.", "- Det var masse liv og r\u00f8re i sentrum. Jeg elsket det! Puben Trubadur rett over gata hadde sin glanstid. Baker Sand og Oktober bokhandel l\u00e5 like ved. P\u00e5 Le\u00fcthenhaven l\u00e5 Beduinen bar, og p\u00e5 Lille Skansen var det rockescene. Jeg gikk p\u00e5 Katedralskolen og var masse i Bodegaen p\u00e5 Studentersamfundet. Ikke minst i \u00f8lteltet Lunden, der var det halvlitere og l\u00f8se gulvplanker sommerstid.", "Moren tok en ekstrajobb p\u00e5 l\u00f8rdager hos Sjokk-Pris i St. Olavs gate, butikken som senere skulle bli hetende Rema 1000, og hvor unge Odd Reitan sjauet p\u00e5 lageret. Etter stengetid l\u00f8rdag kunne Birte ta med seg frukt og andre varer som gikk ut p\u00e5 dato.", "- Gud, jeg har spist mye banankake, ler Anne.", "- Mamma l\u00e6rte meg \u00e5 bruke alt n\u00e5r det kom til mat. Hun var en kunstner til \u00e5 trylle fram m\u00e5ltider ut av nesten ingenting. Og det skulle se delikat ut, hun danderte og skar alltid br\u00f8dskivene diagonalt.", "L\u00f8rdag feiret forfatteren 59-\u00e5rsdagen hjemme med gode venner, og i kj\u00f8leskapet st\u00e5r restene etter festlighetene. Av kyllingspydene skal Anne lage en gryte. Kanskje pimpe den opp ved \u00e5 tomatisere.", "- Dessverre m\u00e5tte jeg kaste en haug med makiruller som jeg sovnet fra. Et arbeidsuhell. Hvis jeg hadde tatt vare p\u00e5 dem, hadde jeg nok laget en fiskesuppe ut av det.", "I \u00e5r har hun 30-\u00e5rsjubileum som forfatter. Den tidligere universitetslektoren og tekstforfatteren debuterte i 1986 med barneboka \u00abHallo! Her er Jo\u00bb, inspirert av s\u00f8nnen Jo som hun fikk som 24-\u00e5ring. Siden har hun skrevet et f\u00f8rtitall romaner, novellesamlinger, barneb\u00f8ker, biografier og humorb\u00f8ker. Det store gjennombruddet kom med \u00abBerlinerpoplene\u00bb (2004), om tre br\u00f8dre fra slektsg\u00e5rden p\u00e5 Byneset. Boken ble etter hvert en trilogi som b\u00e5de er dramatisert for tv og teater. B\u00f8kene om griser\u00f8kterne ble en gedigen salgssuksess som har solgt i flere millioner eksemplarer og er oversatt til 21 spr\u00e5k, blant annet til albansk og koreansk.", "Pengene har rullet inn, og Anne har tjent over 30 millioner kroner siden 2004. For ei som har v\u00e6rt blakk alenemor, som i sin tid livn\u00e6rte seg p\u00e5 \u00e5 skrive erotiske noveller til Lek og Vi Menn, har hun elsket \u00e5 tjene penger. I en periode", "ringte hun hyppig til kontofonen. Inntektene har hun investert i fast eiendom, blant annet tre sj\u00f8hus p\u00e5 Stokk\u00f8ya - ett til seg selv, ett til s\u00f8nnen, samt en gjestehytte.", "- Jo da, det har v\u00e6rt r\u00e5bra \u00e5 tjene penger, men n\u00f8ysomhet ligger i blodet. Dyre vesker og kl\u00e6r bryr jeg meg lite om. Og det satt langt inne da jeg kj\u00f8pte en diger firehjulstrekker med piggdekk, en Nissan Pathfinder. Jeg skyldte p\u00e5 at jeg m\u00e5tte ha en solid, trygg bil til de glatte veiene p\u00e5 Fosen. Penger p\u00e5 god mat og drikke bruker jeg derimot mer enn gjerne. Jeg liker \u00e5 invitere gjester og ser p\u00e5 denne pengebruken som en investering i gode minner.", "Hun reiser seg med et rykk.", "- Lyskl\u00e6t! Jeg har helt glemt at det skal leveres en kasse med julemat fra Lyskl\u00e6t g\u00e5rd. Kanskje jeg ikke har h\u00f8rt at de har ringt! Hvor er telefonen min?", "Hun bykser ut p\u00e5 badet for \u00e5 lete etter \u00e9n av sine to mobiltelefoner. Lyskl\u00e6t har heldigvis ikke ringt. Allerede i juli bestilte hun en kasse med \u00f8kologisk julemat fra bonden i Melhus. Anne vil nemlig spise \u00abhappy pigs\u00bb i jula, griser som lever lykkelig helt til det siste.", "- Selv rett f\u00f8r slaktingen vet de ingenting, \u00abthey didn't know what hit them\u00bb. De slipper \u00e5 leve med d\u00f8dsangst i dyretransport.", "Anne B. Ragde er langt ifra en introvert, tander kunstnersjel som sitter i lotus under dikterbjerken. Hun trenger ikke n\u00f8des for offentlig \u00e5 g\u00e5 ut med sine hjertesaker, men er det mediene kaller en sitatmaskin. En fl\u00e5kjeft som snakker rett fra levra om alt fra b\u00e5ndtvang og r\u00f8ykelov til byutvikling og litteratur. Det var ogs\u00e5 rene ord for penga da moren Birte l\u00e5 kreftsyk p\u00e5 sykehjem i Oslo. \u00abSlum!\u00bb var ordet eldstedatteren brukte om Furuset sykehjem hvor moren til slutt d\u00f8de i 2012. Anne og s\u00f8steren syntes forholdene var s\u00e5 f\u00e6le at de anla en tilsynssak mot sykehjemmet og Stovner bydel for grov uforstand og tjenestefors\u00f8mmelse. Tilsynssaken ble avvist av Fylkesmannen, til tross for kritiske bemerkninger.", "- Du er temmelig filterl\u00f8s?", "- Ja, og det har hendt at b\u00e5de s\u00f8nnen min og mamma har kalt meg inn p\u00e5 teppet og bedt meg dempe meg. Men jeg mener jo det jeg sier! Og det er helsebringende \u00e5 f\u00e5 det ut. Jeg r\u00e5der folk som er forbannet til \u00e5 skrive til Ordet fritt - og ikke anonymisere. Skriv navnet p\u00e5 sykehjemmet du synes er elendig, eller p\u00e5 butikken som har gitt deg d\u00e5rlig service.", "Med unntak av Erna og Siv har kvinner en lei tendens til \u00e5 formulere seg i sp\u00f8rsm\u00e5l, p\u00e5peker hun. Eller p\u00f8se p\u00e5 med forbehold, \u00abjeg tror kanskje at jorda muligens er flat\u00bb.", "- Da blir du ikke tatt seri\u00f8st. Folk vil h\u00f8re n\u00f8yaktig hva du st\u00e5r for. Mannfolk lytter ogs\u00e5 til deg hvis du er tydelig.", "Hun tenker seg om et \u00f8yeblikk.", "- Kanskje, muligens , haha! N\u00e5 sier jeg i hvert fall rett ut at jeg m\u00e5 ta meg en r\u00f8yk.", "N\u00e5r Anne skriver romaner holder hun imidlertid munn. Bajaseri, media og bokbad f\u00e5r seile sin egen sj\u00f8. Hun isolerer seg og skriver til krampa tar henne. N\u00e6ringsvettet er skralt, og dietten best\u00e5r gjerne av kaffe, r\u00f8yk og n\u00f8tter. I 2007, etter \u00e5 ha fullf\u00f8rt \u00abLigge i gr\u00f8nne enger\u00bb, ble hun innlagt p\u00e5 St. Olavs Hospital med bl\u00f8dende mages\u00e5r.", "I de siste \u00e5rene er det likevel et menneske som f\u00e5r Annes oppmerksomhet ogs\u00e5 i den viktige skriveperioden, barnebarnet Sverre (3). Sverre er gjerne hos farmor flere ganger i uka. De pusler og rydder. Tre\u00e5ringen liker \u00e5 sitte ved det gamle, bl\u00e5 kj\u00f8kkenbordet (som i sin tid ble fraktet over Burusj\u00f8en i Midtre Gauldal i sterk vind) som gj\u00f8r nytten som Annes skrivepult. Her kan pjokken tegne, trykke p\u00e5 kalkulator og \u00e5pne den russiske matrjosjka-dokka med sju slektsledd.", "Unni Lindell, kollega og venninne", "- Anne er en evig venn og en sjelden plante. Ikke bare er hun hel ved, hun er en hel gran! Vi har et tett b\u00e5nd best\u00e5ende av latter, humor og mye alvor. Vi blamer aldri hverandre, vi er trofaste. Hun kommer til \u00e5 skrive fantastiske b\u00f8ker framover.", "- Sverre er herlig, han er lyset i livet mitt. Det er s\u00e5 artig \u00e5 f\u00f8lge spr\u00e5kutviklingen, n\u00e5 har han begynt \u00e5 snakke i hele setninger og l\u00e6rt nye uttrykk. \u00abDet var n\u00e6re p\u00e5\u00bb, er en gjenganger for tiden. Og \u00abbare huggelig\u00bb, smiler Anne.", "Tradisjonen tro er hun ferdig med julegavehandelen allerede f\u00f8r bursdagen sin 3. desember, og alle pakker og forsendelser er postlagt i god tid f\u00f8r resten av Norge g\u00e5r bananas.", "- I adventstiden koser jeg meg blant annet med julebakst, og jeg baker krumkaker, ingef\u00e6rkjeks og sjakkruter. Fruktkaken injiseres med Bristol Cream.", "P\u00e5 julaften skal hun ogs\u00e5 gj\u00f8re alt for sitt lille \u00abfavorittmenneske\u00bb. Da stiller hun som julenisse hjemme hos Sverre som bor p\u00e5 Ranheim med pappa Jo B. Ragde (36) og mamma Siri F. Ragde. P\u00e5 menyen st\u00e5r tradisjonell ribbemiddag med r\u00f8dk\u00e5l, surk\u00e5l og sosisser. Ingen fancy eksperimentering med appelsinsaus og hvitl\u00f8k \u00e0 la Hellstr\u00f8m der i g\u00e5rden.", "- \u00c5 v\u00e6re sammen med Sverre er som en tidsreise, han ligner Jo som var et rolig og harmonisk barn.", "Hun ble alenemor da s\u00f8nnen var fire \u00e5r og har totalt v\u00e6rt gjennom tre ekteskap.", "- Vi h\u00f8rer rykter om at du har f\u00e5tt deg en kj\u00e6reste?", "- Det ryktet har jeg aldri h\u00f8rt, svarer Anne kontant.", "Kj\u00e6reste eller ikke, ingen ny mann f\u00e5r flytte inn i leiligheten.", "- Blir du ikke ensom innimellom?", "- Nei, virkelig ikke. Jeg har da alt. B\u00f8ker,", "familie, venner - og to mobiltelefoner.", "kari.hovde@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "77718bead0155f618c59f9c600dd9bd991248d3f7007efa66be47e04c7b592a6"}, {"field": "createtime", "value": "2017-05-01T03:25:26.000Z"}, {"field": "description", "value": "- Mamma kunne si at jeg lignet mormor, og det var ikke en kompliment, sier Anne B. Ragde."}, {"field": "dominantimage", "value": "http://www.adressa.no/pluss/magasin/article13970441.ece/aiyas8/ALTERNATES/w980-default/HOVED%20bragde_12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4129d253476e2b10b6be1d5c933f3d029f8af83f.jpg?597bcf75"}, {"field": "dominantthumbnaildimensions", "value": "300x169"}, {"field": "heading", "value": ["R\u00e5 pitbull, myk farmor -adressa.no", "Ulidelig finv\u00e6r", "\u00abMan m\u00e5ste bli f\u00f6rbannad\u00bb", "Pok\u00e9mon i Paris", "Alenemor og arbeidsjern", "Kj\u00f8lig mor-datter-forhold", "Det gode liv i Kongens gate", "Tjente millioner", "Anla tilsynssak", "Lyset Sverre", "Kj\u00e6resterykter"]}, {"field": "id", "value": "4129d253476e2b10b6be1d5c933f3d029f8af83f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": "swarovski"}, {"field": "kw-concept", "value": ["mamma", "skriv", "sterk vind", "tjene penger", "altfor glad", "myk farmor", "r\u00e5 pitbull", "dag", "fjerde bind", "mor", "mormor", "jobbes hardt", "jobb", "romaner", "f\u00f8rtitall romaner", "forfatter", "hjem", "lignet mormor", "bok"]}, {"field": "kw-entity", "value": ["burusj\u00f8en", "neshov", "anne", "lek og vi menn", "gr\u00f8nlands", "amager", "erna og siv", "kongens", "byneset", "stokk\u00f8ya", "furuset", "kanalen", "eremittkrepsene", "eva", "hellstr\u00f8m", "land", "galleri hanne", "katedralskolen", "arsenikkt\u00e5rnet", "bristol cream", "fosen", "forbrytersker", "bukowski", "sverre", "fjordgata", "christmas", "beduinen", "kommunen", "kilimanjaro", "brageprisen og bokhandlerprisen", "fosenalpene", "hallo", "kl\u00f8ver", "jo b. ragde", "fylkesmannen", "bodegaen", "cola zero", "adresseavisen", "h.c. andersens", "berlinerpoplene"]}, {"field": "kw-location", "value": ["odda", "lunden", "danmark", "tr\u00f8ndelag", "midtre gauldal", "trondheim", "norge", "melhus", "oslo", "svalbard", "paris", "k\u00f8benhavn", "frankrike"]}, {"field": "kw-pageclass", "value": "article"}, {"field": "kw-person", "value": ["unni lindell", "odd reitan", "anne b.", "anne b. ragde", "birte ragde", "marguerite duras", "georg jensen", "anne birkefeldt ragde", "edvard hoems", "lille skansen", "john steinbeck", "siri f. ragde", "kim sm\u00e5ge"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13970441.ece/aiyas8/ALTERNATES/w980-default/HOVED%20bragde_12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "R\u00e5 pitbull, myk farmor"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/23/R%C3%A5-pitbull-myk-farmor-13970449.ece"}, {"field": "pageclass", "value": ["article"]}, {"field": "publishtime", "value": "2016-12-23T16:41:50.000Z"}, {"field": "recs-articleid", "value": "13970449"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-23T16:41:50.000Z"}, {"field": "recs-rawtitle", "value": "R\u00e5 pitbull, myk farmor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "- Mamma kunne si at jeg lignet mormor, og det var ikke en kompliment, sier Anne B. Ragde."}, {"field": "thumbnail", "value": "http://content-thumbnail.cxpublic.com/content/thumbnail200x150/4129d253476e2b10b6be1d5c933f3d029f8af83f.jpg?597bcf75"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-28T23:57:41.000Z"}, {"field": "title", "value": "R\u00e5 pitbull, myk farmor"}, {"field": "url", "value": "http://www.adressa.no/pluss/magasin/2016/12/23/R%c3%a5-pitbull-myk-farmor-13970449.ece"}, {"field": "urlhash", "value": "4129d253476e2b10b6be1d5c933f3d029f8af83f"}], "score": 0.5089537, "siteId": "9222270286501375973", "id": "4129d253476e2b10b6be1d5c933f3d029f8af83f"}

