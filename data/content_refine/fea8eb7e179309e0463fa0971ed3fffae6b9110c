{"fields": [{"field": "modifiedtime", "type": "time", "value": "2012-08-23T10:31:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fra min egen barneskoletid husker jeg skolens korridorer like godt som klasserommet. Som f\u00f8lge av manglende teoretisk interesse p\u00e5 den tiden, utl\u00f8ste det dessverre en oppf\u00f8rsel i timene som kvalifiserte for mange og lange opphold p\u00e5 gangen. Det er heldigvis lenge siden, men historien kan ogs\u00e5 gjenta seg i dag.", "Som rektor i den videreg\u00e5ende skolen i dag ser jeg nesten daglig 16-\u00e5ringer som sliter, og som har gjort det mer eller mindre sammenhengende i 10 \u00e5r i en overteoretisk skole, som \u00e5r etter \u00e5r har ignorert disse elevenes kreativitet og praktiske evner. Dette er alvorlig brudd p\u00e5 Nils Arne Eggens aksepterte godfotteori. I stedet for \u00e5 gj\u00f8re godfoten enda bedre, trenes det her systematisk \u00e5r etter \u00e5r p\u00e5 de svake sidene med den vonde foten, i stedet for \u00e5 dyrke og videreutvikle det som eleven mestrer og finner meningsfylt. Dette er konsekvensen av at myndighetene har lagt til rette for et skolesystem som i \u00f8kende grad er tilpasset til og m\u00e5ler den teoretiske arbeidsformen.", "Arenaen for elever med praktiske evner har gradvis blitt mindre. Sl\u00f8ydfaget er borte, det samme er valgfagene. Timetallet til praktisk arbeid er redusert, og \u00f8vrige formgivningsfag er tatt bort. Denne utviklingen har paradoksalt nok skjedd i en tid hvor n\u00e6ringslivet spesialiseres og har f\u00e5tt \u00f8kt behov for spisset fagkompetanse, ogs\u00e5 innenfor de praktiske fagene.", "Nylig ble det arrangert verdensmesterskap i yrkesfag (World Skills) i London. Der var ogs\u00e5 v\u00e5r egen kunnskapsministrer Kristin Halvorsen til stede, og uttalte da blant annet at statusen og respekten for praktisk arbeid og praktisk intelligens m\u00e5 h\u00f8ynes. Samtidig som hun slo fast at Norge vil trenge 65000 nye fagarbeidere i 2030, og la til at kunnskapssamfunnet trenger mer enn bare akademiske yrker. La oss h\u00e5pe at dette raskt blir til mer enn vakre politiske ord, ettersom vi vet at frafallet i enkelte videreg\u00e5ende skoler er ekstremt h\u00f8yt, faktisk helt opp i 30 \u2013 40 prosent. Hoved\u00e5rsaken til dette ligger ikke i manglende evner og interesse, men etter min mening i det faktum at skolen ikke har tilrettelagt for begge \u00abf\u00f8ttene\u00bb. B\u00e5de den gode, og den med stort potensial til \u00e5 bli bedre. Derfor f\u00e5r heller ikke disse elevene konstruktive svar p\u00e5 sine behov. For disse er skolestrukturen for stram og fleksibiliteten for liten. Denne manglende fleksibiliteten f\u00f8rer til at mange dropper ut av den videreg\u00e5ende skolen, og i mange tilfeller skaper den tapere i stedet for \u00e5 dyrke talentet.", "I dag forventes det at alle skal bli 16 \u00e5r samtidig \u2013 ogs\u00e5 faglig. Kanskje burde vi la noen elever f\u00e5 lov til \u00e5 bruke litt mer tid og bli 16 f\u00f8rst n\u00e5r de fyller 19. Skolen m\u00e5 i st\u00f8rre grad enn n\u00e5 f\u00f8lge den biologiske utviklingen, i stedet for slavisk \u00e5 f\u00f8lge reformene, fagplanene og de kollektivt rettede strukturene. Etter et langt liv i skolen og med egen teoretisk trang f\u00f8dsel, vet jeg at det ikke n\u00f8dvendigvis skorter p\u00e5 viljen. Men det hjelper ikke \u00e5 fors\u00f8ke \u00e5 forandre og st\u00f8pe om alle elevene innenfor dagens standardiserte skoleform. Derimot tror jeg bestemt at det er skoleverket og vi som pedagoger, som m\u00e5 forandre oss og tilpasse oss elevene, eller det s\u00e5kalte \u00abmarkedet\u00bb. Og dette markedet vet vi er sv\u00e6rt mangfoldig. Heldigvis. Og heldigvis vet vi at mange av skoletaperne utvikler seg i riktig og sunn retning n\u00e5r de kreative evnene endelig blir stimulert.", "I videreg\u00e5ende skole i dag er karakteren 1 stryk. Jeg kjenner ikke et eneste menneske som fortjener karakteren 1. Men stemplet p\u00e5 et papir er dette et klart uttrykk overfor unge mennesker for at samfunnet ut fra gjeldende normer ikke har bruk for deg. Med karakteren 1 og en beskjed om at du er udugelig, kan det bli b\u00e5de langt og traumatisk \u00e5 finne tilbake til lysten til \u00e5 prestere og lykkes ut fra dine spesifikke forutsetninger. At pedagogene i dag oppfordres til \u00e5 vise hva eleven mestrer gjennom sine karakterer, hjelper lite n\u00e5r samfunnet utenfor ikke er klar over dette. Karakterer viser fortsatt ofte det eleven er d\u00e5rlig p\u00e5, og sier lite om det vedkommende er god p\u00e5, og inneb\u00e6rer i s\u00e5 m\u00e5te en forsterka negativ opplevelse for en som allerede sliter.", "P\u00e5 mange m\u00e5ter kan dagens skole sammenlignes med en idrettskonkurranse med fellesstart. Alle begynner samtidig. M\u00e5lstreken er ogs\u00e5 den samme for alle. De som kommer aller f\u00f8rst, f\u00e5r medaljene. De som kommer rett bak, f\u00e5r poengene, og de som kommer sist, har tapt. De f\u00e5r verken navn eller bilde p\u00e5 trykk etter konkurransen. De f\u00e5r rett og slett stryk, og blir heller ikke regnet med i neste konkurranse. Med mindre forholdene blir lagt til rette for at de kan trene den virkelige godfoten sin, vil vi dessverre altfor finne dem igjen i NAV sine systemer.", "B\u00e5de n\u00e6ringslivet og samfunnslivet for \u00f8vrig blir mer og mer internasjonalisert og krevende \u00e5 beherske. Ogs\u00e5 i n\u00e6ringslivet ut\u00f8ves det konkurranseidrett p\u00e5 h\u00f8yt niv\u00e5. Kompetanse vil trolig bli en mangelvare framover. Med andre ord trenger n\u00e6ringslivet alle overkommelige ressurser, og da spiller det liten rolle om ressursen var 16 da hun eller han fylte 16, eller om det skjedde f\u00f8rst ved fylte 19 \u00e5r. Mitt poeng er ikke \u00e5 neglisjere behovet for utdanning, men derimot \u00e5 understreke at utdanningen m\u00e5 komme n\u00e5r tiden er inne for den enkelte, og ikke p\u00e5 det tidspunktet myndighetene har bestemt."]}, {"field": "category0", "value": "meninger"}, {"field": "contenthash", "value": "e2a6569ae782853a523c6a06be39d541f50d0914343b7b2880e73025665ed089"}, {"field": "createtime", "value": "2017-03-12T17:13:52.000Z"}, {"field": "description", "value": "Blir de som faller fra i den videreg\u00e5ende skolen, \u00abtapere\u00bb, eller kommer de seg videre p\u00e5 andre veier?"}, {"field": "dominantimage", "value": "http://www.adressa.no/incoming/article2124026.ece5/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fea8eb7e179309e0463fa0971ed3fffae6b9110c.jpg?5953e29c"}, {"field": "dominantthumbnaildimensions", "value": "300x169"}, {"field": "heading", "value": "Hvordan stanse frafallet? -adressa.no"}, {"field": "id", "value": "fea8eb7e179309e0463fa0971ed3fffae6b9110c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["videreg\u00e5ende skole", "eleven", "dag", "skole"]}, {"field": "kw-entity", "value": "world skills"}, {"field": "kw-location", "value": ["norge", "london"]}, {"field": "kw-pageclass", "value": "article"}, {"field": "kw-person", "value": ["kristin halvorsen", "nils arne eggens"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2124026.ece5/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvordan stanse frafallet?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1734133.ece"}, {"field": "pageclass", "value": ["article"]}, {"field": "publishtime", "value": "2011-11-28T09:08:51.000Z"}, {"field": "recs-articleid", "value": "3295125"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-11-28T09:08:51.000Z"}, {"field": "recs-rawtitle", "value": "Hvordan stanse frafallet? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Blir de som faller fra i den videreg\u00e5ende skolen, \u00abtapere\u00bb, eller kommer de seg videre p\u00e5 andre veier?"}, {"field": "thumbnail", "value": "http://content-thumbnail.cxpublic.com/content/thumbnail200x150/fea8eb7e179309e0463fa0971ed3fffae6b9110c.jpg?5953e29c"}, {"field": "thumbnailfullheightdimensions", "value": "200x1608"}, {"field": "timestamp", "value": "2017-06-28T17:08:44.000Z"}, {"field": "title", "value": "Hvordan stanse frafallet?"}, {"field": "url", "value": "http://www.adressa.no/meninger/article1734133.ece"}, {"field": "urlhash", "value": "fea8eb7e179309e0463fa0971ed3fffae6b9110c"}], "score": 0.50896055, "siteId": "9222270286501375973", "id": "fea8eb7e179309e0463fa0971ed3fffae6b9110c"}

