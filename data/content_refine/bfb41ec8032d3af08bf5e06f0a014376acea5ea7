{"fields": [{"field": "modifiedtime", "type": "time", "value": "2016-10-03T14:18:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Adresseavisen 250", "Cupfinale", "fotball"]}, {"field": "author", "value": "per christiansen 951 98 766"}, {"field": "body", "value": ["Saken oppdateres.", "\u00c5r: 1916", "Stikkord: Cupfinale i Trondheim", "8. oktober er det hundre \u00e5r siden det for f\u00f8rste gang ble spilt en NM-finale i fotball i Trondheim. Kampen gikk p\u00e5 Sk\u00f8itebanen p\u00e5 \u00d8ya (senere kjent som Stadion), og det var Frigg og \u00d8rn, Horten som m\u00f8ttes til den avgj\u00f8rende dysten.", "Her kan du lese alle sakene i jubileumsserien til Adresseavisen", "Publikum hadde betalt opptil to kroner og femti \u00f8re for \u00e5 se noen av landets beste spillere p\u00e5 n\u00e6rt hold. Frigg-guttene David Andersen, Ragnvald Smedvik og Einar Hansen hadde nettopp v\u00e6rt med \u00e5 spille 0\u20130 mot Sverige i Kristiania (Oslo), og en av \u00d8rns spillere, senterhalfen Emil Hansen, hadde ogs\u00e5 v\u00e6rt med p\u00e5 landslaget denne sesongen. I det hele tatt var dette to lag p\u00e5 et h\u00f8yere niv\u00e5 enn det trondhjemspublikum var vant til \u00e5 se.", "For Adresseavisens signatur \u00abPlayer\u00bb var det likevel fotballkretsens arrangement som \u00abgl\u00e6det og overrasket\u00bb mest, med \u00abnyopbyggede tribuner, sittepladse og taug rundt banen, og sidst, men ikke mindst, banen ren for tilskuere under kampen\u00bb. Det siste var man \u00e5penbart ikke vant med under fotballkamper i Trondheim, og avisens referent la til for egen regning at han h\u00e5pet at publikum ogs\u00e5 for fremtiden ville holde seg unna banen.", "Les ogs\u00e5 : I dag ser Sigmund sin 50. cupfinale \u2013 p\u00e5 rad", "\u00abPlayer\u00bb utnyttet raskt et lokalt poeng i kampen. \u00d8rns indre h\u00f8yre, Harald Str\u00f8m. \u00abviste sig snart som en udmerket og kvik dribler, der gang paa gang saa sig istand til at lure Frigg-gutterne\u00bb. De fleste p\u00e5 tribunen visste at den 19 \u00e5r gamle \u00f8rnspilleren var oppvokst i Trondheim og hadde spilt for Rapp f\u00f8r familien flyttet til Horten. Siden skulle Harald Str\u00f8m komme mange ganger tilbake til denne banen i f\u00f8debyen, som en av landets beste sk\u00f8ytel\u00f8pere.", "Etter et klart \u00d8rn-overtak det f\u00f8rste kvarteret, jevnet kampen seg mer ut. Noe av \u00e5rsaken til dette, p\u00e5pekte Adresseavisen, var at \u00d8rns ytre h\u00f8yre ble skadet og m\u00e5tte g\u00e5 av banen. Uten sin makker p\u00e5 h\u00f8yresiden ble dermed ogs\u00e5 Harald Str\u00f8m satt noe ut av spill, og dette svekket tydelig \u00d8rns angrep. Ingen av lagene greide \u00e5 score i 1. omgang, men med bare ti mann p\u00e5 banen og stri vind imot, ble \u00d8rn hardt presset etter pause. Frigg utnyttet til slutt det klare overtaket, da senterl\u00f8per Ragnvald Smedvik satte ballen i m\u00e5l et kvarter f\u00f8r slutt. Fem minutter senere sto det 2\u20130, etter et \u00abdunderskud i nettet\u00bb av indre h\u00f8yre David Andersen. Smedviks pasning f\u00f8r scoringen ble vurdert som kampens st\u00f8rste prestasjon i Adresseavisens referat.", "Den gang som n\u00e5 kunne det v\u00e6re noe uenighet avisene imellom b\u00e5de om kampens kvalitet og de enkelte spillernes innsats. Men b\u00e5de \u00abPlayer\u00bb i Adressa og \u00abSpectator\u00bb i Dagsposten var tydelig skuffet over det seirende laget. Lengst i kritikken gikk Dagspostens referent som mente Frigg hadde v\u00e6rt heldige. Om \u00d8rn var han \u00abtilb\u00f8ielig til at si, at man fikk en sterk f\u00f8lelses av, at det bedste hold tapte\u00bb. Om dommeren, P. Chr. Andersen fra Skeid (den kjente sportsjournalisten), hadde avisene ogs\u00e5 sammenfallende dom. Han var \u00abi det store og hele tat meget flink,\u00bb het det i Adressa. Mens konklusjonene var forholdsvis like, var de to avisene derimot ikke enige om hvor mange tilskuere som hadde v\u00e6rt til stede p\u00e5 finalen. Mens Adressa oppga 5000, n\u00f8yde konkurrenten seg med 3\u20134000 tilskuere.", "Fotballreferentene ga seg for \u00f8vrig ikke med selve kampen, men fulgte ogs\u00e5 den p\u00e5f\u00f8lgende \u00e5rsfesten i Norges Fotballforbund som ble holdt i Harmonien p\u00e5 Torvet utover ettermiddagen p\u00e5 finales\u00f8ndagen. Der \u00f8nsket formannen i Trondhjems Fotballkrets, stud. ing. Anzj\u00f8n, velkommen til bords, mens presidenten i riksforbundet, major Sverre \u00abved steken\u00bb utbrakte kongens sk\u00e5l, og president Eie i fotballforbundet sk\u00e5lte for Frigg og overrakte laget Kongepokalen. \u00abDen stemningsfulde fest\u00bb ble avsluttet allerede ved halv \u00e5tte-tiden, ettersom Frigg skulle rekke nattoget, som hadde avgang kl. 20.15.", "\u00d8rn-laget ble igjen i byen og spilte dagen etter en kamp mot NTHI, p\u00e5 den samme banen. Med \u00d8rn-seier 7\u20133 viste denne kampen tydelig at det var en viss niv\u00e5forskjell mellom fotballen s\u00f8r og nord for Dovre, men \u2013 som \u00abPlayer\u00bb formulerte det \u2013 \u00abat vi ogsaa her oppe har lag som kan levere meget respektabelt fotballspil\u00bb.", "Etter denne 15. cupfinalen tok det riktignok enn\u00e5 44 \u00e5r f\u00f8r et tr\u00f8ndersk lag n\u00e5dde finalen i NM, Rosenborg Ballklub i 1960. Men to finaler til fikk det tr\u00f8nderske publikum i hvert fall oppleve p\u00e5 hjemmebane i \u00e5rene som fulgte, Odd\u2013Mj\u00f8ndalen i 1924 (3\u20130) og Mj\u00f8ndalen\u2013Sarpsborg i 1934 (2\u20131), begge p\u00e5 Gressbanen p\u00e5 Sorgenfri.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "ee189f8a00d8fb1672083d4583e44e54735cb634e9dfcb1b2d05533d1e9dc185"}, {"field": "createtime", "value": "2016-10-03T10:32:11.000Z"}, {"field": "description", "value": "Et susende skudd avgjorde cupfinalen, og pokalen havnet i hovedstaden. Men publikum heiet mest p\u00e5 det laget som tapte. Det hadde en tr\u00f8nder p\u00e5 indre h\u00f8yre."}, {"field": "dominantimage", "value": "http://www.adressa.no/pluss/kultur/article13589307.ece/jqy4db/ALTERNATES/w980-default/1916%20Frigg%20.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bfb41ec8032d3af08bf5e06f0a014376acea5ea7.jpg?591c2930"}, {"field": "dominantthumbnaildimensions", "value": "300x169"}, {"field": "heading", "value": ["Frigg tok pokalen med dunderskudd p\u00e5 \u00d8ya -adressa.no", "Lokal helt", "Heldig seier", "Niv\u00e5forskjell"]}, {"field": "id", "value": "bfb41ec8032d3af08bf5e06f0a014376acea5ea7"}, {"field": "keyword", "value": ["Adresseavisen 250", "Cupfinale", "fotball"]}, {"field": "keywords", "value": "Adresseavisen 250,Cupfinale,fotball"}, {"field": "kw-category", "value": ["pluss", "kultur"]}, {"field": "kw-classification", "value": "sports"}, {"field": "kw-company", "value": "horten"}, {"field": "kw-concept", "value": ["banen", "kamp", "adressa", "spill", "indre h\u00f8yre"]}, {"field": "kw-entity", "value": ["eie", "\u00f8ya", "mj\u00f8ndalen", "ragnvald smedvik og einar hansen", "cupfinale", "sorgenfri", "kristiania", "sigmund", "rapp", "player", "stadion", "frigg og \u00f8rn", "dagsposten", "gressbanen", "sverre", "sk\u00f8itebanen", "harmonien", "torvet", "rosenborg ballklub", "odd", "skeid", "frigg", "norges fotballforbund", "kongepokalen", "\u00f8rn", "spectator", "trondhjems fotballkrets", "adresseavisen", "adressa", "p. chr"]}, {"field": "kw-location", "value": ["sverige", "trondheim", "dovre", "oslo"]}, {"field": "kw-pageclass", "value": "article"}, {"field": "kw-person", "value": ["david andersen", "ragnvald smedvik", "einar hansen", "emil hansen", "harald str\u00f8m"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13589307.ece/jqy4db/ALTERNATES/w980-default/1916%20Frigg%20.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frigg tok pokalen med dunderskudd p\u00e5 \u00d8ya"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/10/03/Frigg-tok-pokalen-med-dunderskudd-p%C3%A5-%C3%98ya-13589309.ece"}, {"field": "pageclass", "value": ["article"]}, {"field": "publishtime", "value": "2016-10-03T11:30:25.000Z"}, {"field": "recs-articleid", "value": "13589309"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-10-03T11:30:25.000Z"}, {"field": "recs-rawtitle", "value": "Frigg tok pokalen med dunderskudd p\u00e5 \u00d8ya -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Et susende skudd avgjorde cupfinalen, og pokalen havnet i hovedstaden. Men publikum heiet mest p\u00e5 det laget som tapte. Det hadde en tr\u00f8nder p\u00e5 indre h\u00f8yre."}, {"field": "thumbnail", "value": "http://content-thumbnail.cxpublic.com/content/thumbnail200x150/bfb41ec8032d3af08bf5e06f0a014376acea5ea7.jpg?591c2930"}, {"field": "thumbnailfullheightdimensions", "value": "200x1655"}, {"field": "timestamp", "value": "2017-05-17T10:42:56.000Z"}, {"field": "title", "value": "Betalte opptil to kroner og femti \u00f8re for \u00e5 se noen av landets beste spillere"}, {"field": "url", "value": "http://www.adressa.no/pluss/kultur/2016/10/03/Frigg-tok-pokalen-med-dunderskudd-p%c3%a5-%c3%98ya-13589309.ece"}, {"field": "urlhash", "value": "bfb41ec8032d3af08bf5e06f0a014376acea5ea7"}], "score": 0.56335086, "siteId": "9222270286501375973", "id": "bfb41ec8032d3af08bf5e06f0a014376acea5ea7"}

