{"fields": [{"field": "modifiedtime", "type": "time", "value": "2016-11-07T12:21:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Hilde \u00d8stmoe", "Lars Haltbrekken", "Naturvernforbundet", "SV"]}, {"field": "author", "value": "hilde \u00f8stmoe"}, {"field": "body", "value": ["Lavtrykket ligger som et lokk over Trondheim. En str\u00e5lende h\u00f8st er definitivt over, et stykke opp i h\u00f8yden i Bymarka grenser nedb\u00f8ren til sludd. Men idet vi n\u00e5r parkeringen ved Fjellsetra og vurderer om vi skal gjennomf\u00f8re den planlagte turen langs stien til Gr\u00f8nlia, tar regnet en pause. Han har turjakke, islender, Fj\u00e4llr\u00e4ven-bukse og st\u00e5l i ben og armer. Vi g\u00e5r.", "- Kanskje det blir tidlig skisesong i \u00e5r! sier Lars Haltbrekken lykkelig, f\u00f8r han legger avg\u00e5rde innover stien, forn\u00f8yd med \u00e5 komme seg en tur ut i marka. Ikke Oslomarka, der han har tilbrakt store deler av fritida de siste tjue \u00e5rene. Men langs stier der barndommen har satt sine spor. Bymarka i Trondheim. Etter to ti\u00e5r i \u00abutlendighet\u00bb, er han tilbake i byen. Riktignok bare p\u00e5 bes\u00f8k, men g\u00e5r det som han og SV vil, kommer han fra neste h\u00f8st til \u00e5 sitte p\u00e5 Stortinget som representant for S\u00f8r-Tr\u00f8ndelag. 5. november ble nominasjonen befestet i Ilen menighetshus. Men det er det enn\u00e5 en uke til n\u00e5r vi m\u00f8ter ham til en i overkant frisk vandring i Bymarka.", "- Kom, vi g\u00e5r!", "Han legger av g\u00e5rde. Og det er som \u00e5 se ham fra Rotvoll-tida. Aktivisten. Naturverneren. Selv om den r\u00f8de luggen har forsvunnet og smilerynkene er atskillig mer markert. Det er turkl\u00e6r. Smil. Og under jakka, en islender. Akkurat som den gang.", "- Den er ny. Men jeg h\u00f8rer jo til islendergenerasjonen p\u00e5 80-tallet!", "Stegene er lette, kanskje til og med lettere n\u00e5, han har tross alt passert f\u00f8rti\u00e5rskrisa p\u00e5 klisj\u00e9vis. Pulsklokke, halvmaraton, tredem\u00f8lle, ski. Milsluker.", "Aktuell: Nysl\u00e5tt SV-politiker som i dag blir nominert som S\u00f8r-Tr\u00f8ndelag SVs f\u00f8rstekandidat til stortingsvalget 2017.", "Alder: 46.", "Familie: Gift med tidligere partisekret\u00e6r i SV, Silje Schei Tveitdal. Sammen har de barna Elida (12) og Oskar (16).", "Bor: P\u00e5 Gr\u00fcnerl\u00f8kka i Oslo.", "Utdanning: Lite etter videreg\u00e5ende. \u00abMinimalt med formell kompetanse - masse uformell.\u00bb", "Karriere: Leder av Natur og Ungdom 95-96, talsperson for Fellesaksjonen mot gasskraftverk 1997-2000, leder av Naturvernforbundet fra 2005 til han nylig gikk av for \u00e5 bli SV-politiker. Har ogs\u00e5 v\u00e6rt medarbeider i Norsk Bonde- og Sm\u00e5brukarlag 1998-2001. UNEP/GRID-Arendal 2001-2005.", "Leser: Masse politiske biografier (bortsett fra Robert Erikssons og s\u00e5nne). Nylig lest Jens Stoltenbergs. Men akkurat n\u00e5 er det \u00abBorn to run\u00bb av Bruce Springsteen.", "Lytter til: Bob Dylan! Men h\u00f8rer p\u00e5 mye fra 60- og 70-tallet, punk, DumDum Boys, Tre Sm\u00e5 Kinesere. Fant i ungdommen sin identitet i tr\u00f8nderrocken, \u00c5ge, Terje Tysland, Hans Rotmo og D.D.E. Blir det seint nok om natta, kommer gjerne Tyslands tekster fram.", "Han har g\u00e5tt inn i det med hud og h\u00e5r, som han gj\u00f8r med alt som engasjerer ham. Som han gjorde det med milj\u00f8saken. Den som tok ham som 16- \u00e5ring og siden har fulgt ham hele livet. Som n\u00e6rmest har v\u00e6rt hele livet. I 25 \u00e5r har vi sett ham p\u00e5 tv, som leder av Natur og Ungdom, som leder av Naturvernforbundet, streng og sint p\u00e5 naturens vegne.", "Inntil han helt nylig overraskende meldte overgang til politikken som SVs toppkandidat fra S\u00f8r-Tr\u00f8ndelag. Vi skal nok dit, til politikken, bare vi kommer oss til peisen, kaffen og vaflene p\u00e5 Gr\u00f8nlia. Men f\u00f8rst skal vi til Rotvoll, der han som purung milj\u00f8aktivist ble et kjent ansikt, ikke bare for Trondheims befolkning, men for alle som fulgte med p\u00e5 Dagsrevyen h\u00f8sten 1991.", "En gjeng ungdommer sitter utenfor Naturvernforbundets lokaler i Dronningens gate og diskuterer Statoils planlagte utbygging p\u00e5 Rotvoll. De har brukt v\u00e5ren p\u00e5 \u00e5 samle inn underskrifter, men det holder ikke. Noe m\u00e5 skje. N\u00e5. Da er det Tor Bollingmo sier de forl\u00f8sende ord: \u00abHvis dere stiller med telt p\u00e5 Rotvoll i morra ettermiddag, s\u00e5 kommer jeg med Dagsrevyen.\u00bb", "- Tanken var \u00e5 minne Gro Harlem Brundtland p\u00e5 et av de store feilskj\u00e6r i hennes karriere, nemlig Alta- utbyggingen, forteller Lars om sin ildd\u00e5p som milj\u00f8aktivist. S\u00e5 gjorde de det. Ungdommene i Natur og Ungdom satte opp telt. Og Dagsrevyen kom. Og Adresseavisen kom. Og en hel del andre kom. I en mediehverdag hvor det norske folk hadde \u00e9n tv- kanal, funka det som gull.", "- P\u00e5 de f\u00f8rste bildene du ser fra den aksjonen, tror jeg det er flere journalister enn milj\u00f8aktivister, flirer Lars. Planen var ikke mer langsiktig enn \u00e5 komme p\u00e5 Dagsrevyen. Men n\u00e5r de f\u00f8rst hadde satt opp leiren, s\u00e5 m\u00e5tte de nesten bli der en stund.", "S\u00e5 kom isbaderne i Pirs\u00f8strene, med Berit Rusten & co. DumDum Boys spilte. Hans Rotmo dukket opp og laget noen sanger. Politiet kom og slo av en prat. Det var aktivitet i bukta.", "- Sigmund Kval\u00f8y Setreng holdt foredrag, men siden det var travelt, midt i hesjinga, skulle han ha betaling: et billass med ungdommer som hesjet for ham, mimrer Lars. S\u00e5 da gjorde de det.", "Lars smiler mildt, for egentlig er han en mild og snill og \u00abkosat\u00bb fyr, ikke \u00abden g\u00f8rrsure Haltbrekken\u00bb som han er blitt kalt etter tv-opptredener. Og den sommeren p\u00e5 Rotvoll var visst den reneste idyll. En tre m\u00e5neder lang teltferie. Musikk. Fellesskap. Sol.", "- Eller - kanskje jeg romantiserer. Det var visst en del gj\u00f8rme, vi m\u00e5tte jo legge ut paller \u00e5 g\u00e5 p\u00e5, sier han etter \u00e5 ha tenkt seg litt om. Men br\u00e5k ble det aldri.", "Dialogen med politimester Ivar Oftedal og hans stab var up\u00e5klagelig, ikkevold og \u00e5penhet r\u00e5det grunnen, og de 13 aktivistene som l\u00e5 og sov i leiren da politiet en tidlig oktobermorgen kom for \u00e5 frakte dem bort fra tomta og inn p\u00e5 glattcelle, hadde tross alt f\u00e5tt en ukes varsel.", "Men ryktene om politiaksjonen spredte seg som br\u00e5tebrann, og horder av folk kom for \u00e5 blokkere for anleggsmaskinen.", "- Vi holdt p\u00e5 torsdagen og fredagen, og s\u00e5 hadde vi en avsluttende markering l\u00f8rdag.", "S\u00e5 var det over. Statoilbygget ble reist, et par hundre aktivister ble b\u00f8telagt, og med v\u00e5ren kom rettssakene. Et tap for milj\u00f8bevegelsen, javel, men samtidig en gedigen rekruttering og skolering til milj\u00f8kampen som skulle komme, ikke minst av meg selv, understreker Lars. Han var 20 \u00e5r. Han ble voksen den sommeren. Han m\u00e5tte betale for det senere.", "\u00c5 sitte i fengsel for \u00e5 ha gjort noe man er stolt av, er noe helt annet enn \u00e5 sitte der for noe man skammer seg over.", "Lars Haltbrekken var stolt. Han sto for sine valg. Men hadde lite med penger og mange ubetalte aksjonsb\u00f8ter. En h\u00f8stdag i 1998 setter han seg derfor p\u00e5 toget og drar til Tr\u00f8gstad kretsfengsel, til full stripping og sjekk av kroppens hulrom. Deretter, en m\u00e5ned i kjedsomhet.", "Frokost, lunsj, middag, kveldsmat. Hver dag.", "- De fleste gikk opp i vekt av all regelmessigheten. Jeg gikk ned mange kilo. Av samme grunn! Men jeg var nok litt rundere den gang, humrer han. Planene om studier i statsvitenskap gikk imidlertid fl\u00f8yten. Det var artigere \u00e5 snakke med de andre innsatte.", "- En fyr ble ekstremt provosert da han fikk h\u00f8re hva jeg satt inne for: \u00abVeit du hva det koster samfunnet \u00e5 ha s\u00e5nne som deg her!?\u00bb, sa han. \u00abJa, omtrent det samme som det koster \u00e5 ha s\u00e5nne som deg her\u00bb, svarte jeg. Han m\u00e5tte v\u00e6re enig i det! Hehe!", "Noe skal man jo ha p\u00e5 cv-en. Men han skulle snart erfare at Tr\u00f8gstad kretsfengsel, med sine promillekj\u00f8rere og sl\u00e5sskjemper, var som \u00aben tur i parken\u00bb \u00e5 regne framfor Oslo botsfengsel. For en dag ble han tatt ut av fengselet, p\u00e5satt h\u00e5ndjern og fraktet til \u00abBotsen\u00bb i forkant av en rettssak om en demonstrasjon mot kinesiske atompr\u00f8vesprengninger. Den natta var verre. Hyling, skriking og banking. Etter rettssaken ble han heldigvis kj\u00f8rt tilbake til trygge Tr\u00f8gstad, Hjemme i Trondheim satt to foreldre med en s\u00f8nn i fengsel. Men de hadde hatt noen \u00e5r til \u00e5 forberede seg. Sju \u00e5r var g\u00e5tt siden Rotvoll. De visste at det kom.", "- For familien var det nok t\u00f8ffest mens de ulovlige aksjonene sto p\u00e5, sier Lars. P\u00e5 begynnelsen av nittitallet var ikke akkurat sivil ulydighet sett p\u00e5 som akseptabel oppf\u00f8rsel av gode samfunnsborgere. Men hans valg var enkelt. Er fremdeles enkelt.", "- Om saken er viktig nok, vil jeg gj\u00f8re det igjen.", "Vi har enn\u00e5 ikke n\u00e5dd Gr\u00f8nlia, men sannelig kommer han sp\u00f8rsm\u00e5let i forkj\u00f8pet. For hvordan vil han takle overgangen fra aktivist til politiker.", "Vil parlamentarisme p\u00e5 L\u00f8vebakken v\u00e6re forenlig med ulovlige aksjoner i bushen?", "Som man roper i skogen, f\u00e5r man svar. Kjapt, tydelig og uaffisert.", "- Det vil helt sikkert skape diskusjoner. Men jeg mener sivil ulydighet er en del av demokratiet. Jeg vil alltid v\u00e6re aktivist. Blir saken viktig nok, vil jeg gj\u00f8re det igjen.", "- Og da er Lofoten et stikkord?", "- Lofoten er definitivt et stikkord. Men den saken tror jeg ikke vi kommer til \u00e5 tape. Vi vil vinne, om det i f\u00f8rste omgang er for fire og fire \u00e5r av gangen.", "Og med det samme: Nidar\u00f8! For hva er det politikerne tenker p\u00e5?", "- Man gj\u00f8r en alvorlig feil om man bygger p\u00e5 Nidar\u00f8. En storhall der er feilsl\u00e5tt, b\u00e5de ut fra milj\u00f8et, transportforurensning - og p\u00e5 sikt kan Nidar\u00f8 bli en viktig del av et st\u00f8rre parkomr\u00e5de i Trondheim. Vi f\u00e5r virkelig h\u00e5pe bystyret snur, sier han. Han har trua. Trua p\u00e5 at folkelig engasjement kan flytte fjell, i hvert fall flytte en storhall.", "- Engasjement kan gi resultater, ikke bare p\u00e5 sikt, men n\u00e5!", "Vi er endelig kommet inn i varmen, brillene dogger p\u00e5 nesa, regnt\u00f8yet damper foran ovnen og bak disken frister Birger Laine Nymoen med vafler og kaffe.", "Det er markaidyll, snart helg og Lars Haltbrekken lever enn\u00e5 i lykkelig uvitenhet om at fagbevegelsen om f\u00e5 dager skal bryte ut i full krangel og splittelse i sp\u00f8rsm\u00e5let om konsekvensutredning rundt Lofoten, Vester\u00e5len og Senja. I stedet sier han med overbevisning at det han vil jobbe med i SV, bortsett fra det selvsagte, som er milj\u00f8sp\u00f8rsm\u00e5l, det er \u00e5 bygge organisasjonen og knytte sterkere allianser med fagbevegelsen. For alliansebygging kan han. Det er ikke uten grunn at til og med representanter fra kirken var til stede da han ble takket av etter elleve \u00e5r som leder i Naturvernforbundet. Det tyder p\u00e5 et godt samarbeid med kirkens folk, selv om han ikke er p\u00e5 talefot med \u00abtoppsjefen\u00bb. Privat har han meldt seg ut. Uten et snev av nostalgi.", "Det kryr av sm\u00e5 cowboya og sm\u00e5 indianera, n\u00e5nn e fire n\u00e5nn e fem og all sammen kj\u00e6m fra Trondhj\u00e6m...", "- Akkurat s\u00e5nn var det! Soleplassland! Med fotballkamp p\u00e5 plena!", "Lars lyser opp over kaffekoppen, man kan godt mistenke at det bor en nostalgiker der under den manglende luggen.", "I hvert fall er minnene fra en typisk 70-tallsbarndom fremdeles levende.", "Den lille familien som var den f\u00f8rste i blokka p\u00e5 Charlottenlund med farge-tv, og alle ungene som kom for \u00e5 se \u00abLekestue\u00bb med Vibeke S\u00e6ther. S\u00f8ndagsturene i marka, selvsagt med det obligatoriske skikurset i bakken nedenfor Skistua. Stien der vi nylig har g\u00e5tt, ble flittig brukt den gangen ogs\u00e5, de f\u00f8rste ni \u00e5rene av livet hans, da faren jobbet p\u00e5 Ranheim papirfabrikk og moren var hjelpepleier i Trondheim.", "Da det var tur med b\u00e5lbrenning hver s\u00f8ndag, aldri sp\u00f8rsm\u00e5l om annet. Man tar med seg bagasje fra barndommen. Lars tok med seg sekken.", "- Kona mi liker \u00e5 fortelle om v\u00e5r f\u00f8rste tur sammen i Oslomarka. Jeg kom med en vanvittig sv\u00e6r sekk, 80-90-liters, med sitteunderlag og skinn og ekstra kl\u00e6r og sv\u00e6r matpakke og fyrstikker og kaffekjel. Men i Oslomarka s\u00e5 trenger du egentlig ikke noe annet enn tynt ullundert\u00f8y, skijakke og et visakort. Du f\u00e5r kj\u00f8pt mat nesten rundt hver sving. Hehe!", "N\u00e5 g\u00e5r Lars p\u00e5 tur p\u00e5 oslom\u00e5ten. Og overlever helt fint, kan han fortelle, selv om det liksom ikke rimer helt at Lars Haltbrekkens \u00absurvival- kit\u00bb skal best\u00e5 av et visakort. Men hyttelivet er heldigvis ikke smittet av moderne urbanitet. Hytta de deler med en annen familie p\u00e5 Krokskogen er bitteliten, med solcellepanel, utedo og \u00aben s\u00e5nn gammeldags vannpumpe som de har i Donald!\u00bb.", "Se det passer bedre p\u00e5 han som sitter i sin Fj\u00e4llr\u00e4ven og sin islender, og drikker kaffe, innrammet av t\u00f8mmervegg, r\u00f8de gardiner og bevaringsverdige tanker.", "Men all bevaring til tross, en quiz om tresorter, lyng og vekster langs stien ville ha v\u00e6rt en d\u00e5rlig id\u00e9 den dag i dag. Artsmangfold? Nei, han kan knapt se forskjell p\u00e5 gran og furu. Men han kan absolutt formidle alvoret i at over halvparten av dyrene er forsvunnet siden han ble f\u00f8dt i 1971. Mange av dem han kjenner, sier at det er blitt s\u00e5 stille i skogen, at man ikke h\u00f8rer fugler mer.", "- Mange var nok skeptiske til Lars\u2019 bakgrunn med sivil ulydighet da vi i valgkomiteen foreslo ham som nestleder av Naturvernforbundet i 2003, men allerede to \u00e5r senere viste han seg som en fremragende leder av forbundet. Lars er kunnskapsrik og dyktig p\u00e5 alle m\u00e5ter, sosial og inkluderende og debattsterk til tusen. \u00c5 f\u00e5 ham inn p\u00e5 Stortinget vil v\u00e6re en stor styrke for milj\u00f8bevegelsen. Jeg savner ham daglig.", "- Lars er brennende engasjert og har en utholdenhet mange kan misunne ham. Han er en venn med et stort hjerte og er sjeldent tilstedev\u00e6rende og interessert. Han er kjent for sin litt d\u00e5rlige humor som kanskje ikke alltid egner seg p\u00e5 trykk og har et lidenskapelig forhold til Dylan. Lars er en gutt for de n\u00e6re ting. Han er en venn man baker ekstravagante bursdagskaker for.", "- De f\u00f8rste par \u00e5rene som fersk p\u00e5 Tinget var jeg livredd for ham! Han er jo en veldig kompetent - og tydelig - type, og han kan h\u00f8res ganske streng ut, selv med tr\u00f8nderdialekt. Lars er et veldig godt valg av nominasjonskomiteen og et kupp for hele SV. Han har l\u00e6rt meg enormt mye om milj\u00f8politikk. Privat kjenner jeg ham som snill og god. Men musikksmaken hans, den er rar.", "- Det var stille p\u00e5 stien n\u00e5 ogs\u00e5, men n\u00e5 regnet det jo endel ...", "- Ja, n\u00e5 gjemmer de seg under greinene, sier han blidt. - Men det er jo ogs\u00e5 noen lyspunkt. Folk har skj\u00f8nt at det ikke er bra at humler og bier forsvinner, og folk engasjerer seg, med humlekorridorer og planter lilla blomster og oregano. Skolen der s\u00f8nnen min g\u00e5r, har bikuber p\u00e5 taket!", "Engasjementet hans ligger ute i naturen, ikke inne i b\u00f8kene.", "- Nei, du kan vel si at jeg har videref\u00f8rt familietradisjonen ved ikke \u00e5 bli akademiker!", "Proletars\u00f8nnen smiler lett. Boklig inspirasjon og milj\u00f8engasjement var ikke noe han fikk med seg hjemmefra, men gleden over naturen, den er uten tvil blitt videref\u00f8rt. Og r\u00f8ttene hans er godt plantet, selv om hele sju av barndommens \u00e5r ble tilbrakt p\u00e5 \u00d8stlandet.", "Ikke f\u00f8r Lars skulle begynne p\u00e5 videreg\u00e5ende, flyttet familien tilbake til Trondheim. Og alle som m\u00e5tte tro at Lars Haltbrekken er nordtr\u00f8nder i sinn, skinn og dialekt, f\u00e5r herved forklaringen p\u00e5 hvorfor de tar feil.", "- Det er tr\u00f8nderrocken. Tr\u00f8nderrocken m\u00e5 ta skylda.", "Det var etter mange \u00e5r med tospr\u00e5klighet at han til slutt tenkte at n\u00e5 fikk det v\u00e6re nok. N\u00e5 fikk de som ikke forsto tr\u00f8ndersk, heller la det v\u00e6re.", "- Da jeg flyttet til B\u00e6rum i 1980, skj\u00f8nte ikke folk hva jeg sa, s\u00e5 jeg tok et \u00abkurs\u00bb i \u00f8stlandsdialekt. Men som 13-14-\u00e5ring begynte jeg \u00e5 h\u00f8re p\u00e5 \u00c5ge Aleksandersen og Tysland, Rotmo og V\u00f8mm\u00f8l. Det handlet nok mye om \u00e5 finne sin identitet.", "\u00c5ge for en fjorten\u00e5ring - jeg var den eneste p\u00e5 skolen som h\u00f8rte p\u00e5 s\u00e5nn musikk!", "Og dermed var Lars Haltbrekken atter en tr\u00f8nder. Og som 16-\u00e5ring ble han ogs\u00e5 en hjemflyttet en, med tr\u00f8nderrock-dialekt. En som gikk p\u00e5 Adolf \u00d8ien, ble vervet av ei jente i klassen og ble milj\u00f8verner p\u00e5 sin hals. Det kunne v\u00e6rt Amnesty. Eller SU. Eller noe annet. Men det ble naturvern. Det l\u00e5 i historien med alle familieturene med fisking p\u00e5 Hitra, p\u00e5sketurene p\u00e5 Gl\u00e5mos, skiturene i marka. Og det l\u00e5 i tiden.", "- Det var to \u00e5r etter Tsjernobyl, det var sur nedb\u00f8r, skogsd\u00f8d, t\u00f8nner med gift som ble gravd opp av Natur og Ungdom og Bellona. Og n\u00e5r jeg g\u00e5r inn for noe, er det med hud og h\u00e5r, konstaterer Lars.", "Det f\u00f8rte til en lang karriere - og til kj\u00e6rlighet. Kona Silje m\u00f8tte han i sentralstyret i Naturvernforbundet. De deler ekteseng og to barn. Og medlemskapet i SV. Det siste ganske nytt. Som leder for en partipolitisk n\u00f8ytral organisasjon er det s\u00e5nt man holder for seg selv.", "- Det var jo artig \u00e5 v\u00e6re litt uforutsigbar. Men det var aldri noe tvil rundt parti. Det har alltid v\u00e6rt SV.", "- Ikke alltid?", "- Ok, jeg stemte vel RV p\u00e5 et kommunevalg p\u00e5 nittitallet. Det har v\u00e6rt SV i tjue \u00e5r. Jeg er opptatt av milj\u00f8, solidaritet og rettferdighet, og jeg tror jeg kan gj\u00f8re dette p\u00e5 en allright m\u00e5te i SV.", "Og n\u00e5 kunne han endelig komme ut av skapet. For andre gang.", "F\u00f8rste gangen det skjedde, var det mer konkret. I kj\u00f8lvannet av Rotvoll-aksjonen kom politiet ofte til Natur og Ungdoms lokaler i Midtbyen for \u00e5 levere ut b\u00f8ter. Muligens sm\u00e5tt inspirert av Detektimen, i hvert fall hendte det at det skjedde med stor dramatikk.", "- Noen av politimennene var helt cowboyer: \u00abDere er omringet! St\u00e5 stille! Fram med legitimasjon!\u00bb", "Det var i en s\u00e5dan situasjon at en ung fyr s\u00e5 sitt snitt til \u00e5 gjemme seg i et skap. Uheldigvis var han blitt observert av politiet, som rett og slett p\u00e5pekte at \u00abdette blir vel for dumt\u00bb. Og innenfra skapet l\u00f8d det et spakt \u00abja\u00bb.", "Og Lars Haltbrekken kom ut av skapet.", "Siden har han levd et helt liv i bevegelsen, men han avkrefter p\u00e5 det sterkeste at det har v\u00e6rt et liv i en boble. Det har v\u00e6rt nok av motstand \u00e5 bryne seg p\u00e5. Rovdyrmotstandere, gasskrafttilhengere, i det hele tatt. Du vinner noen, taper noen. Og innimellom glimter kalenderen til med en uventet opptur.", "Som den 13. oktober 2016.", "Han er p\u00e5 Stortinget p\u00e5 r\u00e5dgiverjobben sin da han kjenner det durer i baklomma, NRK-nyhetene tikker inn.", "- Jeg har jo tidligere \u00e5r fulgt med i h\u00e5pet. Men n\u00e5 skjedde det. Det var helt uvirkelig!", "Det som skjedde var selvsagt at Nobelprisen i litteratur var tildelt Bob Dylan. Hans store musikalske helt, tusen konsertopptak, alle platene, n\u00e6rmere f\u00f8rti, noen og tredve konserter. Den eneste gangen han ikke har kj\u00f8pt Bob Dylan p\u00e5 utgivelsesdagen eller v\u00e6rt p\u00e5 konsert med ham n\u00e5r han har gjestet Norge, er i 95-96. Da hadde han rett og slett ikke r\u00e5d.", "- Jeg var ikke p\u00e5 konserten i Spektrum i '96. Men jeg har den p\u00e5 cd da, legger han selvtr\u00f8stende til.", "- Bittert?", "- Ikke den gangen. Men i ettertid. Ja.", "Det var jula 1984 det skjedde, i \u00abTimen er din\u00bb med \u00c5ge Aleksandersen p\u00e5 radio. Dylan spilte \u00abPositively 4th Street\u00bb. Og Lars, en ikke-religi\u00f8s mann, var frelst. Og s\u00e5 gjorde han det p\u00e5 Lars-m\u00e5ten. Gikk inn i det med hud og h\u00e5r. Fullt engasjement.", "Skal han komme med et statement s\u00e5nn helt p\u00e5 tampen, m\u00e5 det handle om engasjement.", "- Det nytter \u00e5 engasjere seg. P\u00e5 de snart tretti \u00e5rene som har g\u00e5tt siden jeg ble medlem av Natur og Ungdom i 1988, har kjempemye skjedd p\u00e5 grunn av folks engasjement. Berlinmuren har falt, Sovjetunionen har falt. Da jeg ble f\u00f8dt i '71, satt Mandela fortsatt fengslet, og det var forbudt \u00e5 v\u00e6re homofil i Norge! Bak alle store fremskritt som menneskeheten har gjort, har det st\u00e5tt en bevegelse. Kvinnesak, arbeiderkamp, homofiles rettigheter. Milj\u00f8bevegelsen er en del av den tradisjonen.", "Han snakker seg varm idet verten p\u00e5 Gr\u00f8nlia kommer med p\u00e5t\u00e5r p\u00e5 kaffen og kan avsl\u00f8re at ogs\u00e5 han har en fortid som milj\u00f8aktivist, i Natur og Ungdoms lokallag i Vads\u00f8.", "- Vi delte ut lapper til de som bedrev tomgangskj\u00f8ring i Vads\u00f8 sentrum! Haha!", "Joda. Lars har nok rett. Folkets engasjement kan flytte fjell.", "Og om fjell ikke flyttes. Vel - alle monner drar.", "hilde.ostmoe@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4d994b5860fc57e01338f475e40bff4fd0c95e2d50fceab71f41cf0b37bace36"}, {"field": "createtime", "value": "2016-11-05T08:19:07.000Z"}, {"field": "description", "value": "Tr\u00f8gstad kretsfengsel er ingenting mot Botsfengselet i Oslo. Men er saken viktig nok, vil Lars Haltbrekken ikke n\u00f8le med \u00e5 aksjonere ulovlig igjen. Politiker eller ikke."}, {"field": "dominantimage", "value": "http://www.adressa.no/pluss/magasin/article13744181.ece/i3b8cz/ALTERNATES/w980-default/haltbrekken%20hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7e59705781234beb37c783e5a1efc2510804fc4.jpg?596f5d02"}, {"field": "dominantthumbnaildimensions", "value": "300x169"}, {"field": "heading", "value": ["Alt for saken -adressa.no", "En tr\u00f8nder krysser sitt spor", "Rotvoll i mitt hjerte", "Fri som fengselsfuglen", "Fra aktivist til hestehandler?", "En klamp om Lofoten", "Soleplassland", "Tradisjonen tro", "Atter en tr\u00f8nder", "Ut av skapet, Lars!", "Bob, bob, ikke sant?", "Her kan du lese flere portretter.", "Her kan du lese flere saker fra Ukeadressa."]}, {"field": "id", "value": "d7e59705781234beb37c783e5a1efc2510804fc4"}, {"field": "keyword", "value": ["Ukeadressa", "Portrettet", "Hilde \u00d8stmoe", "Lars Haltbrekken", "Naturvernforbundet", "SV"]}, {"field": "keywords", "value": "Ukeadressa,Portrettet,Hilde \u00d8stmoe,Lars Haltbrekken,Naturvernforbundet,SV"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["familie", "saken", "natur", "skje", "dag", "aktivist", "tur", "ungdom", "sivil ulydighet", "skap", "langs stien", "liv", "leder", "stien", "engasjement"]}, {"field": "kw-entity", "value": ["krokskogen", "sm\u00e5brukarlag", "gr\u00f8nlia", "rotmo og v\u00f8mm\u00f8l", "ranheim", "fj\u00e4llr\u00e4ven", "hans rotmo og d.d.e. blir", "amnesty", "detektimen", "hans rotmo", "gro harlem brundtland", "nidar\u00f8", "botsfengselet", "rotvoll", "mandela", "nobelprisen", "oslomarka", "positively 4th", "natur og ungdom", "naturvernforbundet", "pirs\u00f8strene", "norsk bonde", "s\u00f8r-tr\u00f8ndelag sv", "l\u00f8vebakken", "midtbyen", "oskar", "dumdum boys", "gl\u00e5mos", "fjellsetra", "lekestue", "stortinget", "bymarka", "botsen", "dronningens", "dagsrevyen", "adresseavisen", "ilen", "skistua", "fellesaksjonen", "hjemme"]}, {"field": "kw-location", "value": ["donald", "charlottenlund", "born", "b\u00e6rum", "hitra", "trondheim", "norge", "lofoten", "vads\u00f8", "oslo", "tr\u00f8gstad", "alta", "street", "elida", "bellona"]}, {"field": "kw-pageclass", "value": "article"}, {"field": "kw-person", "value": ["lars haltbrekken", "adolf \u00f8ien", "\u00e5ge aleksandersen", "jens stoltenbergs", "tor bollingmo", "ivar oftedal", "birger laine nymoen", "berit rusten", "bob dylan", "robert erikssons", "vibeke s\u00e6ther", "sigmund kval\u00f8y setreng", "terje tysland", "bruce springsteen", "silje schei tveitdal"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13744181.ece/i3b8cz/ALTERNATES/w980-default/haltbrekken%20hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alt for saken"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/05/Alt-for-saken-13744183.ece"}, {"field": "pageclass", "value": ["article"]}, {"field": "publishtime", "value": "2016-11-05T07:46:17.000Z"}, {"field": "recs-articleid", "value": "13744183"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-05T07:46:17.000Z"}, {"field": "recs-rawtitle", "value": "Alt for saken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tr\u00f8gstad kretsfengsel er ingenting mot Botsfengselet i Oslo. Men er saken viktig nok, vil Lars Haltbrekken ikke n\u00f8le med \u00e5 aksjonere ulovlig igjen. Politiker eller ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/d7e59705781234beb37c783e5a1efc2510804fc4.jpg?596f5d02"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-19T13:22:10.000Z"}, {"field": "title", "value": "Fra aktivist til politiker"}, {"field": "url", "value": "http://www.adressa.no/pluss/magasin/2016/11/05/Alt-for-saken-13744183.ece"}, {"field": "urlhash", "value": "d7e59705781234beb37c783e5a1efc2510804fc4"}], "score": 0.311595, "siteId": "9222270286501375973", "id": "d7e59705781234beb37c783e5a1efc2510804fc4"}

