{"fields": [{"field": "modifiedtime", "type": "time", "value": "2015-05-19T08:51:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tog", "Europa", "Reise med barn"]}, {"field": "author", "value": "axel sandberg"}, {"field": "body", "value": ["Saken oppdateres.", "Det g\u00e5r kanskje litt tregt med tog, men for noen er det selve poenget. Interrail har sine tilhengere.", "Stadig billigere flyreiser har i l\u00f8pet av de siste ti\u00e5rene n\u00e6rmest utkonkurrert den n\u00e6rmest obligatoriske \u00abdannelsesreisen\u00bb som interrail var for ungdom p\u00e5 1970\u2014 og 80-tallet.", "Familier er den nye m\u00e5lgruppen. NSB har nemlig innf\u00f8rt en ny billettype for interrail, der opptil to barn under tolv \u00e5r kan reise gratis med \u00e9n forelder.", "Dermed ser plutselig regnestykket annerledes ut n\u00e5r barnefamilien skal legge ut p\u00e5 tur i fellesferien og flyprisene er p\u00e5 sitt h\u00f8yeste.", "\u2014 Jeg kommer til \u00e5 spare en del p\u00e5 \u00e5rets ferie, men det er ikke derfor reisen skjer med tog. Interrail handler om kulturm\u00f8ter, eventyrlyst og avstressing, og p\u00e5 toppen av det hele er det milj\u00f8vennlig, sier Kay Asbj\u00f8rn Schj\u00f8rlien.Han har hatt med seg barna Zoe Aurora (9) og Keon Tobias (6) henholdsvis fire og to ganger, og kunne ikke tenkt seg noen annen ferietype.", "Muligheten til \u00e5 ta seg god tid med barna, og introdusere andre land og kulturer i et tempo som gj\u00f8r at de virkelig f\u00e5r med seg menneskene og stemningene underveis, er if\u00f8lge Schj\u00f8rlien unik for interrail.", "\u2014 Barn kommer lett i kontakt med hverandre og nedover i Europa er det mange barn p\u00e5 togene. Det er b\u00e5de utviklende for dem og det f\u00e5r tiden til \u00e5 g\u00e5. Som familie blir vi kjent med hverandre p\u00e5 nye m\u00e5ter i l\u00f8pet av en interrailreise, sier Kay Asbj\u00f8rn Schj\u00f8rlien.", "Han har etter hvert f\u00e5tt gode rutiner p\u00e5 hvordan reisen b\u00f8r legges opp, og deler gjerne noen tips \u2013 som er like aktuelle enten barn er med i f\u00f8lget, eller ikke:", "\u2014 Pakk lett, maks tre skift, og bare \u00e9n bukse og \u00e9n shorts. Alle byer har vaskerier, og det \u00e5 bruke et par timer p\u00e5 klesvask en gang eller to i uken er en god investering i forhold til \u00f8kt komfort ellers. Da slipper jeg unna med en middels stor ryggsekk, mens barna g\u00e5r med hver sin \u00abskolesekk\u00bb fylt med ting som spill, leker og tegnesaker, sier han, og legger til at det kan v\u00e6re like lurt \u00e5 droppe lukkede sko, og bare stige om bord p\u00e5 toget i gode sandaler.Mens noen reiser over lange togstrekninger for \u00e5 komme seg raskest mulig til S\u00f8r-Europa, anbefaler Schj\u00f8rlien \u00e5 stoppe rett som det er.", "\u2014 Et lurt triks er \u00e5 ta de lengre, kjedelige strekkene om natten. Selv om det blir pristillegg, vil det ofte v\u00e6re langt billigere enn hotell. Seksmannslugar er helt \u00e5lreit, det. Man skal jo bare sove, og s\u00e5 v\u00e5kner man uthvilt og klar for \u00e5 g\u00e5 l\u00f8s p\u00e5 en ny by.", "Har du et tips til reiseredaksjonen? Send oss gjerne en e-post!", "Det er Mellom-Europa og Balkan som er blitt favorittreisem\u00e5lene.", "Lavere priser, mindre stress og ofte veldig im\u00f8tekommende lokalbefolkning er gode grunner til \u00e5 legge ferien \u00f8stover.", "Og Kroatia vil han si er n\u00e6rmest obligatorisk.", "\u2014 En gang tok vi nattog fra Zagreb til Kroatia-kysten, og det \u00e5 v\u00e5kne idet man kommer over fjellene og kan se utover havet ved Split, er rett og slett magisk. Kroatia er alltid en fulltreffer. Her har man badeliv til tusen, samtidig som landet byr p\u00e5 mye mer enn \u00e5 henge p\u00e5 en strand eller rundt et basseng: Godt bevarte gamle byer, flotte naturopplevelser og hyggelige folk!Han understreker at god planlegging er n\u00f8kkelen til en vellykket togferie, enten man har med barn eller ikke.", "\u2014 Med barn er det selvf\u00f8lgelig ekstra viktig. Ved \u00e5 v\u00e6re tidlig ute med \u00e5 booke sitte- og soveplasser, kommer man langt. Det er ogs\u00e5 noks\u00e5 avgj\u00f8rende \u00e5 finne hotell i n\u00e6rheten av togstasjonen. Og reiser man med barn, anbefaler jeg helt klart hotell fremfor hostell. Det er ofte like billig hvis man er flere, og ungdommer som fester utover natten, er ikke s\u00e5 g\u00f8y n\u00e5r barn \u00f8nsker \u00e5 sove, legger han til.", "Wenche Berger, interrailansvarlig i NSB, er enig i at god planlegging er viktig.", "\u2014 \u00c5 ankomme en togstasjon i en ukjent by sent p\u00e5 kvelden, for s\u00e5 \u00e5 lete etter hotell, er ikke s\u00e6rlig stas. Det er ogs\u00e5 viktig \u00e5 huske p\u00e5 at interrailbillett ikke er noen garanti for at det faktisk er plass p\u00e5 toget du \u00f8nsker \u00e5 reise med. H\u00f8yhastighetstog kan for eksempel v\u00e6re vanskelige \u00e5 komme med p\u00e5 uten plassreservasjon \u2013 s\u00e6rlig i h\u00f8ysesongen, sier Berger.", "Hun anbefaler ogs\u00e5 \u00e5 tenke litt utenfor boksen:", "\u2014 Man kan velge ulike billettyper med ulik varighet, og ikke minst: For mange kan det v\u00e6re lurt \u00e5 kombinere tog med fly. Har man for eksempel tatt seg god tid p\u00e5 \u00e5 reise s\u00f8rover, kan det v\u00e6re litt tungt \u00e5 g\u00e5 l\u00f8s p\u00e5 hele strekningen hjem s\u00e5nn helt p\u00e5 tampen av ferien.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "Interrail kan kj\u00f8pes via NSB, og det finnes flere billettyper \u2013 fra fem reisedager i l\u00f8pet av ti dager, til \u00e9n m\u00e5ned med ubegrenset antall reisedager.", "Mens interrail tidligere var kun for ungdom, tilbys n\u00e5 billetter til alle aldersgrupper.", "Hvis du trenger plassbestilling p\u00e5 ulike strekninger, kommer dette i tillegg til billettprisen.", "Det enkleste og mest oversiktlige \u2013 for store deler av Europa \u2013 er \u00e5 bestille p\u00e5 Deutsche Bahns nettsider (bahn.de). Du m\u00e5 ogs\u00e5 regne med \u00e5 m\u00e5tte reservere plass via enkelte lands jernbaneselskap, s\u00e6rlig i \u00d8st-Europa/Balkan. NSB tar interrail-bestillinger p\u00e5 telefon og ved oppm\u00f8te.", "Husk \u00e5 bestille plass s\u00e5 tidlig som mulig hvis du er avhengig av \u00e5 holde et tidsskjema.", "Smarttelefon-appen Railplanner er nyttig. Den viser togtider, tilbyr en ruteplanlegger, viser enkle bykart der de ulike togstasjonene er plottet inn, samt gir en del tilleggsinformasjon. Fordi den fungerer offline, er den klar til bruk hvor og n\u00e5r som helst uten internettilgang.", "En rekke nettsteder gj\u00f8r det enkelt \u00e5 bestille rimelig overnatting. Hotels.com og Couchsurfing.com kan anbefales.", "(Kilder: NSB, Vagabond, Deutsche Bahn)", "Reisen tar i utgangspunktet \u00e9n m\u00e5ned, men kan lett gj\u00f8res kortere ved \u00e5 fly \u00e9n vei, f.eks. Oslo\u2013Paris, eller Praha/Berlin\u2013Oslo. P\u00e5 denne turen oppn\u00e5r du en god balanse mellom storbyer, sol og sommer og kultur:", "Oslo \u2013 K\u00f8benhavn (8 t.) - Brussel (nattog) \u2013 Paris (1,5 t.) - Toulouse (6,5 t.) - Barcelona (8 t.) - Marseille (7,5 t.) - Cannes (2 t.) - Cinque Terre (4,5 t.) - Venezia (4 t.) - Salzburg (6 t.) - Praha (6,5 t.) - Berlin (5 t.) - Lund (9 t.) - Oslo (7,5 t.)", "Storbyer med bra natteliv og klassiske kulturopplevelser st\u00e5r i fokus her. Denne popul\u00e6re ruten kan gjennomf\u00f8res p\u00e5 minimum ti dager:", "Oslo \u2013 K\u00f8benhavn (8 t. ) - Berlin (7 t.) - Praha (5 t.) - Wien (6,5 t.) - Zagreb (7,5 t. \u2013 Venezia (9 t.) - Firenze (2,5 timer) \u2013 Roma (1,5 t.) - Oslo (fly)", "Her er det \u00d8st-Europa og Balkan som skal utforskes, med mulighet til solferie i Kroatia. En m\u00e5ned er passelig med tid for turen:", "Oslo \u2013 G\u00f6teborg (5 t.) - K\u00f8benhavn (4 t.) - Berlin (nattog) \u2013 Praha (5 t.) - Budapest (10 t.) - Split (nattog) \u2013 Dubrovnik (4,5 t.) - Kotor (2 t.) - Beograd (8 t.) - Brasov (8 t.) - Chisinau (6 t.) - Lviv (9 t.) - Krakow (4 t.) - Szczecin (9 t) \u2013 Ystad (ferge) \u2013 Oslo (9 t.)", "(NB: P\u00e5 noe av strekningen m\u00e5 det benyttes buss eller ferge, som ikke n\u00f8dvendigvis er inkludert i billetten).", "Interrail-billetter finnes med ulik varighet. Her er prisene for billett med \u00e9n m\u00e5neds gyldighet og ubegrenset antall reisedager, for hele Europa minus bostedslandet ditt og enkelte andre land:", "Barn (under 12 \u00e5r):", "Inntil to barn kan v\u00e6re med voksen interrailer gratis.", "\u00d8vrige barn betaler prisen for ungdom. Barn under 4 \u00e5r kan reise uten billett, dersom de ikke krever egen plass.", "Ungdom (inntil fylte 26 \u00e5r):", "1. klasse ungdom: 6690 kr.", "2. klasse ungdom: 3919 kr.", "Voksen:", "1. klasse voksen: 8356 kr.", "2. klasse voksen: 5321 kr.", "Senior (fra fylte 60 \u00e5r):", "1. klasse senior: 7531 kr.", "2. klasse senior: 4797 kr.", "Interrail kan kj\u00f8pes via NSB, og det finnes flere billettyper \u2013 fra fem reisedager i l\u00f8pet av ti dager, til \u00e9n m\u00e5ned med ubegrenset antall reisedager.", "Mens interrail tidligere var kun for ungdom, tilbys n\u00e5 billetter til alle aldersgrupper.", "Hvis du trenger plassbestilling p\u00e5 ulike strekninger, kommer dette i tillegg til billettprisen.", "Det enkleste og mest oversiktlige \u2013 for store deler av Europa \u2013 er \u00e5 bestille p\u00e5 Deutsche Bahns nettsider (bahn.de). Du m\u00e5 ogs\u00e5 regne med \u00e5 m\u00e5tte reservere plass via enkelte lands jernbaneselskap, s\u00e6rlig i \u00d8st-Europa/Balkan. NSB tar interrail-bestillinger p\u00e5 telefon og ved oppm\u00f8te.", "Husk \u00e5 bestille plass s\u00e5 tidlig som mulig hvis du er avhengig av \u00e5 holde et tidsskjema.", "Smarttelefon-appen Railplanner er nyttig. Den viser togtider, tilbyr en ruteplanlegger, viser enkle bykart der de ulike togstasjonene er plottet inn, samt gir en del tilleggsinformasjon. Fordi den fungerer offline, er den klar til bruk hvor og n\u00e5r som helst uten internettilgang.", "En rekke nettsteder gj\u00f8r det enkelt \u00e5 bestille rimelig overnatting. Hotels.com og Couchsurfing.com kan anbefales.", "(Kilder: NSB, Vagabond, Deutsche Bahn)", "Vis fakta"]}, {"field": "category0", "value": "reise"}, {"field": "contenthash", "value": "d6abff9cdd9a14c50de9c61a5443c7ef47eedec72c4e20920191078e00a9251c"}, {"field": "createtime", "value": "2017-05-23T11:09:08.000Z"}, {"field": "description", "value": "Interrail har sine svorne tilhengere \u2014 slik planlegger du reisen."}, {"field": "heading", "value": ["Sto du i denne k\u00f8en p\u00e5 90-tallet? N\u00e5 er det trendy igjen -adressa.no", "- Pakk lett", "Se mot \u00d8st", "V\u00e6r fleksibel", "Dette m\u00e5 du vite om interrail", "Klassisk ungdomsrute", "For urbane interrailere (kombinert med fly)", "Kay Asbj\u00f8rns ultimate rute", "Priseksempel"]}, {"field": "id", "value": "e9e7ccbfa1d4528c7f5eab0fa2562216d0a03cca"}, {"field": "keyword", "value": ["Tog", "Europa", "Reise med barn"]}, {"field": "keywords", "value": "Tog,Europa,Reise med barn"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["ubegrenset antall reisedager", "ungdom", "interrail", "barn", "antall reisedager", "ubegrenset antall", "enkle", "reise"]}, {"field": "kw-entity", "value": ["\u00f8st-europa", "twitter", "terre", "couchsurfing", "mellom-europa og balkan", "s\u00f8r-europa", "\u00f8st", "\u00f8st-europa og balkan", "railplanner", "reise", "deutsche bahn"]}, {"field": "kw-location", "value": ["europa", "split", "paris", "roma", "praha", "zagreb", "kroatia"]}, {"field": "kw-pageclass", "value": "article"}, {"field": "kw-person", "value": ["wenche berger", "keon tobias", "kay asbj\u00f8rns", "kay asbj\u00f8rn schj\u00f8rlien", "zoe aurora"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/1a8b671c-54fb-457c-ab52-8cacf49f05df?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sto du i denne k\u00f8en p\u00e5 90-tallet? N\u00e5 er det trendy igjen"}, {"field": "og-type", "value": "article"}, {"field": "og-url", "value": "http://www.adressa.no/reise/Sto-du-i-denne-koen-pa-90-tallet-Na-er-det-trendy-igjen-7772b.html"}, {"field": "pageclass", "value": ["article"]}, {"field": "publishtime", "value": "2015-05-19T06:00:00.000Z"}, {"field": "recs-articleid", "value": "7772"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-05-19T06:00:00.000Z"}, {"field": "recs-rawtitle", "value": "Sto du i denne k\u00f8en p\u00e5 90-tallet? N\u00e5 er det trendy igjen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Interrail har sine svorne tilhengere \u2014 slik planlegger du reisen."}, {"field": "thumbnail", "value": "http://content-thumbnail.cxpublic.com/content/thumbnail200x150/e9e7ccbfa1d4528c7f5eab0fa2562216d0a03cca.jpg?59837c99"}, {"field": "thumbnailfullheightdimensions", "value": "200x2321"}, {"field": "timestamp", "value": "2017-08-03T19:42:17.000Z"}, {"field": "title", "value": "Sto du i denne k\u00f8en p\u00e5 90-tallet? N\u00e5 er det trendy igjen"}, {"field": "url", "value": "http://www.adressa.no/reise/Sto-du-i-denne-koen-pa-90-tallet-Na-er-det-trendy-igjen-7772b.html"}, {"field": "urlhash", "value": "e9e7ccbfa1d4528c7f5eab0fa2562216d0a03cca"}], "score": 0.51848453, "siteId": "9222270286501375973", "id": "e9e7ccbfa1d4528c7f5eab0fa2562216d0a03cca"}

