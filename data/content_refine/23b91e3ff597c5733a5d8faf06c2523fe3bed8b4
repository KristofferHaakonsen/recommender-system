{"fields": [{"field": "modifiedtime", "type": "time", "value": "2012-04-23T09:37:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- HEI MAMA JEG HAR HAT EN FIN DAG I BARNEHAGEN HILSEN SIGBJ\u00d8RN.", "Han har skrevet det helt selv, Sigbj\u00f8rn S\u00e6b\u00f8 (51\u20442). For han er en av storongan som har l\u00e6rt seg \u00e5 lese og skrive. Det har ogs\u00e5 Pernille Molund (51\u20442).", "- Jeg bare leser bokstavene etter hverandre, og s\u00e5 blir de til ord. Jeg kan lese navnet mitt baklengs ogs\u00e5. Ellinrep, smiler Pernille.", "S\u00e5 setter hun seg ned og leser om Thomas og Emma. Uten \u00e5 famle eller stotre, nei Pernille leser flytende, hun. Selv om hun bare g\u00e5r i barnehage.", "- Men hva skal du l\u00e6re n\u00e5r du begynner p\u00e5 skolen, da?", "- Da skal jeg l\u00e6re matematikk.", "Lesehester", "Det har slett ikke v\u00e6rt noe m\u00e5l at barnehagebarna skal l\u00e6re seg \u00e5 lese. Men det er en av bieffektene med spr\u00e5kprosjektet som de har gjennomf\u00f8rt i Mostadmark barnehage siden i fjor h\u00f8st. Tre av barna som er klare til skolestart til h\u00f8sten, leser allerede. De andre tre er like rundt hj\u00f8rnet.", "- Vi ser ikke bort fra at alle kan \u00e5 lese n\u00e5r de begynner p\u00e5 skolen. Det har ikke v\u00e6rt vanlig her tidligere, sier Mona Valli, styrer ved Mostadmark barnehage.", "Men like viktig som at noen har l\u00e6rt seg \u00e5 lese, er at alle har utviklet spr\u00e5ket, l\u00e6rt seg \u00e5 sette ord p\u00e5 ting, og blitt godvenner med bokstavene. For selv Frida p\u00e5 21\u20442 kan skrive navnet sitt, i hvert fall med en F, n\u00e5r hun lager tegninger. N\u00e5r de har samlingsstund, ser alle at onsdag, det starter med o, og mai starter med m.", "- Og s\u00e5 slutter det med i for is eller isbj\u00f8rn, sier Kaja.", "Mer ballast", "Det er tre \u00e5r siden assisterende etatsjef i Malvik kommune, Berit Frost, dro i gang prosjektet \u00abLeik med spr\u00e5ket\u00bb i tre kommunale barnehager i Malvik. Med sin bakgrunn fra skoleetaten s\u00e5 hun hvor viktig det var \u00e5 starte tidlig med spr\u00e5kutvikling hos barn.", "- Unger utvikler sitt spr\u00e5k fra de er f\u00f8dt. Det er viktig at vi legger til rette for god spr\u00e5kutvikling ogs\u00e5 i barnehagen, og lager et stimulerende spr\u00e5kmilj\u00f8 for ungene. M\u00e5let er ikke at barna skal l\u00e6re seg \u00e5 lese tidlig, men at de skal v\u00e6re mer rede for lese- og skriveprosessen n\u00e5r de begynner p\u00e5 skolen, sier Frost.", "Etter at de f\u00f8rste barnehagene i Malvik h\u00f8stet gode erfaringer med spr\u00e5kleik, meldte de andre barnehagene seg ogs\u00e5 som interesserte. I Mostadmark var de heltent da de startet.", "- Vi syntes dette s\u00e5 spennende ut, og det virket s\u00e5 fornuftig, sier Mona Valli, som har f\u00e5tt god hjelp av alle ansatte i barnehagen.", "Skriver brev", "Egentlig er ikke hverdagen i den lille barnehagen i Mostadmark blitt s\u00e5 veldig annerledes. De er fortsatt mye ute, g\u00e5r p\u00e5 turer til lavvoen, og de leker med b\u00e5de lego og puslespill. Men kanskje leser de litt mer b\u00f8ker enn f\u00f8r, de dikter eventyr og dikt, lager rim og de er blitt noen kl\u00f8ppere til \u00e5 lese regler. F\u00f8r jul skrev de brev til julenissen. Og overalt er det bokstaver. P\u00e5 lekekassene st\u00e5r det hva som er oppi: Barbiedukker, dyr, leker, lego. Mikrob\u00f8lgeovnen har f\u00e5tt navn, og p\u00e5 kj\u00f8leskapet henger masse magnetbokstaver.", "- Vi \u00f8nsker \u00e5 vise frem spr\u00e5ket v\u00e5rt, b\u00e5de skriftlig og muntlig. N\u00e5r vi sitter ved matbordet, sier ungene at de vil ha prim, de peker ikke og sier det derre. N\u00e5r vi g\u00e5r p\u00e5 tur i skogen, snakker vi om det vi ser, vi setter ord p\u00e5 alt. Da hender det at noen finner igjen sin bokstav i en grein, sier Valli.", "Til og med lekser har de hatt i Mostadmark. For det ville ungene ha i h\u00f8st.", "- Men alt har v\u00e6rt en lek. Vi har ikke hatt fokus p\u00e5 l\u00e6ring, men p\u00e5 leking, understreker Valli, som har en gjeng med bokstavglade barn i barnehagen.", "Pernille Molund (51\u20442) er blitt en kl\u00f8pper til \u00e5 lese. Til og med baklengs kan hun lese. Marit N\u00e6ss (6) synes det er artig \u00e5 h\u00f8re p\u00e5 n\u00e5r hun leser om Thomas og Emma - forlengs."]}, {"field": "category0", "value": "nyheter"}, {"field": "contenthash", "value": "817cf4ef4eeb0bdbd56d9ecd3f0efe4c9fdb7d797abb6101895f7c8ca1f680e7"}, {"field": "createtime", "value": "2017-06-09T23:26:12.000Z"}, {"field": "description", "value": "De leker like gjerne med bok- staver som med Barbie. Siden i fjor h\u00f8st har barna i Mostadmark barnehagede tenkt bokstaver og ord, b\u00e5de n\u00e5r de har spist br\u00f8dskive med prim og n\u00e5r de har v\u00e6rt p\u00e5 skogstur. N\u00e5 er de i ferd med \u00e5 bli noen spr\u00e5klige genier."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/23b91e3ff597c5733a5d8faf06c2523fe3bed8b4.jpg?593b2e94"}, {"field": "dominantthumbnaildimensions", "value": "256x256"}, {"field": "heading", "value": "Leker seg med bokstavene -adressa.no"}, {"field": "id", "value": "23b91e3ff597c5733a5d8faf06c2523fe3bed8b4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "family-and-parenting"}, {"field": "kw-concept", "value": ["spr\u00e5k", "bokstav", "lek", "barn", "l\u00e6re", "lese", "barnehage"]}, {"field": "kw-entity", "value": ["frida", "thomas og emma", "leik", "barbie", "mostadmark", "kaja"]}, {"field": "kw-location", "value": "malvik"}, {"field": "kw-pageclass", "value": "article"}, {"field": "kw-person", "value": ["berit frost", "marit n\u00e6ss", "mona valli", "pernille molund", "sigbj\u00f8rn s\u00e6b\u00f8"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Leker seg med bokstavene"}, {"field": "og-type", "value": "article"}, {"field": "og-url", "value": "http://www.adressa.no/nyheter/article18024.ece"}, {"field": "pageclass", "value": ["article"]}, {"field": "publishtime", "value": "2004-05-27T04:00:00.000Z"}, {"field": "recs-articleid", "value": "2494430"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-05-27T04:00:00.000Z"}, {"field": "recs-rawtitle", "value": "Leker seg med bokstavene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "De leker like gjerne med bok- staver som med Barbie. Siden i fjor h\u00f8st har barna i Mostadmark barnehagede tenkt bokstaver og ord, b\u00e5de n\u00e5r de har spist br\u00f8dskive med prim og n\u00e5r de har v\u00e6rt p\u00e5 skogstur. N\u00e5 er de i ferd med \u00e5 bli noen spr\u00e5klige genier."}, {"field": "thumbnail", "value": "http://content-thumbnail.cxpublic.com/content/thumbnail200x150/23b91e3ff597c5733a5d8faf06c2523fe3bed8b4.jpg?593b2e94"}, {"field": "thumbnailfullheightdimensions", "value": "200x836"}, {"field": "timestamp", "value": "2017-06-09T23:26:12.000Z"}, {"field": "title", "value": "Leker seg med bokstavene"}, {"field": "url", "value": "http://www.adressa.no/nyheter/article18024.ece"}, {"field": "urlhash", "value": "23b91e3ff597c5733a5d8faf06c2523fe3bed8b4"}], "score": 0.7880281, "siteId": "9222270286501375973", "id": "23b91e3ff597c5733a5d8faf06c2523fe3bed8b4"}

