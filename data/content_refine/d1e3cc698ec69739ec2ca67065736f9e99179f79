{"fields": [{"field": "modifiedtime", "type": "time", "value": "2012-04-23T11:14:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I valgkampens hete hadde ordf\u00f8rerkandidat Frank Jenssen f\u00e5tt med seg milj\u00f8vernminister B\u00f8rge Brende helt ut til Haukvatnet for \u00e5 markere at H\u00f8yre er markavennlig. Det kan bli noen stemmer av det ogs\u00e5 . . .", "KARL H. BROX journalist i Adresseavisen H\u00d8YRE HADDE i forkant av markaturen satt opp en del punkter der partiet klargj\u00f8r sitt syn p\u00e5 forhold som har med marka \u00e5 gj\u00f8re, som eksempelvis:", "H\u00f8yre vil forvalte marka slik at det biologiske mangfoldet sikres.", "H\u00f8yre vil tilpasse skogsdriften til \u00e5 ivareta friluftslivets opplevelsesverdier.", "H\u00f8yre vil ha evighetsskog i Trondheim bymark.", "Alt dette og mer til - som at H\u00f8yre vil \u00e5pne for sportsfiske i alle vann og vassdrag i kommunen - er naturligvis vel og bra. Problemet i forhold til valgkampen er bare at de fleste av sakene ble avklart for snart et \u00e5r siden da bystyret i november 2002 vedtok den nye Markaplanen for Trondheim. Mange av H\u00f8yres \u00abkampsaker\u00bb for byens markaomr\u00e5der er dermed politiske ikke-saker fordi de allerede er vedtatt. Men bevares - det kan v\u00e6re viktig nok for mange velgere \u00e5 vite at et parti er markavennlig og vil forplikte seg til \u00e5 st\u00e5 p\u00e5 for markaomr\u00e5dene i s\u00e5 vel formannskap som bystyre og andre politiske fora i perioden som kommer. For store og sm\u00e5 angrep p\u00e5 markaomr\u00e5dene forekommer hele tiden, og noen viktige saker er heller ikke avklart til tross for markaplanen. Slik sett kunne ogs\u00e5 politikere fra andre partier godt ta seg en tur opp til Gr\u00e5kallen eller Storheia og fortelle oss hva de mener om markarelaterte sp\u00f8rsm\u00e5l: Hvordan skal konflikten mellom syklister og g\u00e5ende i marka h\u00e5ndteres? Hva med boligene som er bygget innenfor den r\u00f8de strek? Hva skal skje med milit\u00e6rleiren p\u00e5 Lille Gr\u00e5kallen? Og hva er partienes holdning til revisjonen av markagrensene som skal opp til politisk behandling n\u00e5 i september (merkelig forresten at kommunen ikke klarte \u00e5 f\u00e5 grensene opp til behandling i forbindelse med Markaplanen i fjor)? Det er nok av sp\u00f8rsm\u00e5l som trenger en avklaring og som den friluftsinteresserte delen av byens befolkning gjerne vil ha svar p\u00e5.", "\u00abHELT FRA GUTTEDAGENE har jeg elsket turene i Nordmarka. Turene i skog og mark har gjort livet mitt rikere, de har gitt meg stillhet og ro til \u00e5 tenke, de har l\u00e6rt meg \u00e5 skille mellom det som er sm\u00e5tt og uvesentlig i livet, og det som er det vesentligste og det viktigste,\u00bb skrev v\u00e5r tidligere statsminister Einar Gerhardsen i sine erindringer. Og han er langt fra den eneste politiker som aktivt har utnyttet skog og mark i helgene. Hans partifelle, tidligere statsr\u00e5d og ordf\u00f8rer i Trondheim, Odd Sag\u00f8r var ogs\u00e5 for eksempel en ivrig markafant:", "\u00abKontakten med skog, fjell og sj\u00f8 gir oss styrke til \u00e5 kunne m\u00f8te hverdagens krav. - - - I Bymarka vil en alltid kunne finne rike muligheter for kontakt med naturen: P\u00e5 stille og fredelige stier i Elsterparken, opp mot Geitfjellet en fin sommerkveld, p\u00e5 myra ved Stykket n\u00e5r orrfuglen bulderer en v\u00e5rkveld eller en vinterdag p\u00e5 ski i v\u00e5r h\u00f8yfjells-miniatyr utover 'Heiene',\u00bb skrev Sag\u00f8r i boken Trondheim turterreng som kom ut i 1968. Der var han ogs\u00e5 bekymret for markas fremtid: \u00abGeneralplanen for Trondheim som nylig er vedtatt, legger stor vekt p\u00e5 behovet for turterreng og gr\u00f8ntarealer. - - - Bymarka, medregnet Smistadgrenda, S\u00f8rems\u00e5sen og Lund\u00e5sen ved Heimdal, og Estenstadmarka utgj\u00f8r til sammen ca. 155 000 dekar, d.v.s. med dagens folketall ca. 1300 kvm. pr. innbygger. Etter hvert som bybefolkningen \u00f8ker, vil imidlertid arealet pr. hode synke, og ved \u00e5rhundreskiftet vil tallet trolig v\u00e6re halvert. - - - Jeg tror ikke at de arealer som generalplanen '\u00f8remerker' som friarealer, vil strekke til p\u00e5 lengre sikt, og jeg mener det vil v\u00e6re framsynt \u00e5 s\u00f8ke sikret for fritidsform\u00e5l andre omr\u00e5der i byens n\u00e6rhet.\u00bb", "OG SAG\u00d8R har f\u00e5tt rett. Totalt utgj\u00f8r markaomr\u00e5dene i Trondheim 185 kvadratkilometer av kommunens i alt 343 kvadratkilometer. Dette vil if\u00f8lge prognosene gi 1,05 dekar pr. innbygger i 2010. Men om vi holder oss til de tradisjonelle markaomr\u00e5dene Bymarka og Strindamarka, blir dekningen bare 0,65 dekar pr. innbygger - alts\u00e5 noks\u00e5 n\u00f8yaktig den halveringen som Sag\u00f8r beskrev. Dette er langt under den norm for n\u00f8dvendig friluftsareal som Statens friluftsr\u00e5d har gitt p\u00e5 1-1,5 dekar pr. innbygger. \u00c5 s\u00f8rge for at byens markaomr\u00e5der ikke blir mindre enn de allerede er, er derfor ingen uviktig sak. Sett p\u00e5 denne bakgrunn er H\u00f8yres fors\u00f8k p\u00e5 \u00e5 f\u00e5 satt saken p\u00e5 kartet i valgkampen prisverdig.", "I 1968 - samme \u00e5r som \u00abTrondheim turterreng\u00bb kom ut - foreslo bymarkentusiastene og friluftspolitikerne Einar Wangsvik og Erling Kirks\u00e6ther at det burde trekkes en r\u00f8d strek omkring markaomr\u00e5dene. Denne r\u00f8de streken, som skulle v\u00e6re en absolutt grense mellom marka og byen, ble aldri vedtatt som opprinnelig foresl\u00e5tt og ble f\u00f8rst tegnet inn p\u00e5 kommunens kart i 1987. Siden har den v\u00e6rt justert flere ganger, og n\u00e5 er det alts\u00e5 en ny revisjon p\u00e5 gang. R\u00e5dmannens forslag g\u00e5r ut p\u00e5 en utvidelse av markaomr\u00e5dene p\u00e5 5889 dekar. Storparten - 3840 dekar - utgj\u00f8res av \u00e5 innlemme H\u00f8stadmyra i markaomr\u00e5dene, men Bymarka utvides ogs\u00e5 med 842 dekar ved at Sagbergkammen s\u00f8r for Flakk blir en del av marka. Andre utvidelser foresl\u00e5s i Strindamarka/Jonsvannsmarka (282 dekar) og i Tillermarka (965 dekar).", "N\u00c5 VET VI hva H\u00f8yre og dets ordf\u00f8rerkandidat mener om dette. Partiet st\u00f8tter utvidelsen og vil \u00abs\u00f8rge for at grensene respekteres og at byggeaktiviteter innenfor marka begrenses\u00bb. Hvordan de andre partiene stiller seg vites ikke, men om vi legger enigheten ved behandlingen av Markaplanen i fjor til grunn, vil vi tro at \u00abRevisjonen av markagrensa\u00bb vil bli klubbet raskt igjennom. Det som da gjenst\u00e5r er \u00e5 se om det er politisk vilje til \u00e5 f\u00f8lge opp vedtakene, eksempelvis ved \u00e5 f\u00e5 ryddet opp i ulovlig bygging og \u00e5 f\u00e5 tilbakef\u00f8rt til marka arealer som ikke lenger brukes til ikke markarelaterte virksomheter (som p\u00e5 Lille Gr\u00e5kallen), slik det st\u00e5r i Markaplanen.", "I AUGUST 1999 krevde Den Norske Turistforening og Norges Naturvernforbund p\u00e5 vegne av sine mer enn 350 000 medlemmer at det blir tatt initiativ til en egen lov for bymarker og andre tettstedsn\u00e6re friluftsomr\u00e5der. Senere har ogs\u00e5 Friluftsr\u00e5denes Landsforbund, Natur og Ungdom, Framtiden i v\u00e5re hender, Verdens Naturfond, Norsk Botanisk Forening, Norsk Biologforening og Norges Jeger- og Fiskerforbund sluttet seg til kravet, som skal sikre bymarkene faste grenser, s\u00f8rge for at friluftsliv og naturvern prioriteres i bymarkene fremfor andre interesser, s\u00f8rge for at ansvaret for forvaltningen av bymarkene blir overf\u00f8rt til milj\u00f8vernmyndighetene og gj\u00f8re det mulig \u00e5 verne begrensede by- og tettstedsn\u00e6re omr\u00e5der til friluftsform\u00e5l. S\u00e5 langt har det ikke skjedd noe med dette forslaget, og vi hadde kanskje trodd at milj\u00f8vernminister B\u00f8rge Brende, n\u00e5r han f\u00f8rst dro p\u00e5 tur med Frank Jenssen i Bymarka, ville signalisere at sp\u00f8rsm\u00e5let i det minste skulle utredes. Her har H\u00f8yre faktisk latt toget g\u00e5 fra seg i en sak som virkelig kunne markert partiets friluftsprofil i kommunevalgkampen."]}, {"field": "category0", "value": "meninger"}, {"field": "contenthash", "value": "9464bdec29cb772756a48c3eaffb2d0fc32d4dbaef92ad2d143a21556673188d"}, {"field": "createtime", "value": "2017-05-04T11:38:26.000Z"}, {"field": "description", "value": "\u00abH\u00f8yre vil utvide Bymarka\u00bb var tittelen p\u00e5 en reportasje i Adresseavisen i forrige uke."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1e3cc698ec69739ec2ca67065736f9e99179f79.jpg?593fdc98"}, {"field": "dominantthumbnaildimensions", "value": "256x256"}, {"field": "heading", "value": "Politikere p\u00e5 markatur -adressa.no"}, {"field": "id", "value": "d1e3cc698ec69739ec2ca67065736f9e99179f79"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-concept", "value": ["bymark", "markaomr\u00e5der", "r\u00f8d strek", "dekar", "dekar pr", "sak", "parti", "mark"]}, {"field": "kw-entity", "value": ["markaplanen", "storheia", "norsk biologforening og norges jeger", "nordmarka", "bymarka og strindamarka", "lille gr\u00e5kallen", "verdens naturfond", "markaplanen for trondheim", "norges naturvernforbund", "einar wangsvik og erling kirks\u00e6ther", "den norske turistforening", "elsterparken", "geitfjellet", "heimdal", "estenstadmarka", "strindamarka", "framtiden", "den norske turistforening og norges naturvernforbund", "natur og ungdom", "norges jeger", "smistadgrenda", "norsk botanisk forening", "sagbergkammen", "heiene", "fiskerforbund", "friluftsr\u00e5denes landsforbund", "trondheim 185", "adresseavisen h\u00f8yre", "norsk biologforening", "h\u00f8yre", "revisjonen", "haukvatnet", "s\u00f8rems\u00e5sen og lund\u00e5sen", "flakk", "bymarka", "h\u00f8stadmyra", "tillermarka", "stykket", "statens"]}, {"field": "kw-pageclass", "value": "article"}, {"field": "kw-person", "value": ["einar wangsvik", "b\u00f8rge brende", "odd sag\u00f8r", "frank jenssen", "einar gerhardsen", "erling kirks\u00e6ther"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politikere p\u00e5 markatur"}, {"field": "og-type", "value": "article"}, {"field": "og-url", "value": "http://www.adressa.no/meninger/article49800.ece"}, {"field": "pageclass", "value": ["article"]}, {"field": "publishtime", "value": "2003-09-03T09:24:57.000Z"}, {"field": "recs-articleid", "value": "2549306"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2003-09-03T09:24:57.000Z"}, {"field": "recs-rawtitle", "value": "Politikere p\u00e5 markatur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abH\u00f8yre vil utvide Bymarka\u00bb var tittelen p\u00e5 en reportasje i Adresseavisen i forrige uke."}, {"field": "thumbnail", "value": "http://content-thumbnail.cxpublic.com/content/thumbnail200x150/d1e3cc698ec69739ec2ca67065736f9e99179f79.jpg?593fdc98"}, {"field": "thumbnailfullheightdimensions", "value": "200x1419"}, {"field": "timestamp", "value": "2017-06-13T12:37:44.000Z"}, {"field": "title", "value": "Politikere p\u00e5 markatur"}, {"field": "url", "value": "http://www.adressa.no/meninger/article49800.ece"}, {"field": "urlhash", "value": "d1e3cc698ec69739ec2ca67065736f9e99179f79"}], "score": 0.54214334, "siteId": "9222270286501375973", "id": "d1e3cc698ec69739ec2ca67065736f9e99179f79"}

