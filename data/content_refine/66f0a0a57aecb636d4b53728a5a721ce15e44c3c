{"fields": [{"field": "modifiedtime", "type": "time", "value": "2012-04-17T16:52:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["birger steiro. lektor", "faglitter\u00e6r forfatter"]}, {"field": "body", "value": ["Saken oppdateres.", "Innenfor kulturen er spr\u00e5k en viktig faktor. De fem nordiske landene har med ett unntak, Finland, spr\u00e5k som mer eller mindre er innbyrdes forst\u00e5elige, siden spr\u00e5kene er i n\u00e6r slekt. Vi m\u00e5 nok ta med Island som unntak ogs\u00e5, for i motsetning til islandsk har de andre nordgermanske spr\u00e5kene fjernet seg mye fra norr\u00f8nt, skj\u00f8nt islendinger og f\u00e6r\u00f8yinger visstnok et stykke p\u00e5 vei kan kommunisere med hverandre. I hvert fall nordmenn kan forst\u00e5 mye av tekster p\u00e5 f\u00e6r\u00f8ysk, og i alle fall tidligere h\u00f8rte f\u00e6r\u00f8yingene en god del p\u00e5 norsk radio. Finsk tilh\u00f8rer en annen spr\u00e5kgrein (den finsk-ugriske), helt uten slektskap med nordiske nabospr\u00e5k. Finland har riktignok en svenskspr\u00e5klig minoritet p\u00e5 ca fem prosent av befolkningen, men ellers er det relativt f\u00e5 finner som snakker svensk.", "Jeg velger i denne sammenhengen \u00e5 se bort fra de spr\u00e5klige minoritetene samisk, som vi har i Finland, Norge og Sverige, og spr\u00e5ket til de finske innvandrerne, kvensk, i Nord-Norge.", "N\u00e5r Snorre Sturlason og andre p\u00e5 1100-tallet brukte begrepet \u00abdansk tunge\u00bb om det spr\u00e5ket de skrev, tyder det p\u00e5 at det den gangen eksisterte et spr\u00e5k som ble oppfattet som felles for Norderlandene.", "Siden den gangen har spr\u00e5kene g\u00e5tt i litt ulike retninger, selv om sv\u00e6rt mye fortsatt er likt. Unionsforhold har uten tvil hatt mye \u00e5 si for n\u00e6rheten mellom dansk og norsk skriftm\u00e5l. Skriftspr\u00e5ket i Norge var som kjent dansk i flere hundre \u00e5r fram til forrige \u00e5rhundreskifte, da vi fikk en gradvis fornorsking av \u00abdet almindelige bogmaal\u00bb og dessuten litt tidligere et helt nytt skriftspr\u00e5k, landsm\u00e5let. Dansken, eller det man seinere kalte riksm\u00e5l i Norge, ble gradvis fornorsket p\u00e5 1900-tallet, og landsm\u00e5l og riksm\u00e5l ble fra 1929 hetende henholdsvis nynorsk og bokm\u00e5l.. I v\u00e5re n\u00e6rmeste naboland ble det gjort sm\u00e5 endringer i skriftspr\u00e5ket i samme tidsrom. N\u00e6rheten til Sverige under unionen 1814-1905 p\u00e5virket nok norsk litt, og mens p\u00e5virkningen fra dansk ikke har v\u00e6rt til stede i det forrige \u00e5rhundre, har den v\u00e6rt sv\u00e6rt sterk fra svensk, s\u00e6rlig i de siste ti\u00e5rene, da vi har tatt opp en lang rad svenske l\u00e5nord (svesismer) i norsk, f. eks. \u00abtakke ja/nei\u00bb, \u00abkjendis\u00bb og \u00abgrattis\u00bb. Riktignok har flere av l\u00e5nordene vist seg n\u00e6rmest \u00e5 v\u00e6re d\u00f8gnfluer, slik som \u00absemmer\u00bb (d\u00e5rlig), som var et moteord p\u00e5 syttitallet. Motsatt vei er det visstnok ikke vandret et eneste ord.", "Det er en kjent sak at nordmenn og svensker kommuniserer bra muntlig, men nordmennene forst\u00e5r uten tvil svensk bedre enn svenskene norsk. Som Rolv Wesenlund har p\u00e5pekt, (han har jobbet med svenske skuespillere og regiss\u00f8rer i mange \u00e5r), skj\u00f8nner ikke svensker ordet \u00abskj\u00f8nne\u00bb, her m\u00e5 man bruke ordet \u00abforst\u00e5\u00bb. \u00c5rsaken er nok blant annet at Norge i mange \u00e5r var lillebror, og at nordmenn lenge har hatt tilgang til svensk fjernsyn. Svensker ser omtrent ikke p\u00e5 norsk fjernsyn; det har jeg f\u00e5tt mange svensker til litt motstrebende \u00e5 innr\u00f8mme.", "Svensker har enda st\u00f8rre problemer med \u00e5 forst\u00e5 dansk tale, et problem mange norske ogs\u00e5 har. Det er ingen tvil om at dansk er det talespr\u00e5ket som har fjernet seg mest fra de andre skandinaviske spr\u00e5kene, skj\u00f8nt avstanden fra de s\u00f8rligste delene av Sverige og til Danmark ikke er stor. De s\u00f8rsvenske landskapene Sk\u00e5ne, Halland og Blekinge var jo danske fram til midten av 1600-tallet, og tonefallet i dialektene der ligger forholdsvis n\u00e6rt dansk. Derfor er det ikke helt uvanlig at svensk fjernsyn tekster innslag med f. eks. sk\u00e5nsk tale. Tekstet blir ogs\u00e5 nesten uten unntak dansk og norsk. Avd\u00f8de utenriksminister Knut Frydenlund ble en gang intervjuet av svensk fjernsyn, og innslaget ble av tidsn\u00f8d ikke tekstet. Dette ble beklaget, men programlederen uttrykte h\u00e5p om at man forstod det meste siden han snakket s\u00e5 tydelig. En lignende situasjon p\u00e5 norsk TV med en svenske er utenkelig. NRK har ofte innslag fra Sverige som ikke er tekstet i det hele tatt, i og med at man med god grunn g\u00e5r ut fra at svensk blir godt forst\u00e5tt her i landet.", "Danskene p\u00e5 sin side skiller d\u00e5rlig mellom norsk og svensk, noe en norsk radioreporter \u00abbeviste\u00bb en gang ved \u00e5 sp\u00f8rre tilfeldig valgte personer p\u00e5 Str\u00f8get i K\u00f8benhavn om han snakket svensk eller norsk. Samtlige som ble spurt, var overbevist om at han var svensk. At det er s\u00e5 som s\u00e5 med spr\u00e5kforst\u00e5elsen mellom naboer, viser ogs\u00e5 en episode da den danske artisten Eddie Skoller en gang var i svensk radio, og snakket et brukbart svensk. Sveriges Radio ble da n\u00e6rmest nedringt av begeistrede lyttere som uttrykte glede over endelig \u00e5 h\u00f8re en danske som snakket dansk som det var mulig \u00e5 forst\u00e5!", "Utlendinger blir ofte forbauset over at skandinaver kan snakke sammen uten \u00e5 bruke tolk, men jeg har selv v\u00e6rt vitne til at nordmenn har gitt opp og sl\u00e5tt over i engelsk for \u00e5 kunne kommunisere med dansker. I det hele tatt er den internordiske spr\u00e5kforst\u00e5elsen ikke s\u00e5 stor som vi kanskje tror.", "I den norske skolen blir det lest svenske og danske tekster p\u00e5 originalspr\u00e5ket, og i alle fall i l\u00e6replanen for studiespesialisering for den videreg\u00e5ende skolen i Norge er det ogs\u00e5 et m\u00e5l \u00e5 kunne \u00abgj\u00f8re rede for likheter og forskjeller mellom de nordiske spr\u00e5kene\u00bb. Det samme kravet om kjennskap til nabospr\u00e5kene er det i det svenske og danske gymnaset. \u00c5 f\u00e5 til st\u00f8rre innsikt i grannelandenes litteratur og spr\u00e5k er ogs\u00e5 en viktig del av den nordiske kulturavtalen.", "Hva kan s\u00e5 gj\u00f8res for \u00e5 bevare og helst utvikle spr\u00e5kforst\u00e5elsen mellom v\u00e5re naboland? Hittil har det ikke v\u00e6rt gjort noen imponerende innsats, selv om det ikke har manglet p\u00e5 gode ideer og velment retorikk, s\u00e6rlig i festtaler. En del \u00e5r var det reiselektorer som bes\u00f8kte de videreg\u00e5ende skolene, men jeg er usikker p\u00e5 om ordningen fortsatt best\u00e5r. Et gammelt forslag er \u00e5 tekste fjernsynsprogrammer, men da p\u00e5 vedkommende lands spr\u00e5k. Alts\u00e5 f. eks. \u00e5 gi danske programmer dansk tekst. Til n\u00e5 er det s\u00e5 vidt jeg vet gjort lite eller ingenting med dette i praksis, skj\u00f8nt ideen burde v\u00e6re verd \u00e5 pr\u00f8ve.", "bsteiro@broadpark.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "8d0bfa18bf6f532eebc14dcb4f558013a2e104da30c0c36b577e43d849c5707e"}, {"field": "createtime", "value": "2015-01-05T04:01:13.973Z"}, {"field": "description", "value": "Norden regnes av mange som en enhet der folk har sv\u00e6rt lik kultur."}, {"field": "dominantimage", "value": "http://www.adressa.no/incoming/article1248040.ece5/ALTERNATES/w980-default/birgersteiro"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/66f0a0a57aecb636d4b53728a5a721ce15e44c3c.jpg?5980bb27"}, {"field": "dominantthumbnaildimensions", "value": "300x169"}, {"field": "heading", "value": "Spr\u00e5k og spr\u00e5kforst\u00e5else i norden -adressa.no"}, {"field": "id", "value": "66f0a0a57aecb636d4b53728a5a721ce15e44c3c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-concept", "value": ["svensk fjernsyn", "spr\u00e5k", "norsk", "dansk", "svensk"]}, {"field": "kw-entity", "value": ["str\u00f8get", "halland og blekinge", "norge og sverige", "norderlandene", "radio"]}, {"field": "kw-location", "value": ["island", "k\u00f8benhavn", "danmark", "nord-norge", "sverige", "sk\u00e5ne", "norge", "finland"]}, {"field": "kw-pageclass", "value": "article"}, {"field": "kw-person", "value": ["knut frydenlund", "snorre sturlason", "eddie skoller", "rolv wesenlund"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1248040.ece5/ALTERNATES/w980-default/birgersteiro"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spr\u00e5k og spr\u00e5kforst\u00e5else i norden"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1087892.ece"}, {"field": "pageclass", "value": ["article"]}, {"field": "publishtime", "value": "2008-05-23T07:37:01.000Z"}, {"field": "recs-articleid", "value": "1633138"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-05-23T07:37:01.000Z"}, {"field": "recs-rawtitle", "value": "Spr\u00e5k og spr\u00e5kforst\u00e5else i norden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Norden regnes av mange som en enhet der folk har sv\u00e6rt lik kultur."}, {"field": "thumbnail", "value": "http://content-thumbnail.cxpublic.com/content/thumbnail200x150/66f0a0a57aecb636d4b53728a5a721ce15e44c3c.jpg?5980bb27"}, {"field": "thumbnailfullheightdimensions", "value": "200x1578"}, {"field": "timestamp", "value": "2017-08-01T17:32:23.000Z"}, {"field": "title", "value": "Spr\u00e5k og spr\u00e5kforst\u00e5else i norden"}, {"field": "url", "value": "http://www.adressa.no/meninger/kronikker/article1087892.ece"}, {"field": "urlhash", "value": "66f0a0a57aecb636d4b53728a5a721ce15e44c3c"}], "score": 0.9919375, "siteId": "9222270286501375973", "id": "66f0a0a57aecb636d4b53728a5a721ce15e44c3c"}

