{"fields": [{"field": "modifiedtime", "type": "time", "value": "2012-04-18T15:40:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein bj\u00f8ru72 50 15 32stein.bjoru@adresseavisen.no"}, {"field": "body", "value": ["Saken oppdateres.", "Det er n\u00e5 eller aldri. Dette enest\u00e5ende kulturminnet er truet av kommunale utbyggingsplaner. Jernbaneverket krever at kommunen bestemmer seg for hva den vil med banen. Vern, fredning eller utbygging? Skal kulturminnet eller sentrumsutvikling prioriteres?", "Denne uka vil det foreligge en rapport fra Orkla Industrimuseum om fremtiden til Thamshavnbanen p\u00e5 denne strekningen.", "I l\u00f8pet av v\u00e5ren skal de ber\u00f8rte kommunene (Meldal og Orkdal) og fylkeskommunen uttale seg.", "Sammen med Jann Eirik Evensen i Thamshavnbanens Venner forfulgte vi dr\u00f8mmen om tog fra B\u00e5rdshaug og helt ut til Elkems industrianlegg ved Thamshavn. Det var hit kisen fra gruvene p\u00e5 L\u00f8kken ble kj\u00f8rt p\u00e5 Norges f\u00f8rste str\u00f8mdrevne jernbane. Banen var selve grunnlaget for den mest betydningsfulle virksomheten i dalf\u00f8ret i forrige \u00e5rhundre. Knapt noe annet har gitt slik identitet til Orkladalen som Thams og Thamshavnbanen.", "Vi henter igjen jernbanesporet i en sn\u00f8dunge p\u00e5 B\u00e5rdshaug. Str\u00f8mlinja - banens livsnerve - g\u00e5r ikke lenger enn hit.", "- Det er forbaska at linjenettet ble revet, sier Jann Eirik Evensen og sparker fortvilt i sn\u00f8en. Han har en dr\u00f8m om \u00e5 videref\u00f8re banen i autentisk lengde gjennom Orkanger sentrum de to siste kilometrene ut til fjorden.", "Han innr\u00f8mmer at det er en jobb \u00e5 gj\u00f8re. Det er ikke kj\u00f8rbart med tog slik det er i dag.", "- Men det er ingen umulig oppgave, sl\u00e5r han fast idet vi trasker i vei langs traseen.", "Ved Team Trafikk sitt verkstedsenter p\u00e5 B\u00e5rdshaug er skinnene havnet under asfalten.", "Deretter sneier banen Lidls nye dagligvarebutikk. Den europeiske lavprisgiganten fikk dispensasjon fra politikerne i Orkdal slik at de kunne trosse byggeforbudet som gjelder i en 15 meters sone p\u00e5 begge sider av jernbanen.", "- Vi protesterte, men ble ikke h\u00f8rt. Det er et slags klondyke for n\u00e6ringslivet i Orkdalen akkurat n\u00e5, men vi m\u00e5 ikke glemme kulturminnene opp i alt dette, bemerker Evensen.", "Den kulturbevisste bussj\u00e5f\u00f8ren g\u00e5r foran i det sn\u00f8dekte sporet. Av og til kan vi skimte de rustne skinnene. Et enslig skispor viser vei. Krattskog og older har enkelte steder tatt helt overh\u00e5nd.", "Vi kommer til S\u00e6ther-R\u00f8hme-omr\u00e5det.", "- Her har det v\u00e6rt en holdeplass en gang. N\u00e5 vil kommunen bygge ut, sier Evensen.", "For \u00e5 f\u00f8re ny kloakkledning frem har kommunen tatt opp banelegemet og gravd seg tvers gjennom Thamshavnbanen. De har ikke tatt seg bryet med \u00e5 legge skinnene tilbake.", "Ved Orkanger barneskole har ungene brukt den lille h\u00f8ydeforskjellen fra skinnegangen som akebakke. Og lenger inne i krattet finner vi grillutstyr, en stabel med vinterved og en liten skotthyllbane midt i sporet.", "Ved Bl\u00e5smo krysser banen Trondheimsveien. Her ligger jernbaneskinnene synlige tvers over veien.", "P\u00e5 et jorde ved Dordihaugen boligomr\u00e5de \u00f8nsker kommunen ogs\u00e5 \u00e5 bygge ut.", "S\u00e5 kommer vi til Orkanger stasjon. En staselig r\u00f8d bygning. Men preget av begynnende forfall. I hvert fall er malingen i ferd med \u00e5 skalle av.", "Jann Eirik Evensen kikker lengselsfullt gjennom det ene vinduet etter det andre.", "Stasjonen er fredet og i privat eie.", "- Vi skulle gjerne ha disponert den f\u00f8rste etasjen. Her er det venterom, gamle kafelokaler, ekspedisjon og billettsalg, melder han.", "- Og der st\u00e5r det sannelig ogs\u00e5 en gammel safe, utbryter Evensen begeistret.", "Stasjonsmilj\u00f8et er intakt.", "- Det hadde v\u00e6rt en dr\u00f8m \u00e5 f\u00e5 tog hit igjen. Men uten togforbindelse er ikke bygningen mye verdt. Vi kan ikke bare ha vernede bygninger uten tog, sier han.", "Nede ved Thamshavn ligger enda en perle. Thamshavn stasjon - 2,75 meter over havet og 25,3 km fra L\u00f8kken, er intakt. Men et h\u00f8yt nettinggjerde skjemmer. Det er Elkem som har gjort stasjonsomr\u00e5det til sitt eget. B\u00e5de stasjonen, materiallager og lokstallene med r\u00f8de porter, er havnet inne p\u00e5 industriomr\u00e5det.", "P\u00e5 et sidespor som f\u00f8rer til tomta for Thams{rsquo} store sagbruk p\u00e5 Strandheim, ligger en annen bygning i forfall. Stallen til Kongevogna p\u00e5 Thamshavnbanen, er ikke tatt vare p\u00e5. Kongevogna ble den hetende etter at Kong H\u00e5kon var passasjer under \u00e5pningen i 1908. Senere har andre kongelige f\u00e5tt samme skyss p\u00e5 Thamshavnbanen.", "Selve vogna er tatt vare p\u00e5 og brukes fortsatt ved h\u00f8ytidelige anledninger.", "Men stallen til denne spesielle vogna st\u00e5r alts\u00e5 til forfalls her i et kratt p\u00e5 Orkanger."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "b3d7a5c86e47de4fcb96c8a0524bc6c45d4be91c1000c5d005771ea4c04dea54"}, {"field": "createtime", "value": "2015-10-27T21:17:03.000Z"}, {"field": "description", "value": "Nedgrodd og nedsn\u00f8dd. De siste 20 \u00e5rene har det ikke g\u00e5tt tog p\u00e5 den to kilometer lange strekningen B\u00e5rdshaug - Thamshavn. Mange vil ha toget tilbake gjennom Orkanger sentrum og i hele Thamshavnbanens lengde. Det sier ordf\u00f8rer Gunnar Lysholm nei til."}, {"field": "dominantimage", "value": "http://www.adressa.no/incoming/article1158392.ece5/ALTERNATES/w980-default/JPS_thamshavnbanen89"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9424f13c126abb50312a43766d188f2999f76672.jpg?59746aed"}, {"field": "dominantthumbnaildimensions", "value": "300x169"}, {"field": "heading", "value": "N\u00e5 eller aldri for Thamshavnbanen gjennom Orkanger -adressa.no"}, {"field": "id", "value": "9424f13c126abb50312a43766d188f2999f76672"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "travel"}, {"field": "kw-company", "value": "elkem"}, {"field": "kw-concept", "value": ["banen", "jernbane", "skinnene", "tog", "stasjon", "kommunen"]}, {"field": "kw-entity", "value": ["norges", "b\u00e5rdshaug", "orkla industrimuseum", "thams og thamshavnbanen", "bl\u00e5smo", "lidls", "strandheim", "dordihaugen", "l\u00f8kken", "kongevogna", "kong h\u00e5kon", "orkanger", "trondheimsveien", "thamshavnbanens venner", "s\u00e6ther-r\u00f8hme", "team trafikk", "vern", "meldal og orkdal", "orkladalen", "orkdalen"]}, {"field": "kw-location", "value": "orkdal"}, {"field": "kw-pageclass", "value": "article"}, {"field": "kw-person", "value": ["jann eirik evensen", "gunnar lysholm"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1158392.ece5/ALTERNATES/w980-default/JPS_thamshavnbanen89"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 eller aldri for Thamshavnbanen gjennom Orkanger"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article622536.ece"}, {"field": "pageclass", "value": ["article"]}, {"field": "publishtime", "value": "2006-02-21T08:14:03.000Z"}, {"field": "recs-articleid", "value": "2050108"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-02-21T08:14:03.000Z"}, {"field": "recs-rawtitle", "value": "N\u00e5 eller aldri for Thamshavnbanen gjennom Orkanger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Nedgrodd og nedsn\u00f8dd. De siste 20 \u00e5rene har det ikke g\u00e5tt tog p\u00e5 den to kilometer lange strekningen B\u00e5rdshaug - Thamshavn. Mange vil ha toget tilbake gjennom Orkanger sentrum og i hele Thamshavnbanens lengde. Det sier ordf\u00f8rer Gunnar Lysholm nei til."}, {"field": "thumbnail", "value": "http://content-thumbnail.cxpublic.com/content/thumbnail200x150/9424f13c126abb50312a43766d188f2999f76672.jpg?59746aed"}, {"field": "thumbnailfullheightdimensions", "value": "200x2099"}, {"field": "timestamp", "value": "2017-07-23T09:22:53.000Z"}, {"field": "title", "value": "N\u00e5 eller aldri for Thamshavnbanen gjennom Orkanger"}, {"field": "url", "value": "http://www.adressa.no/nyheter/okonomi/article622536.ece"}, {"field": "urlhash", "value": "9424f13c126abb50312a43766d188f2999f76672"}], "score": 0.9977099, "siteId": "9222270286501375973", "id": "9424f13c126abb50312a43766d188f2999f76672"}

