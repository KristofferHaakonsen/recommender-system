{"fields": [{"field": "modifiedtime", "type": "time", "value": "2014-02-10T13:35:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kjersti blehr l\u00e5nkan", "ntb tema"]}, {"field": "body", "value": ["Saken oppdateres.", "Huset og taket til fotograf Fredrik Arff og familien p\u00e5 Nordstrand i Oslo var gyllenm\u00f8rkt kaffebrunt da byggingen startet for et snaut \u00e5r siden.", "Fargen er n\u00e5 best bevart under terrassen og i d\u00f8rpartiet, der et tak beskytter mot regn og vind. Hustaket, som er mest eksponert for v\u00e6r, er gr\u00e5tt med et skj\u00e6r av s\u00f8lv \u2013 og nesten svart n\u00e5r det regner.", "- Vi liker at treet lever og endrer seg med v\u00e6ret og tiden, sier Arff.", "Det var arkitekten som foreslo at all utvendig kledning skulle v\u00e6re i Kebony, for \u00e5 f\u00e5 et helhetlig uttrykk. Den rene, stramme stilen p\u00e5 huset gjenspeiles i skarpt sk\u00e5rede \u00e5pninger for de avlange vinduene, innebygde takrenner i sink, og jevn overflate p\u00e5 de tynne plankene p\u00e5 veggen.", "Plankene er spesialsk\u00e5ret, men trengte likevel ikke behandles p\u00e5 sidene, slik de vanligvis m\u00e5. For Kebony er vedlikeholdsfritt, noe som ogs\u00e5 var en viktig grunn til at Arff syntes materialet var en god id\u00e9.", "- Jeg vil heller leke med barna eller jobbe, enn \u00e5 st\u00e5 og skrape maling, sier han.", "Les ogs\u00e5: Hele huset er dekket av speilglass", "Kebony er b\u00e5de et materiale og et norsk selskap som har oppn\u00e5dd stor suksess med kommersialiseringen av denne typen modifisert tre.", "Selve keboneringsprosessen skjer ved at en s\u00e5kalt furfurylalkohol (utvunnet av restavfall fra bioproduksjon) tilf\u00f8res trematerialet, herdes og slik binder seg permanent.", "Dermed blir det mindre plass til vann, og r\u00e5temotstanden \u00f8ker med syv til ni ganger, sammenlignet med ubehandlet tre, if\u00f8lge selskapet.", "- Trematerialet blir ogs\u00e5 mer stabilt, det beveger seg 50 prosent mindre enn det opprinnelige trematerialet, dermed blir det mindre oppsprekking, sier Jan Terje Nielsen, markedsdirekt\u00f8r i Kebony.", "I likhet med tropisk trevirke er Kebony hardt og slitesterkt og pent \u00e5 se p\u00e5. Siden 1996 har norske ildsjeler utviklet teknologien gjennom mange \u00e5r med forskning i Norge og internasjonalt.", "Nielsen opplyser at selskapet de siste fire \u00e5rene har vokst med over 35 prosent hvert \u00e5r, i en t\u00f8mmerbransje som ellers i Europa viser markant nedgang.", "Har du tips om kule og spesielle hus? Send oss en epost!", "Det er tre hovedm\u00e5ter \u00e5 modifisere tre p\u00e5. Furfurylering, som keboneringsprosessen sorterer under, er \u00e9n av dem. I tillegg snakker man om acetylering og varmebehandling.", "Per Otto Fl\u00e6te, seniorforsker ved Norsk Treteknisk Institutt har merket seg en \u00f8kning av ulike tremodifiseringsmetoder internasjonalt. Han ser utviklingen i sammenheng med et st\u00f8rre fokus p\u00e5 milj\u00f8 og en innskrenking i bruk av impregneringsmidler.", "- Det har \u00e5pnet opp for muligheten til \u00e5 satse p\u00e5 andre teknologier. Kebony er et av f\u00e5 selskaper som har lykkes med \u00e5 f\u00e5 modifisert tre ut i markedet, sier han.", "Den st\u00f8rste fordelen er at teknologien ikke inneholder soppdrepende midler, mener Fl\u00e6te. Dermed stilles det heller ikke spesielle krav til resirkulering eller brenning av materialet.", "Imidlertid har Norsk Treteknisk Institutt i samarbeid med SINTEF Byggforsk og Norsk institutt for skog og landskap gjort livsl\u00f8psanalyser som viser at selv om Kebony ikke inneholder milj\u00f8giftige stoffer, trekker det ned at produksjonsprosessen er sv\u00e6rt energikrevende.", "I en rapport som kom f\u00f8r jul 2013, kommer Kebony nest d\u00e5rligst ut n\u00e5r man sammenligner klimagassutslipp knyttet til livsl\u00f8pet (det vil si for r\u00e5varen, produksjon, transport, bruksfasen og avhending) for ulike trekledninger. Sibirsk lerk kom p\u00e5 sisteplass, p\u00e5 grunn av den lange transporten fra Russland.", "- Ubehandlet norsk furu og gran var vinnerne i rapporten, og holder lenge hvis man designer bygget riktig, sier Fl\u00e6te.", "Ogs\u00e5 kobberimpregnert furu kom bedre ut enn kebonisert furu n\u00e5r det gjaldt utslipp av klimagasser.", "Les ogs\u00e5: Arkitekten bor i sitt eget eksperiment", "Nielsen i Kebony er p\u00e5 sin side overbevist om at det samlede milj\u00f8regnskapet for Kebony er positivt.", "- De samlete CO2-utslippene er mer avhengig av livslengden p\u00e5 produktet enn av energiforbruket i produksjonsprosessen, sier han, og p\u00e5peker at Kebony binder CO2 lenger enn det opprinnelige treet, fordi Kebony har lengre varighet.", "- Dessuten bruker vi kun sertifiserte r\u00e5materialer fra b\u00e6rekraftig drevne skoger, og innsatsfaktoren i impregneringen avgir ikke giftige stoffer til grunnen, som for eksempel kobber gj\u00f8r, sier han.", "Milj\u00f8faktoren var viktig for Fredrik Arff da valget falt p\u00e5 Kebony.", "- Kan man bygge hus i dag uten \u00e5 tenke p\u00e5 det? sp\u00f8r han.", "Tresorten brukt p\u00e5 Arffs hus er nordamerikansk Southern yellow pine (amerikansk furu), men regnskogsegenskapene til Kebony kan ogs\u00e5 f\u00e5s med utgangspunkt i andre treslag, som norsk furu.", "Arff er godt forn\u00f8yd med materialvalget, og gleder seg til \u00e5 se hvordan hele huset etter hvert skal gr\u00e5ne slik som taket.", "- Det er joker'n her, hvordan fargen endres. Det blir spennende \u00e5 se, sier han.", "Inneb\u00e6rer en kjemisk, biologisk eller fysisk behandling av trevirke som bidrar til forbedring av trevirkets egenskaper, som biologisk holdbarhet, dimensjonsstabilitet, hardhet og/eller UV-stabilitet.", "Det modifiserte trevirket skal ikke v\u00e6re giftig eller skille ut giftige stoffer ved bruk.", "Det skal kunne h\u00e5ndteres som ubehandlet trevirke og ikke frigi giftige stoffer etter endt levetid (som avfall eller ved resirkulering).", "(Kilde: \u00abMilj\u00f8analyse av trefasader\u00bb, rapport fra SINTEF byggforsk, Norsk Treteknisk Institutt og Norsk institutt for skog og landskap)", "Les ogs\u00e5: Linda innreder utenfor boksen", "Kebony AS har utviklet en metode for modifisering av tre som et alternativ til tradisjonelt impregnert virke og tropisk t\u00f8mmer. Varighet, vedlikeholdsfrihet, tekniske kvaliteter, estetikk og milj\u00f8 er de viktigste argumentene for produktene.", "Priseksempler, terrassebord 28 x 120 mm: kobberimpregnert norsk furu kr 122, sibirsk lerk kr 373, Kebony furu kr 406.", "Kebony har vakt stor internasjonal oppmerksomhet, og er blitt omtalt i blant annet Wallpaper, BBC, CNBC, Financial Times, Washington Post, Discovery Channel og Deutsche Welle.", "Kebony er blitt nominert til, og har vunnet, priser for milj\u00f8 og innovasjon. CNBC har k\u00e5ret bedriften til den 20. mest kreative i Europa.", "Selskapet har en rekke patenter p\u00e5 teknologien, og har tatt ut disse i strategiske land rundt om i verden.", "Kebony har produksjon i Skien.", "Utenom Skandinavia er de viktigste markedene Frankrike, England, Tyskland, Korea og USA.", "Ca 60 personer arbeider i Kebony.", "Produktene fremstilles hovedsakelig av vanlig furu, l\u00f8nn og furusortene Southern Yellow Pine og Radiata Pine \u2013 og brukes b\u00e5de ute og inne.", "Bruksomr\u00e5det spenner fra kledning, terrasser og tak til brygger og industrielle produkter som vinduer.", "(Kilde: Kebony AS)"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "5e5f2a852fdea8c5a50d556648a58c49b8b2489664529ad5934485d2f27b9baf"}, {"field": "createtime", "value": "2017-04-30T11:51:16.000Z"}, {"field": "description", "value": "- Jeg vil heller leke med barna, enn \u00e5 st\u00e5 og skrape maling, sier Fredrik Arff som har kledd hele huset i v\u00e6rbestandig materiale."}, {"field": "dominantimage", "value": "http://www.adressa.no/incoming/article9118785.ece/ALTERNATES/w980-default/riks000658162-b7L8oqZLRh.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0d682887947bad82ddbd32bbec3c83f57fdbe787.jpg?598072c4"}, {"field": "dominantthumbnaildimensions", "value": "300x169"}, {"field": "heading", "value": ["Huset hans skifter farge helt av seg selv -adressa.no", "Motst\u00e5r r\u00e5te", "Tre metoder", "Varer lenge", "Modifisert trevirke", "Om Kebony"]}, {"field": "id", "value": "0d682887947bad82ddbd32bbec3c83f57fdbe787"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "washington post"}, {"field": "kw-concept", "value": ["furu", "hus", "bruk", "trevirke", "norsk", "modifisert", "giftige stoffer", "norsk furu"]}, {"field": "kw-entity", "value": ["skandinavia", "wallpaper", "kebony", "southern yellow pine", "norsk treteknisk institutt og norsk", "financial times", "radiata pine", "korea", "byggforsk og norsk", "southern yellow pine og radiata pine", "discovery channel og deutsche welle", "norsk treteknisk institutt", "kilde", "per otto fl\u00e6te", "nordstrand", "discovery channel"]}, {"field": "kw-location", "value": ["england", "southern", "europa", "oslo", "tyskland", "frankrike", "skien", "russland", "norge", "linda"]}, {"field": "kw-pageclass", "value": "article"}, {"field": "kw-person", "value": ["fredrik arff", "deutsche welle", "jan terje nielsen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9118785.ece/ALTERNATES/w980-default/riks000658162-b7L8oqZLRh.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Huset hans skifter farge helt av seg selv"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9118803.ece"}, {"field": "pageclass", "value": ["article"]}, {"field": "publishtime", "value": "2014-02-10T12:50:00.000Z"}, {"field": "recs-articleid", "value": "9118803"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-02-10T12:50:00.000Z"}, {"field": "recs-rawtitle", "value": "Huset hans skifter farge helt av seg selv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Jeg vil heller leke med barna, enn \u00e5 st\u00e5 og skrape maling, sier Fredrik Arff som har kledd hele huset i v\u00e6rbestandig materiale."}, {"field": "thumbnail", "value": "http://content-thumbnail.cxpublic.com/content/thumbnail200x150/0d682887947bad82ddbd32bbec3c83f57fdbe787.jpg?598072c4"}, {"field": "thumbnailfullheightdimensions", "value": "200x1942"}, {"field": "timestamp", "value": "2017-08-01T12:23:32.000Z"}, {"field": "title", "value": "Huset hans skifter farge helt av seg selv"}, {"field": "url", "value": "http://www.adressa.no/forbruker/hjem/article9118803.ece"}, {"field": "urlhash", "value": "0d682887947bad82ddbd32bbec3c83f57fdbe787"}], "score": 0.5044552, "siteId": "9222270286501375973", "id": "0d682887947bad82ddbd32bbec3c83f57fdbe787"}

