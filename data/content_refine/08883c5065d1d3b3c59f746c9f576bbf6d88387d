{"fields": [{"field": "modifiedtime", "type": "time", "value": "2013-07-16T07:46:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["helga melkeraaen", "seniorr\u00e5dgiver", "lars ranheim", "avdelingsleder", "rusbehandling midt-norge."]}, {"field": "body", "value": ["Saken oppdateres.", "Hvorfor er det fortsatt slik at n\u00e6rmeste p\u00e5r\u00f8rende ikke automatisk f\u00e5r beskjed n\u00e5r ungdommen ligger bevisstl\u00f8s i overdose?", "Som ansatte ved L\u00e6rings- og mestringssenteret i Rusbehandling Midt-Norge RHF er dette sp\u00f8rsm\u00e5l vi stiller oss. L\u00e6rings- og mestringssenteret har p\u00e5r\u00f8rende til mennesker med ulike rusmiddelvansker som m\u00e5lgruppe. Vi m\u00f8ter fortvilte foreldre til unge mennesker, vi m\u00f8ter utslitte partnere, s\u00f8sken og voksne barn som har brukt opp kreftene sine ved \u00e5 fors\u00f8ke \u00e5 hjelpe sine kj\u00e6re.", "\u00d8kning i alkoholkonsum vil sannsynligvis v\u00e6re en av de store helseutfordringene i \u00e5rene framover. Minst 92 prosent av befolkningen drikker alkohol, men det er 20 prosent som st\u00e5r for 80 prosent av alkoholkonsumet. Prognoser fra Helse Midt-Norge RHF tilsier at \u00e9n av ti personer over 15 \u00e5r st\u00e5r i fare for \u00e5 utvikle alkoholavhengighet.", "Helseteamet i Trondheim kommune har kontakt med omtrent 1000 mennesker som har et injiserende narkotikamisbruk. I tillegg er det en stor gruppe mennesker som misbruker andre illegale rusmidler og medikamenter som gir ruseffekt. I en nylig unders\u00f8kelse blant ansatte i Trondheim kommune er det registrert kun 1438 rusmiddelmisbrukere over 18 \u00e5r totalt i Trondheim, inkludert de som har alkoholproblem. Dette tyder p\u00e5 store m\u00f8rketall n\u00e5r det gjelder kjennskap til omfanget av rusmiddelproblematikk i v\u00e5r region.", "Som p\u00e5r\u00f8rende er det vanlig at man bidrar med \u00e5 ordne opp, yte omsorg og stelle den syke. \u00c5 v\u00e6re p\u00e5r\u00f8rende til en person med rusmiddelproblem inneb\u00e6rer noe annet. Man kan oppleve at personen som ruser seg, endrer personlighet, at penger forsvinner, \u00f8konomien forringes eller at avtaler ikke overholdes. N\u00e5r temaet tas opp, blir det ofte m\u00f8tt med bagatellisering og benektelse, etter hvert kanskje lovnader og bedring for en kort periode.", "Rusmiddelavhengighet holdes ofte skjult innad i familien, som en hemmelighet forbundet med stigma, skyld og skam. P\u00e5r\u00f8rende bruker mye krefter p\u00e5 \u00e5 fors\u00f8ke \u00e5 f\u00e5 kontroll i en situasjon preget av uforutsigbarhet og kriser, noe som medf\u00f8rer at familien er i konstant beredskap. Vi vet at b\u00e5de barn og voksne som lever under slike forhold over tid, har \u00f8kt risiko for \u00e5 utvikle egne helseplager. For hver person som utvikler rusmiddelavhengighet, er det minst tre p\u00e5r\u00f8rende som sliter med reaksjoner og symptomer. Det betyr at det sannsynligvis er titusenvis av p\u00e5r\u00f8rende bare i v\u00e5r region.", "De fleste som vi m\u00f8ter p\u00e5 L\u00e6rings- og mestringssenteret, har v\u00e6rt p\u00e5r\u00f8rende i mer enn fem \u00e5r, og er preget av p\u00e5kjenningene, uvissheten og stressbelastningene de har levd med i mange \u00e5r. En unders\u00f8kelse som L\u00e6rings- og mestringssenteret har foretatt blant 64 p\u00e5r\u00f8rende i Trondheim, viser at samtlige har utviklet egne plager som f\u00f8lge av belastninger knyttet til \u00e5 v\u00e6re p\u00e5r\u00f8rende. Mer enn 50 prosent har v\u00e6rt sykmeldt som direkte f\u00f8lge av dette, og i nesten halvparten av tilfellene er fastlegen ukjent med pasientens familiesituasjon. Dette bekrefter at det fortsatt er mye tabu og skam knyttet til rusmiddelproblematikk, ogs\u00e5 i hjelpeapparatet.", "Det viktigste for p\u00e5r\u00f8rende er at den som ruser seg blir rusfri, og at de selv f\u00e5r mulighet til \u00e5 bidra p\u00e5 ulike m\u00e5ter for \u00e5 hjelpe sine kj\u00e6re tilbake til et verdig liv. Det er fortsatt mange p\u00e5r\u00f8rende som opplever avvisning i kontakten med helse\u2013 og omsorgstjenesten. \u00abDe sier jeg m\u00e5 dra hjem og ta vare p\u00e5 meg selv, men jeg aner ikke hvordan jeg skal gj\u00f8re det n\u00e5r jeg ikke vet om s\u00f8nnen min lever\u00bb.", "Vi mener at god behandling i mange tilfeller er avhengig av godt samarbeid mellom pasient, p\u00e5r\u00f8rende og profesjonelle hjelpere. I motsetning til ved andre lidelser er det store paradokset i rusbehandling at pasienten i perioder sliter med \u00e5 motivere seg til endring. Det er en stor utfordring for alle \u00e5 hjelpe noen som tilsynelatende ikke \u00f8nsker hjelp.", "\u00c5 v\u00e6re p\u00e5r\u00f8rende kan v\u00e6re s\u00e5 belastende at man trenger hjelp for sin egen del. Det finnes gode behandlingstilbud for p\u00e5r\u00f8rende, og ogs\u00e5 ulike m\u00f8teplasser for \u00e5 treffe likesinnede. \u00c5 ha en arena for \u00e5 dele erfaringer, tanker og f\u00f8lelser, og dr\u00f8fte vanskelige avgj\u00f8relser er i mange tilfeller den beste hjelpen for p\u00e5r\u00f8rende. Vi \u00f8nsker derfor at p\u00e5r\u00f8rende selv t\u00f8r \u00e5 ta kontakt med hjelpeapparatet eller frivillige organisasjoner for \u00e5 forebygge egen helseslitasje.", "Det synes fortsatt \u00e5 v\u00e6re stor avstand mellom omfanget av rusmiddelproblematikk og den oppmerksomheten dette f\u00e5r i hjelpeapparatet. V\u00e5r oppfordring til alle er: T\u00f8r \u00e5 sp\u00f8rre! \u00abHvordan er det hjemme hos deg? Er det noen som drikker eller ruser seg p\u00e5 en m\u00e5te som bekymrer deg?\u00bb Selv om man ikke f\u00e5r umiddelbart svar, s\u00e5 signaliserer man \u00e5penhet, interesse og et \u00f8nske om \u00e5 v\u00e6re til hjelp. Det handler om s\u00e5 tidlig som mulig \u00e5 avdekke problemet hos den enkelte, men ogs\u00e5 \u00e5 fange opp og hjelpe barn og voksne som b\u00e6rer konsekvensene av andres rusmiddelmisbruk.", "\u00abDet er en illusjon \u00e5 tro at en sykdom som f\u00f8rer til et ras i et familiemedlems personlighet og selvoppfatning, ikke har dype konsekvenser for de personene han har n\u00e6re relasjoner til. Alle m\u00e5 forholde seg til en ny virkelighet. Kartene m\u00e5 tegnes p\u00e5 ny. De gamle er ikke gyldige lenger. Man finner rett og slett ikke fram i det nye terrenget med dem\u00bb (Nina Berg, 2002)"]}, {"field": "category0", "value": "meninger"}, {"field": "contenthash", "value": "856f60a90193963aa7899837ff4299712be0b101f45c410beb01a85e7d44648a"}, {"field": "createtime", "value": "2016-02-07T09:30:31.000Z"}, {"field": "description", "value": "Hvorfor er det slik at hvis man brekker beinet s\u00e5 bugner det av blomster, mens det i rusbehandling og psykisk helsevern er glissent p\u00e5 nattbordene?"}, {"field": "dominantimage", "value": "http://www.adressa.no/meninger/article7938737.ece/ALTERNATES/w980-default/alkoholisme.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/08883c5065d1d3b3c59f746c9f576bbf6d88387d.jpg?59980e7e"}, {"field": "dominantthumbnaildimensions", "value": "300x169"}, {"field": "heading", "value": "Den tause skammen -adressa.no"}, {"field": "id", "value": "08883c5065d1d3b3c59f746c9f576bbf6d88387d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["tause skammen", "utvikle egne", "p\u00e5r\u00f8rende", "hjelp"]}, {"field": "kw-entity", "value": ["helse midt-norge rhf", "rusbehandling midt-norge rhf", "l\u00e6rings"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "nina berg"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article7938737.ece/ALTERNATES/w980-default/alkoholisme.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den tause skammen"}, {"field": "og-type", "value": "article"}, {"field": "og-url", "value": "http://www.adressa.no/meninger/article7938739.ece"}, {"field": "pageclass", "value": ["article"]}, {"field": "publishtime", "value": "2013-07-16T07:46:05.000Z"}, {"field": "recs-articleid", "value": "7938739"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-07-16T07:46:05.000Z"}, {"field": "recs-rawtitle", "value": "Den tause skammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvorfor er det slik at hvis man brekker beinet s\u00e5 bugner det av blomster, mens det i rusbehandling og psykisk helsevern er glissent p\u00e5 nattbordene?"}, {"field": "thumbnail", "value": "http://content-thumbnail.cxpublic.com/content/thumbnail200x150/08883c5065d1d3b3c59f746c9f576bbf6d88387d.jpg?59980e7e"}, {"field": "thumbnailfullheightdimensions", "value": "200x1306"}, {"field": "timestamp", "value": "2017-08-19T10:10:06.000Z"}, {"field": "title", "value": "Den tause skammen"}, {"field": "url", "value": "http://www.adressa.no/meninger/article7938739.ece"}, {"field": "urlhash", "value": "08883c5065d1d3b3c59f746c9f576bbf6d88387d"}], "score": 0.5575122, "siteId": "9222270286501375973", "id": "08883c5065d1d3b3c59f746c9f576bbf6d88387d"}

