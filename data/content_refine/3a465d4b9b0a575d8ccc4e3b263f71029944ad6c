{"fields": [{"field": "modifiedtime", "type": "time", "value": "2012-04-16T20:56:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["leif maliks kunsthistoriker", "aktiv i fortidsminneforeningen"]}, {"field": "body", "value": ["Saken oppdateres.", "Det nye, sv\u00e6re distriktspsykiatriske sentret (DPS) nord p\u00e5 \u00d8stmarka er allerede bygd, med s\u00f8rgelige konsekvenser for englandskapet ned mot fjorden. N\u00e5 gjelder det flyttingen av sikkerhetsavdelingen p\u00e5 Br\u00f8set (tidl. Reitgjerdet) til \u00f8stsiden av \u00d8stmarka, midt i utsikten fra Ringve. Fortidsminneforeningen, den tr\u00f8nderske avdeling og Naturvernforbundet i Trondheim mener at dette ikke b\u00f8r skje uten debatt.", "Sommeren 1991 ble folkeaksjonen Bevar Rotvoll opprettet. Om h\u00f8sten startet likevel anleggsmaskinene og et s\u00e6rdeles verdifullt omr\u00e5de hvor fjord, herreg\u00e5rds- og institusjonslandskap m\u00f8ttes ble rasert til fordel for kontorkompleks og parkeringsplasser. I en oppsummering og hyllest fra Naturvernforbundet i S\u00f8r-Tr\u00f8ndelag til ungdommene som i ti uker holdt i gang en milj\u00f8leir p\u00e5 tomta, ble det sagt at \u00abStatoil ga dem et nytt nederlag i kampen for et bedre samfunn bygget p\u00e5 andre og mer b\u00e6rekraftige tanker og verdier\u00bb.", "Det er trolig f\u00e5 som er klar over at det kystn\u00e6re landskapet p\u00e5 Lade stadig er utsatt for trusler. Og de som ser hva som skjer, n\u00f8ler kanskje med tanke p\u00e5 at intensjonene synes \u00e5 v\u00e6re \u00e5 gode; det er vanskeligere \u00e5 sette sp\u00f8rsm\u00e5lstegn ved utbyggingen av psykiatrien p\u00e5 \u00d8stmarka enn ved n\u00e6ringsform\u00e5l \u00e0 la Statoil p\u00e5 Rotvoll. Det er likevel god grunn til \u00e5 v\u00e6re ekstra skeptisk n\u00e5r s\u00e5kalt \u00abmyke verdier\u00bb blir satt opp mot hverandre og all motstand blir som paralysert. N\u00e5 er det er derfor p\u00e5 h\u00f8y tid \u00e5 vurdere om ikke planene om \u00e5 flytte virksomhetene p\u00e5 Br\u00f8set til Lade b\u00f8r skrinlegges.", "\u00d8stmarkens asyl ble tatt i bruk i 1919, som et \u00ablandbruksasyl i villastil\u00bb. Hensikten var \u00e5 oppf\u00f8re en vennlig institusjon med sm\u00e5 enheter \u2013 i kontrast til det monumentale Rotvoll fra 1872. Ettertiden har vurdert at arkitekt Lars Solberg var heldig med anlegget som ble oppf\u00f8rt i en blanding av nordisk nybarokk og nyklassisisme, til dels kanskje inspirert av den eldre trearkitekturen i Trondheim. Store deler av \u00d8stmarka ble derfor ogs\u00e5 regulert til bevaring i 2003.", "Anlegget fra 1919 har v\u00e6rt gjenstand for endringer, noen positive, andre mer tvilsomme. De klart positive er de som har bygd videre p\u00e5 det opprinnelige preget med frittliggende paviljonger, som et lite omr\u00e5de med personalboliger fra 1950-tallet. Mye av \u00d8stmarkas opprinnelige karakter har overlevd og dets kulturhistoriske verdi vurderes n\u00e5 \u00e5 v\u00e6re p\u00e5 nasjonalt niv\u00e5. Store deler av anlegget blir derfor trolig fredet innen rammen for Landsverneplan for helsesektoren. Dessverre trues omr\u00e5dets kvaliteter n\u00e5 av utbygginger i n\u00e6r sagt alle himmelretninger.", "I nord har det nye DPSet lagt seg midt i det myke dalf\u00f8ret mellom sykehuset og fjorden og derigjennom \u00f8delagt et av de mest karakteristiske landskapspartiene p\u00e5 Lade. I den anledning er ogs\u00e5 de tidligere beskjedne tilf\u00f8rselsveiene i omr\u00e5det blitt meningsl\u00f8st overdimensjonerte. Store deler av parken er blitt til parkeringsplasser.", "I vest kommer sykehuset trolig til \u00e5 selge ut det s\u00e6rpregede omr\u00e5det med tidstypiske personalboliger fra 1950-tallet. Disse toetasjes trebygningene, tegnet av arkitekt Roar T\u00f8nseth, er i sin enkelhet av h\u00f8y arkitektonisk kvalitet og har bevart store deler av sitt opprinnelige utseende. Hvis dette omr\u00e5det skilles ut fra sykehuset, og mangler vern, vil dets store kvaliteter innen kort tid v\u00e6re \u00f8delagt.", "Det aller mest destruktive tiltaket p\u00e5 \u00d8stmarka er likevel den n\u00e5 planlagte flyttingen av sikkerhetsavdelingen p\u00e5 Br\u00f8set til den \u00f8stre delen av institusjonsomr\u00e5det. Her skal det bygges et sv\u00e6rt kompleks p\u00e5 over 10000 m2 midt i det historiske landskap som en skuer ut over fra Ringve. I en forprosjektrapport hevder man selvf\u00f8lgelig at dette nye tiltaket er akseptabelt \u2013 \u00abvolumene ligger godt i landskapet\u00bb \u2013 men p\u00e5standene er mer enn tvilsomme.", "Helt ulike prinsipper ligger bak den eldre bebyggelsen og det som n\u00e5 planlegges. Det opprinnelige anlegget var basert p\u00e5 frittliggende paviljonger av beskjeden st\u00f8rrelse \u2013 deler av et terapeutisk landskap hvor kj\u00f8kkenhager, parker og \u00e5kre omga pasientbygningene. De nye store kompleksene har et passivt forhold til omgivelsene \u2013 noe mer lukket enn en sikkerhetsavdeling er det vanskelig \u00e5 forestille seg. Man vil dessuten rive en av de opprinnelige asylbygningene \u2013 et av hovedelementene bak fredningen! Det nye komplekset skal ogs\u00e5 bygges sammen med en av de eldre paviljongene, og bryter derved strukturen med frittst\u00e5ende enheter. Derfor er det heller ikke rimelig \u00e5 se den planlagte ekspansjonen som en naturlig videreutvikling av den gamle institusjonen.", "Det fins trolig ingen gode l\u00f8sninger med et s\u00e5 stort kompleks p\u00e5 dette stedet. Belastningen p\u00e5 omgivelsene blir for stor. At det svekker kulturminnet \u00d8stmarka, innhyllet av \u00e5kre og skogholt, sier seg selv. Omr\u00e5det mellom Ringve og \u00d8stmarka er n\u00e5 ogs\u00e5 det sted hvor 1700-tallets herreg\u00e5rdslandskap \u2013 med r\u00f8tter tilbake til vikingetida \u2013 mest harmonisk m\u00f8ter det tidlige 1900-tallets institusjonslandskap. For turistattraksjonen Ringve bidrar landskapet til museets opplevelsesverdi. Til sammen er dette en kulturminnekonstellasjon av h\u00f8y nasjonal verdi \u2013 verdier som bare er \u00f8kt etter tapet av Rotvoll. Vil vi virkelig ofre et slikt kulturlandskap til fordel for et institusjonskonsept som kan g\u00e5 av moten om kort tid \u2013 psykiatriens terapeutiske idealer har v\u00e6rt raskt skiftende. Nedbygde landskap er som regel tapt for alltid.", "De eksisterende planene gir grunn til dyp bekymring. Det minste som kan forlanges er at de blir gjenstand for grundig diskusjon, i pakt med den europeiske landskapskonvensjon fra 2004, som Norge har v\u00e6rt en p\u00e5driver for. En slik diskusjon m\u00e5 foreg\u00e5 i god tid f\u00f8r endringer tar til. Meningsutvekslingen m\u00e5 heller ikke bare f\u00f8res internt av en elite, som kanskje ikke engang st\u00e5r s\u00e6rlig fritt, men b\u00f8r involvere b\u00e5de ideelle foreninger, nabolag og allmennheten. Vi oppfordrer alle interesserte til sette seg inn i saken, og legg gjerne s\u00f8ndagsturen til Ringve og \u00d8stmarka for \u00e5 se hva som trues med egne \u00f8yne.", "l.maliks@online.no"]}, {"field": "category0", "value": "meninger"}, {"field": "contenthash", "value": "a6ce4dc917a40c081bf7d915b354194347faa7a9da0e80bd87afa5944a6c69fe"}, {"field": "createtime", "value": "2017-04-02T10:06:10.000Z"}, {"field": "description", "value": "18 \u00e5r etter Statoil-utbyggingen p\u00e5 Rotvoll trues p\u00e5 ny viktige deler av kulturlandskapet p\u00e5 Lade."}, {"field": "dominantimage", "value": "http://www.adressa.no/incoming/article1335083.ece5/ALTERNATES/w980-default/Kronikkfoto%202711"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3a465d4b9b0a575d8ccc4e3b263f71029944ad6c.jpg?594163db"}, {"field": "dominantthumbnaildimensions", "value": "300x169"}, {"field": "heading", "value": "Hva t\u00e5ler Lade-landskapet? -adressa.no"}, {"field": "id", "value": "3a465d4b9b0a575d8ccc4e3b263f71029944ad6c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": ["lade", "statoil"]}, {"field": "kw-concept", "value": ["bygges", "omr\u00e5de", "opprinnelige", "verdi", "kompleks", "landskapet", "deler", "frittliggende paviljonger", "anlegget"]}, {"field": "kw-entity", "value": ["bevar rotvoll", "naturvernforbundet", "br\u00f8set", "\u00f8stmarka", "landsverneplan", "ringve", "ringve og \u00f8stmarka"]}, {"field": "kw-location", "value": ["norge", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["lars solberg", "roar t\u00f8nseth"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1335083.ece5/ALTERNATES/w980-default/Kronikkfoto%202711"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva t\u00e5ler Lade-landskapet?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1415226.ece"}, {"field": "pageclass", "value": ["article"]}, {"field": "publishtime", "value": "2009-11-25T12:28:51.000Z"}, {"field": "recs-articleid", "value": "1281601"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-25T12:28:51.000Z"}, {"field": "recs-rawtitle", "value": "Hva t\u00e5ler Lade-landskapet? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "18 \u00e5r etter Statoil-utbyggingen p\u00e5 Rotvoll trues p\u00e5 ny viktige deler av kulturlandskapet p\u00e5 Lade."}, {"field": "thumbnail", "value": "http://content-thumbnail.cxpublic.com/content/thumbnail200x150/3a465d4b9b0a575d8ccc4e3b263f71029944ad6c.jpg?594163db"}, {"field": "thumbnailfullheightdimensions", "value": "200x1863"}, {"field": "timestamp", "value": "2017-06-14T16:27:07.000Z"}, {"field": "title", "value": "Hva t\u00e5ler Lade-landskapet?"}, {"field": "url", "value": "http://www.adressa.no/meninger/article1415226.ece"}, {"field": "urlhash", "value": "3a465d4b9b0a575d8ccc4e3b263f71029944ad6c"}], "score": 0.73737913, "siteId": "9222270286501375973", "id": "3a465d4b9b0a575d8ccc4e3b263f71029944ad6c"}

