{"fields": [{"field": "modifiedtime", "type": "time", "value": "2014-12-08T06:23:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "j\u00f8rgen svarstad"}, {"field": "body", "value": ["Saken oppdateres.", "Barna krabber rundt pappesken i barnehagen. Kommer den st\u00f8rste lekebilen gjennom hullet i esken, tro? Lille Mahad Ali Boqore pr\u00f8ver forgjeves.", "Kanskje vi skal skj\u00e6re hullet st\u00f8rre? sp\u00f8r pedagogisk leder Gunn Karin Barlinhaug og tar frem tapetkniven.", "- Bravo!", "- F\u00e5r Mariell ogs\u00e5 plass i esken?", "Slik l\u00e6rer man to\u00e5ringer matematikk. I Heer barnehage i Dr\u00f8bak bruker de bevisst begreper som \u00abgjennom\u00bb, \u00abover\u00bb og \u00abunder\u00bb. I naborommet har en gutt klippet til et sn\u00f8mannbilde. Skal den minste eller mellomste sirkelen st\u00e5 i midten?", "- Den er en mil! str\u00e5ler jenta ved enden av julelenken.", "Fredag kom en regjeringsoppnevnt ekspertgruppe med en rekke forslag til hvordan barn og unge skal bli bedre i realfag, skriver Aftenposten.no. De vil blant \u00e5 satse mer p\u00e5 realfag i barnehagene, slik de gj\u00f8r i Heer barnehage. Forskningen etterlater nemlig liten tvil om at tidlig innsats er viktig. Sm\u00e5 barn som sliter med tall f\u00e5r gjerne problemer senere i skolel\u00f8pet.", "- Vi mener det b\u00f8r satses p\u00e5 dette i barnehagene. Det b\u00f8r v\u00e6re tydeligere forventninger til hvordan dette arbeidet skal drives i barnehagene, mener gruppens leder Ole Kristian Bergem, forsker ved Institutt for l\u00e6rerutdanning og skoleforskning ved Universitetet i Oslo.", "Han understreker at de ikke vil ha tradisjonell undervisning, men en lekende tiln\u00e6rming som i Heer barnehage.", "Riktignok er realfag allerede representert i barnehagene med egne fagomr\u00e5der. Men en unders\u00f8kelse fra 2013 tyder p\u00e5 at mange nedprioriterer realfag til fordel for spr\u00e5k og kommunikasjon.", "Tes deg selv:  Er du smartere enn en 8. klassing i regning?", "Gruppen peker p\u00e5 flere problemer med dagens undervisning. Blant annet opplever mange elever den som monoton og umotiverende. Man fanger opp elever som sliter for sent. Man fordyper seg for lite, blant annet fordi man streifer innom for mange temaer.", "- Vi mener det er et st\u00f8rre potensial for variasjon i undervisningen og oppgavetyper. Mange emner blir for overfladisk behandlet, manman b\u00f8r se om man kan kutte antall emner og s\u00e5 g\u00e5 dypere inn i sentrale begreper i de gjenst\u00e5ende. Problemet er at hvis det kommer forslag om \u00e5 kutte, blir det sendt ut p\u00e5 h\u00f8ring, og s\u00e5 kommer alt inn igjen. Det er mange som har sine kjepphester, sier Bergem.", "Han foresl\u00e5r ogs\u00e5 et bedre tilbud til de beste elevene, blant annet at flere f\u00e5r ta fag p\u00e5 h\u00f8yere niv\u00e5.", "- Man har krav p\u00e5 oppl\u00e6ring tilpasset sitt niv\u00e5, og det viser seg at vi har lite for disse spesielt sterke elevene, sier han.", "P\u00e5 et rom i Heer barnehage m\u00e5ler barna seg ved \u00e5 stille seg ved siden av et legot\u00e5rn.", "At mange skoleelever sliter med realfag, var en viktig grunn til at barnehagen valgte \u00e5 satse p\u00e5 dette, forteller styrer Anne-Lene Dahl forteller.", "- De f\u00e5r en \"f\u00f8rmatematisk\" forst\u00e5else. Det blir ikke n\u00f8dvendigvis bedre til \u00e5 regne, men blir veldig gode til \u00e5 undre seg og stille sp\u00f8rsm\u00e5l, sier hun.", "Dahl understreker at hun er sterkt imot at barnehagebarna skal f\u00e5 definerte l\u00e6ringsm\u00e5l. Mange ville ikke n\u00e5dd opp og det ville g\u00e5tt p\u00e5 bekostning av den utforskende leken.", "Men hun sier:", "Hvis man vil ha endring i skolen, er barnehagen stedet \u00e5 starte.", "Kunnskapsminister Torbj\u00f8rn R\u00f8e Isaksen (H) hadde forrige uke ikke f\u00e5tt lest rapporten grundig, men sier forel\u00f8pig:", "- Basert p\u00e5 det jeg har sett, synes jeg diagnosen treffer godt. Mange av innspillene er gode og interessante. De vil bli tatt med inn i arbeidet med en ny, nasjonal realfagsstrategi som skal legges frem i 2015. Dette er ikke en rapport som kommer til \u00e5 havne i en skuff, sier han.", "Les ogs\u00e5:  Her er skoleresultatene de r\u00f8dgr\u00f8nne ville skjule", "Han synes blant annet mer realfag i barnehagene er et godt forslag.", "-Jeg er veldig enig i det, det passer godt med det arbeidet vi gj\u00f8r med ny rammeplan for barnehagene. Jeg synes det er viktig at det foreg\u00e5r l\u00e6ring i barnehagen. Men det skal skje p\u00e5 barnehagens premisser, barnehagen skal ikke bli som en skole.", "- Ekspertgruppen er opptatt av kompetanse og fordypning, det er vi ogs\u00e5. De er opptatt av tidlig innsats, det er jeg ogs\u00e5. De peker ogs\u00e5 p\u00e5 et dobbeltsidig problem: Vi har altfor mange elever med svake realfagskunnskaper, men ogs\u00e5 alt for f\u00e5 som utmerker seg i forhold til andre land.", "R\u00f8e Isaksen forteller hva han tenker om den nye realfagsstrategien:", "- Det letteste for en politiker er \u00e5 til enhver tid gi penger til tiltak som profilerer og \u00f8ker realfagenes synlighet. Jeg synes tidligere strategier har hatt litt mye av det. N\u00e5r vi skal lage en ny, nasjonal realfagsstrategi g\u00e5r vi litt mer til kjernen av problemet og sp\u00f8r: Hvorfor har vi et realfagsproblem i Norge, hvordan skjer realfagsformidlingen i norske skoler i dag? En ny realfagsstrategi vil bli mer spisset inn mot tidlig innsats, og et av hovedm\u00e5lene vil v\u00e6re at norske elever skal l\u00e6re mer matematikk og naturfag f\u00f8r de g\u00e5r ut av ungdomsskolen.", "Ekspertgruppen gir et kostnadsoverslag for noen av tiltakene, og da blir regningen blir p\u00e5 totalt 92 millioner kroner. I tillegg vil det nasjonale programmet koste 9 millioner kroner i \u00e5ret. Hver ekstra naturfagstime koster 180 millioner kroner.", "-Det vil koste veldig mye \u00e5 sette i gang alt?", "-Det er alltid realiteten n\u00e5r man forholder seg til politiske utvalg. Noe av dette vil koste penger, for eksempel flere timer naturfag p\u00e5 barnetrinnet, det m\u00e5 vi ta h\u00f8yde for. Men det er ogs\u00e5 tiltak her som ikke koster fryktelig mye.", "Les ogs\u00e5: Oslo f\u00e5r linje for superglupe elever", "M\u00e5l 1: Styrke og videreutvikle realfagsundervisningen i grunnoppl\u00e6ringen", "Indikatorer p\u00e5 m\u00e5loppn\u00e5else:", "Fremgang p\u00e5 internasjonale studier som PISA og TIMSS", "Fremgang p\u00e5 nasjonale pr\u00f8ver", "F\u00e6rre elever som stryker i eksamener i realfag i grunnoppl\u00e6ringen", "Forslag til tiltak:", "Etablere et langsiktig nasjonalt program for utvikling av realfagundervisningen og sikre en stabil finansiering av anbefalte tiltak", "Kvalitetssikre etterutdanningstilbud kanalisert gjennom Utdanningsdirektoratet.", "M\u00e5l 2: Heve realfagsl\u00e6reres faglige og fagdidaktiske kompetanse", "Indikatorer p\u00e5 m\u00e5loppn\u00e5else", "\u00d8kt andel barnehagel\u00e6rere med studiepoeng i barnehagematematikk.", "\u00d8kt andel realfagsl\u00e6rere som har minst 60 studiepoeng i matematikk og/eller matematikkdidaktikk og naturfag og/eller naturfagdidaktikk, som m\u00e5lt i \u00e5rlige unders\u00f8kelser utf\u00f8rt av Utdanningsdirektoratet, og hvert fjerde \u00e5r i TIMSS.", "\u00d8kt andel spesialpedagoger med studiepoeng i matematikkvansker og tilpasset oppl\u00e6ring i realfagene.", "Forslag til tiltak:", "Bevilge midler til \u00e5 sette i gang studiepoenggivende kurs for barnehagel\u00e6rere som ikke har barnehagematematikk i sin utdanning", "Gi l\u00e6rere i grunnskolen mulighet til \u00e5 ta en praksisrettet master i matematikkdidaktikk eller naturfagdidaktikk", "P\u00e5 sikt innf\u00f8re krav om minimum 60 studiepoeng for \u00e5 kunne undervise i naturfag p\u00e5 ungdomstrinnet (slik som for matematikk)", "Gi praksisn\u00e6re videreutdanningstilbud i matematikkvansker og tilpasset oppl\u00e6ring i realfagene for spesialpedagoger p\u00e5 skoler, i barnehager og PPT-kontor.", "Kreve spesialpedagogisk kompetanse innen matematikkvansker i tillegg til faglig kompetanse i undervisningsfaget for de som f\u00f8lger opp elever med matematikkvansker", "Utvikle program for etablering av veiledede skolebaserte l\u00e6ringsfellesskap for realfagl\u00e6rere. Disse b\u00f8r v\u00e6re forankret i l\u00e6rernes egen praksis og relatert til skoleeiers utviklingsplaner. Programmet b\u00f8r ogs\u00e5 inneholde kurs for skoleledere i tematikken \u00abledelse av pedagogisk utviklingsarbeid\u00bb.", "Utvikle en karrierevei for l\u00e6rere som vil bli veiledere i realfag p\u00e5 barnehage-, skole-, region- eller kommuneniv\u00e5. Dette b\u00f8r gj\u00f8res i samarbeid med stat (finansiell st\u00f8tte) og h\u00f8yskoler og universiteter (didaktisk program).", "Sikre stabile \u00f8konomiske rammer for videreutdanning, slik at barnehagel\u00e6rere/l\u00e6rere og barnehage- og skoleeiere vet hvilke tilbud som finnes fra \u00e5r til \u00e5r, og slik at kompetanse p\u00e5 slike utdanningstilbud kan bygges opp p\u00e5 universiteter og h\u00f8yskoler innenfor forutsigbare rammer.", "Lage en nasjonal rammeplan for videreutdanning av l\u00e6rere innen realfag.", "Styrke nettverk for erfaringsdeling og kompetanseutvikling blant l\u00e6rerutdannere i realfagene.", "M\u00e5l 3: Styrke posisjonen til naturfag og teknologi 1-3", "Forslag til tiltak:", "\u00d8ke antall undervisningstimer i naturfag i grunnskolen.", "Utvikle l\u00e6ringsressurser som st\u00f8tter l\u00e6rere i \u00e5 bruke naturfag og matematikk mer aktivt i teknologi og design.", "M\u00e5l 4: Bedre vilk\u00e5rene for differensiert og tilpasset oppl\u00e6ring og styrke vurderingspraksis", "Indikatorer p\u00e5 m\u00e5loppn\u00e5else:", "Flere elever p\u00e5 h\u00f8yeste kompetanseniv\u00e5 i TIMSS og PISA og nasjonale pr\u00f8ver.", "F\u00e6rre elever p\u00e5 laveste kompetanseniv\u00e5 i TIMSS og PISA og nasjonale pr\u00f8ver.", "Mindre sprik mellom standpunktkarakterer og eksamenskarakterer.", "Forslag til tiltak:", "a) Innf\u00f8re diagnostiske pr\u00f8ver p\u00e5 4. og 7. trinn i grunnleggende forst\u00e5else i naturfag", "b) Styrke tiltak for h\u00f8yt presterende elever, spesielt:", "i. Videref\u00f8re tilbud om matematikkundervisning i videreg\u00e5ende skole for elever p\u00e5 ungdomstrinnet, og utvide tilbudet til ogs\u00e5 \u00e5 gjelde andre realfag.", "ii. Videref\u00f8re tilbud om \u00e5 ta begynnerkurs i matematikk p\u00e5 universitetet for elever i videreg\u00e5ende skole, og utvide tilbudet til ogs\u00e5 \u00e5 gjelde andre realfag. Opprette tilsvarende tilbud i byer/tettsteder med h\u00f8yere utdanningsinstitusjoner der slike tilbud ikke finnes fra f\u00f8r.", "iii. Etablere \u00f8kte og stabile rammer for elevdeltakelse i olympiader og andre konkurranser i realfagene, og strukturer som kan gj\u00f8re deltakelse mulig for elever ved flere skoler", "iv. Etablere et nettbasert tiltak som tilbyr utfordrende oppgaver og nettverk for h\u00f8yt presterende elever. Spesielt skal tiltaket st\u00f8tte l\u00e6rere og elever som ikke fenges av konkurranseaspektet i for eksempel olympiadene, og med andre typer oppgaver (for eksempel mer rettet mot anvendelser). St\u00f8tte til administrasjon og oppf\u00f8lging m\u00e5 inng\u00e5.", "c) Gj\u00f8re kartleggingspr\u00f8ver i regning obligatoriske for 1. tinn i tillegg til 2. trinn", "d) Kvalitetssikre summativ vurdering slik at det i st\u00f8rst mulig grad gjennomf\u00f8res en lik nasjonal vurderingspraksis", "i. Utvikle oppgavebanker", "ii. Utvikle flere karakterst\u00f8ttende pr\u00f8ver", "iii. H\u00f8yne kvaliteten p\u00e5 avsluttende eksamener", "M\u00e5l 5: \u00d8kt satsing p\u00e5 realfag fra tidlig alder", "Forslag til tiltak:", "Tydeliggj\u00f8re betydningen av \u00e5 satse p\u00e5 realfag fra tidlig alder ved at matematikk og naturfag blir egne fagomr\u00e5der i den nye rammeplanen for barnehagen som er under utarbeiding.", "Bevilge midler til rekruttering av realfagskontakter i alle barnehager", "M\u00e5l 6: \u00d8ke barn og unges interesse og motivasjon for realfag, og styrke rekrutteringen og kj\u00f8nnsbalansen i realfag", "Indikatorer p\u00e5 m\u00e5loppn\u00e5else", "\u00d8kt rekruttering og bedre kj\u00f8nnsbalanse i realfagene i videreg\u00e5ende skole som det framg\u00e5r av \u00e5rlig statistikk fra Utdanningsdirektoratet.", "-\u00d8kt rekruttering og bedre kj\u00f8nnsbalanse i h\u00f8yere utdanning innenfor matematikk, naturvitenskap og teknologi, som indikert i statistikk fra SSB, Samordna Opptak og DBH.", "H\u00f8yere sk\u00e5r p\u00e5 relevante variabler i PISA, for eksempel om framtidsrettet motivasjon for naturfag og matematikk, og aspirasjoner for fremtidig jobb.", "Forslag til tiltak:", "a) Fremme motiverende og interesseskapende undervisning i realfagene p\u00e5 alle alderstrinn, spesielt gjennom \u00e5", "i. satse p\u00e5 tiltak som bidrar med l\u00e6ringsressurser og kompetanseheving av l\u00e6rere i bruk av varierte arbeidsm\u00e5ter. Spesielt b\u00f8r det legges vekt p\u00e5 undervisning knyttet til samfunnsmessige anvendelser og relevans.", "ii. satse p\u00e5 tiltak som gj\u00f8r ungdom oppmerksom p\u00e5 spennvidden i realfaglige utdanninger og yrker", "b) St\u00f8tte tiltak som skaper positiv oppmerksomhet om realfag og realister i det offentlige rom, for eksempel gjennom et nytt Pro Real-program i Norges Forskningsr\u00e5d.", "c) Utarbeide et tilbud om etterutdanning innenfor karriereveiledning i realfag for r\u00e5dgivere i skolen. Tilbudet kan v\u00e6re et samarbeid mellom de nasjonale sentrene Nasjonalt senter for realfagrekruttering, Matematikksenteret og Naturfagsenteret, i samarbeid med R\u00e5dgiverforum.", "d) Etablere et pilotprosjekt for \u00e5 gj\u00f8re Ent3r tilgjengelig for elever som ikke bor i n\u00e6rheten av en h\u00f8yere utdanningsinstitusjon", "e) Pilotere en informasjonskampanje om realfagsvalg rettet mot foresatte", "f) S\u00f8rge for at undervisning som fremmer interesse, motivasjon og rekruttering vektlegges i etter- og videreutdanningstilbud som utvikles p\u00e5 oppdrag fra Utdanningsdirektoratet.", "M\u00e5l 7: Redusere regionale forskjeller i l\u00e6ringsutbyttet i realfag", "Forslag til tiltak:", "Prioritere midler til utvikling av l\u00e6rende nettverk innenfor realfag til regioner med svake elevresultater.", "Opprette fylkeskommunale nettverk for \u00absm\u00e5\u00bb skoleeiere, det vil si kommuner med f\u00e5 skoler.", "M\u00c5L 8: Bidra til \u00e5 \u00f8ke gjennomf\u00f8ringsgraden i yrkesfaglig videreg\u00e5ende oppl\u00e6ring.", "M\u00e5l 8: \u00d8ke gjennomf\u00f8ringsgraden i yrkesfaglig videreg\u00e5ende oppl\u00e6ring", "Forslag til tiltak:", "Utvikle egne l\u00e6replaner i matematikk og naturfag for de ulike yrkesfaglige utdanningsprogrammene. Disse l\u00e6replanene b\u00f8r ha vekt p\u00e5 relevans.", "Utvikle nye l\u00e6replaner for p\u00e5byggingskurs i matematikk og naturfag for Vg3 p\u00e5 yrkesfaglige utdanningsprogrammer.", "Redusere stofftrengselen i matematikk og naturfag p\u00e5 yrkesfaglige oppl\u00e6ringsprogrammer.", "Utvikle l\u00e6ringsressurser (og eventuelle andre tiltak) for \u00e5 fremme relevans og dybdel\u00e6ring i undervisningen tilpasset det enkelte yrkesfaglige utdanningsprogram.", "M\u00e5l 9: Styrke forskning p\u00e5 undervisning og l\u00e6ring i matematikk, naturfag og teknologi", "Forslag til tiltak:", "a) Kartlegge l\u00e6rerutdanneres kompetanseprofil.", "b) Finansiere forskningsprosjekter som unders\u00f8ker:", "i. dagens realfagundervisning (l\u00e6remidler, oppgavebruk, dialogbruk, pr\u00f8ver etc.)", "ii. undervisningskvalitet versus elevers motivasjon og l\u00e6ringsutbytte", "iii. motivasjon og l\u00e6ringsutbytte ved bruk av ulike typer l\u00e6remidler i realfag, inkludert l\u00e6reboka, digitale verkt\u00f8y, APPer mm.", "iv. motivasjon og l\u00e6ringsutbytte ved bruk av probleml\u00f8sning og utforskende aktiviteter i undervisningen", "v. pedagogisk kvalitet p\u00e5 arbeid med realfag i barnehagen", "c) Etablere og finansiere ny forskerskole i realfagsdidaktikk.", "d) St\u00f8tte forskning p\u00e5 m\u00e5lrettet bruk av sosiale medier og massemedier i arbeidet med \u00e5 motivere for, og informere om, utdannings- og karrieremuligheter i realfag.", "Kilde: Rapport fra Ekspertgruppa for realfagene"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "6a454283233b9a32ef5c19a485fc345f721cd518ead837729d5008045c6bf196"}, {"field": "createtime", "value": "2016-02-03T22:02:40.000Z"}, {"field": "description", "value": "Mer matematikk og naturfag i barnehagene er ett av mange tiltak et ekspertutvalg foresl\u00e5r for at norske barn og ungdom skal bli bedre i realfag. De vil ogs\u00e5 satse mer p\u00e5 de beste elevene."}, {"field": "dominantimage", "value": "http://www.adressa.no/incoming/article10429641.ece/nad04k/ALTERNATES/w980-default/afp000808679-jl5PzL1NE8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b132ba95db214422c47823b7cb194613d14d4883.jpg?58fa5051"}, {"field": "dominantthumbnaildimensions", "value": "300x169"}, {"field": "heading", "value": ["Slik skal norske barn bli gode i matte -adressa.no", "L\u00e6rer ved lek", "Vil ikke ha l\u00e6ringsm\u00e5l i barnehagen", "Kunnskapsministeren vil ha mer matte i barnehagen", "Her er alle ekspertgruppens forslag til m\u00e5l og tiltak:"]}, {"field": "id", "value": "b132ba95db214422c47823b7cb194613d14d4883"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "education"}, {"field": "kw-concept", "value": ["h\u00f8yt presterende elever", "tidlig innsats", "realfag", "tiltak", "tilpasset oppl\u00e6ring", "videreg\u00e5ende skole", "nasjonale pr\u00f8ver", "yrkesfaglig videreg\u00e5ende oppl\u00e6ring", "naturfag", "yrkesfaglige utdanningsprogram", "norske barn", "elever", "barnehage", "\u00f8kt andel", "millioner kroner"]}, {"field": "kw-entity", "value": ["aftenposten", "samordna opptak", "institutt", "gunn karin barlinhaug", "ekspertgruppa", "mahad ali boqore", "norges forskningsr\u00e5d", "nasjonalt", "matematikksenteret og naturfagsenteret", "universitetet", "utdanningsdirektoratet", "pro real", "r\u00e5dgiverforum", "mariell"]}, {"field": "kw-location", "value": ["heer", "oslo", "dr\u00f8bak"]}, {"field": "kw-pageclass", "value": "article"}, {"field": "kw-person", "value": ["anne-lene dahl", "torbj\u00f8rn r\u00f8e isaksen", "ole kristian bergem"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article10429641.ece/nad04k/ALTERNATES/w980-default/afp000808679-jl5PzL1NE8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik skal norske barn bli gode i matte"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article10429642.ece"}, {"field": "pageclass", "value": ["article"]}, {"field": "publishtime", "value": "2014-12-08T06:23:12.000Z"}, {"field": "recs-articleid", "value": "10429642"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2014-12-08T06:23:12.000Z"}, {"field": "recs-rawtitle", "value": "Slik skal norske barn bli gode i matte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Mer matematikk og naturfag i barnehagene er ett av mange tiltak et ekspertutvalg foresl\u00e5r for at norske barn og ungdom skal bli bedre i realfag. De vil ogs\u00e5 satse mer p\u00e5 de beste elevene."}, {"field": "thumbnail", "value": "http://content-thumbnail.cxpublic.com/content/thumbnail200x150/b132ba95db214422c47823b7cb194613d14d4883.jpg?58fa5051"}, {"field": "thumbnailfullheightdimensions", "value": "200x2875"}, {"field": "timestamp", "value": "2017-04-21T18:32:49.000Z"}, {"field": "title", "value": "Slik skal norske barn bli gode i matte"}, {"field": "url", "value": "http://www.adressa.no/nyheter/innenriks/article10429642.ece"}, {"field": "urlhash", "value": "b132ba95db214422c47823b7cb194613d14d4883"}], "score": 0.3706954, "siteId": "9222270286501375973", "id": "b132ba95db214422c47823b7cb194613d14d4883"}

