{"fields": [{"field": "modifiedtime", "type": "time", "value": "2013-11-25T21:49:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann-mari gregersen"}, {"field": "body", "value": ["Saken oppdateres.", "- Den modernistiske arkitekturen var veldig uglesett under post-modernismen p\u00e5 1980 og 90-tallet. Derfor er nesten det mest interessante at den har f\u00e5tt lov \u00e5 st\u00e5, og ogs\u00e5 blitt rehabilitert, sier Elin Haugdal.", "Hun er f\u00f8rsteamanuensis i kunstvitenskap ved Institutt for kultur og litteratur hos Universitetet i Troms\u00f8. Hun mener blokken er unik i nord-norsk sammenheng.", "- Hesteskoblokken br\u00f8t med alle tradisjonelle bosetningsm\u00f8nstere i Finnmark, der sm\u00e5 enheter har v\u00e6rt den dominerende boformen. Den er et monument over en optimistisk tanke om nye sosiale bom\u00e5ter, mener Haugdal.", "Blokken eies av Elvestrand borettslag, og g\u00e5r ogs\u00e5 under navnet hesteskoblokken og Bybo. Den ligger ved Storvatnet knapt to kilometer fra sentrum. Blokken ble oppf\u00f8rt da Findus utvidet sin virksomhet i Hammerfest i f\u00f8rste halvdel av 1960-tallet. Den stod ferdig i 1965. I en periode var den preget av forfall. Rehabliteringen skjedde p\u00e5 1990-tallet med Steinsvik Arkitektkontor fra Troms\u00f8 som ansvarlig arkitekt.", "Knut Astrup er arkitekten bak blokken, fra Astrup og Helleren. Firmaet arbeidet p\u00e5 1950- og 60-tallet med store modernistiske strukturer knyttet til kraftutbygging og industri. Knut Astrups blokk ligger litt p\u00e5 siden av dette, inspirert av en ny tanke om sosiale boligbygging.", "- Hesteskoblokken har helt klart tatt ideer fra Le Corbusiers etterkrigsarkitektur og boligblokkprosjektet som ble kalt \u00abUnit\u00e9 d\u2019Habitation\u00bb. Det skulle skape en ny m\u00e5te \u00e5 bo og leve p\u00e5 i byen. Humane kvaliteter skulle st\u00e5 i sentrum. Alle skulle ha sin egen boenhet med lys og utsikt samt tilgang til st\u00f8rre arealer og felles institusjoner. Hver blokk var et eget samfunn. Den f\u00f8rste blokken, som er dobbelt s\u00e5 stor som hesteskoblokken, stod ferdig i Marseille i 1952. Den l\u00e5 fritt i et gr\u00f8ntomr\u00e5de, hadde gymsal, butikk og barnehage. P\u00e5 taket var det et basseng og plass for sosialt liv. Fire liknende blokker ble satt opp i andre europeiske byer, blant annet Berlin, forteller Haugdal.", "Andre detaljer er to plan i leilighetene, store vinduer, halvvinduer p\u00e5 soverom, indre korridorer og balkonger. Videre bruk av tunge og grove materialer samt skulpturell utforming av praktiske innretninger som trappel\u00f8p og heis. En del av dette sees igjen i Hammerfest. I annenhver etasje g\u00e5r det for eksempel indre korridorer med adkomst til leilighetene langs hele bygningens lengde.", "I Hammerfest er det ogs\u00e5 gjort tilpasninger klimamessig og topografisk. Blokken ble lagt p\u00e5 et plat\u00e5 og formen p\u00e5 bygningen \u00abfanger\u00bb solvarmen inne i buen, og skjermer for kald vind fra nord. Det var ikke klimamessig naturlig med basseng, eller andre rekreasjonsformer p\u00e5 taket. I stedet er det lekeplass p\u00e5 baksiden. Blokken har derimot et felles selskapsrom og terrasse. Det var opprinnelig planlagt flere funksjoner, med blant annet butikk og barnehage i underetasjen. Topografien er ogs\u00e5 tatt hensyn til. Blokken f\u00f8lger naturens linjer i et skr\u00e5nende terreng med fjellet som en bakvegg.", "- Klimatanken er god, men flere hevder at den uansett ikke fungerer i s\u00e5 stor skala som hesteskoblokken. Men den ble lagt merke til utenfor byen, og blir i dag sett p\u00e5 som et veldig viktig eksempel p\u00e5 senmodernistisk boligbygging, opplyser Haugdal.", "P\u00e5 1960-tallet var det mange Findus-ansatte som bodde i blokken. N\u00e5 er det en variert gruppe som har adresse Storvannsveien 92.", "- Jeg flyttet hit i 2000, og merker et stadig mer positivt liv. Her bor det mange barnefamilier, godt voksne ektepar, pensjonister og single unge. S\u00e6rlig kjekt er det at unge vil bo her. Blokken var for lenge siden kjent som et sted det \u00aballtid\u00bb var fest. Selv hadde jeg ikke v\u00e6rt her siden folkeskolen, og var litt skeptisk. Livet her har derimot bare v\u00e6rt kjekt og lettvint, forteller Inger Larsen, som ogs\u00e5 er nestleder i blokkens styre.", "Da hun kj\u00f8pte seg inn, l\u00e5 prisene mellom 200 000 og 400 000. N\u00e5 kan du ta tre- og fire-gangen. I husleien inng\u00e5r varme, str\u00f8m, kabel-tv, br\u00f8yting og kommunale avgifter. Det er ogs\u00e5 anledning til \u00e5 bruke felles terrasse, vaskeri, sykkelbod og et stort fellesrom, som er popul\u00e6rt \u00e5 leie gratis til konfirmasjoner, bursdager og andre store hendelser. Inger Larsen skryter ogs\u00e5 av vaktmester Bernt Pedersen.", "- Blokken er gammel, s\u00e5 det er alltids noe som skal gj\u00f8res. Bernt kjenner blokken ut og inn, tar tak i ting og kommer ofte med forslag til l\u00f8sninger.", "Livet i blokk har som andre boformer, sine fordeler og sine ulemper.", "- Utfordringene med livet i blokk er at du m\u00e5 akseptere at du har folk rundt deg. Du er ikke alene, p\u00e5 godt og vondt. Det beste er at det er lettvint. Ingen sn\u00f8m\u00e5king, en sjakt \u00e5 sende s\u00f8ppel i, container utenfor du kan hive s\u00f8ppel i n\u00e5r du rydder, det er varmt og godt i leiligheten, vi har tennis- og volleyballbane, turterreng utenfor d\u00f8ra, folk er lett \u00e5 komme i kontakt med og utsikten er fantastisk.", "Utsikten ja. N\u00e5 kan kanskje noe av den forsvinne for enkelte leiligheter. Inger Larsen er lei seg for planene om \u00e5 bygge flere blokker foran hesteskoblokken. Hun tenker at det \u00f8delegger blokkens uttrykk, og at mange i noen etasjer vil miste utsikten. F\u00f8rsteamanuensis Elin Haugdal ser saken fra to sider.", "- Det kan se ut som de nye byggene vil endre grunntanken i arkitektens intensjon om lys og luft og utsikt. Men bor man i en by i utvikling, m\u00e5 man etter min mening godta at det bygges ut. Samtidig er blokken et kulturminne. N\u00e5r det skal bygges tett innp\u00e5, b\u00f8r det ideelt sett tas hensyn b\u00e5de til blokken og omgivelsene, sier Haugdal.", "(kilder: Arkitekturguiden , Universitetsbiblioteket i Troms\u00f8, rapporten Kraftoverf\u00f8ringens kulturminner og archdaily.com .)", "I 1901 startet Thorvald Astrup (1876\u20131940) egen arkitektpraksis i hovedstaden, og han etablerte seg raskt som en ledende industriarkitekt. Han tegnet mange bygninger, som f\u00f8rste byggetrinn av kraftstasjonen i Tyssedal og monumentale anlegg p\u00e5 Rjukan, Vemork, Notodden, Her\u00f8ya og i Porsgrunn.", "I 1934 startet han og s\u00f8nnen Henning (1904\u20131993) firmaet Thorvald og Henning Astrup. En slektning, Knut Astrup (1925\u20131992), gikk inn i firmaet i 1951. Han sto bak blokken i Hammerfest. Blokken ble for \u00f8vrig st\u00f8ttet av Husbanken."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d30c020819ca760af7d57c3075871a699dcb72efa625b66a41131730050e53cc"}, {"field": "createtime", "value": "2017-03-05T16:32:12.000Z"}, {"field": "description", "value": "- Hesteskoblokken br\u00f8t med alle tradisjonelle bosetningsm\u00f8nstre i Finnmark."}, {"field": "dominantimage", "value": "http://www.adressa.no/incoming/article8687157.ece/ALTERNATES/w980-default/riks000545586-aFWxRSweJj.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/144e3cef3ef4ccbbc036cd197e25b49e77e510e9.jpg?59632470"}, {"field": "dominantthumbnaildimensions", "value": "300x169"}, {"field": "heading", "value": ["Slik mente de at folk skulle bo p\u00e5 60-tallet -adressa.no", "Le Courbusier", "Skulpturelt", "Stiger i pris", "Blokker foran blokken", "Arkitektfirmaet:"]}, {"field": "id", "value": "144e3cef3ef4ccbbc036cd197e25b49e77e510e9"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["blokk", "blokker foran", "indre korridorer", "bak blokken", "stod ferdig", "hesteskoblokken br\u00f8t"]}, {"field": "kw-entity", "value": ["thorvald og henning astrup", "unit\u00e9", "husbanken", "le corbusiers", "habitation", "kraftoverf\u00f8ringens", "henning", "bybo", "storvatnet", "institutt", "astrup og helleren", "universitetsbiblioteket", "elvestrand", "vemork", "tyssedal", "steinsvik arkitektkontor", "her\u00f8ya", "storvannsveien 92", "universitetet", "findus"]}, {"field": "kw-location", "value": ["marseille", "notodden", "finnmark", "porsgrunn", "troms\u00f8", "hammerfest", "berlin", "rjukan"]}, {"field": "kw-pageclass", "value": "article"}, {"field": "kw-person", "value": ["bernt pedersen", "inger larsen", "henning astrup", "knut astrup", "thorvald astrup", "elin haugdal"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8687157.ece/ALTERNATES/w980-default/riks000545586-aFWxRSweJj.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik mente de at folk skulle bo p\u00e5 60-tallet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8687181.ece"}, {"field": "pageclass", "value": ["article"]}, {"field": "publishtime", "value": "2013-11-25T21:44:49.000Z"}, {"field": "recs-articleid", "value": "8687181"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-11-25T21:44:49.000Z"}, {"field": "recs-rawtitle", "value": "Slik mente de at folk skulle bo p\u00e5 60-tallet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "- Hesteskoblokken br\u00f8t med alle tradisjonelle bosetningsm\u00f8nstre i Finnmark."}, {"field": "thumbnail", "value": "http://content-thumbnail.cxpublic.com/content/thumbnail200x150/144e3cef3ef4ccbbc036cd197e25b49e77e510e9.jpg?59632470"}, {"field": "thumbnailfullheightdimensions", "value": "200x2418"}, {"field": "timestamp", "value": "2017-07-10T06:53:36.000Z"}, {"field": "title", "value": "Slik mente de at folk skulle bo p\u00e5 60-tallet"}, {"field": "url", "value": "http://www.adressa.no/forbruker/hjem/article8687181.ece"}, {"field": "urlhash", "value": "144e3cef3ef4ccbbc036cd197e25b49e77e510e9"}], "score": 0.5194586, "siteId": "9222270286501375973", "id": "144e3cef3ef4ccbbc036cd197e25b49e77e510e9"}

