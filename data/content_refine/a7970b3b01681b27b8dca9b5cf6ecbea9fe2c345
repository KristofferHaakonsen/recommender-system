{"fields": [{"field": "modifiedtime", "type": "time", "value": "2012-04-19T08:21:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Forbrukerombudet har siden 2002 hatt firmaet Joha Consult p\u00e5 Hoeggen under oppsikt. Klagestr\u00f8mmen fra forbrukere som f\u00f8ler seg lurt av bedriften har v\u00e6rt jevn. I vinter fikk Forbrukerombudet imidlertid nok. Trondheimsfirmaet ble etter advarsler ilagt et forelegg p\u00e5 400 000 kroner for brudd p\u00e5 markedsf\u00f8ringsloven. Men det har tydeligvis ikke skremt firmaet. Fortsatt mottar Forbrukerombudet klager fra mennesker som irriterer seg over Joha Consult, opplyser avdelingsdirekt\u00f8r Gry Nerg\u00e5rd hos Forbrukerombudet i Oslo.", "Forundret ombud", "Flere kunder fra hele landet forteller de samme historiene: Joha Consults telefonselgere ringer og tilbyr gratis varepr\u00f8ve p\u00e5 vaskemiddel fra \u00abmilj\u00f8klubben Green & Clean\u00bb. Mange har sagt ja og har deretter opplevd automatisk \u00e5 bli med i en abonnementsordning hvor de blir tilsendt rengj\u00f8ringsmidler med krav om betaling. Dette er de ikke blitt varslet om p\u00e5 forh\u00e5nd. Selv folk som har takket nei til varepr\u00f8ver skal ha mottatt produkter i posten og blitt avkrevd betaling. S\u00e5 f\u00f8lger selvf\u00f8lgelig betalingspurringer. B\u00e5de NRK-programmet \u00abFBI\u00bb og \u00abTV2 hjelper deg\u00bb har tidligere omtalt \u00abmilj\u00f8klubben Green & Clean\u00bb og firmaets virksomhet.", "If\u00f8lge Forbrukerombudet har firmaet, som i 2003 hadde en omsetning p\u00e5 6,7 millioner kroner, bedrevet s\u00e5kalt negativt salg, som er forbudt. N\u00e5r man kj\u00f8per en vare, skal man nemlig bekrefte kj\u00f8pet ved \u00e5 takke ja.", "Forbrukerombudet arrangerte tidlig et oppvaskm\u00f8te med Joha Consult. I m\u00f8tet fikk firmaet til og med forslag om hva telefonselgerne burde si n\u00e5r de ringte kundene. Dette for \u00e5 unng\u00e5 lovbrudd, if\u00f8lge avdelingsdirekt\u00f8r Nerg\u00e5rd.", "- Vi er ganske forundret over at de ikke viser vilje til \u00e5 innrette seg, sier Nerg\u00e5rd, og legger til at det er registrert ti klager p\u00e5 firmaet etter at de ble ilagt forelegget i mars. Dette er et rimelig h\u00f8yt tall hos ombudet.", "Nektet \u00e5 uttale seg", "Adresseavisen opps\u00f8kte i g\u00e5r firmaet med den omstridte milj\u00f8klubben. Innenfor d\u00f8ren i lokalene i Hoeggenveien sitter flere personer i b\u00e5ser. Dette er trolig telefonselgerne. Inne p\u00e5 et kontor sitter en kvinne som presenterer seg som daglig leder. Kvinnen \u00f8nsker ikke \u00e5 gi navnet sitt, men medgir etter hvert at hun heter Trine Aas. Hun \u00f8nsker imidlertid ikke \u00e5 uttale seg til pressen om p\u00e5stander om lureri eller om forelegget p\u00e5 400 000 kroner, fordi saken skal i retten.", "Joha Consult har nemlig nektet \u00e5 vedta boten fra Forbrukerombudet. Dermed er det duket for rettssak i Trondheim tingrett 28. oktober.", "If\u00f8lge Joha Consults advokat, Trond O. Aspaas, avviser firmaet at de har lurt sine kunder.", "- Joha Consult bestrider kravet og mener det ikke er grunnlag for et slik forelegg, sier Aspaas.", "Han legger til at Forbrukerombudet i perioden mai 2003 til januar 2004 fikk ni klager p\u00e5 firmaet. P\u00e5 den samme tiden hadde \u00abmilj\u00f8klubben Green & Clean\u00bb 27 000 f\u00f8rstegangssalg.", "- Dette gir en klagefrekvens p\u00e5 mindre enn 0,3 promille. Man m\u00e5 ta i betraktning at det under en telefonsamtale kan oppst\u00e5 misforst\u00e5elser. Det kan ogs\u00e5 v\u00e6re vanskelig \u00e5 huske hva som er forklart. At det kan oppst\u00e5 klager, det m\u00e5 man forvente i et begrenset omfang. Det er ikke dermed sagt at det er grunnlag for det, sier Aspaas.", "F\u00e5r klager. Forbrukerombudet mottar fortsatt klager fra folk som f\u00f8ler seg lurt av trondheimsfirmaet Joha Consult. I mars mottok ble firmaet bak denne d\u00f8ra p\u00e5 Hoeggen ilagt et forelegg p\u00e5 400 000 kroner."]}, {"field": "category0", "value": "nyheter"}, {"field": "contenthash", "value": "f802fe69feeecd580da6eed86ee039dd8825ffbda7b441d29b6a6e18dbf69606"}, {"field": "createtime", "value": "2017-05-01T21:11:55.000Z"}, {"field": "description", "value": "Etter \u00e5 ha gitt trondheimsfirmaet 400 000 kroner i bot for \u00e5 ha krevd betaling for vaskemiddel folk ikke har bedt om, mottar Forbrukerombudet fortsatt klager p\u00e5 Joha Consult AS. N\u00e5 blir det oppvask i retten."}, {"field": "dominantimage", "value": "http://www.adressa.no/incoming/article1092905.ece5/ALTERNATES/w980-default/ver2%20GreenClean2.jpg.1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7970b3b01681b27b8dca9b5cf6ecbea9fe2c345.jpg?5985ba75"}, {"field": "dominantthumbnaildimensions", "value": "300x169"}, {"field": "heading", "value": "Vaskemiddelkrangel i retten -adressa.no"}, {"field": "id", "value": "a7970b3b01681b27b8dca9b5cf6ecbea9fe2c345"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "careers"}, {"field": "kw-company", "value": "joha consult as"}, {"field": "kw-concept", "value": ["krevd betaling", "klager", "firmaet"]}, {"field": "kw-entity", "value": ["forbrukerombudet", "joha consult", "green", "clean", "hoeggenveien", "hoeggen"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["gry nerg\u00e5rd", "trond o. aspaas", "trine aas"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1092905.ece5/ALTERNATES/w980-default/ver2%20GreenClean2.jpg.1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vaskemiddelkrangel i retten"}, {"field": "og-type", "value": "article"}, {"field": "og-url", "value": "http://www.adressa.no/nyheter/article59039.ece"}, {"field": "pageclass", "value": ["article"]}, {"field": "publishtime", "value": "2004-09-04T12:23:55.000Z"}, {"field": "recs-articleid", "value": "1367460"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-09-04T12:23:55.000Z"}, {"field": "recs-rawtitle", "value": "Vaskemiddelkrangel i retten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Etter \u00e5 ha gitt trondheimsfirmaet 400 000 kroner i bot for \u00e5 ha krevd betaling for vaskemiddel folk ikke har bedt om, mottar Forbrukerombudet fortsatt klager p\u00e5 Joha Consult AS. N\u00e5 blir det oppvask i retten."}, {"field": "thumbnail", "value": "http://content-thumbnail.cxpublic.com/content/thumbnail200x150/a7970b3b01681b27b8dca9b5cf6ecbea9fe2c345.jpg?5985ba75"}, {"field": "thumbnailfullheightdimensions", "value": "200x893"}, {"field": "timestamp", "value": "2017-08-05T12:30:45.000Z"}, {"field": "title", "value": "Vaskemiddelkrangel i retten"}, {"field": "url", "value": "http://www.adressa.no/nyheter/article59039.ece"}, {"field": "urlhash", "value": "a7970b3b01681b27b8dca9b5cf6ecbea9fe2c345"}], "score": 0.82197624, "siteId": "9222270286501375973", "id": "a7970b3b01681b27b8dca9b5cf6ecbea9fe2c345"}

