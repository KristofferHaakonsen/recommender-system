{"fields": [{"field": "modifiedtime", "type": "time", "value": "2016-08-08T05:56:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "trygve lundemo"}, {"field": "body", "value": ["Saken oppdateres.", "Van Morrison er antakelig rockens st\u00f8rste vokalist, rent vokalmessig. F\u00e5, om noen, kan fylle ei tekstlinje, et ord, en vokal, et grynt med s\u00e5 sterke f\u00f8lelser som ham.", "Men en omgjengelig mann er han ikke. Det fikk jeg oppleve s\u00e5 til de grader da jeg m\u00f8tte ham, av alle steder, p\u00e5 Voss i mars 1988. Etter mye om og men ble jeg og flere pressekolleger invitert opp p\u00e5 hotellrommet hans, til et m\u00f8te jeg aldri glemmer.", "Les ogs\u00e5: Han tok oss inn i mystikken", "Den gangen var Van Morrison en av rockens aller st\u00f8rste navn, en vokal urkraft, omgitt av mystikk. Kritikerne var stort sett enige om at han hadde utgitt to av rockhistoriens aller beste album, \u00abAstral Weeks\u00bb og \u00abMoondance\u00bb, og han var kjent for \u00e5 holde forrykende konserter.", "I pressen var vi ogs\u00e5 opptatt av at han aldri lot seg intervjue. \u00c5 f\u00e5 ham i tale ville v\u00e6re en bragd. Kanskje det ville la seg gj\u00f8re p\u00e5 fredelige Voss, dit han var invitert p\u00e5 jazzfestival, til et samarbeid med norske musikere, ledet av Rune Klakegg.", "Selv de s\u00e6reste og mest tause stjernene pleier \u00e5 mykne under slike omstendigheter. Det opplevde noen av oss under Moldejazz tre \u00e5r tidligere, da Miles Davis inviterte oss opp p\u00e5 hotellrommet, til en seanse som har skrevet seg inn i norsk musikkjournalistikks historie.", "Les ogs\u00e5: Van Morrison kommer med sitt faste band til Sverresborg", "Men Van Morrison omfavnet verken publikum eller presse med \u00e5pne armer da han kom til Voss. Han hadde p\u00e5 forh\u00e5nd gitt klar beskjed om at hvis pressefotografer m\u00f8tte opp n\u00e5r han landet p\u00e5 Flesland, ville han snu p\u00e5 flekken.", "Han gikk heller ikke p\u00e5 toget til Voss i Bergen sentrum, men i Ytre Arna. Han og hans danske kone kj\u00f8rte i egen vogn, med kondukt\u00f8rens kaffe p\u00e5 termos \u2013 og han gikk ikke av toget p\u00e5 Voss, men p\u00e5 Bulken stasjon, alt for \u00e5 unng\u00e5 \u00e5 bli plaget av folk som ville fotografere og prate.", "Antakelig vil han gj\u00f8re alt han kan for \u00e5 komme seg usett til og fra scenen p\u00e5 Sverresborg ogs\u00e5.", "Les ogs\u00e5: Van Morrison utgir fortsatt bra album. \"Keep It Simple\" er ett av dem.", "Men han myknet likevel, i hvert fall til en viss grad. Den f\u00f8rste konserten gikk str\u00e5lende. Jeg skrev i anmeldelsen at \u00abden som har h\u00f8rt Van Morrison synge, vet at det finnes knapt mer gripende sang\u00bb.", "Om kvelden dumpet noen av oss borti ham p\u00e5 restaurant. Han tillot at vi tok ham i h\u00e5nden og takket for konserten, og det var nesten s\u00e5 han smilte. Vi hadde allerede lagt inn en h\u00f8flig foresp\u00f8rsel om det kanskje ville bli mulig med en liten samtale dagen etterp\u00e5, f\u00f8r hans konsert nummer to.", "Dagen etter skjedde det, men ikke slik vi hadde h\u00e5pet. Etter lange forhandlinger innvilget han audiens. Vi kunne aller n\u00e5digst f\u00e5 komme opp p\u00e5 rommet hans, men vi m\u00e5tte levere sp\u00f8rsm\u00e5lene skriftlig p\u00e5 forh\u00e5nd, ingen ekstrasp\u00f8rsm\u00e5l var tillatt, og vi m\u00e5tte komme i to puljer. Jeg havnet i pulje nummer to.", "Vi journalister fleipet oss imellom med at vi kanskje m\u00e5tte hiv-testes f\u00f8r vi fikk komme inn.", "Da vi kom inn p\u00e5 rommet, inn i det aller helligste, ble vi m\u00f8tt av en brysk, fyldig liten mann i en stor lenestol.", "- Skal dere lese sp\u00f8rsm\u00e5lene, eller skal jeg lese dem, bjeffet han.", "- Du kan gjerne lese dem, hvis du vil, svarte vi underdanig.", "Dermed tok han opp arket og leste. Hva jeg synes om konserten i g\u00e5r? Good. Om det er forskjell p\u00e5 \u00e5 arbeide med jazzmusikere og rockemusikere? Rockemusikere kan ikke spille min musikk.", "Slik fortsatte han. Morrison leste sp\u00f8rsm\u00e5lene raskt. Han enten avfeide dem som irrelevante eller svarte med enstavelsesord. Da han var ferdig, trakk vi oss skyndsomt ut.", "Tre minutter etter at vi gikk inn, sto vi ute i hotellkorridoren igjen og s\u00e5 forundret p\u00e5 hverandre. Hva hadde skjedd? Hadde den f\u00f8rste puljen med journalister fors\u00f8kt seg p\u00e5 sp\u00f8rsm\u00e5l som ikke var levert inn p\u00e5 forh\u00e5nd, slik at han ble irritert? Var det mulig \u00e5 skrive noe om dette?", "Noen ble forbannet. Selv trakk jeg p\u00e5 smileb\u00e5ndet og tenkte at Van Morrison gj\u00f8r selvf\u00f8lgelig som han vil. Han m\u00e5 ikke snakke med oss journalister. Han kommuniserer uansett best gjennom musikken sin, han synger bedre enn han snakker.", "Det vil publikum f\u00e5 oppleve i Sverresborg."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "d0410fa7760c4d03e7475f255c684b1c93bbfa36e46624ea250ba22fd7d2fac7"}, {"field": "createtime", "value": "2016-08-08T05:00:41.000Z"}, {"field": "description", "value": "Kanskje blir det magi, men publikum kan ikke vente seg publikumsfrieri n\u00e5r Van Morrison kommer til Sverresborg."}, {"field": "dominantimage", "value": "http://www.adressa.no/pluss/kultur/article13143968.ece/im6o80/ALTERNATES/w980-default/IMG_VAN_MORRISON1.jpg_1_1_3V3LTC7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/27a68833e3252c314f8c2ed5da8b9ef6c0f628b4.jpg?595808f7"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 hotellrommet til Van The Man -adressa.no"}, {"field": "id", "value": "27a68833e3252c314f8c2ed5da8b9ef6c0f628b4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["publikum", "m\u00f8tt", "konsert", "aller", "hotellrommet", "sp\u00f8rsm\u00e5l"]}, {"field": "kw-entity", "value": ["bulken", "flesland", "van the man", "sverresborg", "astral weeks", "moldejazz", "it simple", "moondance"]}, {"field": "kw-location", "value": ["bergen", "voss", "ytre arna"]}, {"field": "kw-pageclass", "value": "article"}, {"field": "kw-person", "value": ["rune klakegg", "miles davis", "van morrison"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13143968.ece/im6o80/ALTERNATES/w980-default/IMG_VAN_MORRISON1.jpg_1_1_3V3LTC7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 hotellrommet til Van The Man"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/08/08/P%C3%A5-hotellrommet-til-Van-The-Man-13143969.ece"}, {"field": "pageclass", "value": ["article"]}, {"field": "publishtime", "value": "2016-08-08T05:56:12.000Z"}, {"field": "recs-articleid", "value": "13143969"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-08-08T05:56:12.000Z"}, {"field": "recs-rawtitle", "value": "P\u00e5 hotellrommet til Van The Man -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Kanskje blir det magi, men publikum kan ikke vente seg publikumsfrieri n\u00e5r Van Morrison kommer til Sverresborg."}, {"field": "thumbnail", "value": "http://content-thumbnail.cxpublic.com/content/thumbnail200x150/27a68833e3252c314f8c2ed5da8b9ef6c0f628b4.jpg?595808f7"}, {"field": "thumbnailfullheightdimensions", "value": "200x1696"}, {"field": "timestamp", "value": "2017-07-01T20:41:27.000Z"}, {"field": "title", "value": "Da vi m\u00f8tte Van Morrison p\u00e5 hotellrommet"}, {"field": "url", "value": "http://www.adressa.no/pluss/kultur/2016/08/08/P%c3%a5-hotellrommet-til-Van-The-Man-13143969.ece"}, {"field": "urlhash", "value": "27a68833e3252c314f8c2ed5da8b9ef6c0f628b4"}], "score": 1.102856, "siteId": "9222270286501375973", "id": "27a68833e3252c314f8c2ed5da8b9ef6c0f628b4"}

