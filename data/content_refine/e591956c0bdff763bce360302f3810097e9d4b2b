{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Ingen synes \u00e5 v\u00e6re helt enige om dette, men en h\u00e5ndfull TV-serier ser alltid ut til \u00e5 ligge helt p\u00e5 topp over slike rankinger uansett hvor vi snur og vender oss p\u00e5 nettets utallige rankingsiter for film og TV.", "Denne uh\u00f8ytidelige listen er satt sammen av topplasseringene fra nettstedene IMDb ( Internet Movie Database), Metacritic , Empire Magazine , Rotten Tomatoes og en h\u00e5ndfull mindre nettsteder.", "En ett hundre prosent korrekt liste er umulig \u00e5 f\u00e5 til fordi eldre USA-spesifikke TV-serier som \u00abI Love Lucy\u00bb , \u00abBonanza\u00bb , \u00abGunsmoke\u00bb og \u00abLassie\u00bb vil alltid dukke opp p\u00e5 toppen av lister som tar utgangspunkt i hvor mange sesonger seriene har blitt laget eller seertilfredshet. Disse seriene samlet hele USA foran fjernsynsapparatene i en tidsepoke der vi i Norge ( og store deler av verden for \u00f8vrig ) ikke hadde tilgang til dem. Denne listen vil i stedet ta utgangspunkt i det som den amerikanske journalisten og TV-kritikeren Alan Sepinwall d\u00f8pte \u00abThe new, new golden age of television\u00bb , alts\u00e5 den perioden som mange mener startet i 1999 med \u00abThe Sopranos\u00bb.", "Etter suksessen til \u00abThe Sopranos\u00bb s\u00e5 flere TV-selskap ( men i f\u00f8rste rekke HBO) at det \u00e5 satse store penger p\u00e5 \u00e5 lage bredt anlagte TV-serier faktisk betalte seg b\u00e5de i seertall, kritiker-ratinger og penger. Tidligere hadde de fleste store amerikanske TV-selskaper satset p\u00e5 brede sit-coms ( \u00abSeinfeld\u00bb, \u00abFriends\u00bb, \u00abFrasier\u00bb, \u00abCheers\u00bb etc .) eller s\u00e5peopera ( \u00abDallas\u00bb, \u00abDynasty\u00bb, \u00abFalcon Crest\u00bb ), serier som var b\u00e5de billige og produsere, samt hadde et stort publikum. Bredt anlagte TV-serier ( gjerne historiske) som f.eks. \u00abNord og S\u00f8r\u00bb med bl.a. Patrick Swayze ) var unntaket snarere enn regelen. Og kult-serier som \u00abTwin  Peaks\u00bb ( som i all rettferdighet m\u00e5 betegnes som den aller f\u00f8rste av den \u00abnye\u00bb typen TV-serier ) baserte sitt eksistensgrunnlag p\u00e5 serieskapernes innsatsvilje og ikke p\u00e5 TV-selskapenes pengepung og interesse.", "Men med  \u00abSopranos\u00bb begynte en ny TV-alder. N\u00e5 var det for f\u00f8rste gang mulig for TV-selskapene ( ) \u00e5 konkurrere i kvalitet med Hollywood. Spesielt HBO sto bak gullrekka \u00abSopranos\u00bb, \u00abThe Wire\u00bb og \u00abDeadwood\u00bb i disse f\u00f8rste \u00e5rene. Tre serier som ofte sp\u00f8kefullt blir henvist til som den hellige treenighet blant moderne TV-serier.", "En av disse seriene startet opp f\u00f8r 1999, men passer tematisk og tidsmessig sett inn i kategorien uansett. Vi utelukker ogs\u00e5 sit-coms ( \u00abSeinfeld\u00bb, \u00abThe Office\u00bb etc. ) fra denne listen fordi de ikke passer inn i det timelange formatet som de fleste av disse \u00abnye\u00bb seriene har. Vi tillater oss ogs\u00e5 \u00e5 utelukke mini-serien \u00abBand of Brothers\u00bb fordi denne var laget som en mini-serie som i utgangspunktet aldri var ment \u00e5 g\u00e5 lenger enn de planlagte ti episodene.", "Her er den uoffisielle og uh\u00f8ytidelig listen med tidenes ti beste TV-serier basert p\u00e5 ranking, popularitet og seertall fra \u00abThe new new golden age of Television\u00bb", "1. Breaking Bad (2008 - 2013)", "Kan sees p\u00e5: Netflix", "Det var umulig \u00e5 ikke plassere historien om Walter White \u00f8verst p\u00e5 listen. Ikke minst fordi de fleste rankingsiter har denne p\u00e5 topp. Det er kanskje overraskende at det ikke er en serie fra HBO, men manusforfatter og regiss\u00f8r Vince Gilligan etablerte en cinematisk stil med serien som er s\u00e5 skyh\u00f8yt over alle andre b\u00e5de i kvalitet, plot, dialog, fotografi og tematikk at det er bare \u00e5 b\u00f8ye seg i st\u00f8vet. Denne spesielle stilen ( tidshopp, brede bildeflater, metafiksjon og svart humor ) er ogs\u00e5 alle kjennetegn til oppf\u00f8lgerserien \u00abBetter Call Saul\u00bb som hadde premiere p\u00e5 Netflix sist helg.", "Har du ikke sett Breaking Bad tidligere s\u00e5 har du ikke lenger noen unnskyldning. Selv om du tegner et Netflix-abonnement bare for denne serien s\u00e5 er det verdt det.", "2. The Sopranos (1999 - 2007)", "Kan sees p\u00e5: HBO Nordic", "N\u00e5 blir det litt vanskeligere. \u00abSopranos\u00bb satte standarden for alle moderne TV-serier, men n\u00e5r det kommer til plasseringer p\u00e5 de forskjellige listene s\u00e5 finner vi serien fra alt fra f\u00f8rste til tiende plass.", "Uansett s\u00e5 er historien om Tony Soprano den viktigste og beste skildringen av italiensk mafia p\u00e5 film ved siden av Coppollas \u00abThe Godfather\u00bb . Det beste av alt er at serien har ikke mistet noe som helst av framdriften eller aktualiteten siden premieren i 1999.", "3. The Wire (2002 - 2008)", "Kan sees p\u00e5: HBO Nordic", "Manges soleklare valg til tidenes beste TV-serie. Men \u00abThe Wire\u00bb er en \u00abslow burner\u00bb i begrepets rette forstand. De fleste som pr\u00f8ver \u00e5 \u00abbinge\u00bb serien opplever at det tar minst 6-7 episoder f\u00f8r serien \u00absitter\u00bb. Den har da ogs\u00e5 en usedvanlig langsom oppbygging der dialog, intrikate detaljer og mangel p\u00e5 typiske actionscener gj\u00f8r at \u00abThe Wire\u00bb krever mye mer av seerne enn de fleste andre TV-serier. N\u00e5r det er sagt, f\u00e5r du f\u00f8rst fot for \u00abThe Wire\u00bb s\u00e5 nekte den \u00e5 slippe taket f\u00f8r du er ferdig med alle fem sesongene.", "4. Deadwood (2004 - 2006)", "Kan sees p\u00e5: HBO Nordic", "Om \u00abThe Wire\u00bb krever en god del av seerne s\u00e5 krever \u00abDeadwood\u00bb minst ti ganger s\u00e5 mye. Ikke fall i fella \u00e5 tro at dette er en \u00abwesternserie\u00bb. Mest av alt s\u00e5 er \u00abDeadwood\u00bb en serie som William Shakespear har kunnet skrevet manuset til om han hadde levd i dag. \u00abDeadwood\u00bb handler om dialog, dialog og atter dialog ( serien har for\u00f8vrig en slags uoffisiell verdensrekord  banneord ). Men historien om Al Swearengen og byen Deadwood i South Dakota i 1870-\u00e5rene er som en fin \u00e5rgangsvin - for kjennere. Og Ian McShanes innsats som Al Swearengen er minst ti Oscar-statuetter verdt.", "5. Lost ( 2004 - 2010)", "Kan sees p\u00e5: Viaplay", "F\u00e5 serier har vel samlet et s\u00e5 stort antall TV-seere verden over enn \u00abLost\u00bb. Serien mistet riktignok litt av b\u00e5de fart og popularitet de siste tre sesongene, men uansett hvordan du velger \u00e5 se p\u00e5 det s\u00e5 var \u00abLost\u00bb den store \u00absnakkisen\u00bb i de \u00e5tte \u00e5rene den gikk p\u00e5 TV. Serien hadde ogs\u00e5 det st\u00f8rste antallet nettsider viet konspirasjonsteorier, diskusjoner om b\u00e5de plot, hendelser og karakterer noensinne.", "Sett med dagens \u00f8yne s\u00e5 virker deler av \u00abLost\u00bb bitte litt datert og hullene i plottet blir bare st\u00f8rre og st\u00f8rre med \u00e5rene, men underholdningsverdien i historien om Sawyer, Jack, Locke, Hurley og alle andre p\u00e5 den tropiske \u00f8ye kan ikke undervurderes.", "6. Game of Thrones ( 2011 -  )", "Kan sees p\u00e5: HBO Nordic", "Ikke siden \u00abSopranos\u00bb har HBO hatt en st\u00f8rre hit en \u00abGame of Thrones\u00bb. Bare produksjonskostnadene alene gj\u00f8r hver enkelt episode st\u00f8rre enn de fleste Hollywood-filmer. Og de f\u00e6rreste kan vel klage p\u00e5 den behandlingen George R.R. Martins bokverk har f\u00e5tt ( og fortsatt f\u00e5r av HBO ). Dette er storsl\u00e5tt fortellerkunst p\u00e5 s\u00e5 mange plan ( det engelske begrepet \u00abepic\u00bb passer vel best her ). Og Martin er ingen fremmed for \u00e5 ta livet av hovedpersonene sine. Faktisk s\u00e5 forbauser det oss til tider at det fortsatt er karakterer igjen til \u00e5 drive handlingen framover.  \u00abGame of Thrones\u00bb har ene og alene \u00e6ren for den renessansen som fantasy-sjangeren n\u00e5 opplever.", "7. Six Feet Under (2001 - 2005)", "Kan sees p\u00e5: HBO Nordic", "\u00abSix Feet Under\u00bb har en tendens til \u00e5 bli glemt eller oversett p\u00e5 slike lister til fordel for nyere serier. Men historien om begravelsesbyr\u00e5et \u00abFisher & Sons\u00bb oppleves som minst like bra i 2015 som den gjorde i 2001. Ikke minst p\u00e5 grunn av den enest\u00e5ende kombinasjonen av svart humor og blodig alvor.", "8. Rome (2005 - 2007)", "Kan sees p\u00e5: HBO Nordic", "En TV-serie som visstnok var s\u00e5 dyr \u00e5 produsere at HBO valgte \u00e5 avslutte den etter kun to sesonger til tross for popularitet og knallgode kritikker. Selv \u00abGame of Thrones\u00bb kan ikke hamle opp med den enorme mengden statister og kostymer som \u00abRome\u00bb har. I utgangspunktet historien om de to romerske legion\u00e6rene Lucious Vorenus og Titus Pullo, men serien ber\u00f8rer i stor grad en vesentlig epoke av europeisk historie. Ikke minst perioden der Julius C\u00e6sar blir diktator i Roma. Serien tar ogs\u00e5 for seg \u00e5rene etter C\u00e6sars d\u00f8d og innsettelsen av Augustus, Romas f\u00f8rst keiser. Sterke saker", "9. Oz (1997 - 2003)", "Kan sees p\u00e5: HBO Nordic", "En serie som kanskje er mindre kjent for norske TV-seere, men \u00abOz\u00bb var starten p\u00e5 HBO sin aller f\u00f8rste egenproduserte TV-serie og selv moderskipet som alle moderne TV-serier henter sin arv fra. \u00abOz\u00bb er uten tvil den mest hensynsl\u00f8st realistiske serien p\u00e5 denne listen. Historien om de innsatte i Oswald State Correctional Facillity i staten New York er ikke for sarte sjeler. Hvert eneste minutt av de seks sesongene foreg\u00e5r bak murene og f\u00f8lelsen av h\u00e5pl\u00f8shet og klaustrofobi gjennomsyrer serien. Dette er en dramaserie nesten fullstendig blottet for humor, action eller andre kjennetegn fra TV-verden. I stedet f\u00e5r du som seer oppleve drap, voldtekter, brutal vold og maktkamp du aldri f\u00f8r har opplevd maken til. En serie som til tider er ekstremt ubehagelig \u00e5 se p\u00e5, men som du likevel ikke klarer \u00e5 rive deg l\u00f8s fra.", "10. True Detective (2014 -  )", "Kan sees p\u00e5: HBO Nordic", "\u00abTrue Detective\u00bb tok en hel TV-verden p\u00e5 senga i fjor da den hadde premiere. Karrieren til Matthew McConaughey skj\u00f8t opp til stratosf\u00e6ren og manusforfatter Nic Pizzolatto og regiss\u00f8r Cary Joji Fukunaga ble begge genierkl\u00e6rte.", "Begrepet \u00abintens spenning\u00bb har vel aldri passet bedre p\u00e5 en TV-serie enn nettopp \u00abTrue Detective\u00bb. Og referansene til \u00abden gule kongen\u00bb og \u00abCarcosa\u00bb har f\u00e5tt flere mennesker til \u00e5 opps\u00f8ke b\u00f8kene \u00abThe King in Yellow\u00bb av Robert W. Chambers og Ambroce Bierces \u00abAn Inhabitant of Carcosa\u00bb enn noen gang tidligere i litteraturhistorien.", "Vi er klar over at mange andre pris \u2013og kritikerroste serier som \u00abVikings\u00bb, \u00abSons of Anarchy\u00bb, \u00abHouse of Cards\u00bb, \u00abDexter\u00bb, \u00abSherlock\u00bb og mange, mange flere ikke er med p\u00e5 listen. Men disse ti er alts\u00e5 et tverrsnitt av topplasseringer p\u00e5 lister som du finner lenker til \u00f8verst i denne saken.", "Vi vil gjerne h\u00f8re hva du synes er tidenes beste TV-serier. Skriv inn dine favoritter i kommentarfeltet under og med mange nok svar s\u00e5 kan vi med tiden presentere Adressa-lesernes TV-favoritter gjennom alle tidene."]}, {"field": "category0", "value": "kultur"}, {"field": "contenthash", "value": "1d4ded116082c990a9d9764d21ae66c9dc9bb73544bd2f471ba636b562cede81"}, {"field": "createtime", "value": "2015-02-12T19:54:55.623Z"}, {"field": "description", "value": "Ringer det noen bjeller om vi sier navnene McNulty, White og Soprano?"}, {"field": "dominantimage", "value": "http://www.adressa.no/incoming/article10643100.ece/xmn0f7/ALTERNATES/w980-default/TV.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e591956c0bdff763bce360302f3810097e9d4b2b.jpg?5894b83e"}, {"field": "dominantthumbnaildimensions", "value": "300x169"}, {"field": "heading", "value": ["Dette er tidenes beste TV-serier -adressa.no", "En ny gylden tidsalder for TV-serier", "Serier og sjangre vi ikke tar med"]}, {"field": "id", "value": "e591956c0bdff763bce360302f3810097e9d4b2b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "netflix"}, {"field": "kw-concept", "value": ["age of television", "golden age", "age of", "serie", "of television", "new golden", "svart humor", "bredt anlagte", "golden age of", "new golden age"]}, {"field": "kw-entity", "value": ["love lucy", "the sopranos", "internet movie database", "an inhabitant of carcosa", "metacritic", "frasier", "seinfeld", "carcosa", "nordic", "nic pizzolatto", "feet under", "thrones", "mcnulty", "augustus", "breaking bad", "dynasty", "lost", "lucious vorenus og titus pullo", "true detective", "falcon crest", "cheers", "empire magazine", "gunsmoke", "oscar", "house of cards", "better call saul", "lassie", "band of brothers", "an inhabitant", "lucious vorenus", "friends", "jack", "the wire", "the", "ambroce bierces", "coppollas", "c\u00e6sars", "adressa", "game of thrones", "locke"]}, {"field": "kw-location", "value": ["rome", "dallas", "hollywood", "roma", "hurley", "dexter", "norge", "new york", "fisher", "martin", "deadwood", "south dakota", "bonanza"]}, {"field": "kw-pageclass", "value": "article"}, {"field": "kw-person", "value": ["tony soprano", "matthew mcconaughey", "walter white", "george r.", "vince gilligan", "titus pullo", "patrick swayze", "al swearengen", "alan sepinwall", "william shakespear", "julius c\u00e6sar", "cary joji fukunaga", "ian mcshanes"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10643100.ece/xmn0f7/ALTERNATES/w980-default/TV.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette er tidenes beste TV-serier"}, {"field": "og-type", "value": "article"}, {"field": "og-url", "value": "http://www.adressa.no/kultur/article10643254.ece"}, {"field": "pageclass", "value": null}, {"field": "publishtime", "value": "2015-02-12T19:32:49.000Z"}, {"field": "recs-articleid", "value": "10643254"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-02-12T19:32:49.000Z"}, {"field": "recs-rawtitle", "value": "Dette er tidenes beste TV-serier -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ringer det noen bjeller om vi sier navnene McNulty, White og Soprano?"}, {"field": "thumbnail", "value": "http://content-thumbnail.cxpublic.com/content/thumbnail200x150/e591956c0bdff763bce360302f3810097e9d4b2b.jpg?5894b83e"}, {"field": "thumbnailfullheightdimensions", "value": "200x2789"}, {"field": "timestamp", "value": "2017-02-03T17:05:02.000Z"}, {"field": "title", "value": "Dette er tidenes beste TV-serier"}, {"field": "url", "value": "http://www.adressa.no/kultur/article10643254.ece"}, {"field": "urlhash", "value": "e591956c0bdff763bce360302f3810097e9d4b2b"}], "score": 0.59539264, "siteId": "9222270286501375973", "id": "e591956c0bdff763bce360302f3810097e9d4b2b"}

