{"fields": [{"field": "modifiedtime", "type": "time", "value": "2016-08-28T14:02:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "TV-serier"}, {"field": "author", "value": "kai kristiansen"}, {"field": "body", "value": ["Saken oppdateres.", "- Det har v\u00e6rt en dr\u00f8m lenge. Jaget etter mestringsf\u00f8lelsen p\u00e5 den litt ekstreme m\u00e5ten. Jeg ville p\u00e5 eventyr, samtidig er det en helt unik mulighet til \u00e5 gi Tourettes syndrom (TS) et ansikt, sier Adrian Lund.", "26-\u00e5ringen er en av 13 deltakere i denne sesongen av realityserien \u00ab71 grader nord\u00bb. Innspillingen fant sted tidlig i v\u00e5r, og fra og med mandag vises den f\u00f8rste av 15 episoder p\u00e5 TV Norge.", "Bare det \u00e5 bli plukket ut som \u00e9n av 2400 s\u00f8kere var en enorm f\u00f8lelse, forteller Adrian.", "- Det n\u00e5l\u00f8yet er s\u00e5 lite. Jeg vil vise at det faktisk g\u00e5r an, selv om jeg har en diagnose som hemmer meg litt. Det handler om hvordan du angriper det, og \u00e5 bevege seg utenfor sin egen komfortsone. Hvis man tenker man har klart litt f\u00f8r, og at man kan klare litt mer denne gangen \u2013 da g\u00e5r det helt fint, sier han med et smil.", "Da en eldre kvinne hysjet p\u00e5 Adrian Lund (26) p\u00e5 bussen, skrev han et innlegg p\u00e5 Facebook om hvordan det er \u00e5 leve med Tourettes syndrom.", "Adrian er opprinnelig fra Melbu i Vester\u00e5len, men flyttet i 2014 til Trondheim sammen med kj\u00e6resten.", "Vi treffer ham p\u00e5 Bakklandet en tidlig formiddag denne uka. Han har aldri lagt skjul p\u00e5 at han har TS. Ikke at det ville ha v\u00e6rt mulig, heller. I l\u00f8pet av intervjuet kommer det jevnlig h\u00f8ye rop og grimaser. I det ene \u00f8yeblikket sl\u00e5r han armen rett ut, i det neste viser han fingeren helt oppe i ansiktet til fotografen.", "Det er disse gjentatte ufrivillige bevegelsene og lydene \u2013 s\u00e5kalte tics \u2013 som kjennetegner den arvelige, nevrobiologiske tilstanden.", "Lektorstudent Sigrid Lovise Grinde fra Trondheim fikk utfordret h\u00f8ydeskrekken da hun deltok i 71 grader nord.", "I forkant av innspillingen var Adrian redd alle kameraene ville trigge ekstra mange utbrudd. Det viste seg \u00e5 v\u00e6re omvendt.", "- Jeg ble veldig trygg sammen med crewet og deltakerne. Man blir s\u00e5 isolert fra resten av verden. Utfordringa var heller \u00e5 leve s\u00e5 tett p\u00e5 s\u00e5 mange; man f\u00e5r ikke den alenetiden man trenger og f\u00e5r litt nok av hverandre, ler han.", "Likevel var det noen episoder, som da kamera-crewet kom seilende forbi p\u00e5 ski under den f\u00f8rste etappen, og Adrian automatisk slo ut med den ene armen.", "- Jeg sneiet luggen til kameramannen, og det var like f\u00f8r jeg slo ham rett ut i skauen, haha. Hvis jeg plutselig s\u00e5 et kamera som stakk fram bak et tre, kom ofte den, sier Adrian og viser fingeren igjen.", "- Ticsene kommer gjerne n\u00e5r de minst b\u00f8r komme, og s\u00e6rlig n\u00e5r jeg er sliten eller ut\u00e5lmodig. Samtidig vet jeg ikke hvordan det er \u00e5 v\u00e6re sliten uten tics, for jeg har hatt det livet. Jeg har vendt meg til \u00e5 leve med det.", "- Hvordan reagerte de andre deltakerne?", "- Det var stor takh\u00f8yde hele veien. Produsenten informerte tidlig alle i crewet: \u00abHan roper litt, viser litt finger, men det er aldri vondt ment\u00bb, sa han. Det er greit at folk er forberedt. Det gjenspeiler den \u00e5penheten og selvironien jeg selv har rundt dette, som gj\u00f8r at folk blir trygg p\u00e5 det, ettersom jeg er trygg p\u00e5 meg selv. Folk skvetter litt de f\u00f8rste ti minuttene, s\u00e5 blir det normalt.", "Adrian sier de andre deltakerne spenner fra en rappkjefta nordlending og en f\u00f8lsom latino, til en sossete Oslo-gutt og en ordentlig glad-bergenser. Den yngste er 19 \u00e5r, den eldste 67.", "For \u00e5 forberede seg gikk han med ekstra tung sekk i p\u00e5ska, og hadde i tillegg et par turer i Bymarka. Men helt p\u00e5 bar bakke startet han ikke: I 2012 syklet han Norge p\u00e5 langs, en tur som ofte er utgangspunktet for hans motivasjonsforedrag. Da kan han st\u00e5 p\u00e5 scenen i opp til 90 minutter uten et eneste tics.", "Inntil videre har han permisjon fra audiograf-studiet, men han fortsetter i jobben p\u00e5 Rema 1000 p\u00e5 Bakklandet. Dr\u00f8mmen er \u00e5 kunne leve av \u00e5 holde foredrag.", "- Jeg var hos TV Norge og holdt foredrag denne uka, det var helt r\u00e5tt. Jeg f\u00e5r den samme mestringsf\u00f8lelsen som da jeg deltok i \u00ab71 grader nord\u00bb. For 10 \u00e5r siden ville jeg neppe blitt med i programmet, eller ha v\u00e6rt i stand til \u00e5 nyte det \u00e5 st\u00e5 p\u00e5 en scene foran 200 mennesker. Det som en gang var langt utenfor min komfortsone, er n\u00e5 det jeg jakter p\u00e5. Det h\u00e5per jeg kan inspirere andre. Det er ikke s\u00e5 vanskelig \u00e5 ta tak i egne liv og dr\u00f8mmer som en skulle tro. Av og til m\u00e5 man bare hoppe ut i det, uten \u00e5 konsekvensanalysere og utrede alt f\u00f8rst.", "Barn med Tourettes syndrom kan ofte oppleves som br\u00e5keb\u00f8tter og urokr\u00e5ker. Et prosjekt for \u00e5 \u00f8ke kompetansen om syndromet, har bidratt til st\u00f8rre forst\u00e5else og inkludering av barna i trondheimsskolen. Les mer her.", "Adrian fikk veldig mange positive tilbakemeldinger etter at han i fjor h\u00f8st sto frem i Adresseavisen og fortalte om hvordan det var \u00e5 leve med TS. Blant annet fra foreldre som selv har barn med tilstanden.", "- \u00ab71 grader nord\u00bb har ofte over en halv million seere. Jeg har lyst til \u00e5 utnytte den oppmerksomheten til \u00e5 f\u00e5 folk til \u00e5 ta tak i egne liv. Kanskje ikke s\u00e5 drastisk som \u00e5 bli med i \u00ab71 grader nord\u00bb, men ut fra sine forutsetninger.", "F\u00f8lg Adresseavisen p\u00e5 Facebook , Instagram og Twitter ."]}, {"field": "category0", "value": "kultur"}, {"field": "contenthash", "value": "e24dc1bdb025e1aeea05c0f0dabba4ad3595bc71b5c232a418d28ddfd438b558"}, {"field": "createtime", "value": "2016-08-28T13:03:40.000Z"}, {"field": "description", "value": "At Adrian Lund (26) har Tourettes syndrom hindrer ham ikke i \u00e5 delta i \u00ab71 grader nord\u00bb."}, {"field": "dominantimage", "value": "http://www.adressa.no/kultur/article13241882.ece/4gclyq/ALTERNATES/w980-default/HOVEDBILDE"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/04c7cf45b96d91c500faccbaf862cb3cbcc0ce90.jpg?598777ed"}, {"field": "dominantthumbnaildimensions", "value": "300x169"}, {"field": "heading", "value": ["- En unik mulighet til \u00e5 gi Tourettes syndrom et ansikt -adressa.no", "Utfordrende \u00e5 bo tett", "Aldri vondt ment", "Syklet Norge p\u00e5 langs", "Utenfor komfortsonen"]}, {"field": "id", "value": "04c7cf45b96d91c500faccbaf862cb3cbcc0ce90"}, {"field": "keyword", "value": "TV-serier"}, {"field": "keywords", "value": "TV-serier"}, {"field": "kw-category", "value": "kultur"}, {"field": "kw-classification", "value": "health-and-fitness"}, {"field": "kw-company", "value": "facebook"}, {"field": "kw-concept", "value": ["syndrom", "leve", "unik mulighet", "deltakere", "grader", "ansikt"]}, {"field": "kw-entity", "value": ["bakklandet", "vester\u00e5len", "s. blant", "tourettes", "bymarka", "adresseavisen", "s. ikke", "rema 1000"]}, {"field": "kw-location", "value": ["melbu", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["adrian lund", "sigrid lovise grinde"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13241882.ece/4gclyq/ALTERNATES/w980-default/HOVEDBILDE"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- En unik mulighet til \u00e5 gi Tourettes syndrom et ansikt"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/08/28/En-unik-mulighet-til-%C3%A5-gi-Tourettes-syndrom-et-ansikt-13241883.ece"}, {"field": "pageclass", "value": ["article"]}, {"field": "publishtime", "value": "2016-08-28T14:02:10.000Z"}, {"field": "recs-articleid", "value": "13241883"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-08-28T14:02:10.000Z"}, {"field": "recs-rawtitle", "value": "- En unik mulighet til \u00e5 gi Tourettes syndrom et ansikt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "At Adrian Lund (26) har Tourettes syndrom hindrer ham ikke i \u00e5 delta i \u00ab71 grader nord\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/04c7cf45b96d91c500faccbaf862cb3cbcc0ce90.jpg?598777ed"}, {"field": "thumbnailfullheightdimensions", "value": "200x1863"}, {"field": "timestamp", "value": "2017-08-06T20:11:25.000Z"}, {"field": "title", "value": "- En unik mulighet til \u00e5 gi Tourettes syndrom et ansikt"}, {"field": "url", "value": "http://www.adressa.no/kultur/2016/08/28/En-unik-mulighet-til-%c3%a5-gi-Tourettes-syndrom-et-ansikt-13241883.ece"}, {"field": "urlhash", "value": "04c7cf45b96d91c500faccbaf862cb3cbcc0ce90"}], "score": 1.1757538, "siteId": "9222270286501375973", "id": "04c7cf45b96d91c500faccbaf862cb3cbcc0ce90"}

