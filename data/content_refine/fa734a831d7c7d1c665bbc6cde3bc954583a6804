{"fields": [{"field": "modifiedtime", "type": "time", "value": "2017-04-02T08:05:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Eliteserien", "SK Brann"]}, {"field": "author", "value": "mads b\u00f8yum"}, {"field": "body", "value": ["\u00d8ystese (BT): Torgeir B\u00f8rven kommer fra lunsj hos farmor. Han kj\u00f8rer pappas Mercedes, og med postkorthimmelen over Hardanger akkurat denne dagen, ser det ut som en reklame for bilgiganten n\u00e5r han stiger ut fra f\u00f8rersetet.", "Etter ti \u00e5r i Skien, Oslo og Nederland er Torgeir B\u00f8rven tilbake p\u00e5 Vestlandet. Han kan dra hjem til B\u00f8rveneset en frihelg.", "Her har han spilt seg svett i stuen, her har han skutt vinduer i filler.", "\u2013 Det var ikke veldig popul\u00e6rt da rutene i garasjen r\u00f8k, eller tremenningen min var p\u00e5 liggebes\u00f8k og vi sto opp klokken \u00e5tte om morgenen for \u00e5 spille fotball innend\u00f8rs, sier Torgeir B\u00f8rven.", "Men det er veldig popul\u00e6rt n\u00e5r SFO-guttene ser ham p\u00e5 kunstgressbanen i \u00d8ystese. De er over ham lik nordmenn p\u00e5 en buffet de har betalt dyrt for.", "\u2013 Kan jeg f\u00e5 drakten din?", "\u2013 Har du bare ett par fotballsko?", "\u2013 Er det g\u00f8y \u00e5 spille i Tippeligaen?", "Autografer skrives p\u00e5 armer til alle har f\u00e5tt. Torgeir B\u00f8rven s\u00e5 ikke for seg slike scener, for aldri tenkte han at det var fotball han skulle leve av, ikke p\u00e5 den alvorlige m\u00e5ten.", "\u2013 Det var ikke s\u00e5nn at jeg var ute om kveldene og jogget fordi jeg skulle bli fotballspiller. Jeg spilte fordi jeg syntes det var moro. Kompisene mine gjorde det samme, det var sosialt, sier B\u00f8rven.", "Han spilte ikke hver eneste dag, sier han, han var ingen overambisi\u00f8s, ekstrem unge.", "\u2013 Var jeg p\u00e5 hytten, spilte jeg ikke fotball. Men jeg kunne jo g\u00e5 p\u00e5 fjelltur i flere timer. Det har ikke kun v\u00e6rt fotball, men mye.", "Mens lagkamerat Sivert Heltne Nilsen tok proffgrep ved \u00e5 kutte snop fra ni\u00e5rsalderen , dro B\u00f8rven til fotballgymnas i Skien fordi det var spennende, heller enn med en bestemt tanke om \u00e5 bli yrkesut\u00f8ver med knotter under skoene.", "\u2013 Hva skjer i hodet p\u00e5 en 15-\u00e5ring som velger noe s\u00e5nt?", "\u2013 Ikke s\u00e5 mye! Jeg fikk en brosjyre av mammo , som var i musikklaget med faren til han som startet den aktuelle skolen i Skien. Men jeg ville ikke flytte alene, da, s\u00e5 jeg m\u00e5tte g\u00e5 p\u00e5 bestekompisen min og overtale ham. Til slutt klarte jeg det.", "B\u00f8rven og Martin Berge dro p\u00e5 pr\u00f8vespill. Her var fotballferdigheter inntakskrav.", "\u2013 Begge var halvskadet og hadde ikke veldig tro p\u00e5 det da vi reiste hjem. S\u00e5 kom det brev i postkassen. \u00abDa flytter vi\u00bb, sa vi, uten \u00e5 tenke s\u00e5 grundig over det. Vi tenkte mest at det var kult \u00e5 spille for Odd som var i eliteserien, sier B\u00f8rven.", "N\u00e5, som Branns nye spiss, er han tydelig.", "\u2013 \u00c5 begynne i Skien er uten tvil det beste valget jeg har tatt. Hadde jeg ikke flyttet, ville jeg ikke v\u00e6rt fotballspiller. Det er jeg hundre prosent sikker p\u00e5.", "Han hadde skoles\u00f8knader inne til Framnes hjemme i Hardanger og til kokkelinjen p\u00e5 Sandsli (\u00abmen jeg kan ikke lage mat\u00bb). Etter \u00e5 ha valgt det dristigste, og bodd med fem andre i et vinterkaldt kollektiv, ville B\u00f8rven hjem.", "\u2013 Det gikk litt tregt sosialt, vi var to bygdetullinger i byen og jeg hadde v\u00e6rt mye skadet. Etter jul f\u00f8rste \u00e5ret hadde jeg v\u00e6rt hjemme i \u00d8ystese, m\u00f8tt kompiser og hatt det moro. Da var jeg ganske bestemt p\u00e5 \u00e5 flytte hjem. Enten med en gang, eller etter skole\u00e5ret.", "\u2013 Hva hadde skjedd hvis du flyttet tilbake?", "\u2013 Da hadde jeg vel g\u00e5tt til Norheimsund i 3. divisjon. Jeg hadde ikke v\u00e6rt i Brann i dag. Da m\u00e5tte jeg hatt j\u00e6vlig flaks.", "P\u00e5 toppidrettslinjen i Bergen kom B\u00f8rven uansett ikke inn. Han har aldri v\u00e6rt p\u00e5 et kretslag. En gang greide han \u00e5 bli tatt ut p\u00e5 et sonelag i Hordaland, forstadiet til kretslaget. B\u00f8rven fikk ikke spille s\u00e5 mye.", "\u2013 Hva tenker du om det i dag?", "\u2013 Det er mange som har en s\u00e5nn historie. Det er ikke uvanlig. Jeg var s\u00e5 liten ogs\u00e5.", "B\u00f8rven virker \u00e5 brenne litt for dette, selv om han ikke vil skylde p\u00e5 noen for at talentet hans ikke ble sett med det f\u00f8rste.", "\u2013 I Belgia har de startet egne u-landslag for folk som ikke er kommet s\u00e5 langt fysisk. De vil ikke g\u00e5 glipp av noen. Det er nok mange som har mistet en karri\u00e8re fordi de var sm\u00e5 da de var yngre, og ingen trodde p\u00e5 dem. Birger Meling fikk ikke fortsette i Viking, de mente han var for liten, og se p\u00e5 ham i dag, sier B\u00f8rven om mannen Rosenborg n\u00e5 har hentet.", "\u2013 Det er utallige s\u00e5nne eksempler, fortsetter han.", "\u2013 Kunne det skjedd deg?", "\u2013 Hadde jeg ikke kommet inn p\u00e5 skolen i Skien, ville jeg spilt i \u00d8ystese n\u00e5.", "En treningsleir med skolen til Tyrkia \u00f8kte B\u00f8rvens trivsel p\u00e5 videreg\u00e5ende. Kanskje stoppet den en dominoeffekt som kunne hindret toppfotballkarri\u00e8ren hans.", "\u2013 Vi spilte to treningskamper som gikk veldig bra for min del. Jeg fikk v\u00e6re med p\u00e5 benken hos junior elitelaget til Odd p\u00e5 grunn av dem. S\u00e5 hadde det seg s\u00e5nn at jeg rett og slett ble med p\u00e5 en fest. Plutselig hadde jeg venner og ting og prate om. Ting ble enklere, det er lettere \u00e5 be om ballen fra noen du kjenner, enn \u00e5 komme p\u00e5 trening og skrike som en idiot.", "Han valgte \u00e5 se livet an. \u00abFlaksen\u00bb fortsatte. To spisser p\u00e5 juniorlaget forsvant etter sesongen.", "\u2013 De satt igjen med meg.", "Mindre enn et \u00e5r senere debuterte han for A-laget med superscoring p\u00e5 Brann Stadion.", "\u2013 Jeg m\u00e5tte melde forfall til den f\u00f8rste A-lagstreningen jeg skulle v\u00e6re med p\u00e5. Mattetentamen, sier B\u00f8rven.", "Neste dag tok lokalavisen ham med til stadion. Dag-Eilev Fagermo var der, B\u00f8rven husker det som hans f\u00f8rste samtale med Odd-treneren.", "\u2013 Jeg tror ikke han hadde sett meg spille ...", "Snart hadde hele Norge gjort det.", "Tilbake der alt begynte, p\u00e5 banen i \u00d8ystese, vet B\u00f8rven at han har tjent millioner p\u00e5 fotballyrket. Han er en av dem som har klart det, uten \u00e5 ha v\u00e6rt den som pr\u00f8vde mest bevisst.", "I en kameratgjeng med aldersspenn p\u00e5 fire \u00e5r, la han grunnlaget. Milj\u00f8et hadde alt \u00e5 si, mener B\u00f8rven.", "\u2013 Vi var en voldsomt fin gruppe som alltid var p\u00e5 banen i lag. Det er det jeg har l\u00e6rt mest av. Teknikk, pasningsspill, skuddfot, touch \u2013 alle de tingene kommer fra \u00d8ystese.", "Siden l\u00e6rte han det taktiske. Hos Dag-Eilev Fagermo, hos Kjetil Rekdal, i Nederland og n\u00e5 i Bergen.", "H\u00e5pet hans for 2017, i en ny hjemby, er klart.", "\u2013 Spille s\u00e5 mange kamper som mulig. Bidra til at det blir en god sesong for Brann.", "\u2013 Og hva er en god sesong for Brann?", "\u2013 Kommer vi p\u00e5 6. plass og g\u00e5r til cupfinalen, m\u00e5 det sies \u00e5 v\u00e6re en god sesong. Ryker vi i cupens 2. runde, er det en annen historie \u00e5 bli nummer seks. Hvis vi klarer \u00e5 f\u00e5 en ny sesong der vi er blant de fem\u2013seks beste, er det et godt steg. Da viser vi at vi kan prestere to sesonger p\u00e5 rad, sier Torgeir B\u00f8rven.", "H\u00f8r den nyeste utgaven av BT-Sportens podkast:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "5d88fb4f15ade24bc65032ce8c679846bfe238f29678191dceb4d6d21c91fd3b"}, {"field": "createtime", "value": "2017-04-01T08:10:54.000Z"}, {"field": "description", "value": "Brann-spissen er 100 prosent sikker: Hadde han ikke tatt det t\u00f8ffe valget, ville han spilt i \u00d8ystese i dag."}, {"field": "heading", "value": ["En brosjyre fra moren endret Torgeir B\u00f8rvens liv -adressa.no", "Barnas forbilde", "Brosjyre fra moren endret livet", "\u2013 Det beste valget", "Aldri v\u00e6rt p\u00e5 kretslag", "Slik snudde det", "L\u00f8kkefotballens betydning"]}, {"field": "id", "value": "fa734a831d7c7d1c665bbc6cde3bc954583a6804"}, {"field": "keyword", "value": ["Eliteserien", "SK Brann"]}, {"field": "keywords", "value": "Eliteserien,SK Brann"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "viking"}, {"field": "kw-concept", "value": ["spille", "valgt", "sesong", "hjem", "flytte", "dag", "brann", "skolen", "moro", "fotball", "moren endret", "spilt"]}, {"field": "kw-entity", "value": ["a-lagstreningen", "vestlandet", "a-laget", "oslo og nederland", "b\u00f8rveneset", "brann stadion", "framnes", "tippeligaen", "odd", "rosenborg"]}, {"field": "kw-location", "value": ["norheimsund", "sandsli", "nederland", "mercedes", "tyrkia", "hordaland", "hardanger", "belgia", "\u00f8ystese", "skien", "norge", "bergen"]}, {"field": "kw-pageclass", "value": "article"}, {"field": "kw-person", "value": ["martin berge", "torgeir b\u00f8rven", "kjetil rekdal", "sivert heltne nilsen", "birger meling", "dag-eilev fagermo"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/e5183c39-f4d9-491a-9e98-0fc4786a40f6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En brosjyre fra moren endret Torgeir B\u00f8rvens liv"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/En-brosjyre-fra-moren-endret-Torgeir-Borvens-liv-232659b.html"}, {"field": "pageclass", "value": ["article"]}, {"field": "publishtime", "value": "2017-04-01T08:59:14.000Z"}, {"field": "recs-articleid", "value": "232659"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-04-01T08:59:14.000Z"}, {"field": "recs-rawtitle", "value": "En brosjyre fra moren endret Torgeir B\u00f8rvens liv -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Brann-spissen er 100 prosent sikker: Hadde han ikke tatt det t\u00f8ffe valget, ville han spilt i \u00d8ystese i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/fa734a831d7c7d1c665bbc6cde3bc954583a6804.jpg?5961ec33"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-09T08:41:23.000Z"}, {"field": "title", "value": "En brosjyre fra moren endret Torgeir B\u00f8rvens liv"}, {"field": "url", "value": "http://www.adressa.no/100Sport/fotball/En-brosjyre-fra-moren-endret-Torgeir-Borvens-liv-232659b.html"}, {"field": "urlhash", "value": "fa734a831d7c7d1c665bbc6cde3bc954583a6804"}], "score": 0.898945, "siteId": "9222270286501375973", "id": "fa734a831d7c7d1c665bbc6cde3bc954583a6804"}

