{"fields": [{"field": "modifiedtime", "type": "time", "value": "2013-02-16T10:18:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Det fete synthriffet. Bra flow \u2013 det er han som vant Ur\u00f8rt-finalen p\u00e5 P3 og NRK3 i g\u00e5r: rapperen Phil T. Rich. Kjernefamilien nikker p\u00e5 hodene mens landskapet flyr forbi. To store i framsetet \u2013 to sm\u00e5 med hestehale og musefletter i baksetet.", "Jeg flyr kjapt inn i en ho, flyr like kjapt ut igjen", "Ja ja. Er jo ikke verre enn Sirkus Eliassen, tenker jeg og kj\u00f8rer videre. Familien digger.", "Se p\u00e5 hun der \u2013 hun bitchen er gal", "Veksler blikk med kona. Vi ser p\u00e5 oss selv som liberale, rause og kulturelle mennesker. Har v\u00e6rt p\u00e5 Roskilde, lest Bj\u00f8rneboe, vokst opp med MTV \u2013 og har etter hvert blitt vant med politisk ukorrekte tekster \u2013 b\u00e5de innen rock og hiphop. Er jo bare fiksjon \u2013 et korreks til det konforme, vet du. Og s\u00e5 er det jo artig \u2013 hey hun Rihanna er jo kul da som kan v\u00e6re s\u00e5 utstudert sexy og fremdeles ha \u00e6ren i behold \u2013 hun er kanskje v\u00e5r tids Madonna, sitter vi og fabulerer mens ungdomstida synes mer og mer fjern.", "Jeg trommer p\u00e5 rattet, h\u00f8rer p\u00e5 ny norsk musikk, og f\u00f8ler meg frigjort nok til \u00e5 se humoren i disse frilynte raptekstene.", "Analkuler og dildo", "Chicken her er en nympho", "Bitchen er alltid horny", "Og s\u00e5 var det nok. En myndig pappah\u00e5nd gj\u00f8r P3 om til P2 og de nikkende hodene slutter \u00e5 vagge \u2013 blir ikke helt det samme med \u00abKlar en klassiker\u00bb.", "At det kommer innhold p\u00e5 radio og tv som ikke er bra for jentene mine p\u00e5 fire og sju er ikke uvanlig. S\u00e5nn sett er denne anekdoten kanskje bare en historie om en far som gj\u00f8r jobben sin og at det ikke er mer enn det.", "Men s\u00e5 synes jeg at det er mer enn det.", "En ting er at analkuler og dildo blir litt vanskelig \u00e5 forklare om det skulle komme sp\u00f8rsm\u00e5l om det fra baksetet. Det som er verre er at mine d\u00f8tre skal vokse opp og inn i en kultur der de m\u00e5 godta \u00e5 bli kalt \u00abbitch\u00bb eller \u00abho\u00bb. Kule jenter har greid \u00e5 h\u00e5ndtere dette bra hittil, men det er ikke med lystig sinn jeg slipper jentene mine inn i en kulturell kodeks der det er greit \u00e5 kalle hverandre seksualiserte \u00f8kenavn, basert p\u00e5 en sjargong fra amerikansk gangsterkultur masseprodusert for en hvit middelklasse i beita for noe \u00e5 tro p\u00e5 og \u00e5pen for kontrollert risiko og \u00abm\u00f8rke\u00bb.", "I ekte moraliststil kjenner jeg forargelse over ungdomskulturens ubetenksomme omgang med b\u00e5de spr\u00e5ket og kj\u00f8nnsrollene. Den outrerte, og gjerne sp\u00f8kefulle bruken av amerikansk slang siver sakte inn i kulturen og blir en del av det vi tar for gitt. Etter at musikerne St\u00e5le Fossheim og Tore Bakkland skrev en innsiktsfull kronikk i Dagsavisen denne uka har flere kommentert at \u00abbitch\u00bb og \u00abho\u00bb er helt vanlige betegnelser p\u00e5 jenter.", "Sorry alts\u00e5, men s\u00e5nn kan vi ikke ha det.", "N\u00e5r man ser den grumsete understr\u00f8mmen p\u00e5 internett med menn som hater kvinner, er det verdt \u00e5 ta til motm\u00e6le n\u00e5r det blir kulturelt akseptert \u00e5 kle seg i en barsk og kvinneundertrykkende spr\u00e5kdrakt.", "At unge gutter som rimer seg fram til v\u00e5gale tekster, er en uskyldig greie. Det er mye \u00abjoke\u00bb i hiphoptekstene og Phil T. Rich er sikkert en hyggelig kar \u2013 som ikke behandler jentevennene sine som horer. Problemet for meg er at storsamfunnet har tatt inn sjargongen og n\u00e5 trykker den til sitt bryst.", "Statskanalen har tatt fram nettopp \u00abGal\u00bb og Phil T. Rich som \u00e5rets beste ur\u00f8rtartist. De falt for \u00abpakka\u00bb han leverte, som ogs\u00e5 jeg h\u00f8rer er helst\u00f8pt og profesjonell. Men de svelger ogs\u00e5 unna det faktum at l\u00e5ta bruker spottende og nedsettende begrep om jenter generelt og \u00abhorny\u00bb jenter spesielt. Phil T. Richs grovheter \u2013 isolert sett er jo ikke de noe farlige \u2013 men den bed\u00f8vde \u00abkult det'a\u00bb-mottakelsen som opinionslederne i P3 m\u00f8ter den med er i mine \u00f8yne bevisstl\u00f8s.", "N\u00e5 skal det sies at programlederen p\u00e5 Ur\u00f8rt-showet appellerte til \u2013 i alles \u00f8yne prektige \u2013 Marit Larsen, etter Phil T. Rich's opptreden. Hva syntes hun om den grove teksten? \u2013Det gikk rett hjem. Jeg vil se deg p\u00e5 \u00f8ya, sa Larsen og gjorde det enda vanskeligere for oss tantesofieaktige surpompene. Du blir unektelig en party pooper n\u00e5r du hever pekefingeren mens Storsalen i Samfundet og storsamfunnet i NRK gjenger med i rapperens feststemte grisel\u00e5t.", "Jeg husker godt mitt f\u00f8rste moralske indignasjon overfor hiphopkulturen. Det var i 1998 og hiphop var s\u00e5 visst den nye vinen i Trondheim. Jeg var ungdomsarbeider p\u00e5 Rosenborg skole og m\u00f8tte en sjargong dynket i mannssj\u00e5vinisme. Streetbasket var for gutta, mens \u00abhoes and bitches\u00bb satt p\u00e5 tribunen og var deilig. Da ungdomsklubben skulle ha temaparty var \u00f8nsket \u00abpimps and hoes\u00bb. Det f\u00f8ltes rart \u00e5 v\u00e6re 22 \u00e5r og oppleve fjortisene som mye mer gammeldagse i holdningene til hverandre. Pendelen hadde snudd \u2013 det var ikke lenger en rockkultur bygget p\u00e5 60- og 70-tallets motkultur. Det var en ny hedonistisk kodet kultur der referanser til slang og fikse vendinger i en amerikansk ghetto var \u00abda shit\u00bb. I traurige Trondheim gikk det en generasjon rundt i saggebukser og preiket om de fire elementene i hiphop. Og om pimps and hoes. Jeg var en hoderystende gammel gubbe p\u00e5 22 \u00e5r.", "Syndige gledespiker og kabaret. Elvis' hofter. Micks karisma og Monroes blikk. Samanthas pupper, Guns n' Roses' bitches og Phil T. Richs analkuler. Seksualitet i popul\u00e6rkulturen har n\u00e6r sagt til alle tider forarget middelklassen \u2013 den store hopen p\u00e5 midten som er interessert i at systemet \u2013 som de selv er p\u00e5 vei opp i \u2013 skal best\u00e5. At hiphop utfordrer oss i midten er en kjent popkulturell sannhet. Gammelrocker og konsertarrang\u00f8r Sveinung Sundli har uttalt at hiphop er den nye rocken. Mens rockerne tenker p\u00e5 HMS og lager museum er hiphop-banda reisende kaos og egne lover. Dette har Sundli helt rett i.", "For NRK P3 blir det vanskelig \u00e5 st\u00f8te fra seg den ledende musikksjangeren med moralsk forargelse. Jeg skj\u00f8nner det. Men liker det ikke.", "Kronikkskribentene Fossheim og Bakkland, som til vanlig spiller i rockbandet Dunderhonning, kritiserer NRK for \u00e5 klistre et stort \u00abgodkjentstempel\u00bb p\u00e5 kvinnesynet i teksten. Mats Borch Bugge, musikksjef i P3 og selvutnevnt jordfar (!) for Phil T. Rich, svarer p\u00e5 kritikken ved \u00e5 peke p\u00e5 at P3 speiler ungdomskulturen i vid forstand og at de har stor takh\u00f8yde for hva som kan spilles eller sies p\u00e5 kanalen.", "Han sier ogs\u00e5 noe veldig klokt:", "\u00abFra tid til annen vil vi st\u00e5 overfor tekster noen opplever som st\u00f8tende. Ingenting er bedre enn at det reises sp\u00f8rsm\u00e5l omkring tendenser i samtida man ikke liker eller finner upassende, enten det dreier seg om kj\u00f8nnsidentitet, fremmedfiendtlighet eller annen hets av ulik art\u00bb.", "P\u00e5 vegne av de to i baksetet er jeg villig til \u00e5 ta sjansen p\u00e5 \u00e5 melde meg p\u00e5. \u00c5 passivt la seg degenerere ned p\u00e5 et mannssj\u00e5vinistisk niv\u00e5 der damer er hoes og menn er pimps, er blodharry. Det er lett \u00e5 h\u00f8re for seg \u00abden bitchen er gal\u00bb som et refreng p\u00e5 norske ungdomsskoler denne vinteren. Jentene har ikke annet valg enn \u00e5 bejae det hele og se stort p\u00e5 det: \u00abDet er jo bare en sp\u00f8k\u00bb.", "Ja da \u2013 jeg vet at folk ser forskjell p\u00e5 sp\u00f8k og alvor, p\u00e5 fiksjon og fakta. Jeg har selv st\u00e5tt med et fett smil og br\u00f8lt ut obsk\u00f8niteter i rockebandsammenheng. Mange liker \u00e5 leke med m\u00f8rke seksuelle aspekter \u2013 noe den fantastiske tv-serien \u00abGirls\u00bb tar opp p\u00e5 en underholdende m\u00e5te. Mye av popul\u00e6rkulturens styrke er at den t\u00f8r \u00e5 ber\u00f8re det m\u00f8rke i sinnet. Det ekle og forkastelige. Tenk \u00abFight Club\u00bb, Houellebecq, Matias Faldbakken. Ukorrekt spr\u00e5k har ogs\u00e5 flyttet grensestolpene lenger og lenger. Guns n' Roses' kvinnefiendtlige og til og med rasistiske tekster forarget mine foreldre p\u00e5 80-tallet.", "N\u00e5 skjer det igjen. P\u00e5 norsk, av dette \u00e5rets st\u00f8rste talent if\u00f8lge NRK P3 og innholdet er spottende og obsk\u00f8nt mot kvinnelig utagerende seksualitet. Og jeg som pappa er forferdet.", "Det er som sagt ikke enkeltrappere eller enkelte lisensfinansierte ungdomskanaler som er problemet. Problemet er den stadige objektiviseringen av jenter som n\u00e5 synes \u00e5 v\u00e6re koscher selv i progressive kulturelle kretser.", "Jeg ser i bakspeilet p\u00e5 jentene mine i baksetet.", "Og gr\u00f8sser.", "stian.wallum@adresseavisen.no"]}, {"field": "category0", "value": "meninger"}, {"field": "contenthash", "value": "bb8d824c97a053c48ef5691c586ac35e3947eab1d9fe1118005cd8d9db1c8348"}, {"field": "createtime", "value": "2015-12-18T16:22:42.000Z"}, {"field": "description", "value": "Jeg gikk fra ung og liberal til gammel og moralistisk da d\u00f8trene satt i baksetet av bilen og digga ei l\u00e5t om analkuler og dildo."}, {"field": "dominantimage", "value": "http://www.adressa.no/incoming/article7116091.ece/ALTERNATES/w980-default/Jano.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2394302862daed3d3b48bacbae534fbd373662c7.jpg?58dc086f"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 vegne av jentene i baksetet -adressa.no"}, {"field": "id", "value": "2394302862daed3d3b48bacbae534fbd373662c7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["vant", "pimps and", "and hoes", "jenter", "pimps and hoes", "tekster", "hiphop", "baksetet"]}, {"field": "kw-entity", "value": ["madonna", "klar", "fossheim og bakkland", "bj\u00f8rneboe", "monroes", "guns", "storsalen", "dunderhonning", "girls", "rihanna", "dagsavisen", "gal", "ur\u00f8rt", "houellebecq", "samfundet", "elvis", "st\u00e5le fossheim og tore bakkland", "fight club", "rosenborg"]}, {"field": "kw-location", "value": ["roskilde", "roses", "trondheim"]}, {"field": "kw-pageclass", "value": "article"}, {"field": "kw-person", "value": ["mats borch bugge", "phil t. rich", "sveinung sundli", "st\u00e5le fossheim", "matias faldbakken", "tore bakkland", "marit larsen", "sirkus eliassen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article7116091.ece/ALTERNATES/w980-default/Jano.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 vegne av jentene i baksetet"}, {"field": "og-type", "value": "article"}, {"field": "og-url", "value": "http://www.adressa.no/meninger/article7116033.ece"}, {"field": "pageclass", "value": ["article"]}, {"field": "publishtime", "value": "2013-02-16T04:51:08.000Z"}, {"field": "recs-articleid", "value": "7116033"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-02-16T04:51:08.000Z"}, {"field": "recs-rawtitle", "value": "P\u00e5 vegne av jentene i baksetet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Jeg gikk fra ung og liberal til gammel og moralistisk da d\u00f8trene satt i baksetet av bilen og digga ei l\u00e5t om analkuler og dildo."}, {"field": "thumbnail", "value": "http://content-thumbnail.cxpublic.com/content/thumbnail200x150/2394302862daed3d3b48bacbae534fbd373662c7.jpg?58dc086f"}, {"field": "thumbnailfullheightdimensions", "value": "200x1763"}, {"field": "timestamp", "value": "2017-03-29T19:18:07.000Z"}, {"field": "title", "value": "P\u00e5 vegne av jentene i baksetet"}, {"field": "url", "value": "http://www.adressa.no/meninger/article7116033.ece"}, {"field": "urlhash", "value": "2394302862daed3d3b48bacbae534fbd373662c7"}], "score": 0.6853869, "siteId": "9222270286501375973", "id": "2394302862daed3d3b48bacbae534fbd373662c7"}

