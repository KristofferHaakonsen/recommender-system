{"fields": [{"field": "modifiedtime", "type": "time", "value": "2012-10-17T07:51:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["einar n. str\u00f8mmen", "professor", "konstruksjonsteknikk", "ntnu", "tor g. syvertsen professor", "konstruksjonsteknikk", "ntnu"]}, {"field": "body", "value": ["Saken oppdateres.", "Alle v\u00e5re naboland gj\u00f8r det betydelig bedre, uten at noen av de som er ansvarlige for norsk universitetspolitikk ser ut til \u00e5 v\u00e6re interessert. Statssekret\u00e6ren i undervisningsdepartementet tar dekning og skylder p\u00e5 up\u00e5litelige kriterier. Eliteuniversiteter skal hun ha seg frabedt.", "Det peker seg ut to omr\u00e5der hvor norske universiteter er spesielt svake: internasjonalt ry og vitenskaplige siteringer. Norske universiteter er ikke synlige i landskapet. Det er ikke nok \u00e5 v\u00e6re verdensber\u00f8mt i Tr\u00f8ndelag.", "Den begredelige situasjonen har tre \u00e5rsaker: professorenes arbeidsforhold og l\u00f8nn er ikke konkurransedyktige med det som tilbys i olje- og gassindustrien, universitetene er administrasjonsstyrt, og det utf\u00f8res for lite grunnforskning.", "Karrierestigen p\u00e5 statens l\u00f8nnsskala er ikke sammenlignbar med det som kan oppn\u00e5s innen olje- og gassindustri. Det er neppe av avgj\u00f8rende betydning. Det er begynnerl\u00f8nningene og d\u00e5rlige arbeidsforhold ved universitetene som f\u00e5r de beste hodene til \u00e5 forlate akademia til fordel for en fristende industrikarriere. Vi ser ofte at lovende studenter og doktorgradskandidater ikke orker \u00e5 satse p\u00e5 en usikker forskerstilling hvor langsiktighet beror p\u00e5 lunefulle bevilgende myndigheter som krever en uendelighet av s\u00f8knader med tilh\u00f8rende byr\u00e5kratiske formaliteter.", "Akademikere er opptatt av sin faglige virksomhet. Det er arbeidsforholdene som betyr mest. Det er forstemmende \u00e5 se at da Norge fortsatt var et fattig land, bygde man laboratorier p\u00e5 Gl\u00f8shaugen. Med dagens overflod er man mest opptatt av \u00e5 bruke s\u00e5 lite areal som mulig. Er du driftig og har en god id\u00e9, m\u00e5 du forvente deg motstand, administrasjonen har innf\u00f8rt husleie. Din egen garasje er tryggest. Men kommer du seilende inn med en b\u00e5tlast penger av industrist\u00f8tte, da har du h\u00e5p. Din id\u00e9 m\u00e5 v\u00e6re salgbar, og administrasjonen m\u00e5 f\u00e5 sin del av kaka.", "Mange hevder at vi i altfor stor grad satser p\u00e5 breddeuniversiteter. \u00c5 spisse sin profil er en smart strategi som fungerer godt i land med et betydelig st\u00f8rre antall universiteter enn hos oss. Det historien har l\u00e6rt oss er at neste generasjons oppsiktsvekkende forskningsresultater kommer der vi minst venter det. Da er det ikke s\u00e5 smart \u00e5 legge ned bare for \u00e5 spare penger. Kanskje er det en l\u00f8sning \u00e5 \u00f8ke antall norske universiteter, men at alle samtidig spesialiserer seg p\u00e5 et begrenset antall fagfelt.", "Makten sitter der pengene g\u00e5r. Av det staten \u00e5rlig bevilger til NTNU tar administrasjonen f\u00f8rst sin egendefinerte andel pluss noe de kaller strategimidler, deretter tar fakultetet sitt, og til slutt drypper resten p\u00e5 instituttene, hvor produksjonsapparatet sitter, der det faktisk produseres forskning og undervisning. Strategimidler deles ut til de som administrasjonen selv synes er flinkeste guttene i klassen, dermed har de st\u00f8tte hos tilstrekkelig mange professorer til at de kan fortsette. Vi har f\u00e5tt et akademia hvor alle professorer er like, noen professorer er likere enn andre, men aller likest er direkt\u00f8rene. Det er kanskje derfor vi har f\u00e5tt s\u00e5 mange direkt\u00f8rer med og uten portef\u00f8lje?", "Det m\u00e5 bli slutt p\u00e5 at administrasjonen selv bestemmer sin egen st\u00f8rrelse, det m\u00e5 v\u00e6re behovet for st\u00f8tte til professorene som teller. Ved NTNU har vi fakulteter som ikke har organisatorisk tilknytning til hverken utdanning eller forskning, og styret har ikke engang diskutert saken. Det viser mangel p\u00e5 vilje. Det finnes ingen poeng for administrativ st\u00f8rrelse p\u00e5 internasjonale rankinglister.", "Norske universiteter er svake p\u00e5 den s\u00e5kalte siteringsindeksen fordi det er for lite grunnforskning. Det vi forsker p\u00e5 er allerede pl\u00f8yd mark. Dette skyldes Forskningsr\u00e5dets dominerende stilling i bevilgningssystemet og dessuten departementets tellekantsystem hvor pengene er bestemt av produksjonsvolum slik at reproduksjon er mest l\u00f8nnsomt.", "Forskningsr\u00e5det definerer hva det skal forskes p\u00e5. Har du originale id\u00e9er er du utenfor og da f\u00e5r du ingenting. I dette systemet er det de tilpasningsdyktige middelm\u00e5dighetene som er vinnerne, og dermed skjer det lite grunnforskning men mye utvikling. I Forskningsr\u00e5det har man hverken kompetanse eller vilje til \u00e5 satse p\u00e5 det utrygge, de er mest opptatt av ryggdekning til byr\u00e5kratene i departementet. Vi sliter med ukloke politikere og stivnakkede byr\u00e5krater. De som har makt nok til \u00e5 gj\u00f8re noe er oppflasket i Ap-skolen hvor man raskt blir drillet til \u00e5 tenke p\u00e5 seg selv og sine venner.", "Departementets overvektige fors\u00f8k p\u00e5 \u00e5 stimulere til produksjon gir nettopp det, og ikke forskning i ordets rette forstand. Departementet vil gjerne ha innovasjon, men f\u00e5r det ikke. Det blir ikke kreativitet av \u00e5 inspisere tellekanter.", "Hva kan gj\u00f8res? Forskningsr\u00e5det b\u00f8r legges ned. Pengene b\u00f8r g\u00e5 direkte til instituttene der forskningen faktisk produseres. Professorene m\u00e5 ta tilbake makten over universitetene. Om n\u00f8dvendig m\u00e5 universitetsloven endres. Universitetets ledelse og fremste forskere m\u00e5 sammen ut p\u00e5 den internasjonale arena.", "Om intet gj\u00f8res er det et tidssp\u00f8rsm\u00e5l f\u00f8r de mest talentfulle tar sin utdannelse andre steder. Det er ikke langt fra Oslo til K\u00f8benhavn, \u00c5rhus, Lund. Man m\u00e5 undre seg p\u00e5 om det vil v\u00e6re n\u00f8dvendig \u00e5 innf\u00f8re private universiteter f\u00f8r det offentlige v\u00e5kner til erkjennelse."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "1b3f79b33e299b6922d018f8a1438d739e7245c5b9491f432a11c92ff539c879"}, {"field": "createtime", "value": "2017-05-02T00:01:40.000Z"}, {"field": "description", "value": "Times Higher Education University Ranking for 2012-2013 har nok en gang vist at norske universiteter sliter med middelm\u00e5dige plasseringer, denne gangen ogs\u00e5 med nedadg\u00e5ende trend."}, {"field": "dominantimage", "value": "http://www.adressa.no/incoming/article6448691.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/247d573d3164fd84d753a82a3a5d0cd1d217d13e.jpg?5907cc64"}, {"field": "dominantthumbnaildimensions", "value": "300x169"}, {"field": "heading", "value": "Hva er galt med universitetet? -adressa.no"}, {"field": "id", "value": "247d573d3164fd84d753a82a3a5d0cd1d217d13e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["norske universiteter", "forskes", "universiteter"]}, {"field": "kw-entity", "value": ["gl\u00f8shaugen", "higher education university ranking", "forskningsr\u00e5det"]}, {"field": "kw-location", "value": ["\u00e5rhus", "tr\u00f8ndelag", "oslo", "lund", "norge", "k\u00f8benhavn"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6448691.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er galt med universitetet?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6448623.ece"}, {"field": "pageclass", "value": ["article"]}, {"field": "publishtime", "value": "2012-10-20T04:00:42.000Z"}, {"field": "recs-articleid", "value": "6448623"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-10-20T04:00:42.000Z"}, {"field": "recs-rawtitle", "value": "Hva er galt med universitetet? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Times Higher Education University Ranking for 2012-2013 har nok en gang vist at norske universiteter sliter med middelm\u00e5dige plasseringer, denne gangen ogs\u00e5 med nedadg\u00e5ende trend."}, {"field": "thumbnail", "value": "http://content-thumbnail.cxpublic.com/content/thumbnail200x150/247d573d3164fd84d753a82a3a5d0cd1d217d13e.jpg?5907cc64"}, {"field": "thumbnailfullheightdimensions", "value": "200x1532"}, {"field": "timestamp", "value": "2017-05-02T00:01:40.000Z"}, {"field": "title", "value": "Hva er galt med universitetet?"}, {"field": "url", "value": "http://www.adressa.no/meninger/kronikker/article6448623.ece"}, {"field": "urlhash", "value": "247d573d3164fd84d753a82a3a5d0cd1d217d13e"}], "score": 0.604898, "siteId": "9222270286501375973", "id": "247d573d3164fd84d753a82a3a5d0cd1d217d13e"}

