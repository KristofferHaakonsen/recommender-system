{"fields": [{"field": "modifiedtime", "type": "time", "value": "2016-09-19T10:36:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "\u00f8yvind nordli/aftenposten"}, {"field": "body", "value": ["Saken oppdateres.", "Rett f\u00f8r flere av de tiltalte fikk d\u00f8dsstraff etter annen verdenskrig, skriblet de ned sine innerste f\u00f8lelser p\u00e5 nummerlapper.", "Nummerlappene var festet i en snor til klappstolen som bandef\u00f8rer Henry Oliver Rinnan satt p\u00e5 under rettssaken for akkurat 70 \u00e5r siden. Med hvite hansker fjernet Hilde Haaverstad Ols\u00f8 de falmede papplappene fra stolen og la dem forsiktig p\u00e5 et bord ved siden av. Rinnanstolen skulle klargj\u00f8res og l\u00e5nes bort til et fredsjubileum p\u00e5 Deutsches Historisches Museum i Berlin.", "Og slik oppdaget samlingsforvalteren p\u00e5 Norsk rettsmuseum i Trondheim for ett \u00e5r siden de ukjente historiene bak et tall.", "\u2013 Det var som \u00e5 finne noe p\u00e5 en skattejakt, sier hun.", "Tegninger og korte tekster. Svart humor, bitterhet, d\u00f8dsangst og resignasjon.", "Alt ble skriblet ned p\u00e5 de kvadratiske papplappene f\u00f8r d\u00f8dsdommene ble forkynt i Trondheim tinghus.", "Ingen av blyantskissene ble noen gang registrert i museets database med over 8500 gjenstander \u2013 f\u00f8r n\u00e5.", "\u2013 Nummerlappene viser en annen side av historien som kanskje ikke er kommet s\u00e5 tydelig frem f\u00f8r, et menneskelig perspektiv. Bandemedlemmene var jo mennesker de ogs\u00e5, og ingen mennesker er bare onde, sier Hilde Haaverstad Ols\u00f8.", "LES OGS\u00c5: Rinnan d\u00f8mt for 13 drap, skutt p\u00e5 Kristiansten", "Det er 70 \u00e5r siden n\u00e5. 30. april 1946.", "Mange kjente p\u00e5 v\u00e5ren denne morgenen. Andre p\u00e5 friheten etter fem nattsvarte okkupasjons\u00e5r. Mens flere hundre skuelystne ute p\u00e5 torget foran Trondheim tinghus mest av alt kjente p\u00e5 hatet mot Rinnanbanden. Under streng bevoktning ble de tiltalte f\u00f8rt inn bakveien skjermet fra lynsjestemningen.", "30 av de tiltalte i Sonderabteilung Lola, kjent som Rinnanbanden, tok plass bak gitteret i lagmannsrettssalen. 161 cm h\u00f8ye Henry Oliver Rinnan kom sist inn i Frostating lagmannsrett. Han nikket til enkelte av sine bandekollegaer f\u00f8r bena ble lenket fast til gulvet. Rinnan var p\u00e5skebrun og overbevist om at han hadde gjort det riktige for landet.", "Noen stolrader bak Rinnan, helt opptil veggen, satt tiltalte nummer 25, Trond Jardar Kvaale. P\u00e5 bildene fra Tinghuset ser namsosmannen alvorlig ut. 23-\u00e5ringen hadde jobbet for politiminister Jonas Lie, v\u00e6rt livvakt for Vidkun Quisling og kjempet for Hitler p\u00e5 \u00d8stfronten, f\u00f8r de personlige problemene hopet seg opp.", "Vel hjemme i Norge slet han med krigstraumer, fikk alkoholproblemer, mistet jobben i politiet, men kom tilfeldig i kontakt med en Rinnan-agent.", "Trond Jardar Kvaale takket ja til et oppdrag han skulle angre p\u00e5 resten av sitt liv.", "Som angiver i Rinnanbanden lurte han gode nordmenn rett i armene p\u00e5 torturisten. Og i tinghuset m\u00e5 han ha fryktet det verste. P\u00e5 nummerlappen, som alle fikk festet til jakkekraven, tegnet han et gravmonument. Han signerte illustrasjonen med: F\u00f8dt:17.12.1921 o g kalkulerte med sin egen avskjed: D\u00f8d: 28.12.1947 .", "LES OGS\u00c5: NRK-veteran kastet stein mot Rinnans bil p\u00e5 Singsaker", "Da dommen ble forkynt 20. og 21. september i 1946, fikk namsosmannen leve videre. Han fikk livstidsdom i fengsel, men allerede i 1952 ble han l\u00f8slatt fra Bj\u00f8rkelangen tvangsarbeidsleir.", "Likevel: Ett dr\u00f8yt \u00e5r som agent i Rinnanbanden \u00f8dela alt. I et NRK-intervju og i boken Rinnan-j\u00e6vel , forteller han om \u00e5 bli innhentet av fortiden. Om isolasjon og sosial utestengelse. Om \u00e5 bli sittende alene p\u00e5 rommet, ogs\u00e5 p\u00e5 eldrehjemmet.", "Han d\u00f8de 87 \u00e5r gammel.", "I to rettsrunder mot Rinnanbanden (1946 og 1947) handlet til da Nordens st\u00f8rste kriminalsak om agentvirksomhet, infiltrering og angiveri mot godtroende landsmenn. Om hvordan Henry Oliver Rinnan begynte som soloagent sommeren 1940 og senere bygget opp Rinnanbanden med 70 kvinnelige og mannlige medhjelpere.", "En hadde ingeni\u00f8rutdannelse, noen f\u00e5 hadde artium, de aller fleste folkeskolen, men alle var de med p\u00e5 \u00e5 knytte kontakter i motstandsbevegelsen og utgi seg for \u00e5 v\u00e6re patrioter. I perioder lammet Rinnanbandens virksomhet hele motstandskampen i Midt-Norge og Nordland.", "Utover h\u00f8sten 1943 og helt frem til krigens slutt eskalerte brutaliteten. Grov tortur og vold ble brukt mot gode nordmenn \u2013 men ogs\u00e5 mot egne overl\u00f8pere - etter at tyskerne rekvirerte en elegant villa til banden i", "Jonsvannsveien 46, senere kalt \u00abBandeklosteret\u00bb . Til sammen ble 1000 norske motstandsfolk avsl\u00f8rt og arrestert i l\u00f8pet av krigen, og n\u00e6rmere 100 mennesker mistet livet.", "SE OGS\u00c5: 28 jubelbilder fra frigj\u00f8ringen - og ett fra Vollan fengsel", "Ved siden av rettssaken mot Quisling, er Rinnanbanden den mest omfattende saken i landssvikoppgj\u00f8ret. Totalt ble 25 norske statsborgere henrettet etter krigen, 10 av dem tilh\u00f8rte banden i Midt-Norge.", "LES OGS\u00c5: Da Quisling ble skutt", "\u2013 F\u00e5 nordmenn betydde s\u00e5 mye for tyskernes krigsinnsats i Norge som Rinnan og hans medhjelpere. Men ingen kommer unna det faktum at Rinnan ogs\u00e5 var en farlig dyktig etterretningsoffiser. Han manipulerte omgivelsene sine og fikk en brutal makt, sier Knut Sivertsen.", "R\u00e5dgiveren p\u00e5 Norsk Rettsmuseum i Trondheim st\u00e5r med ryggen til gitteret som ble brukt i tinghuset for 70 \u00e5r siden. I lokalene til et tidligere kriminalasyl for farlige sinnslidende st\u00e5r utstillingen om Rinnanbanden permanent.", "Bak ryggen til Sivertsen er klappstolen Rinnan satt p\u00e5, tilbake fra utstilling i Berlin. Og nummerlappene til 28 av de 30 tiltalte (to er blitt borte) kan studeres i detalj. Skribleriene uttrykker desperasjon og resignasjon, men ogs\u00e5 en slags svart humor. Ingebrigt \u00d8stness, som ble d\u00f8mt til tvangsarbeid p\u00e5 livstid, skrev: \u00abDenne lapp ble brukt av \u00d8stness i nesten 100 dager under Rinnan-prossessen. V\u00e6rs\u00e5god neste!\u00bb", "SE OGS\u00c5: Bli med ned i torturkammeret", "Rinnan kjempet for \u00e5 bevare sin verdighet i retten. Under sin egen forklaring husket han alle aksjonene i detalj, og da han forsto at d\u00f8dsdom var et alternativ, skr\u00f8t han p\u00e5 seg ansvaret for ugjerninger andre ogs\u00e5 hadde gjort.", "Under forklaringene til de andre medlemmene, stirret han intenst p\u00e5 dem. Bandef\u00f8reren fors\u00f8kte \u00e5 holde dem i et jerngrep helt til siste slutt. Og han trivdes med oppmerksomheten. Men p\u00e5 fremste rad satt to som stjal publikum og medienes blikk.", "I den stappfulle rettssalen var Kitty Grande og Inga Lerfald kledd som om de skulle p\u00e5 fest. R\u00f8d leppestift, frisert h\u00e5r i b\u00f8lgeformer og up\u00e5klagelige kjoler. De smilte og sm\u00e5pratet i tillegg til \u00ab\u00e5 \u00f8yefl\u00f8rte med representanter fra utenlandsk presse\u00bb, som Adresseavisens journalist skrev.", "Kitty Grande kom p\u00e5 kant med Rinnan og ble i 1943 sendt til en konsentrasjonsleir for kvinner. Hennes fire \u00e5r gamle s\u00f8nn d\u00f8de hjemme i Norge da hun oppholdt seg i Ravensbr\u00fcck , nord i Tyskland.", "Hun slapp fri, kom hjem, ble aldri med i Rinnanbanden igjen, men ble trukket inn i landssvikoppgj\u00f8ret. P\u00e5 nummerlappen signerte hun kun med sitt eget navn, Kitty Margrethe Grande. F\u00f8r hun fikk 20 \u00e5rs fengselsstraff, ble l\u00f8slatt i 1951 og flyttet til Sverige der hun giftet seg med en franskmann.", "Fra slutten av april og frem til september satt de n\u00e6rmest kontinuerlig i sal 206. I pausene ble de tiltalte f\u00f8rt ned i sm\u00e5 oppholdsceller i kjelleren.", "Flere av bandemedlemmene m\u00e5 ha forst\u00e5tt at livet ikke ble langvarig. Som Harald Gr\u00f8tte, der han satt noen plasser unna Rinnan. 26-\u00e5ringen var aktiv med i banden fra 1944 til kapitulasjonen i mai \u00e5ret etter. Den tidligere frontkjemperen medvirket if\u00f8lge dommen til at nordmenn ble arrestert, torturert, men ogs\u00e5 skutt. I sin forklaring gjorde Gr\u00f8tte som mange av de andre tiltalte: Forklarte ugjerningene med \u00e5 v\u00e6re underlagt tvangsregimet til Rinnan.", "P\u00e5 nummerlapp 22 blyantskisset han et bilde uten fremtidsh\u00e5p. P\u00e5 en benk sitter en kvinne alene. Nederst har han signert bildet med ett eneste ord: D\u00f8dsstraff - med understreking.", "Juli \u00e5ret etter fullbyrdes henrettelsen av den unge mannen med en fortid som hirdmann.", "\u2013 Nummerlappene gj\u00f8r sterke inntrykk. Flere satt under rettssaken og visste at sannsynligheten for \u00e5 id\u00f8mmes d\u00f8dsstraff var stor, sier Hilde Haaverstad Ols\u00f8.", "LES OGS\u00c5: Psykopat eller ikke?", "Over tallet 12 p\u00e5 nummerlappen er blyantstreken kraftig. Ogs\u00e5 under tallet er bokstavene markert med tykke blyantstreker. I versaler kan vi lese:", "\u00abSALIG ER VI SOM IKKE FORST\u00c5R NOE AV DETTE\u00bb", "\u00abL\u00d8GN UNDER KRIG, FEILVURDERING I FRED\u00bb", "Kanskje bruker Olaus Salberg Hamrum nummerlappen til \u00e5 sette ord p\u00e5 d\u00f8dsdommen mot seg? Kanskje er det et siste fors\u00f8k p\u00e5 \u00e5 fremme sin uskyld?", "Mannen som var f\u00f8dt i Sparbu, kom i kontakt med nestkommanderende i Rinnanbanden, Ivar Grande, i oktober 1943. Etter eget \u00f8nske ble han tatt opp i Sonderabteilung Lola. Helt frem til han ble arrestert i mai 1945, var han aktiv. If\u00f8lge domspapirene drev han utstrakt spionasje og dobbeltspill. P\u00e5 baksiden av nummerlappen tar han et farvel med et liv som ikke ble hans:", "\u00abDet blev meg ikke givet \u00e5 beholde dette livet.", "Gud vil ta meg til et bedre sted, der finnes ikke hat, men evig fred!", "Dekorert med landssvikstempel d\u00f8mmes, skytes som eksempel.", "Men d\u00f8mmes for XU, Rian og Utg\u00e5rd skulde ha v\u00e6rt noen annen, ogs\u00e5 i rettferd en skjendig sk\u00e5r-Risheim l\u00f8y stort i sitt amenn!!", "Vi verden freden finnetilgiv - tilgiv idag, men du m\u00e5 deg selv overvinne-og vise ditt gode hjertelag! Takk for meg! 20-9-46\u00bb", "12. juli \u00e5ret etter ble d\u00f8dsstraffen fullbyrdet mot ham p\u00e5 Kristiansten festning.", "Idar Lind st\u00e5r utenfor tinghuset i Trondheim. I fire og et halvt \u00e5r fordypet forfatteren og dramatikeren seg i bandens indre liv. Resultatet ble boken \u00abKvinnene i Rinnanbanden\u00bb, der han blant mange skriver om Randi Ru\u00f8, en lensmannsdatter fra Fr\u00f8ya.", "Ru\u00f8 ble sommeren 1944 vervet av en Rinnan-agent som utga seg for \u00e5 v\u00e6re motstandsmann, og hun fikk ansvaret for etterretningsvirksomheten p\u00e5 Fr\u00f8ya. Hun rapporterte direkte til Rinnan, som utga seg for \u00e5 v\u00e6re Secret Service-agent.", "S\u00e5 flyttet Ru\u00f8 til Trondheim og bygget opp en liten etterretningsorganisasjon. Hun kom i kontakt med to tidligere agenter for tyskerne, Marie Arentz og Bj\u00f8rn Bj\u00f8rnebo. Kj\u00e6resteparet ville r\u00f8mme i sikkerhet til n\u00f8ytrale Sverige, og Ru\u00f8 skulle tilrettelegge for flukten.", "Hun kontaktet Rinnan, som fikk detaljkunnskaper om reisen. Bandef\u00f8reren tilbydde seg \u00e5 kj\u00f8re de to til nabolandet. Sent p\u00e5 kvelden m\u00f8tte han opp ved Bakke kirke, \u00f8st for Trondheim med bil. Det var bare noen uker f\u00f8r krigen var tapt, men Rinnan jaget blindt videre.", "LES OGS\u00c5: - Mange av oss kunne v\u00e6rt medlemmer av Rinnanbanden", "I m\u00f8rket tok begge passasjerene plass i baksetene p\u00e5 bilen. Ingen av dem dro kjensel p\u00e5 sj\u00e5f\u00f8ren. Rinnan startet bilen og kj\u00f8rte - ikke til Sverige - men rett til Bandeklosteret. I en uke ble de torturert til d\u00f8de, partert og lagt i kasser. Det samme skjedde med telegrafisten og motstandsmannen Dagfinn Fr\u00f8yland.", "Rinnans tyskkunnskaper var mangelfull. Han ringte og rekvirerte \u00abDrei kisten\u00bb, som han trodde betydde tre kister. Med h\u00f8yt alkoholkonsum og et absurd virkelighetsbilde kommanderte Rinnan andre i Bandeklostret til \u00e5 forkorte bena p\u00e5 de stive likene med \u00f8ks for \u00e5 f\u00e5 plass. Kassene med likene ble fylt med stein og dumpet i sj\u00f8en et sted utenfor kysten av Nord-Tr\u00f8ndelag.", "Ingen av dem er noen gang funnet.", "Randi Ru\u00f8 fikk beskjed om at turen hadde g\u00e5tt fint og at de var i sikkerhet i Sverige. Helt frem til mai 1945 trodde Ru\u00f8 fortsatt at hun jobbet for motstandsbevegelsen. Da avisene begynte \u00e5 avsl\u00f8re Rinnans virksomhet, trodde hun alt var en misforst\u00e5else. Hun hadde hele tiden trodd at Rinnan tilh\u00f8rte Secret Service.", "\u2013 Randi Ru\u00f8 ble aldri d\u00f8mt i landssvikoppgj\u00f8ret, fordi hun var godtroende, sier Lind.", "Han mener det er tid for \u00e5 knuse noen myter etter alle disse \u00e5rene. Spesielt om kvinnenes rolle i banden.", "\u2013 Jeg trodde som alle andre at de var lokkeduer som tilb\u00f8d sex, men jeg fant ut at dette var en sv\u00e6rt liten del av aktiviteten. Akkurat som for mennene handlet virksomheten om \u00e5 skape tillit, om \u00e5 snakke med folk p\u00e5 kafeer, jernbaneperronger eller ved kj\u00f8kkenbordet, sier Lind.", "70 \u00e5r etter rettsoppgj\u00f8ret viser Lars Kirks\u00e6ther, administrasjonssjef i Frostating lagmannsrett, vei inn d\u00f8ren til tinghuset i Trondheim.", "Ned en smal trapp med lavt tak kommer vi til rommene der de tiltalte oppholdt seg under rettspausene. I dag brukes de tidligere cellene til lagerrom. Trappen f\u00f8rer opp til rettssalen via et juryrom. Mye er omgjort siden den gang, men begge d\u00f8rene inn til salen kan gjenkjennes fra svarthvitt-bildene. Et rettsoppgj\u00f8r som fortsatt skaper interesse og frykt hos mange, spesielt fordi d\u00f8dsstraff sto sentralt.", "\u2013 Da 12 nye tiltalte i Rinnanbanden ble stilt for retten i runde to (1947), var det flere som fikk mildere straffer enn \u00e5ret f\u00f8r. Alle d\u00f8dsstraffene kom i den f\u00f8rste rettsrunden. Mitt inntrykk er at det norske folk ville legge rettsoppgj\u00f8ret bak seg s\u00e5 fort som mulig og komme seg videre, sier Idar Lind.", "Etter \u00e5 ha blitt d\u00f8mt til d\u00f8den for 13 mord og blitt fraktet i en \u00absvartemarje\u00bb til Kristiansten festning, var Henry Oliver Rinnan sikker p\u00e5 at han skulle unng\u00e5 \u00e5 bli henrettet.", "Rinnan ventet bare p\u00e5 hjelpen. I hans fantasi ville en krig bryte ut mellom \u00f8st og vest, og da ville hans kartlegging av kommunister v\u00e6re viktig informasjon.", "Og ved midnatt, det var 1. februar 1947, gikk lyset over hele Singsaker. Str\u00f8mbruddet m\u00f8rkla cellen der Rinnan satt, og han ropte ut: \u00abN\u00e5 kommer dem\u00bb. Fengselsvokterne kastet seg over ham. Rinnan ble holdt under kontroll til str\u00f8mmen var tilbake etter en halvtimes tid.", "Mens tiden rant ut.", "Fengselspresten bes\u00f8kte Rinnan for aller siste gang. Bandelederen spurte om tilgivelse fantes for slike som ham. Presten s\u00e5 p\u00e5 Rinnan og svarte:", "\u2013 Det st\u00e5r intet i bibelen om noen \u00f8vre grense for synd.", "Han ble f\u00f8rt bort til retterstedet. G\u00e5ten Henry Oliver Rinnan fikk bind for \u00f8ynene og et A4-ark over hjertet. Da skuddene smalt og han ramlet sammen klokken 04.05 p\u00e5 morgenen, etterlot han seg en rekke ubesvarte sp\u00f8rsm\u00e5l om hvem han egentlig var.", "Og en nummerlapp fra rettssaken i tinghuset.", "Som er helt blank."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4951c5a2a55e2fbcc11859443f760cf8d0bc419a6de813361b4346e5a5f2e278"}, {"field": "createtime", "value": "2016-09-19T08:45:10.000Z"}, {"field": "description", "value": "For 70 \u00e5r siden smilte og lo Rinnanbanden i retten - n\u00e5 avsl\u00f8res en annen historie."}, {"field": "dominantimage", "value": "http://www.adressa.no/pluss/nyheter/article13360078.ece/idfjf0/ALTERNATES/w980-default/rinnan.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29c62902330ba224ddeb03e1452cec681ca1d67b.jpg?5945a941"}, {"field": "dominantthumbnaildimensions", "value": "300x169"}, {"field": "heading", "value": ["- Det var som \u00e5 finne noe p\u00e5 en skattejakt -adressa.no", "D\u00f8dsangst og resignasjon", "Rasende folkemasse", "Oppdraget han skulle angre resten av livet", "Sosialt utestengt", "R\u00e5skapen eskalerte", "Manipulerte omgivelsene og fikk makt", "Kvinnene stjal oppmerksomheten", "Fikk 20 \u00e5r i fengsel", "Maraton-rettssak", "\u00abDet ble meg ikke givet...\u00bb", "\u00abDrei kisten\u00bb", "Partert og lagt i kasser", "Kvinnene var ikke bare lokkeduer", "Fikk mildere straffer i runde to", "Fantaserte om krig mellom \u00f8st og vest", "Bind for \u00f8ynene og A4-ark over hjertet"]}, {"field": "id", "value": "29c62902330ba224ddeb03e1452cec681ca1d67b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "science"}, {"field": "kw-concept", "value": ["norsk rettsmuseum", "d\u00f8dsstraff", "annen", "mildere straffer", "kvinne", "manipulerte omgivelsene", "bil", "sosialt utestengt", "nummerlapp", "tinghus", "tiltalte", "svart humor", "bak", "juli \u00e5ret", "d\u00f8d", "\u00e5ret", "tiltalte f\u00f8rt", "krig", "liv"]}, {"field": "kw-entity", "value": ["norsk rettsmuseum", "frostating", "ravensbr\u00fcck", "secret service", "sonderabteilung lola", "kristiansten", "vidkun quisling", "vollan", "hitler", "kvinnene", "singsaker", "nordens", "olaus salberg hamrum", "kitty grande og inga lerfald", "drei", "bandeklostret", "\u00f8stfronten", "rinnanbanden", "marie arentz og bj\u00f8rn bj\u00f8rnebo", "adresseavisens", "deutsches historisches museum", "midt-norge og nordland", "sparbu", "bakke", "bandeklosteret", "rian og utg\u00e5rd", "tinghuset"]}, {"field": "kw-location", "value": ["fr\u00f8ya", "midt-norge", "tyskland", "bj\u00f8rkelangen", "juli", "sverige", "trondheim", "norge", "berlin", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["ivar grande", "henry oliver rinnan", "idar lind", "hilde haaverstad ols\u00f8", "randi ru\u00f8", "marie arentz", "lars kirks\u00e6ther", "dagfinn fr\u00f8yland", "jonas lie", "harald gr\u00f8tte", "trond jardar kvaale", "ingebrigt \u00f8stness", "knut sivertsen", "inga lerfald", "kitty grande", "kitty margrethe grande", "bj\u00f8rn bj\u00f8rnebo"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13360078.ece/idfjf0/ALTERNATES/w980-default/rinnan.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det var som \u00e5 finne noe p\u00e5 en skattejakt"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/09/19/Det-var-som-%C3%A5-finne-noe-p%C3%A5-en-skattejakt-13360079.ece"}, {"field": "pageclass", "value": ["article"]}, {"field": "publishtime", "value": "2016-09-19T09:39:47.000Z"}, {"field": "recs-articleid", "value": "13360079"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-09-19T09:39:47.000Z"}, {"field": "recs-rawtitle", "value": "- Det var som \u00e5 finne noe p\u00e5 en skattejakt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "For 70 \u00e5r siden smilte og lo Rinnanbanden i retten - n\u00e5 avsl\u00f8res en annen historie."}, {"field": "thumbnail", "value": "http://content-thumbnail.cxpublic.com/content/thumbnail200x150/29c62902330ba224ddeb03e1452cec681ca1d67b.jpg?5945a941"}, {"field": "thumbnailfullheightdimensions", "value": "200x3291"}, {"field": "timestamp", "value": "2017-06-17T22:12:17.000Z"}, {"field": "title", "value": "\u2013 Det var som \u00e5 finne noe p\u00e5 en skattejakt"}, {"field": "url", "value": "http://www.adressa.no/pluss/nyheter/2016/09/19/Det-var-som-%c3%a5-finne-noe-p%c3%a5-en-skattejakt-13360079.ece"}, {"field": "urlhash", "value": "29c62902330ba224ddeb03e1452cec681ca1d67b"}], "score": 0.38144192, "siteId": "9222270286501375973", "id": "29c62902330ba224ddeb03e1452cec681ca1d67b"}

