{"fields": [{"field": "modifiedtime", "type": "time", "value": "2012-04-17T11:11:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En Trondheim Trio-reunion m\u00e5 regnes blant de klassiske musikkoppstandelser. Det er Bjarne Fiskum (fiolin), J\u00f8rgen Larsen (klaver) og Dag Rune L\u00f8vberg (cello) som n\u00e5 skal vise at de er . .", "- I alle fall eldst, ler de. Mandag spiller trioen \u00ab20 \u00e5r etter\u00bb-konsert p\u00e5 Dokkhuset. Ved n\u00e6rmere ettertanke mener de riktig nok at det er 18 \u00e5r siden de la opp, men til gjengjeld 30 \u00e5r siden de startet. Artig lell, sier de.", "- Og samspillet satt bra fra f\u00f8rste reunionpr\u00f8ve?", "- Nei, f\u00f8rste pr\u00f8ve funket ikke nei, ler de, uten \u00e5 utdype det n\u00e6rmere. Men de har hatt flere. Ganske mange, faktisk. Onsdag testet de konsertprogrammet med en \u00aboff-broadway\u00bb-konsert for musikkelever p\u00e5 Tr\u00f8ndertun Folkeh\u00f8gskole i Melhus.", "- Og mandag fyller dere Dokkhuset?", "- Det vil vise seg. Vi har ikke utlodning av gris inkludert i billetten. Det skulle vi kanskje hatt, ler de.", "Droppet \u00c5ge", "Minnene sitter l\u00f8st over en kaffeprat med de tre kammermusketerene. En gang skulle de dele en konsert i Hannah Ryggen-salen p\u00e5 Kunstindustrimuseet med \u00c5ge Aleksandersen og Sambandet. Trondheim Trio f\u00f8r pause og \u00c5ge etter.", "- Det satt to mennesker i den forferdelig \u00abt\u00f8rre\u00bb salen under v\u00e5r avdeling med Beethoven. \u00c5ge og bandet satt og slang i et naborom og kom ikke inn for \u00e5 h\u00f8re p\u00e5 oss, forteller de.", "- Da orket jeg faen ikke \u00e5 h\u00f8re p\u00e5 \u00c5ge heller. Derfor gikk vi, straks vi var ferdige, sier Fiskum. Trioens to publikummere gikk ogs\u00e5, s\u00e5 de vet ikke hvor mange som h\u00f8rte p\u00e5 \u00c5ge. Kanskje ingen, undrer de frydefullt to dr\u00f8ye ti\u00e5r senere.", "Trioen husker ogs\u00e5 en serie med NTH-konserter hvor de spilte i fredagskonserter i r\u00e5dssalen n\u00e5r det ikke var professorm\u00f8te der. Honoraret var 100 kroner og ei flaske whisky.", "- Upper Ten, minnes Bjarne.", "- Nei, Ballantine, korrigerer L\u00f8vberg. D\u00e5rlig whisky, men skattefritt!", "En gang spilte trioen et eksperimentelt verk av Egil Hovland i Troms\u00f8. Notene var av l\u00f8sbladsystemet og Larsen hadde en jobb med \u00e5 rigge til f\u00f8r konserten som dessuten krevde at han skulle spille \u00abinne\u00bb i flygelet med plekter direkte p\u00e5 strengene.", "- Da vi kom til 4. variasjonssats sto plutselig et av notearkene p\u00e5 hodet - det spilte ingen rolle. Komponisten satt i salen og syntes vi presenterte en fantastisk framf\u00f8ring, ler Larsen.", "Trio suksess", "J\u00f8rgen og Dag Rune var ferskinger da Trondheim Trio ble etablert i 1977 / 78. J\u00f8rgen hadde akkurat startet klaverstudier ved Musikkonservatoriet (han droppet matematikkstudiet p\u00e5 NTH etter ni uker). Dag Rune var nyansatt cellist i TSO etter studier ved Musikkh\u00f8gskolen; det var for \u00f8vrig J\u00f8rgen som kompet Rune ved pr\u00f8vespillet til TSO. Bjarne Fiskum satt som ber\u00f8mt konsertmester i TSO etter flere \u00e5r i Wien-filharmonien. Trondheim Trio ble raskt etablert som en av regionens og landets fremste kammerensembler. De spilte konserter og turnerte i hele Norge, samt Sverige og Danmark. Bjarne Fiskum var glad for \u00e5 bli kontaktet av sine to triokolleger. Fire-fem \u00e5rs spillepause p\u00e5 grunn av hissig revmatisme, kombinert med pensjonistliv, begynte \u00e5 t\u00e6re skikkelig p\u00e5 hum\u00f8ret.", "- J\u00e6vlig kjedelig \u00e5 v\u00e6re pensjonist, sier Fiskum.", "- \u00c5 lese Adressa om morran - det er rimelig fort gjort for tiden. Frokost-tv blir ogs\u00e5 kjedelig. Hva skal jeg fylle resten av dagen med?, sp\u00f8r han retorisk. N\u00e5 har langvarig behandling gjort at han har kunnet hente fela ned fra hylla igjen. Den mentale konsertformen er ogs\u00e5 stigende; en prosess hvor et langt musikklivs rutine ogs\u00e5 er en st\u00f8tte. Noe skal man ha betalt for \u00e5 ha spilt tusenvis av konserter, mener han.", "- Blir det flere konserter med Trio Trondheim, eller er mandagens opptreden p\u00e5 Dokkhuset en one-night stand?", "- Jeg kaller det min f\u00f8rste avskjedskonsert, ler Fiskum.", "- Kjell B\u00e6kkelund holdt det g\u00e5ende med \u00e5 spille avskjedskonserter i 25 \u00e5r. S\u00e5 lenge orker ikke jeg, men de to andre gutta er jo bare ungdommene.", "P\u00e5 programmet for gjenforeningskonserten, har trioen valgt tre verk av unge komponister. Beethoven var 23 \u00e5r da han skrev sin klavertrio i c-moll, Rachmaninov bare 19 da han skrev \u00abTrio \u00e9l\u00e9giaque\u00bb og Brahms signerte sin klavertrio i H-dur som 21-\u00e5ring. Av disse verkene er det bare Brahms de har p\u00e5 repertoaret fra gamle dager. De andre er \u00f8vet inn i anledning gjenforeningen.", "- S\u00e5nn var det da vi holdt p\u00e5 ogs\u00e5. Vi spilte aldri to konserter p\u00e5 rad med identisk program. Alltid et eller annet nytt, sier L\u00f8vberg og \u00e5pner for en mimrestund om hva de spilte hvor og n\u00e5r. Flere av musikkhistoriens klavertriomesterverker suser gjennom luften.", "- Er det \u00e9n ting jeg husker s\u00e5 er det alt jeg har spilt p\u00e5 konserter, sier Bjarne. De andre nikker. Adresseavisen kan ikke kvalitetssikre mimringen. Det virker imponerende nok, selv om tanken sporadisk ledes hen til en tv-reklame for Rikstoto hvor tre gamle gubber mimrer forvirret om krigen."]}, {"field": "category0", "value": "kultur"}, {"field": "contenthash", "value": "8ac2df0f08722796e2c7bef73c7ed216056c2a8911849876afda0fa0b95f5b0d"}, {"field": "createtime", "value": "2016-02-02T17:37:11.000Z"}, {"field": "description", "value": "De har spilt for whiskyhonorar p\u00e5 NTH og boikottet en konsert med \u00c5ge Aleksandersen, mens de var et av landets fremste kammerensembler. Mandag spiller Trondheim Trio en unik 20-\u00e5rs gjenforeningskonsert p\u00e5 Dokkhuset."}, {"field": "dominantimage", "value": "http://www.adressa.no/incoming/article1277397.ece5/ALTERNATES/w980-default/a%20trondheim_trio2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c927576964322718d173955f16acf0c0c7dc9ac2.jpg?59983bf5"}, {"field": "dominantthumbnaildimensions", "value": "300x169"}, {"field": "heading", "value": "Kammerherrer - 20 \u00e5r etter -adressa.no"}, {"field": "id", "value": "c927576964322718d173955f16acf0c0c7dc9ac2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["fremste kammerensembler", "trio", "landets fremste kammerensembler", "spill", "konsert", "dag", "spilt", "landets fremste", "mandag spiller"]}, {"field": "kw-entity", "value": ["rikstoto", "kunstindustrimuseet", "j\u00f8rgen og dag rune", "trio trondheim", "trondheim trio", "musikkh\u00f8gskolen", "\u00e5ge aleksandersen og sambandet", "ballantine", "musikkonservatoriet", "bjarne", "rune", "sverige og danmark", "trio", "brahms", "h-dur", "tr\u00f8ndertun folkeh\u00f8gskole", "dokkhuset", "fiskum", "beethoven", "rachmaninov", "ten", "adressa"]}, {"field": "kw-location", "value": ["melhus", "wien", "troms\u00f8", "norge"]}, {"field": "kw-pageclass", "value": "article"}, {"field": "kw-person", "value": ["\u00e5ge aleksandersen", "bjarne fiskum", "o. bjarne fiskum", "kjell b\u00e6kkelund", "dag rune l\u00f8vberg", "dag rune", "egil hovland", "j\u00f8rgen larsen", "hannah ryggen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1277397.ece5/ALTERNATES/w980-default/a%20trondheim_trio2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kammerherrer - 20 \u00e5r etter"}, {"field": "og-type", "value": "article"}, {"field": "og-url", "value": "http://www.adressa.no/kultur/article1194382.ece"}, {"field": "pageclass", "value": ["article"]}, {"field": "publishtime", "value": "2008-11-20T07:33:24.000Z"}, {"field": "recs-articleid", "value": "1516534"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-11-20T07:33:24.000Z"}, {"field": "recs-rawtitle", "value": "Kammerherrer - 20 \u00e5r etter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "De har spilt for whiskyhonorar p\u00e5 NTH og boikottet en konsert med \u00c5ge Aleksandersen, mens de var et av landets fremste kammerensembler. Mandag spiller Trondheim Trio en unik 20-\u00e5rs gjenforeningskonsert p\u00e5 Dokkhuset."}, {"field": "thumbnail", "value": "http://content-thumbnail.cxpublic.com/content/thumbnail200x150/c927576964322718d173955f16acf0c0c7dc9ac2.jpg?59983bf5"}, {"field": "thumbnailfullheightdimensions", "value": "200x1450"}, {"field": "timestamp", "value": "2017-08-19T13:24:05.000Z"}, {"field": "title", "value": "Kammerherrer - 20 \u00e5r etter"}, {"field": "url", "value": "http://www.adressa.no/kultur/article1194382.ece"}, {"field": "urlhash", "value": "c927576964322718d173955f16acf0c0c7dc9ac2"}], "score": 0.7005924, "siteId": "9222270286501375973", "id": "c927576964322718d173955f16acf0c0c7dc9ac2"}

