{"fields": [{"field": "modifiedtime", "type": "time", "value": "2012-04-16T20:27:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "thomas bjerkholt pastor trondheim frikirke"}, {"field": "body", "value": ["Saken oppdateres.", "\u2013Du skal elske din kj\u00e6re n\u00e5r han feiler eller skuffer deg, n\u00e5r hun er morgengretten og ustelt. Slik kan halvparten av skilsmissene unng\u00e5s, mener Greg Baer. Dette kunne vi lese med interesse i denne avis den 7.11. Det er den betingelsesl\u00f8se kj\u00e6rligheten denne amerikanske kj\u00e6rlighetsguruen vil gjenopprette som fundament for v\u00e5re samliv. Han setter fingeren p\u00e5 noe helt avgj\u00f8rende for at samlivet skal lykkes. Kan vi hindre flere samlivsbrudd? Uten tvil. Men det forutsetter en dypere forst\u00e5else av hva kj\u00e6rlighet er.", "Det ble tidligere hevdet at den strenge seksualmoral som den kristne kultur hadde p\u00e5f\u00f8rt befolkningen gjorde folk uerfarne og lite forberedt for ekteskap. I dag er situasjonen den at aldri har s\u00e5 mange hatt s\u00e5 mye seksuell erfaring som i dag \u2013 f\u00f8r en start p\u00e5 samlivet. Men samlivsbruddene skjer enda hurtigere enn noen gang. S\u00e5 hva er galt? Gjennom mange \u00e5r som ekteskapsr\u00e5dgiver har jeg oppdaget at innsikt i forskjellene p\u00e5 de tre typer kj\u00e6rlighet, eros, filos og agape, blir en vekker for alle. Eros-kj\u00e6rligheten er sentral i v\u00e5r kultur. Den seksuelle, erotiske dimensjon ved kj\u00e6rligheten har alltid v\u00e6rt der og vil alltid v\u00e6re der. Eros er begj\u00e6ret, tenningen, lengselen etter den andre, vekket av b\u00e5de syn og det uutsigelige ved den andre. Eros er prim\u00e6rt den seksuelle del av kj\u00e6rligheten og det som vekkes n\u00e5r vi blir forelsket.", "Men n\u00e5r eros blir det b\u00e6rende, det som alt dreier seg om, da m\u00e5 det g\u00e5 galt f\u00f8r eller siden. \u2013Forelskelse er en deilig galskap som ruser oss og blinder oss til \u00e5 tro at den utvalgte er ens sjelefrende, sier dr.philos Turid Suzanne Berg-Nielsen ved NTNU ( Dagbladet 02.09. 04) For henne er forelskelse en ren kroppslig tiltrekning. \u2013Forelskelsen indikerer overhodet ikke en personlighetsklaff, den f\u00f8rer heller folk p\u00e5 ville veier, sier hun. Det med ville veier er kanskje \u00e5 f\u00f8re det litt langt, for jeg anbefaler ingen \u00e5 gifte seg, hvis man ikke er forelsket. Og eros m\u00e5 pleies ogs\u00e5 i det etablerte samliv! Men n\u00e5 sier psykologer som teller og m\u00e5ler at den berusende forelskelse sjelden varer mer enn 2 \u00e5r. Og hva gj\u00f8r man da? Filos-kj\u00e6rligheten m\u00e5 ogs\u00e5 v\u00e6re der, skal forholdet bli b\u00e6rekraftig. Mens eros i oss representerer den seksuelle del, s\u00e5 er filos dypere. N\u00e5r to mennesker blir glade i hverandre, s\u00e5 er det fordi man oppdager felles interesser, noe hos den andre som tiltrekker, noe ved evner og egenskaper som drar de to mot hverandre. Det kan v\u00e6re felles gleder i sport, kultur, kunst, friluftsliv, dyr \u2013 sv\u00e6rt meget. Og s\u00e5 er det til syvende og sist ogs\u00e5 noe udefinerbart, noe uutsigelig ved den andre som trekker.", "Men det som er et fellestrekk ved eros og filos-kj\u00e6rligheten er dette: det er noe hos den andre, noe utenfor meg som jeg vekkes av, tenner p\u00e5, stimuleres av. Mens eros \u0301sentrum er det seksuelle, s\u00e5 har filos dypere og bredere kontaktflater. B\u00e5de sjel og \u00e5nd, intellekt og psyke aktiveres i filos-dimensjonen. Man har det fint sammen fordi man kan snakke om de samme tingene, dele tanker og ideer, men ogs\u00e5 ha glede av stimulerende forskjeller. \u00abI love you  \u0301cause you \u0301re you\u00bb sang Jim Reeves og satte navn p\u00e5 det uutsigelige som alltid vil v\u00e6re noe av limet i et forhold. N\u00e5r allikevel s\u00e5 mange skilles som i dag, s\u00e5 er det et tegn p\u00e5 at agape-kj\u00e6rligheten ikke er tilstrekkelig aktivert. Og det er alts\u00e5 den som Greg Baer fokuserer p\u00e5. Agape er det kj\u00e6rlighetsbegrep som s\u00e6rlig Bibelen har f\u00f8rt inn i den europeiske kultur. Hva kjennetegner agape? Det er kj\u00e6rlighet som vilje til godhet, uansett hva den andre gj\u00f8r mot meg. Agape er den uselviske kj\u00e6rlighet, viljen til \u00e5 tjene og v\u00e6re god mot den andre, selv n\u00e5r den andre har skuffet meg og s\u00e5ret meg. Agape er vilje til troskap \u2013 i onde og gode dager. Ikke lett, men rett. Agape er ikke f\u00f8rst og fremst vekket utenfra, fra den andre. Nei, dens kilde er innenfra (i viljen til godhet) eller ovenfra, som inspirasjon fra den guddommelige kilde selv.", "Gud er agape, sier Bibelen. Jesus l\u00e6rer oss \u00e5 v\u00e6re god, uten \u00e5 vente noe igjen. Agape-kj\u00e6rligheten er p\u00e5 mange m\u00e5ter helt n\u00f8dvendig for at mennesker skal leve godt sammen, ikke bare i et parforhold, men overalt der mennesker vil leve harmonisk sammen overhodet. N\u00e5r konsentrasjonsleirfangen Julius Paltiel etter krigen kunne ta den beslutning at han ikke ville hate tyskerne, da var dette et enest\u00e5ende uttrykk for agape \u2013 viljen til \u00e5 tilgi, legge bak seg, g\u00e5 videre, selv etter de tyngste slag. Eros og Filos vekkes av noe hos den annen, som noe drar en mot den andre. Agape kan nok vekkes av den andre, den ogs\u00e5, av den andres lidelse og sorg, den andres problemer osv. Men agape-kj\u00e6rligheten er i sin dypeste grunn vilje, vilje til godhet. F\u00f8lelsene v\u00e5re skifter. Alle kan bli forelsket i en annen enn den som n\u00e5 er samboeren eller ektefellen. Men er dette noe tegn p\u00e5 dypere kj\u00e6rlighet? Slett ikke. Og vi vet det, s\u00e6rlig i forhold til barna: skal vi bare vise dem godhet og omsorg s\u00e5 lenge som de behager sine foreldre? Nei, vi vet at det \u00e5 v\u00e6re mor og far forplikter. Derfor holder vi ut de vanskelige dagene. Og det trenger vi \u00e5 l\u00e6re enda mer i parforholdet. For vi er kalt til troskap, ikke mot kj\u00e6rligheten som f\u00f8lelse, men troskap mot den andre, den jeg har gitt mitt l\u00f8fte.", "Et grunnproblem i alt for mange forhold er at man ser etter om den andre elsker meg. Ser vi etter tegn p\u00e5 manglende kj\u00e6rlighet hos den andre vil vi alltid finne det! Men dette blir den observerende krav-holdning som alltid vil g\u00e5 p\u00e5 nye skuffelser. Den bedre vei er \u00e5 jobbe med seg selv og internalisere en grunnleggende tjenerholdning mot den andre. \u00abIf you want to be treated like a king, treat her as a queen\u00bb..! Med dette er ikke alle problemer l\u00f8st og samlivsbrudd en saga blott, men vi er p\u00e5 den vei som er helt n\u00f8dvendig for \u00e5 bedre v\u00e5re samliv.", "thomas@trondheim.frikirke.no"]}, {"field": "category0", "value": "meninger"}, {"field": "contenthash", "value": "36498c603504926b61228d392504dfe005f667e78a3dd8f89efe9077be58d80a"}, {"field": "createtime", "value": "2017-05-01T09:17:32.000Z"}, {"field": "description", "value": "Noe er i dypt ulage i v\u00e5r kultur. For 100 \u00e5r siden var det under 100 skilsmisser i \u00e5ret. N\u00e5 g\u00e5r over 10000 par fra hverandre og 25-30000 barn blir rammet. Hvert \u00e5r!"}, {"field": "dominantimage", "value": "http://www.adressa.no/incoming/article1338372.ece5/ALTERNATES/w980-default/Kronikkfoto%202312_3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/661fbeaf6ccbd0fb76509f5e002c31e529e3ffbb.jpg?597e4f67"}, {"field": "dominantthumbnaildimensions", "value": "300x169"}, {"field": "heading", "value": "Veien til dypere kj\u00e6rlighet -adressa.no"}, {"field": "id", "value": "661fbeaf6ccbd0fb76509f5e002c31e529e3ffbb"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "society"}, {"field": "kw-concept", "value": ["vekkes", "vilje", "dypt", "agape", "kj\u00e6rlighet", "forelsket", "dypere kj\u00e6rlighet", "eros"]}, {"field": "kw-entity", "value": ["filos", "jesus", "dagbladet", "bibelen"]}, {"field": "kw-pageclass", "value": "article"}, {"field": "kw-person", "value": ["turid suzanne berg-nielsen", "jim reeves", "greg baer", "julius paltiel"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1338372.ece5/ALTERNATES/w980-default/Kronikkfoto%202312_3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Veien til dypere kj\u00e6rlighet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1424571.ece"}, {"field": "pageclass", "value": ["article"]}, {"field": "publishtime", "value": "2009-12-22T12:24:54.000Z"}, {"field": "recs-articleid", "value": "1267417"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-22T12:24:54.000Z"}, {"field": "recs-rawtitle", "value": "Veien til dypere kj\u00e6rlighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Noe er i dypt ulage i v\u00e5r kultur. For 100 \u00e5r siden var det under 100 skilsmisser i \u00e5ret. N\u00e5 g\u00e5r over 10000 par fra hverandre og 25-30000 barn blir rammet. Hvert \u00e5r!"}, {"field": "thumbnail", "value": "http://content-thumbnail.cxpublic.com/content/thumbnail200x150/661fbeaf6ccbd0fb76509f5e002c31e529e3ffbb.jpg?597e4f67"}, {"field": "thumbnailfullheightdimensions", "value": "200x1701"}, {"field": "timestamp", "value": "2017-07-30T21:28:07.000Z"}, {"field": "title", "value": "Veien til dypere kj\u00e6rlighet"}, {"field": "url", "value": "http://www.adressa.no/meninger/article1424571.ece"}, {"field": "urlhash", "value": "661fbeaf6ccbd0fb76509f5e002c31e529e3ffbb"}], "score": 0.74974835, "siteId": "9222270286501375973", "id": "661fbeaf6ccbd0fb76509f5e002c31e529e3ffbb"}

