{"fields": [{"field": "modifiedtime", "type": "time", "value": "2012-06-27T12:11:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Du kan rett og slett ha verdifulle skatter du ikke vet om i huset.", "\u2013Hm. La meg se. Se der, ja ... Oi, denne er jo en riktig godbit!", "Antikkekspert Bj\u00f8rn Fr. Anderssen ble med oss hjem til en moderne rekkehusleilighet i Trondheim. Anderssen har egen antikkbutikk og er en kjent auksjonarius.", "Malin Carlsen Stenseth (35) er f\u00f8rskolel\u00e6rer og bor sammen med ektemann og to barn. Det meste i innredningen hjemme hos sm\u00e5barnsfamilien er nytt og moderne, men her og der st\u00e5r en og annen gjenstand som har levd en stund. Noe er arv, noe loppisfunn, annet er kj\u00f8pt p\u00e5 auksjoner. Malins har foreldre som er glade i \u00e5 g\u00e5 p\u00e5 auksjoner, og noe av fangsten drypper p\u00e5 henne ogs\u00e5.", "\u2013Men har du noe verdifullt her?", "\u2013Jeg vet ikke, medgir Malin. \u2013Og ikke bryr jeg meg s\u00e5 mye om det heller. Det jeg har, har jeg fordi det betyr noe for meg. Ikke fordi det kanskje er verdt noe i kroner og \u00f8re. Jeg er glad i gamle ting, og spesielt gamle leker og figurer som er ment til barn, sier Malin. Men hun er spent p\u00e5 ekspertens dom.", "Finner godbiter", "\u00abCash in the attic\u00bb er en kjent engelsk tv-serie som har g\u00e5tt p\u00e5 BBC siden 2002. I hvert program m\u00f8ter seerne vi en familie som trenger penger, det kan v\u00e6re for \u00e5 pusse opp eller dra p\u00e5 ferie. En antikkekspert kommer og ser om de har noen godsaker som kan selges p\u00e5 auksjon. Gjenstander familien selv ofte ikke aner er en liten gullgruve.", "Det er etter inspirasjon fra denne tv-serien at vi har f\u00e5tt med auksjonarius Anderssen hjem til familien p\u00e5 Angelltr\u00f8a. Vi vil rett og slett finne ut om det er som p\u00e5 tv; at det kan skjule seg ukjente verdier i et hjem.", "Bj\u00f8rn Fr. Anderssen tar av seg skoene i gangen, g\u00e5r inn i stua og lar blikket vandre profesjonelt. Han kikker p\u00e5 det som st\u00e5r p\u00e5 hyller, han titter inni skap.", "S\u00e5 kommer resultatet:", "\u2013Det er flere godbiter her, og det er et bra kvalitetsniv\u00e5.", "Malin blir nysgjerrig, hva er det hun har som hun kunne tjent noen ekstra kroner p\u00e5? Noe annet enn det hun ante kunne v\u00e6re verdifullt?", "Fotografen har f\u00e5tt \u00f8ye p\u00e5 en trefigur av Stomperud i vinduskarmen. Den ser gammel og verdifull ut?", "\u2013Nja. Han er artig, og det er fint h\u00e5ndverk. Men den er ikke laget av en kjent snekker, s\u00e5 jeg vil tippe den bare ville g\u00e5tt for et par hundrelapper, sier auksjonariusen.", "\u2013Denne er jeg spent p\u00e5, sier Malin og l\u00f8fter opp en krusfigur av eventyrfiguren Katten med st\u00f8vlene fra et lysfat p\u00e5 stuebordet.", "\u2013Jeg kj\u00f8pte den i London for 1000 kroner.", "\u2013Det var nok litt i overkant. Den er av kjent merke, men det er en nyere produksjon. Men denne, derimot, denne er riktig fin, sier Anderssen og har flyttet oppmerksomheten bort til hylla over tv-en. Her st\u00e5r en blanding av moderne kopper og gamle gjenstander fra \u00d8sten.", "\u2013Dette er et syskrin laget av bein. Jeg vil anta det er russisk og fra tidlig 1800-tall. Se, dette er et helt fantastisk arbeid! Riktignok mangler skrinet et bein, men det er jo s\u00e5 skj\u00f8rt. Dette ville jeg gitt noen tusenlapper for, sier eksperten. Men Malin sier hun ikke selger familiearven.", "P\u00e5 stua st\u00e5r et hvitt skap. Enkelt, men med flere sm\u00e5 skapd\u00f8rer og skuffer.", "\u2013Skapet kj\u00f8pte jeg hos en brukthandler i Hommelvik som 20-\u00e5ring, og det har fulgt meg siden. Det har liksom passet alle steder jeg har bodd. Jeg kaller det tannlegeskapet, fordi jeg tror det kan ha v\u00e6rt det, men jeg vet egentlig ikke?", "\u2013Jo, det har nok v\u00e6rt et tannlege- eller doktorskap, sier Anderssen som raskt flytter fokuset bort fra selve skapet og til det som er inni. F\u00f8rst er det et gammelt barneservise fra Porsgrund som blir gransket.", "\u2013Men se der, utbryter eksperten og tar fram en Freia-sk\u00e5l. Storkene til sjokoladeprodusenten Freia holder oppe en sk\u00e5l, som nok ble brukt til smakspr\u00f8ver i butikken i sin tid.", "\u2013Dette er et ettertraktet samleobjekt. Den er litt reparert, men jeg tror jeg ville f\u00e5tt i alle fall 2000 kroner for denne p\u00e5 en auksjon.", "Se, der, da begynner det \u00e5 ligne noe!", "Det er fint dekorerte metallspann, mest fra godterileverand\u00f8rer, oppe p\u00e5 det gamle tannlegeskapet. Mens I vinduskarmen p\u00e5 kj\u00f8kkenet st\u00e5r det lokale sildeb\u00f8tter, fra bryggene i Trondheim. N\u00e5 har Malin urter og blomster i sildeb\u00f8ttene, mens auksjonariusen kunne kj\u00f8pt dem for 350 kroner stykket.", "Til sammen er det noen tusenlapper gjemt her ogs\u00e5, men storsmilet f\u00e5r Anderssen igjen n\u00e5r han oppdager sk\u00e5len p\u00e5 kj\u00f8kkenbordet \u2013 den som er fylt av frukt, b\u00e6r og rabarbra.", "\u2013Oi, oi! Anderssen blir stille en stund, f\u00f8r det kommer:", "\u2013Denne er nok tysk, og fra rett etter \u00e5rhundreskiftet. Den er en blanding av jugend og barokk \u2013 og i godt hold. Denne kunne du ogs\u00e5 f\u00e5tt 2500 kroner for, sier auksjonariusen.", "Malin smiler forn\u00f8yd, men holder fortsatt fast p\u00e5 at ingenting er til salgs. Det gamle som st\u00e5r fint inniblandet det nye, er gaver, minner og ting som betyr noe.", "\u2013Prisen jeg kunne f\u00e5tt for det, bryr jeg meg ikke s\u00e5 mye om. Det som er viktig for meg, er at gjenstandene betyr noe for meg og familien min. Men det som har v\u00e6rt artig med \u00e5 ha Bj\u00f8rn p\u00e5 bes\u00f8k, er at han vet historien til gjenstandene. Han har fortalt meg hva tingene jeg har fremme, egentlig er. Hvem som laget dem, n\u00e5r og historien bak gj\u00f8r gjenstandene mye mer verdifulle for meg enn selve prisen, sier Malin. Spesielt godt liker hun tingene med lokal forankring.", "Men uansett; Hadde Malin og familien bodd i England og hadde de meldt seg p\u00e5 \u00abCash in the attic\u00bb, s\u00e5 kunne det blitt en fin fortjeneste. Noen hundrelapper her, en tusenlapp eller to der. Det kunne lett blitt en sydentur av slikt.", "Men med f\u00e6rre fine ting i huset etterp\u00e5."]}, {"field": "category0", "value": "incoming"}, {"field": "contenthash", "value": "73d6b5f671e289e9f6dc1c2c41b4dd89add4b676ada5dd0250063f30a16e96b1"}, {"field": "createtime", "value": "2017-05-01T11:56:52.000Z"}, {"field": "description", "value": "Kanskje har du noe arvegods i huset. En vase fra oldemor, et servise etter gammelonkel. Bli med p\u00e5 skattejakt i et vanlig hjem."}, {"field": "dominantimage", "value": "http://www.adressa.no/incoming/article3225971.ece/ALTERNATES/w980-default/JPS-antikvitet27.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a85dc9ab401c6034340ba72a90efb145a989f4d8.jpg?597b4af6"}, {"field": "dominantthumbnaildimensions", "value": "300x169"}, {"field": "heading", "value": ["Er du rikere enn du tror? -adressa.no", "Syskrin til tusener", "Smakfull sjokoladesk\u00e5l", "Verdifull fruktsk\u00e5l", "Historiefortellinger"]}, {"field": "id", "value": "a85dc9ab401c6034340ba72a90efb145a989f4d8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "incoming"}, {"field": "kw-classification", "value": "home-and-garden"}, {"field": "kw-concept", "value": ["eksperten", "kroner", "familie", "fin", "kj\u00f8pt", "gjenstand", "auksjon", "skap", "verdifull", "gamle", "the attic", "ting", "kjent", "hjem", "in the attic", "in the", "auksjonarius"]}, {"field": "kw-entity", "value": ["freia", "porsgrund", "anderssen", "stomperud", "katten", "cash", "\u00f8sten", "angelltr\u00f8a"]}, {"field": "kw-location", "value": ["england", "london", "trondheim", "hommelvik"]}, {"field": "kw-pageclass", "value": "article"}, {"field": "kw-person", "value": ["malin carlsen stenseth", "bj\u00f8rn fr"]}, {"field": "kw-taxonomy", "value": "incoming"}, {"field": "og-image", "value": "http://www.adressa.no/incoming/article3225971.ece/ALTERNATES/w980-default/JPS-antikvitet27.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er du rikere enn du tror?"}, {"field": "og-type", "value": "article"}, {"field": "og-url", "value": "http://www.adressa.no/incoming/article3226065.ece"}, {"field": "pageclass", "value": ["article"]}, {"field": "publishtime", "value": "2012-06-27T11:42:04.000Z"}, {"field": "recs-articleid", "value": "3226065"}, {"field": "recs-category-type", "value": "taxonomy"}, {"field": "recs-category0", "value": "taxonomy|incoming"}, {"field": "recs-publishtime", "value": "2012-06-27T11:42:04.000Z"}, {"field": "recs-rawtitle", "value": "Er du rikere enn du tror? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "incoming"}, {"field": "teaser", "value": "Kanskje har du noe arvegods i huset. En vase fra oldemor, et servise etter gammelonkel. Bli med p\u00e5 skattejakt i et vanlig hjem."}, {"field": "thumbnail", "value": "http://content-thumbnail.cxpublic.com/content/thumbnail200x150/a85dc9ab401c6034340ba72a90efb145a989f4d8.jpg?597b4af6"}, {"field": "thumbnailfullheightdimensions", "value": "200x3624"}, {"field": "timestamp", "value": "2017-07-28T14:32:22.000Z"}, {"field": "title", "value": "Er du rikere enn du tror?"}, {"field": "url", "value": "http://www.adressa.no/incoming/article3226065.ece"}, {"field": "urlhash", "value": "a85dc9ab401c6034340ba72a90efb145a989f4d8"}], "score": 0.47170782, "siteId": "9222270286501375973", "id": "a85dc9ab401c6034340ba72a90efb145a989f4d8"}

