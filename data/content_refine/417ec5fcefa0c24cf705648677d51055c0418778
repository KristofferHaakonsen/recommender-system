{"fields": [{"field": "modifiedtime", "type": "time", "value": "2012-06-01T08:47:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "agnethe weisser"}, {"field": "body", "value": ["Saken oppdateres.", "F\u00f8rsteamanuensis Leif Edward Ottesen Kennair har foretatt en anonym sp\u00f8rreunders\u00f8kelse om sex blant 1100 heteroseksuelle NTNU-studenter. N\u00e5r studentene svarer om sex, i frigjorte og likestilte Norge, avtegnes fortsatt et gammelt m\u00f8nster:", "Gutta vil mest og jentene er mer tilbakeholdne. De mannlige studentene ser for seg 25 seksualpartnere i l\u00f8pet av livet, kvinnene er mer beskjedne med mellom seks og sju.", "- Jeg mener resultatene viser hvordan kj\u00f8nn og sex ikke f\u00f8rst og fremst har med kultur og roller \u00e5 gj\u00f8re, men er et resultat av biologi og evolusjon, sier f\u00f8rsteamanuensis Leif Edward Ottesen Kennair.", "Halvparten av de spurte var kvinner og halvparten menn. Sp\u00f8rsm\u00e5lene handler om holdninger til sex, om \u00f8nsker og fantasier. Kennair p\u00e5peker at b\u00e5de gutter og jenter begrenser antallet partnere.", "Resultatene vil bli publisert i et spesialnummer av det nettbaserte forskningstidsskriftet Interpersona.org.", "- Heller ikke guttene tar fullstendig av. Men forskjellene er interessante. Guttene vil systematisk ha mer variasjon, p\u00e5 kort og p\u00e5 lang sikt. I frigjorte Norge kan jentene \u2013 anonymt \u2013 \u00f8nske seg s\u00e5 mange partnere de vil. Men de gj\u00f8r det ikke, sier han.", "Kennair forklarer det med evolusjonen.", "- Guttene kan i prinsippet besvangre enn ny jente hver dag. Men jenta kan ikke bli gravid mer enn hvert annet \u00e5r. De m\u00e5 v\u00e6re kresne, fordi graviditet er kostbart rent biologisk. De m\u00e5 investere mer enn mannen i avkommet, og har lite \u00e5 vinne p\u00e5 \u00e5 f\u00e5 nye barn med nye menn. Guttene derimot, har mer \u00e5 tjene p\u00e5 variasjon. P\u00e5 den m\u00e5ten kan de gj\u00f8re flere gravide. N\u00e5 har heller ikke guttene tilgang til all den sexen de kunne \u00f8nske seg. Det har med tilbud og ettersp\u00f8rsel \u00e5 gj\u00f8re. De m\u00e5 kjempe om de tilgjengelige jentene, sier Kennair.", "Unders\u00f8kelsen viser at jentene sjeldnere tar seksuelle initiativ overfor partneren. De svarer ogs\u00e5 oftere enn gutta at de har sex s\u00e5 ofte de har lyst.", "- Jentene har s\u00e5 mye sex de vil. Det er deres lyst som regulerer frekvensen. Guttene har mindre sex enn de \u00f8nsker, sier Kennair.", "N\u00e5 er det ikke slik at guttenes v\u00e5te dr\u00f8m er \u00e5 hoppe t\u00f8ylesl\u00f8st fra seng til seng. B\u00e5de jentene og guttene \u00f8nsker seg langtidsforhold. Men guttene er som Ole Brumm, de sier ja takk b\u00e5de til korttidssex og langtidsforhold. Jentene, p\u00e5 sin side, er helt klart mindre interessert i korttidssex.", "Og n\u00e5r to treffes, og det oppst\u00e5r s\u00f8t musikk, synes guttene det er aktuelt med samleie etter mye kortere tid enn jentene. I gjennomsnitt tipper guttene over p\u00e5 ja-sida etter en dag, mens jentene vil vente en m\u00e5ned.", "Guttene fantaserer ogs\u00e5 mer om sex med andre enn den faste partneren. 30 prosent av jentene sier de aldri har hatt utroskapsfantasier, mens bare 15 prosent av guttene sier det samme.", "- Men det er ikke noe kulturelt i v\u00e5rt samfunn som tilsier at jentene skal ta mindre initiativ i dagens samfunn. Heller blir mangelen p\u00e5 lyst sett p\u00e5 som et problem. Og jeg har vanskelig for \u00e5 tro at jenter ikke v\u00e5ger \u00e5 si at de har seksuelle fantasier, sier Kennair.", "N\u00e5r de blir spurt om antall partnere siste \u00e5r, er gjennomsnittet b\u00e5de for jentene og guttene i underkant av to.", "- At de har hatt like mange, er matematisk n\u00f8dvendig og viser at de har svart \u00e6rlig. I USA har jentene ofte en tendens til \u00e5 underrapportere antall partnere, sier Kennair.", "Han understreker at resultatene i sp\u00f8rreunders\u00f8kelsen gjelder hele gruppen. Innenfor hver gruppe er det individuelle variasjoner.", "- Vi ser en del overlapping mellom kj\u00f8nnene. Og selvf\u00f8lgelig g\u00e5r det an \u00e5 finne par der hun vil mer enn han. B\u00e5de kvinner og menn kan \u00f8nske seg korttidssex og one night-stands, og de fantaserer om utroskap. Men mennene gj\u00f8r det mer enn kvinner. De statistiske forskjellene er veldig klare, og som forsker synes jeg det interessant \u00e5 se at resultatene nesten er en bl\u00e5kopi av en tilsvarende unders\u00f8kelse fra USA tidlig p\u00e5 nittitallet. Der er det jo en langt mer konservativ sexmoral, sier Kennair.", "- Konsekvensene av sex er endret for kvinner. Vi har p-piller og angrepiller, og vi st\u00f8tter alenem\u00f8dre. Men innholdet i hodet er ikke endret, sier Leif Edward Ottesen Kennair."]}, {"field": "category0", "value": "student"}, {"field": "contenthash", "value": "02c12872d35d70029896a07c5246e7b4290d2a4183ff15aca483e7ea4fb62f98"}, {"field": "createtime", "value": "2017-05-02T04:09:11.000Z"}, {"field": "description", "value": "Gutta er mest sexlystne, men jentene holder litt tilbake og frykter horestempel."}, {"field": "dominantimage", "value": "http://www.adressa.no/incoming/article1317070.ece5/ALTERNATES/w980-default/livet-sex031"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/417ec5fcefa0c24cf705648677d51055c0418778.jpg?598231a4"}, {"field": "dominantthumbnaildimensions", "value": "300x169"}, {"field": "heading", "value": ["Gutter vil ha sex med 25 personer, jenter med 7 -adressa.no", "Spurte 1100 om sex", "Gutta tar ikke av", "Jentene f\u00e5r nok", "Vil ha langtidsforhold", "Fantaserer mer", "To sexpartnere i \u00e5ret", "Fantaserer om utroskap"]}, {"field": "id", "value": "417ec5fcefa0c24cf705648677d51055c0418778"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "education"}, {"field": "kw-concept", "value": ["jente", "antall partnere", "gutta", "sex"]}, {"field": "kw-entity", "value": "interpersona"}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["leif edward ottesen kennair", "ole brumm"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article1317070.ece5/ALTERNATES/w980-default/livet-sex031"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gutter vil ha sex med 25 personer, jenter med 7"}, {"field": "og-type", "value": "article"}, {"field": "og-url", "value": "http://www.adressa.no/student/article1345246.ece"}, {"field": "pageclass", "value": ["article"]}, {"field": "publishtime", "value": "2009-06-30T08:56:31.000Z"}, {"field": "recs-articleid", "value": "1361000"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2009-06-30T08:56:31.000Z"}, {"field": "recs-rawtitle", "value": "Gutter vil ha sex med 25 personer, jenter med 7 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "Gutta er mest sexlystne, men jentene holder litt tilbake og frykter horestempel."}, {"field": "thumbnail", "value": "http://content-thumbnail.cxpublic.com/content/thumbnail200x150/417ec5fcefa0c24cf705648677d51055c0418778.jpg?598231a4"}, {"field": "thumbnailfullheightdimensions", "value": "200x1954"}, {"field": "timestamp", "value": "2017-08-02T20:10:12.000Z"}, {"field": "title", "value": "Gutter vil ha sex med 25 personer, jenter med 7"}, {"field": "url", "value": "http://www.adressa.no/student/article1345246.ece"}, {"field": "urlhash", "value": "417ec5fcefa0c24cf705648677d51055c0418778"}], "score": 1.1501383, "siteId": "9222270286501375973", "id": "417ec5fcefa0c24cf705648677d51055c0418778"}

