{"fields": [{"field": "modifiedtime", "type": "time", "value": "2016-06-11T20:51:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["trondheimshistorie", "Ukeadressa", "\u00d8konomi", "historie", "kong Harald", "Norges Bank"]}, {"field": "author", "value": ["frank lervik", "halldis nerg\u00e5rd"]}, {"field": "body", "value": ["De norske kongekronene kunne lett ha havnet i tysk eie. Under krigen var de stuet vekk p\u00e5 et lite lager i Norges Banks gamle lokaler i Trondheim, men godt gjemt var de ikke.", "14. juni 1816: Kongen signerer loven som befaler at Norges Bank skal opprettes. Stortinget bestemmer senere at bankens hovedkontor skal ligge i Trondheim, distriktsavdelinger opprettes i Oslo, Bergen og Kristiansand. For \u00e5 sikre banken n\u00f8dvendige midler blir en egen tvungen \u00abs\u00f8lvskatt\u00bb p\u00e5lagt befolkningen etter at fors\u00f8ket p\u00e5 en mer frivillig aksjetegning ikke innbrakte tilstrekkelige summer.", "1. januar 1817: Bankens virksomhet starter i Stiftsg\u00e5rden. De f\u00f8rste \u00e5rene benytter banken hvelvkjellere i Stiftsg\u00e5rden og i Erkebispeg\u00e5rden.", "1819: Banken kj\u00f8per Thomas Angells gamle g\u00e5rd i Kongen gate 1 til egen virksomhet.", "1822: Bankens seddeltrykkeri er p\u00e5 plass.", "1829: G\u00e5rden rives, og et nytt bankbygg reises etter arkitekt J.C. R\u00e6ders tegninger, imens har banken midlertidig tilhold i Desseng\u00e5rden, i V\u00e5r Frue gate 1.", "1833: Bankens nye bygg tas i bruk.", "1896: Stortinget vedtar \u00e5 flytte Norges Banks hovedkontor til Oslo fra 1. januar 1897. Virksomheten i Trondheim fortsetter som avdelingskontor.", "1899-1900: Omfattende ombyggingsarbeider gj\u00f8res, bl.a. blir hovedinngangen flyttet.", "1906: Seddeltrykkeriet i Trondheim avvikles.", "1930: Kronregaliene lagres i banken etter \u00e5 ha blitt presentert p\u00e5 Tr\u00f8ndelagsutstillingen. I 1988 flyttes de til Nidarosdomen, i 2006 til Erkebispeg\u00e5rden, til hvelvet som Norges Bank brukte fra 1817.", "1940-45: Tyske invasjonsstyrker har kontroll over banken.", "1993: Bankens avdelingskontor tar i bruk nye lokaler ved Peter Egges plass. Det gamle bankbygget overlates vederlagsfritt til Trondheim kommune.", "3. juli 1997: Vitensenteret \u00e5pner d\u00f8rene for publikum i de gamle banklokalene.", "2001: Norges Banks avdeling i Trondheim avvikles, sammen med de siste gjenv\u00e6rende distriktsavdelingene. P\u00e5 det meste, fram mot 1988, hadde banken 20 distriktsavdelinger.", "Kilder: Nils Kr. Rossing; Fra Thomas Angell til Vitensenter (1998), Jan Thomas Kobberr\u00f8d: Norges Bank og Trondhjem (2016), Terje Bratberg: Trondheim Byleksikon (1996), Norges Banks hjemmesider.", "Kongen stiller ikke i kroningsutstyr i Erkebispeg\u00e5rden, der det meste av feiringen foreg\u00e5r, med alle kroningseffektene fra 1906 trygt p\u00e5 plass. Ren flaks, vil sikkert noen hevde. For fra 1940 til 1945 var de kongelige kroner, septer og riksepler stuet vekk p\u00e5 et enkelt lagerrom i Norges Banks gamle lokaler i Kongens gate 1. Hadde de tyske okkupantene f\u00e5tt nyss om skattene i de innholdsrike kistene, er det ikke godt \u00e5 vite hva som hadde skjedd.", "Allerede under arbeidet med Norges nye grunnlov var sv\u00e6rt mange opptatt av at landet skulle ha en egen bank. Men Eidsvollsmennene utsatte saken. Derfor starter historien til Norges Bank f\u00f8rst 14. juni i 1816. Da signerte kong Carl II loven om opprettelsen av landets nye bank. Ikke i Trondheim, men i Oslo. At hovedkontoret likevel havnet i landets eldste hovedstad, handlet trolig mer om kronglete avstemningsregler og bortreiste stortingsrepresentanter enn om hensynet til maktfordeling og Distrikts-Norges behov.", "Det hevder professor Jan Thomas Kobberr\u00f8d som har skrevet Norges Banks historie.", "Stiftsg\u00e5rden var bankens f\u00f8rste base i byen. I starten ble bankens s\u00f8lvbeholdning oppbevart i det staselige trepaleets hvelvkjellere. Men allerede i 1819 ble Thomas Angells gamle g\u00e5rd, vis-\u00e0-vis byens dav\u00e6rende r\u00e5dhus, kj\u00f8pt til form\u00e5let. Fra 1822 var ogs\u00e5 seddeltrykkeriet p\u00e5 plass, og den kostbare og tidkrevende hestetransporten av pengesedler fra Oslo for signering i Trondheim kunne opph\u00f8re.", "Mot slutten av 1820-tallet viste det seg at Angell-g\u00e5rden var for liten. Den ble revet og en ny bygning, i nyklassisk stil, reiste seg over Angell-familiens solide og sv\u00e6rt romslige hvelvkjellere.", "- Det ble sagt at Thomas Angell var god for tre t\u00f8nner gull. Men t\u00f8nnene ble trolig bare brukt som et bilde p\u00e5 Angells rikdom (\u00e9n t\u00f8nne gull tilsvarte 100 000 riksdaler). T\u00f8nnene eksisterte ikke i virkeligheten, sier Frode Willmann, og viser vei inn i det gamle bankdirekt\u00f8rkontoret. Thomas Angell henger i forgylt ramme p\u00e5 veggen, mens gullt\u00f8nnene er gjenskapt i et hj\u00f8rne.", "Kontoret er i dag knyttet til Vitensenteret som flyttet inn i bankens gamle bygg i 1997. Barna som er innom, f\u00e5r her sjansen til \u00e5 bryne seg p\u00e5 varierte matematiske oppgaver. Vilde Torine Wolan (6) fra Inder\u00f8y kikker stor\u00f8yd ned p\u00e5 gullmyntene i t\u00f8nnene. Hun er sikker p\u00e5 at de er helt ekte.", "Willmann, som er teknisk sjef ved Vitensenteret, har satt seg grundig inn i bankbyggets historie. Han har ogs\u00e5 kontakt med bankens pensjonister og har f\u00e5tt vite mye om livet innenfor de kompakte veggene. Hvor kronregaliene mest sannsynlig ble oppbevart mens tyske myndigheter hadde kontrollen i landet, har han ogs\u00e5 f\u00e5tt tips om.", "- Her tror vi at de sto, sier han og \u00e5pner d\u00f8ra inn til et lite rom der varene til Vitensenterets lille butikk n\u00e5 ligger lagret. Rommet tjente ogs\u00e5 som lager for bankens personale f\u00f8r under og etter krigen.", "Kunsthistoriker Geir Thomas Ris\u00e5sen, som har skrevet mye om riksregalienes historie, har ikke greid \u00e5 spore opp h\u00e5ndfaste opplysninger om h\u00e5ndteringen av de kongelige kronene under krigen. Men hans teori er at kistene med det verdifulle innholdet ble hentet ut av bankens hvelv og stuet vekk p\u00e5 det lille lageret nettopp for \u00e5 gj\u00f8re dem s\u00e5 ubetydelige og uinteressante som mulig. Trolig var det ogs\u00e5 \u00abgode\u00bb nordmenn i banken som holdt kistene under oppsyn gjennom alle krigs\u00e5rene og slik kunne rapportere om alt sto bra til.", "Tove S\u00f8reide i Nidarosdomens restaureringsarbeider st\u00f8tter denne teorien. En gang spurte hun kong Olav om kronenes skjebne under krigen. Da lo han bare og svarte at ingen hadde oppdaget dem der de sto i Norges Bank.", "- Jeg har selv sett kistene som kronene ble lagret i. Ingenting ved dem tydet p\u00e5 at de inneholdt noe som helst av verdi, sier hun og ler.", "Mens Norges Banks gullbeholdning i Oslo ble berget ut av landet via en sv\u00e6rt dramatisk redningsaksjon allerede fra tidlig p\u00e5 morgenen 9. april 1940, rakk ingen i Trondheim \u00e5 organisere en lignende redningsaksjon for riksregaliene f\u00f8r tyskerne sto i d\u00f8ra. Ferske funn i et tidligere avstengt kjellerrom viser at tyske soldater raskt var p\u00e5 pletten. En bit av et magebelte for seddelbunker med p\u00e5skriften: \u00ab20 000 Reichsmark\u00bb datert 16.2.1940 forteller mye om okkupantenes medbrakte reisevaluta.", "Under krigen flyttet Det sivile luftvern inn i et eget rom i bankens solide kjeller. Telefonsentralen til byens brannmannskaper samt et bomberom ble ogs\u00e5 innredet i kjelleren som fremdeles har flere synlige spor etter krigs\u00e5renes virksomhet. En diger klinket jernport fra 1700-tallet har tydelige kulehull. Noen har ment at tyske soldater moret seg med \u00e5 skyte p\u00e5 blink i bankens kjeller. Willmann har h\u00f8rt at kulehullene skriver seg fra de bankansattes egen v\u00e5pentrening i \u00e5rene etter krigen.", "- De fleste fikk oppl\u00e6ring i \u00e5 skyte med pistol og var slik sine egne vakter under transport av st\u00f8rre pengebel\u00f8p. Til langt utp\u00e5 1990-tallet kunne visstnok bankens egne ansatte g\u00e5 omkring i byen med Luger'n i lomma, sier Willmann.", "Han har ogs\u00e5 h\u00f8rt hvordan bankene i Nord-Norge ble forsynt med nye sedler fra Norges Banks filial i Trondheim.", "- En taxi rygget bare inn i bankens bakg\u00e5rd. Kisten med millioner av kroner ble plassert i bilens bagasjerom, f\u00f8r en av bankens egne ansatte, med medbrakt pistol, satte seg i baksetet og fulgte den verdifulle lasten til Hurtigrutekaia. Der ble seddelbeholdningen l\u00f8ftet inn i et sikret rom f\u00f8r frakten videre nordover.", "Willmann ler. I dag virker bankens gamle transportpraksis r\u00f8rende naiv. Men ingenting skjedde. Pengene kom alltid trygt fram. Bankbygningen har heller ikke v\u00e6rt utsatt for ransfors\u00f8k. Verre var det i bankens avdeling i Oslo. En natt i nytt\u00e5rshelga i 1835 greide mestertyven Ole H\u00f8iland \u00e5 l\u00e5se seg inn i bankens hvelv med n\u00f8kler og dirker han selv hadde laget. Han fikk med seg over 64 000 spesidaler, tilsvarende ca. 23 millioner kroner i dagens kronekurs. Han l\u00e5ste n\u00f8ye etter seg. Dermed tok det litt tid f\u00f8r tyveriet ble oppdaget. H\u00f8iland var likevel ikke lenge p\u00e5 r\u00f8mmen. Mesteparten av pengene ble gjenfunnet, men slett ikke alt.", "Den mest kriminelle delen av Norges Banks historie i Trondheim knytter seg til to falskmyntnerhistorier. Den f\u00f8rste handler om Jens Fenstad fra Stadsbygd. Fenstad forfalsket bankens sedler og ble d\u00f8mt til d\u00f8den flere ganger, men ben\u00e5det av kongen hver gang. Fenstad var like flink til r\u00f8mme fra fengslene han satt i som til \u00e5 forfalske pengesedler. Dermed fikk han flere sjanser til \u00e5 starte sin forfalskningspraksis p\u00e5 nytt. En gang satt han i r\u00e5dsstuen i Trondheim sammen med mestertyven Gjest Baardsen. Det sies av Baardsen l\u00e6rte av Fenstads forfalskningsmetoder. Men heller ikke Fenstad fikk holde p\u00e5 i det uendelige. Etter den fjerde d\u00f8dsdommen hadde ogs\u00e5 kongen f\u00e5tt nok, og Fenstad ble henrettet p\u00e5 Nordnes i Bergen 8. november 1825.", "P\u00e5skehelga 1993 rullet politiet opp en ny stor falskmyntnersak. Natt til skj\u00e6rtorsdag og langfredag hadde to ansatte ved et offsettrykkeri p\u00e5 Lade produsert 165 millioner kroner i falske tusenlapper. At politiet l\u00e5 utenfor veggene og spanet p\u00e5 virksomheten, visste de ikke. Senere ble seks medskyldige fra Oslo-omr\u00e5det ogs\u00e5 p\u00e5grepet. Alle \u00e5tte fikk fengselsstraffer fra tre til fem \u00e5r.", "Hvor mange millioner Norges Bank produserte i Trondheim i l\u00f8pet av de dr\u00f8yt 80 \u00e5rene seddelpressen sto i byen, har ingen regnet p\u00e5. Men anselige summer m\u00e5 det ha v\u00e6rt. Den gamle seddelpressen er fjernet fra sin opprinnelige plassering, men rommet der seddelproduksjonen foregikk, er n\u00e6rmest intakt. Store jernd\u00f8rer kan fremdeles trekkes foran vinduene og l\u00e5ses.", "I \u00e5rene etter 1816 ble det gjort flere fors\u00f8k p\u00e5 \u00e5 omgj\u00f8re vedtaket om at Norges Banks hovedkontor skulle ligge i Trondheim. I 1896 fikk forslaget flertall, og Norges Bank har siden hatt fast base p\u00e5 ulike adresser i hovedstaden.", "Hvorfor stortingsflertallet omsider samlet seg om Oslo, er uvisst. Noen har ment at Trondheims st\u00f8ttespillere fikk l\u00f8fte om NTH i bytte mot Norges Bank.", "- Jeg har ogs\u00e5 h\u00f8rt dette ryktet. Men jeg har ikke funnet noe bevis for at en slik hestehandel virkelig foregikk, sier bankhistoriker Kobberr\u00f8d, men f\u00f8yer fort til:", "- Har en slik byttehandel virkelig foreg\u00e5tt, var den uansett til Trondheims fordel. Norges Banks virksomhet kan ikke p\u00e5 noen som helst m\u00e5te m\u00e5le seg med alle ringvirkningene av \u00e5 ha f\u00e5tt NTH til byen - p\u00e5 kort og lang sikt.", "\u00c5 f\u00f8re en pengepolitikk som sikrer en lav og stabil inflasjon er viktigste oppgave i dag.", "Fastsettelsen av styringsrenten er viktigste virkemiddel for \u00e5 oppn\u00e5 dette m\u00e5let.", "Styringsrenten bestemmer hvilken rente banken f\u00e5r p\u00e5 sine innskudd i Norges Bank. Det p\u00e5virker i sin tur renten p\u00e5 innskudd og l\u00e5n i de samme bankene.", "Virkemiddelbruken bestemmes av banken selv uten l\u00f8pende p\u00e5virkning fra staten.", "Norges Bank har enerett p\u00e5 \u00e5 utstede norske mynter og sedler. Banken bestemmer ogs\u00e5 hvordan mynter og sedler skal se ut og s\u00f8rger for at bankene f\u00e5r tilgang p\u00e5 den mengden kontanter som publikum ettersp\u00f8r.", "Produksjonen av mynter og sedler settes ut p\u00e5 anbud. All seddelproduksjon foreg\u00e5r i dag utenfor Norge, mens myntene lages p\u00e5 Kongsberg.", "Dagens sentralbanksjef heter \u00d8ystein Olsen.", "Tittelen sentralbanksjef ble innf\u00f8rt samtidig med sentralbankloven i 1985.", "Hovedstyret i Norges Bank oppnevnes av regjeringen, mens representantskapet velges av stortinget.", "Kilde: Jan Thomas Kobberr\u00f8d", "Hva Norges Banks gamle bygg i Trondheim skal brukes til i \u00e5rene som kommer er uklart. Ledelsen ved Vitensenteret har lenge \u00f8nsker seg mye st\u00f8rre og mer hensiktsmessige lokaler. Da Trondheim kommune overtok bankbygget i 1993, mente flere at et byhistorisk museum burde etableres p\u00e5 den fornemme adressen. Et mer konkret forslag om et bymuseum ble ogs\u00e5 utredet.", "Direkt\u00f8r Axel Christophersen ved Vitenskapsmuseet mener 200-\u00e5rsjubileet til Norges Bank er en utmerket anledning til \u00e5 fremme \u00f8nsket om et byhistorisk museum p\u00e5 nytt.", "- Bankbygget ligger midt i Skipakrok, den gamle bukten i Nidelva der den f\u00f8rste bydannelsen oppsto. Et bedre sted for et nytt byhistorisk museum finnes ikke, fastsl\u00e5r Christophersen, som trolig f\u00e5r en ny sjanse til \u00e5 fremme sitt fromme \u00f8nske kommende tirsdag.", "Da skal en ny jubileumsmynt presenteres i det gamle banklokalet med mange fremst\u00e5ende gjester til stede."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "11de9c5c1de212bb751b485503d961221a9f91b8a0bebdec777e115c804dbb41"}, {"field": "createtime", "value": "2016-06-11T17:31:51.000Z"}, {"field": "description", "value": "N\u00e5r kong Harald kaster glans over Norges Banks 200-\u00e5rsjubileum tirsdag, er det ingen selvf\u00f8lge at kronregaliene befinner seg i Erkebispeg\u00e5rden."}, {"field": "dominantimage", "value": "http://www.adressa.no/pluss/magasin/article12870578.ece/liahkr/ALTERNATES/w980-default/FL-riksregalier_dronning.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/864a283b1e37a09c36ac531a9df7bd513e0b180b.jpg?5979a596"}, {"field": "dominantthumbnaildimensions", "value": "300x169"}, {"field": "heading", "value": ["Riksregaliene \u00abgjemt\u00bbi bankbod i 1940 -adressa.no", "Thomas Angells adresse", "Uanselige skattekister", "Bankran og falskmyntneri", "Museum i Skipakrok"]}, {"field": "id", "value": "864a283b1e37a09c36ac531a9df7bd513e0b180b"}, {"field": "keyword", "value": ["trondheimshistorie", "Ukeadressa", "\u00d8konomi", "historie", "kong Harald", "Norges Bank"]}, {"field": "keywords", "value": "trondheimshistorie,Ukeadressa,\u00d8konomi,historie,kong Harald,Norges Bank"}, {"field": "kw-category", "value": ["pluss", "magasin"]}, {"field": "kw-classification", "value": "business"}, {"field": "kw-company", "value": "lade"}, {"field": "kw-concept", "value": ["banks gamle bygg", "bank", "banks gamle", "banks gamle lokaler", "bankens egne ansatte"]}, {"field": "kw-entity", "value": ["v\u00e5r frue", "nidarosdomen", "luger", "nordnes", "stadsbygd", "norges bank", "nidelva", "\u00f8konomi", "tr\u00f8ndelagsutstillingen", "erkebispeg\u00e5rden", "hurtigrutekaia", "vitenskapsmuseet", "kongen", "ukeadressa", "eidsvollsmennene", "harald", "bergen og kristiansand", "olav", "stiftsg\u00e5rden", "desseng\u00e5rden", "skipakrok", "norges banks 200", "vitensenteret", "distrikts-norges", "reichsmark", "j.c. r\u00e6ders"]}, {"field": "kw-location", "value": ["oslo", "inder\u00f8y", "nord-norge", "trondheim", "norge", "bergen", "kongsberg"]}, {"field": "kw-pageclass", "value": "article"}, {"field": "kw-person", "value": ["tove s\u00f8reide", "geir thomas ris\u00e5sen", "frode willmann", "jens fenstad", "axel christophersen", "gjest baardsen", "carl ii", "ole h\u00f8iland", "vilde torine wolan", "\u00f8ystein olsen", "jan thomas kobberr\u00f8d", "peter egges", "thomas angell"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12870578.ece/liahkr/ALTERNATES/w980-default/FL-riksregalier_dronning.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Riksregaliene \u00abgjemt\u00bbi bankbod i 1940"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/11/Riksregaliene-%C2%ABgjemt%C2%BBi-bankbod-i-1940-12870588.ece"}, {"field": "pageclass", "value": ["article"]}, {"field": "publishtime", "value": "2016-06-11T18:25:36.000Z"}, {"field": "recs-articleid", "value": "12870588"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-11T18:25:36.000Z"}, {"field": "recs-rawtitle", "value": "Riksregaliene \u00abgjemt\u00bbi bankbod i 1940 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "N\u00e5r kong Harald kaster glans over Norges Banks 200-\u00e5rsjubileum tirsdag, er det ingen selvf\u00f8lge at kronregaliene befinner seg i Erkebispeg\u00e5rden."}, {"field": "thumbnail", "value": "http://content-thumbnail.cxpublic.com/content/thumbnail200x150/864a283b1e37a09c36ac531a9df7bd513e0b180b.jpg?5979a596"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-27T08:34:30.000Z"}, {"field": "title", "value": "Da kongen nesten mistet kronen"}, {"field": "url", "value": "http://www.adressa.no/pluss/magasin/2016/06/11/Riksregaliene-%c2%abgjemt%c2%bbi-bankbod-i-1940-12870588.ece"}, {"field": "urlhash", "value": "864a283b1e37a09c36ac531a9df7bd513e0b180b"}], "score": 0.2734233, "siteId": "9222270286501375973", "id": "864a283b1e37a09c36ac531a9df7bd513e0b180b"}

