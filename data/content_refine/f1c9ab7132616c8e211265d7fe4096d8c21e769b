{"fields": [{"field": "modifiedtime", "type": "time", "value": "2016-01-16T12:44:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8ndelag teater", "Henrik Ibsen", "Gamle Scene"]}, {"field": "author", "value": ["thoralf berg", "professor emeritus ntnu"]}, {"field": "body", "value": ["Det finnes neppe en teatersal og -scene som b\u00e6rer sitt navn s\u00e5 velfortjent som Gamle Scene - Norges og Nord-Europas eldste sal og scene i kontinuerlig bruk i 200 \u00e5r.", "I dag inntar den en naturlig posisjon som en \u00abhj\u00f8rnesteinsscene\u00bb p\u00e5 Tr\u00f8ndelag Teater. Gamle Scene har alt det en verdifull teatertradisjon, kontinuitet og identitet st\u00e5r for. Her opplever s\u00e5 vel publikum som skuespillere og scenearbeidere en helt spesiell n\u00e6rhet, tetthet og intimitet.", "Om man st\u00e5r p\u00e5 scenen eller befinner seg i salen, faller det lett \u00e5 erkl\u00e6re sin kj\u00e6rlighet til Gamle Scene. Det er rett og slett lett \u00e5 bli glad i Gamle Scene; selve sjelen i det teaterkomplekset Tr\u00f8ndelag Teater utgj\u00f8r.", "Innvielsen foregikk 16. desember 1816 med Elisa Werner eller \u00abUskyld seirer\u00bb av Ren\u00e9 Charles Guilbert de Pix\u00e9r\u00e9court. I salen, som da besto av parkett og balkong, satt medlemmer i selskapet \u2013 p\u00e5 det skr\u00e5 scenegulvet opptr\u00e5dte andre medlemmer.", "Selskapet innstilte virksomheten i 1829. I privat eie ble bygningen et offentlig teater. Alle fikk tilgang, og p\u00e5 scenen sto profesjonelle danske skuespillere. B\u00e5de eierne og leierne var helt avhengig av inntekten hver forestilling ga.", "Dess flere publikummere, dess st\u00f8rre fortjeneste. I desember 1841 ble balkongen senket for \u00e5 gi plass til et galleri \u2013 den mest omfattende interi\u00f8rmessige endringen som noen gang er gjennomf\u00f8rt i salen.", "Den nasjonale holdningen innen norsk kulturliv p\u00e5 1850-tallet gjorde seg ogs\u00e5 gjeldende p\u00e5 Gamle Scene. Henrik Ibsen kom p\u00e5 gjestespill b\u00e5de i 1854 og 1856 som leder for ensemblet p\u00e5 Det norske Theater i Bergen.", "Bj\u00f8rnstjerne Bj\u00f8rnson kom i 1858. Dette gj\u00f8r Gamle Scene til det eldste teatret i verden som b\u00e5de Ibsen og Bj\u00f8rnson selv har st\u00e5tt p\u00e5. Etter Nationaltheatret har ikke mange teater i verden oppf\u00f8rt Ibsen s\u00e5 ofte som teatret i Trondheim.", "Gamle Scene ble overtatt av aksjeselskapet Det Throndhjemske Theater-Interessentskab i 1856 \u2013 et eierskap som varte frem til 1977. Aksjeeierne representerte b\u00e5de byens tradisjonelle teaterslekter, nyrike handels- og industriborgere og enkelte akademikere.", "Den fremste aksjeeieren var bryggerieier E.C. Dahl; en sann teatermesen.", "I 1858 ble teaterbygningen utvidet ved at en hj\u00f8rneg\u00e5rd ble bygd \u2013 den n\u00e5v\u00e6rende Theatercaf\u00e9en.", "Nybygget inneholdt blant annet en sal som fungerte b\u00e5de som foaj\u00e9 og konsertsal.", "Throndhjems Theater \u00e5pnet h\u00f8sten 1861. P\u00e5 scenen sto kun norske skuespillere. Etter fire sesonger var det ikke \u00f8konomisk grunnlag for fortsatt drift. Siste forestilling foregikk 17. mai 1865.", "Frem til 1911 ble Gamle Scene igjen opps\u00f8kt av omreisende teaterselskaper; b\u00e5de danske, svenske og norske. Teaterinteressen var stor, og det var sv\u00e6rt attraktivt \u00e5 leie teatret.", "N\u00e5r plakaten med p\u00e5skriften \u00abFuldt Hus\u00bb hang p\u00e5 teaterveggen, var det trangt om plassen. If\u00f8lge politibestemmelsen var det tillatt med 388 publikummere i parkett, p\u00e5 balkong 246, og p\u00e5 galleri 200; til sammen 834.", "I tillegg kom 50 barnebilletter. Og m\u00f8tte det flere enn de 834, s\u00f8rget nok teaterdirekt\u00f8ren som \u00abspilte for d\u00f8ra\u00bb, for at disse betalte sin billett, og deretter ble sprengt inn. Til sammenligning har dagens Gamle Scene 320 seter, men i praktisk salg disponeres 300 og selvsagt ingen st\u00e5plasser.", "Teatrets brede og herskapelige hovedtrapp fra sommeren 1887 gikk ut fra trappeplat\u00e5et og fremover et utvidet fortau. Dette var f\u00f8r trikken til Elgeseter gikk i Prinsens gate.", "Etter et par ti\u00e5r med trikkespor og et alt for smalt fortau foran hovedtrappen, ble den fjernet i 1932. Dermed ble inngangspartiet slik vi kjenner det i dag med kun sidetrappene.", "I siste halvdel av 1800-tallet hyllet publikum skuespillerprestasjoner b\u00e5de med applaus, fremkallelser og blomsterkasting. Den foregikk b\u00e5de mens spillet p\u00e5gikk og ved fremkallelser etter teppefall. Mot slutten av 1800-tallet ble dette opplevd som galt.", "Anmelderen i Dagsposten fant det \u00abubegripeligt, at ikke det trondhjemske Publikum foretr\u00e6kker at kaste sine Blomster ved Fremkaldelserne, som andre civiliserede Mennesker bruger. Da er de paa sin rette Plads, men midt i Stykket bringer de blot Forvirring og gj\u00f8r et temmelig latterlig \u2013 forkjert Indtryk\u00bb.", "De karakteristiske musene er tegnet av teatrets arkitekt Karl Norum og forestiller skytsgudinnene for dans, tragedien, komedien og musikk. De utformet dekorat\u00f8r Arne Fladager fra Kristiania i 1892.", "Ikke alle var like begeistret. En innsender i Dagsposten uttrykte sterk ergrelse over de \u00abKludrerier og gr\u00e6sselige Sm\u00f8rerier, hvormed Theaterbygningens Nischer netop i disse Dage er blet udstafferet\u00bb. Han h\u00e5pet opinionen ville f\u00e5 Fladager til \u00e5 male over figurene. Han gjorde ikke det; heldigvis!", "I 1896 forel\u00e5 de f\u00f8rste planene om nytt teater. Teaterarkitekt Karl Norum skisserte et teater med 1200 plasser.", "I likhet med alle planer om nytt teater i de kommende hundre \u00e5rene, forble ogs\u00e5 dette bare en skisse. F\u00f8rst etter hundre \u00e5r, i 1997, fikk byen nytt teater.", "Ved overgangen til 1900-tallet ble den sosiale sammensetning i salen stadig mer homogen. Lavere sosiale lag som ikke kunne \u00aboppf\u00f8re seg\u00bb, ble s\u00e5 \u00e5 si fortrengt av et bredt sammensatt og voksende borgerskap.", "Gamle Scene gikk fra \u00e5 v\u00e6re et underholdningsetablissement til \u00e5 bli en kunstinstitusjon. Forskjellen mellom publikums atferd og sammensetning fra 1870 til \u00e5rhundreskiftet, var st\u00f8rre enn forskjellen mellom publikums sammensetning og atferd fra 1900 og til i dag.", "Ved begynnelsen av 1900-tallet var teaterpublikummet i dobbel forstand dannet; b\u00e5de adferdsmessig og som sosial gruppe.", "Trondhjem nationale scene ble opprettet i 1911. Etter tre sesonger ble navnet endret til Trondhjems Teater. En vanskelig \u00f8konomisk situasjon var det store problemet. S\u00e6rlig ille ble det med dyrtid og arbeidsl\u00f8shet i 1920-\u00e5rene.", "Dessuten fikk teatret stadig st\u00f8rre konkurranse fra et nytt og moderne underholdningstilbud; filmen. Den faste teaterdriften ble avsluttet sommeren 1926. Igjen ble Gamle Scene opps\u00f8kt av tilreisende teaterselskaper, men n\u00e5 kun med norske skuespillere.", "I et av selskapene medvirket skuespiller Henry Gleditsch. Han s\u00e5 hvilket potensial Trondheim hadde som teaterby, og tok initiativ til \u00e5 reorganisere fast virksomhet i bygningen. Han lyktes i samarbeid med byens befolkning.", "I 1937 \u00e5pnet Tr\u00f8ndelag Teater under Henry Gleditsch\u2019 ledelse. Under de f\u00f8rste krigs\u00e5rene frontet Gleditsch \u00absitt\u00bb teater som en offentlig og sterk kraft i den sivile motstandskampen mot okkupantene og dens medl\u00f8pere.", "7. oktober 1942 ble Gamle Scenes m\u00f8rkeste dag. Gleditsch ble henrettet sammen med ni andre sonofre under unntakstilstanden.", "Teaterledelsen ble nazifisert. I forst\u00e5else med skuespillerne svarte publikum med boikott. Som det f\u00f8rste av teatrene ble Gamle Scene stengt h\u00f8sten 1944.", "I den siste krigsvinteren ble den m\u00f8rklagte teaterbygningen st\u00e5ende som et lysende symbol p\u00e5 hvor viktig kultur var i den sivile holdningskamp mot undertrykkerne.", "I 1951 ble Victor Huseby sjef. Gamle Scene ville han rive og sette opp p\u00e5 Sverresborg Folkemuseum. Han \u00f8nsket et nytt og moderne teater med st\u00f8rre publikumskapasitet og mulighet for mer rasjonell drift. Han lyktes ikke.", "I 1969 ble Gamle Scene fredet. Sp\u00f8rsm\u00e5let om hvor et nytt teater skulle bygges, ble lagt d\u00f8dt. N\u00e5 ble det arbeidet kun for \u00e5 etablere et nytt teater p\u00e5 omr\u00e5det bak teatret.", "Siden 1937 er det satt opp over 500 oppsetninger p\u00e5 Gamle Scene som det er vist omtrent 18 000 av, og som om lag fem millioner publikummere har sett.", "Gamle Scene har v\u00e6rt brukt sv\u00e6rt effektivt. Frem til 1969 var den teatrets eneste scene. Da ble biscenen Teaterloftet \u00e5pnet.", "Som sjef i tre sesonger fra 1970 til 1973 s\u00f8rget Arne Aas for popul\u00e6re gjestespill som sprengte publikumskapasiteten i den lille salen.", "\u00abSommer i Tydal\u00bb i 1972 s\u00e5 over 20 000, Arve Opsal minnes vel fortsatt av alle de over 20 000 som s\u00e5 han i rollen som den tapre soldaten \u00abSvejk\u00bb. Det samme gjelder for Per Aabel i hans glansrolle i \u00abDen stundesl\u00f8se\u00bb.", "Alle m\u00e5tte forst\u00e5 behovet for en st\u00f8rre sal, mente teaterdirekt\u00f8r Aas. Mange forsto det; bare ikke byens politikere. Derfor nei igjen, og intet nybygg. Aas sa opp sin stilling!", "Med 103 forestillinger og premiere 29.1.2004 er \u00abPurpur og gull\u00bb oppsetningen som har g\u00e5tt flest ganger. \u00abHustruleken\u00bb, med premiere 6. 1. 1950 f\u00f8lger hakk i hel med 102 fremf\u00f8ringer, mens \u00abHele byen klager\u00bb med premiere 15.12.1950 og Knutsen og Ludvigsens \u00abJuba Juba\u00bb! med premiere 12.10.1984 er spilt 97 ganger.", "F\u00e6rrest ganger har \u00abFaderen\u00bb av August Strindberg vist med kun \u00e9n forestilling. Premieren var 19. 10. 1944 \u2013 deretter ble teatret stengt. \u00abStopp verden \u2013 jeg vil av!\u00bb ble ogs\u00e5 bare spilt \u00e9n gang, nemlig som pr\u00f8veforestilling f\u00f8r premieren 5.12.1984.", "Andersens med premiere 3. 4.1940 ble spilt seks ganger f\u00f8r teatret stengte da krigen br\u00f8t ut i 1940.", "Oppsetninger som har samlet flest publikummere, toppes av Henrik Ibsens \u00abPeer Gynt\u00bb med premiere 5.2.1947. Over 35 000 kj\u00f8pet billett til den.", "\u00abSommer i Tyrol\u00bb hadde premiere 28.4.1955, var ogs\u00e5 meget popul\u00e6r med over 32 000 bes\u00f8kende. Over 30 000 bes\u00f8kende samlet b\u00e5de \u00abPurpur og Gull\u00bb og Knutsen og Ludvigsens \u00abJuba Juba!\u00bb", "F\u00e6rrest publikummere har \u00abFaderen\u00bb hatt med 182 p\u00e5 premieredagen. \u00abStopp verden \u2013 jeg vil av!\u00bb ble bes\u00f8kt av 262 p\u00e5 den ene spilledagen. Ikke mange husker \u00abEn reise i natten\u00bb som hadde premiere 11. 1. 1944. Den hadde 586 bes\u00f8kende p\u00e5 11 forestillinger.", "Du kan oppleve Gamle Scene slik den var for 200 \u00e5r siden i Tr\u00f8ndelag Teaters jubileumsforestilling \u00abArmod og edelt sinn\u00bb som har premiere 15. januar 2016", "Takk til Tr\u00f8ndelag Teater for utl\u00e5n av bilder!"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "39fb4d6eff65b85bd609885bd975e8e729302f44d218109812ec62ddd0c3d0bd"}, {"field": "createtime", "value": "2016-01-15T18:33:05.000Z"}, {"field": "description", "value": "B\u00e5de Ibsen og Bj\u00f8rnson har st\u00e5tt der. Over 800 publikummere ble stuvet inn om de hadde en suksess. En tr\u00f8nderrockforestiling er den som ble spilt flest ganger."}, {"field": "dominantimage", "value": "http://www.adressa.no/pluss/kultur/article12028439.ece/jl2m9u/ALTERNATES/w980-default/Maleri%20Tr%C3%B8ndelag%20teater.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f1c9ab7132616c8e211265d7fe4096d8c21e769b.jpg?595595f7"}, {"field": "dominantthumbnaildimensions", "value": "300x169"}, {"field": "heading", "value": ["25 ting du trenger \u00e5 vite om Gamle Scene -adressa.no", "1. Innvielse 16. desember 1816", "2. Teateret ble offentlig i 1829", "3. B\u00e5de Ibsen og Bj\u00f8rnson bes\u00f8kte Gamle Scene", "4. E.C. Dahl var den store \u00absponsoren\u00bb", "5. Theatercafeen kom til i 1858", "6. Teatret var utleiesal fra 1865-1911", "7. Tillot over 800 publikummere", "8. Har hatt herskapelig trapp helt siden 1887", "9. Det var vanlig \u00e5 kaste blomster p\u00e5 scenen", "10. De fire muser fikk slakt", "11. Planla nytt teater allerede i 1896", "12. St\u00f8rre klasseforskjeller etter 1900", "13. Nytt tilbakeslag i 20-\u00e5rene", "14. Den viktigste teaterdirekt\u00f8ren", "15. \u00c5pnet som Tr\u00f8ndelag Teater i 1937", "16. Publikum boikottet nazifisert teater", "17. Teatersjef ville flytte Gamle Scene til Sverresborg", "18. Gamle Scene ble fredet i 1969", "19. Har hatt fem millioner bes\u00f8k fra 1937 til i dag", "20. Gjestespillene p\u00e5 70-tallet slo alle rekorder", "21. Direkt\u00f8r sa opp i kamp om nybygg", "22. \u00abPurpur og gull\u00bb spilt flest ganger", "23. \u00abFaderen\u00bb spilt f\u00e6rrest ganger", "24. Ibsens \u00abPeer Gynt\u00bb tok kaka", "25. Krigen ga publikumssvikt"]}, {"field": "id", "value": "f1c9ab7132616c8e211265d7fe4096d8c21e769b"}, {"field": "keyword", "value": ["Tr\u00f8ndelag teater", "Henrik Ibsen", "Gamle Scene"]}, {"field": "keywords", "value": "Tr\u00f8ndelag teater,Henrik Ibsen,Gamle Scene"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["nytt teater", "spilt flest ganger", "teater", "scene"]}, {"field": "kw-entity", "value": ["nord-europas", "sm\u00f8rerier", "knutsen og ludvigsens", "blomster", "prinsens", "per aabel", "sverresborg folkemuseum", "theaterbygningens nischer", "kristiania", "publikum", "elgeseter", "gamle scene", "bj\u00f8rnson", "fuldt hus", "teaterloftet", "theater", "tr\u00f8ndelag teater", "forvirring", "sommer", "purpur", "dagsposten", "fremkaldelserne", "det throndhjemske theater-interessentskab", "svejk", "plads", "theatercaf\u00e9en", "nationaltheatret", "faderen", "peer gynt", "kludrerier", "mennesker", "indtryk", "dage", "purpur og gull", "gamle scene 320", "ibsen og bj\u00f8rnson", "ren\u00e9 charles guilbert de pix\u00e9r\u00e9court", "juba juba", "armod", "stykket"]}, {"field": "kw-location", "value": ["tydal", "bergen", "trondheim"]}, {"field": "kw-pageclass", "value": "article"}, {"field": "kw-person", "value": ["ren\u00e9 charles guilbert", "henrik ibsen", "e.c. dahl", "henry gleditsch", "arve opsal", "august strindberg", "arne aas", "elisa werner", "karl norum", "victor huseby", "arne fladager"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12028439.ece/jl2m9u/ALTERNATES/w980-default/Maleri%20Tr%C3%B8ndelag%20teater.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "25 ting du trenger \u00e5 vite om Gamle Scene"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/01/15/25-ting-du-trenger-%C3%A5-vite-om-Gamle-Scene-12028615.ece"}, {"field": "pageclass", "value": ["article"]}, {"field": "publishtime", "value": "2016-01-15T16:56:25.000Z"}, {"field": "recs-articleid", "value": "12028615"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-01-15T16:56:25.000Z"}, {"field": "recs-rawtitle", "value": "25 ting du trenger \u00e5 vite om Gamle Scene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "B\u00e5de Ibsen og Bj\u00f8rnson har st\u00e5tt der. Over 800 publikummere ble stuvet inn om de hadde en suksess. En tr\u00f8nderrockforestiling er den som ble spilt flest ganger."}, {"field": "thumbnail", "value": "http://content-thumbnail.cxpublic.com/content/thumbnail200x150/f1c9ab7132616c8e211265d7fe4096d8c21e769b.jpg?595595f7"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-30T00:06:15.000Z"}, {"field": "title", "value": "25 ting du trenger \u00e5 vite om Gamle Scene"}, {"field": "url", "value": "http://www.adressa.no/pluss/kultur/2016/01/15/25-ting-du-trenger-%c3%a5-vite-om-Gamle-Scene-12028615.ece"}, {"field": "urlhash", "value": "f1c9ab7132616c8e211265d7fe4096d8c21e769b"}], "score": 0.56168455, "siteId": "9222270286501375973", "id": "f1c9ab7132616c8e211265d7fe4096d8c21e769b"}

