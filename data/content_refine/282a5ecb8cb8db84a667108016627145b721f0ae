{"fields": [{"field": "modifiedtime", "type": "time", "value": "2016-02-26T22:18:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["- Jeg pr\u00f8ver en ny strategi. Jeg har tenkt \u00e5 v\u00e6re meg selv, og se om kanskje det funker, sier Bj\u00f8rn Iversen (28).", "Han har ikke den helt store rutinen i arbeidet p\u00e5 kj\u00f8kkenet. Men han kompenserer med solid innsats gjennom hele sin f\u00f8rste kveld som hjelpekokk p\u00e5 restaurant Troll.", "Verken han eller de like urutinerte servit\u00f8rene fikk mange instrukser f\u00f8r de ble hevet p\u00e5 dypt vann p\u00e5 pr\u00f8ve\u00e5pningen sist l\u00f8rdag. Et femtitalls gjester, tre retter, mye drikke i mange glass. Men rettene ble sendt ut fra kj\u00f8kkenet i up\u00e5klagelig tempo, og servert med eleganse.", "Bj\u00f8rn gikk p\u00e5 restaurantfag p\u00e5 Ladejarlen videreg\u00e5ende skole da problemene begynte for alvor. Etter det har jobben v\u00e6rt \u00e5 etablere seg i jobbmarkedet. Det har ikke v\u00e6rt lett. Noen steder har kravene v\u00e6rt for absolutte, andre steder er han blitt stuvet bort i en krok uten egentlige arbeidsoppgaver.", "N\u00e5 er han blitt hjulpet godt p\u00e5 vei gjennom Fretex, som sammen med Stavne rekrutterer medarbeidere til restauranten som \u00e5pnet p\u00e5 Fosenkaia onsdag i denne uka.", "Bj\u00f8rn liker at det blir stilt krav, han liker \u00e5 bli tatt p\u00e5 alvor. Men han insisterer p\u00e5 \u00e5 samtidig bli respektert for den han er.", "- Jeg gikk i mange \u00e5r uten \u00e5 ha respekt for meg selv. Og da kunne jeg kanskje ikke forvente \u00e5 bli m\u00f8tt med respekt av andre, sier Bj\u00f8rn.", "Stavne arbeid og kompetanse holdt opprinnelig til i bygningene som i sin tid huset skolen for \u00abuartige gutter\u00bb, den som trondhjemmere kjenner som \u00abTrollskolen\u00bb. Trusselen f\u00f8ltes reell for mange av oss som vokste opp for noen \u00e5rtier siden. Om du ble \u00abskrevet opp\u00bb tre ganger i \u00abpolitiboka\u00bb, ble du sendt p\u00e5 Stavne, p\u00e5 trollskolen.", "- Da vi bestemte oss for at restauranten skulle hete Troll, kom assosiasjonen til trollskolen, og ideen om \u00e5 fylle dette begrepet med noe nytt og mer positivt, forteller Sveinung Sundli.", "Sundli hadde samarbeidet med Stavne f\u00f8r. I 2013 begynte Christian Lian som praktikant p\u00e5 utestedet Familien.", "Christian \u00abs\u00e5 ikke ut\u00bb, med langt bustete h\u00e5r, plenty piercing og tatoveringer p\u00e5 alle tenkelige og de fleste utenkelige steder, men det kunne vel ikke skade \u00e5 la ham f\u00e5 pr\u00f8ve seg?", "S\u00e5 viste det seg at Christian ganske snart ble en n\u00f8kkelperson p\u00e5 Familien. Han gikk over til vanlige l\u00f8nnsvilk\u00e5r, og steg i gradene. N\u00e5 er han barsjef, og brannvernansvarlig. Parallelt med jobben p\u00e5 Familien skal han ogs\u00e5 arbeide en del i baren p\u00e5 Troll, og v\u00e6re mentor for de nye trollene.", "- Jeg har v\u00e6rt gjennom systemet p\u00e5 Stavne to ganger, og har gode tips, kunnskap fra innsiden. Dessuten fungerer jeg som en gulrot for de andre. Ettersom jeg har klart det, m\u00e5 det jo v\u00e6re fint mulig ogs\u00e5 for dem.", "Dette er trollene:", "\u00abDem\u00bb er de nybakte servit\u00f8rene Vegard Terning (23), opprinnelig fra Roan, en datanerd som etter skolegang p\u00e5 \u00d8rlandet og Trondheim rotet seg bort i litt for mange adspredelser.", "Luna Mulugieta (19) som kom til Trondheim fra Eritrea for syv \u00e5r siden, og gikk p\u00e5 idrettslinjen p\u00e5 Strinda videreg\u00e5ende inntil i fjor, da hun mistet plassen p\u00e5 grunn av sykdom og for h\u00f8yt frav\u00e6r.", "Eddie (21) som opprinnelig er fra Toronto, men har vokst opp i Trondheim og som har slitt med \u00e5 finne en plass i yrkeslivet.", "Sara Helene Gimnes Sandvik (20) og flere troll er p\u00e5 vei som servit\u00f8rer, og det jobbes ogs\u00e5 med \u00e5 f\u00e5 inn flere p\u00e5 kj\u00f8kkenet der st\u00f8dige Bj\u00f8rn allerede er p\u00e5 plass.", "Det gikk en kule varmt mange ganger p\u00e5 pr\u00f8ve\u00e5pningen l\u00f8rdag, skuldrene kunne st\u00e5 unaturlig h\u00f8yt p\u00e5 kroppen \u2013 men hele gjengen kom seg godt gjennom kvelden. Med null kursing p\u00e5 forh\u00e5nd var det \u00ablearning by doing\u00bb, og det fungerte overraskende bra for alle. Gjestene var forn\u00f8yde, kj\u00f8kkensjef Lars Laurentius Paulsen var forn\u00f8yd \u2013 og det var den atskillig mer rutinerte servit\u00f8rkollegaen Andrea Bye Karlsen ogs\u00e5.", "- Det er en tynn linje mellom \u00e5 lykkes i \u00e5 etablere seg i samfunnet og \u00e5 falle utenfor. Det kan v\u00e6re tilfeldig hvem som havner hvor, og det er all mulig grunn til \u00e5 gi folk nye sjanser, sier Sveinung Sundli.", "Trollgjengen skrev f\u00f8rst under p\u00e5 \u00e9n ukes engasjement som torsdag ble utvidet til tre m\u00e5neder. Etter tre m\u00e5neder kan det utvides til ett \u00e5r, og etter ett \u00e5r kan det utvides til ett \u00e5r til \u2013 men i det siste \u00e5ret m\u00e5 arbeidsgiver bidra p\u00e5 l\u00f8nnsfronten. De som gjennomf\u00f8rer hele l\u00f8pet p\u00e5 to \u00e5r, vil f\u00e5 hjelp av Trolls kontaktnett med \u00e5 finne fast jobb i bransjen. Noen vil sikkert bli fanget opp i fast jobb p\u00e5 Troll eller andre steder tidligere. Men det er langt frem dit der vi st\u00e5r p\u00e5 f\u00f8rste pr\u00f8ve\u00e5pning.", "- M\u00e5let er klart, vi skal bli best p\u00e5 dette, ha h\u00f8yest prosentandel som g\u00e5r videre inn i vanlig arbeidsliv, sier Sundli bestemt. \u00c5 ha hatt arbeidstrening p\u00e5 Troll skal bli et adelsmerke, en garanti for kvalitet.", "- Det er et problem i bransjen i dag \u00e5 finne dyktige servit\u00f8rer, vi har god tro p\u00e5 at denne m\u00e5ten \u00e5 rekruttere p\u00e5 skaper b\u00e5de yrkesstolthet og lojalitet, sier restaurantsjefene Siv Jakobsen Sundli og Helene Rise.", "- P\u00e5 Familien hadde vi flere fra Stavnesystemet som gikk \u00abopp\u00e5\u00bb de som jobbet der fra f\u00f8r, det vil si at alle konkrete arbeidsoppgaver var fylt i utgangspunktet. Mange kjedet seg i dette systemet. Gjengen p\u00e5 Troll f\u00e5r mye st\u00f8rre ansvar, og det vet de, sier Sundli.", "- Sveinung er tydelig og det er topp. Vi vet at vi blir m\u00f8tt med de samme grunnleggende kravene som andre arbeidstakere, samtidig som det er \u00e5pning for \u00e5 v\u00e6re annerledes, sier Vegard Terning.", "- Hvis jeg ikke fucker helt opp, skal jeg klare dette. Dette er dr\u00f8mmen min, og her har jeg muligheten. Jeg blir bed\u00f8mt strengt for hva jeg gj\u00f8r, men ikke for hvem jeg er, sier Eddie, etter at hun har blitt instruert i vinsjenking av Helene Rise og n\u00e5 tripper i p\u00e5vente av at Bj\u00f8rn skal bli ferdig med \u00e5 anrette forretten som er hvaltartar.", "Bak baren st\u00e5r Christian Lian og gliser. Han kommer med oppmuntrende kommentarer, gir kjappe r\u00e5d, og er klar til \u00e5 tr\u00e5 til n\u00e5r noen etter hvert kommer til \u00e5 be om en ordentlig god gin tonic. Trollene p\u00e5 Troll er produkt av forskjellige slags problemer, fra de forholdsvis sm\u00e5 til de mer sammensatte. Alle historiene blekner mot Christians. Han har som strategi \u00e5 fortelle alt. Da er trollet ute av sekken og han slipper \u00e5 bruke energi p\u00e5 \u00e5 gjemme bort noe av seg selv. Her er kortversjonen:", "Christian har v\u00e6rt virkelig ute og kj\u00f8re, flere ganger. Og han har ingen trasig oppvekst og familiebakgrunn \u00e5 skylde p\u00e5. Han var en vanlig gutt p\u00e5 Charlottenlund, spilte fotball, sto p\u00e5 ski, det gikk greit p\u00e5 skolen, har aldri hatt noe \u00e5 klage p\u00e5 hjemme, familien har st\u00f8ttet ham hele veien. Ogs\u00e5 n\u00e5r han selv var p\u00e5 sitt trasigste.", "Men han s\u00f8kte spenning og utfordringer, og s\u00f8kte litt feil plasser. Han begynte \u00e5 r\u00f8yke hasj tidlig p\u00e5 ungdomsskolen, han hoppet av videreg\u00e5ende da han etablerte seg i rusmilj\u00f8et i Trondheim sentrum.", "- Jeg gikk ikke gradene, men hoppet rettet p\u00e5 opiater, sier Christian, som alts\u00e5 var en del av det tyngste narkomilj\u00f8et i Midtbyen mens han fortsatt var ten\u00e5ring.", "Han s\u00f8kte kicks og bed\u00f8velse, og vet n\u00e5 at han var udiagnostisert bipolar. Han var ille ute, lenger nede i gr\u00f8fta enn mange av sine jevnaldrende som i ettertid har klart seg d\u00e5rligere.", "- Jeg har nok mer s\u00f8kt rusromantikken enn selve rusen, for jeg har klart \u00e5 stoppe p\u00e5 avgj\u00f8rende punkt, f\u00f8r jeg var helt nede i rennesteinen. Jeg gjorde det da jeg var 19 \u00e5r, jeg sa til hun jeg da var forlovet med at n\u00e5 legger vi oss i senga og svetter ut dette, forteller Christian \u2013 som kom i kontakt med arbeidsoppl\u00e6ringen p\u00e5 Stavne og etter en periode i intern oppl\u00e6ring s\u00e5 en arbeidsgiver potensialet i ham. I flere \u00e5r gjorde Christian en god jobb i bygningsbransjen, tjente bra \u2013 og fikk sine kicks p\u00e5 fritiden.", "Blant annet gjennom en godt trimmet motorsykkel, som fikk kj\u00f8rt seg. En natt etter et raveparty i 2008 gikk det helt over styr. Kj\u00f8returen endte i 150 km i timen mot en murvegg p\u00e5 Ila. Christian var klinisk d\u00f8d, men ble vekket til live. Han har fortsatt skader som gj\u00f8r ham 70 prosent uf\u00f8r. (Men han jobber ogs\u00e5 i 70 prosent stilling, st\u00f8 i matematikk er han alts\u00e5 ikke.) Han har \u00f8delagt det meste p\u00e5 h\u00f8yre side av kroppen. Hjernen ble ristet kraftig rundt oppi hodet den gangen, og en effekt er d\u00e5rlig kortidssminne. Moleskine-boka er alltid med Christian, alle avtaler blir beh\u00f8rig skrevet ned. Ellers blir de glemt.", "En annen effekt av sykdomsperioden fra 2008 til 2013 er livsstilsrelatert.", "- Jeg var dritt lei av \u00e5 sitte hjemme og falt tilbake til gamle vaner. Mye fritid og god trygdeinntekt er en farlig kombinasjon, ihvertall for en med s\u00e5pass usunne vaner som meg, sl\u00e5r Christan fast. Men nok en gang klarte han \u00e5 stoppe f\u00f8r han var helt nede i rennesteinen.", "Han s\u00e5 an situasjonen: skrantende helse, asosialt liv, rusavhengighet, problemer med \u00e5 betale avdrag p\u00e5 forbruksl\u00e5n.", "Han kontaktet Psykiatrisk ungdomsteam (PUT) og gikk gjennom et avrusingsprogram som han styrte selv hjemmefra. Han ble ogs\u00e5 utredet og fikk diagnosen bipolar, solgte leiligheten, betalte ned gjelden \u2013 og hadde rykket tilbake til start.", "Han tok p\u00e5 ny kontakt med Stavne, og jobbkonsulent Jannike Vik m\u00f8tte en sterkt redusert utgave av den Christian hun hadde blitt kjent med forrige gang han var innom systemet. Men viljestyrken og p\u00e5gangsmotet var den samme. Han \u00f8nsket selv \u00e5 begynne p\u00e5 Familien.", "- Sveinung liker det spesielle og vil gjerne gi folk en sjanse. Det er et bra utgangspunkt for en s\u00e5nn som meg, sier Christian.", "Han har selv gitt opp \u00e5 telle antall tatoveringer p\u00e5 kroppen, men han hadde enda mer piercing den gangen. Ikke alle arbeidsgivere er like begeistret for kroppskunst.", "- Det h\u00f8res kanskje skrytete ut, men jeg er over gjennomsnittet jovial. Jeg kunne nok ikke sett ut som jeg gj\u00f8r om jeg ikke hadde v\u00e6rt det. Tatoveringer p\u00e5 ansikt, hals og armer blir gjerne kalt \u00abjobstoppers\u00bb. Noen stenger av tvert de ser meg, mens andre gir meg fem minutter til \u00e5 vise hvem jeg er, sier Christian.", "- Stavne har fungert utmerket for meg. Jeg har v\u00e6rt heldig, jeg vet noen har v\u00e6rt utsatt for arbeidsgivere p\u00e5 jakt etter gratis arbeidskraft. Men det er ogs\u00e5 s\u00e5nn at en styrer mye selv. Om en ikke vil dette 100 prosent, om en ikke gir 100 prosent, s\u00e5 g\u00e5r det heller ikke.", "- Jeg har f\u00e5tt tillit, og jeg er veldig glad for det. Men jeg har jobbet for tilliten, jeg har gjort meg fortjent til den, sier Christian mens han hilser p\u00e5 hun som har gitt ham tillit to ganger. Jannike Vik fra Stavne er invitert p\u00e5 pr\u00f8ve\u00e5pningen, sammen med Tanja Holmen som er daglig leder i Fretex Midt-Norge.", "I underkant av 400 har \u00e5rlig v\u00e6rt gjennom jobbtiltakene p\u00e5 Stavne, mens det er om lag 200 p\u00e5 Fretex. Noen av disse jobber internt i Stavne eller Fretex, andre ute i arbeidslivet. S\u00e5 det er p\u00e5 en m\u00e5te ikke noe helt spesielt med Troll-gjengen. Men det er det likevel.", "- De fyller arbeidsoppgaver ingen andre har, s\u00e5 det er mer krevende. Men det forventes ikke at de fyller en vanlig hundreprosentstilling, sier Jannike Vik.", "- Det spesielle p\u00e5 Troll er dessuten at de er s\u00e5 mange p\u00e5 ett sted. Gruppedynamikken vil bli et l\u00f8ft, de vil st\u00f8tte og inspirere hverandre. Og s\u00e5 er det en unik opplevelse \u00e5 v\u00e6re med p\u00e5 et gr\u00fcnder-prosjekt som dette, bygge opp noe fra bunnen av, sier Tanja Holmen.", "- Det er krevende \u00e5 jobbe p\u00e5 restaurant, ikke alle som er innom v\u00e5re systemer har helse til det. Fristelsene rundt restaurantlivet kan jo ogs\u00e5 v\u00e6re krevende \u00e5 h\u00e5ndtere for noen, men det kreves et avklart forholdt til eventuell tidligere rusproblematikk, sier Jannike Vik.", "- Selv drikker jeg litt. Kanskje mer enn gjennomsnittet ogs\u00e5. Alkohol er greit, s\u00e5 lenge du skiller mellom jobb og fritid, og ikke sitter p\u00e5 Le\u00fcthenhaven og det stanker av deg et kvartal unna.", "Jeg holder det i sjakk, har hvite perioder, hvite m\u00e5neder. Behovet for kick og bed\u00f8velse vil nok f\u00f8lge meg gjennom livet, samtidig som jeg alltid vil v\u00e6re klar til \u00e5 ta i et tak, sier Christian.", "- Arbeidstrening p\u00e5 restaurant er risikabelt, men jeg er sikker p\u00e5 at dette blir bra for denne gjengen, sier Christian Lian, og legger til: Du m\u00e5 leve, du kan ikke g\u00e5 rundt og v\u00e6re redd for alt."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "891820f30ffb2d5d5c5b8bfeb078ce4ca62cf0704c0887f81d2ee1333d4859ea"}, {"field": "createtime", "value": "2016-02-26T22:02:59.000Z"}, {"field": "description", "value": "Servit\u00f8rene p\u00e5 den ny\u00e5pnede restauranten p\u00e5 Fosenkaia er ikke rekruttert p\u00e5 vanlig vis"}, {"field": "dominantimage", "value": "http://www.adressa.no/incoming/article12208292.ece/7mf363/ALTERNATES/w980-default/JPS_troll1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/282a5ecb8cb8db84a667108016627145b721f0ae.jpg?5964a136"}, {"field": "dominantthumbnaildimensions", "value": "300x169"}, {"field": "heading", "value": ["Elevene p\u00e5 den nye trollskolen -adressa.no", "Liker at det blir stilt krav", "Dekket av piercing og tatoveringer", "Tilfeldig hvem som faller utenfor", "Skal bli et adelsmerke", "Bed\u00f8mt for hva hun gj\u00f8r", "Rett p\u00e5 de tyngste stoffene", "Mot murveggen i 150 km", "Full av \u00abjobstoppers\u00bb", "Unikt gr\u00fcnderprosjekt", "Kan ikke v\u00e6re redd for alt"]}, {"field": "id", "value": "282a5ecb8cb8db84a667108016627145b721f0ae"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["fast jobb", "troll", "jobb", "falle utenfor", "stilt krav"]}, {"field": "kw-entity", "value": ["\u00f8rlandet og trondheim", "le\u00fcthenhaven", "stavne", "strinda", "christan", "midtbyen", "troll", "fretex midt-norge", "fosenkaia", "ladejarlen", "familien", "siv jakobsen sundli og helene rise", "psykiatrisk", "trollskolen", "stavnesystemet", "eddie"]}, {"field": "kw-location", "value": ["trondheim", "eritrea", "charlottenlund", "toronto", "roan", "ila"]}, {"field": "kw-pageclass", "value": "article"}, {"field": "kw-person", "value": ["andrea bye karlsen", "sara helene gimnes sandvik", "tanja holmen", "lars laurentius paulsen", "luna mulugieta", "sveinung sundli", "jannike vik", "vegard terning", "siv jakobsen sundli", "christian lian", "bj\u00f8rn iversen", "helene rise"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12208292.ece/7mf363/ALTERNATES/w980-default/JPS_troll1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Elevene p\u00e5 den nye trollskolen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/26/Elevene-p%C3%A5-den-nye-trollskolen-12207621.ece"}, {"field": "pageclass", "value": ["article"]}, {"field": "publishtime", "value": "2016-02-26T21:50:49.000Z"}, {"field": "recs-articleid", "value": "12207621"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-26T21:50:49.000Z"}, {"field": "recs-rawtitle", "value": "Elevene p\u00e5 den nye trollskolen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Servit\u00f8rene p\u00e5 den ny\u00e5pnede restauranten p\u00e5 Fosenkaia er ikke rekruttert p\u00e5 vanlig vis"}, {"field": "thumbnail", "value": "http://content-thumbnail.cxpublic.com/content/thumbnail200x150/282a5ecb8cb8db84a667108016627145b721f0ae.jpg?5964a136"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-11T09:58:14.000Z"}, {"field": "title", "value": "Gammel versting blir mentor for nye troll"}, {"field": "url", "value": "http://www.adressa.no/pluss/magasin/2016/02/26/Elevene-p%c3%a5-den-nye-trollskolen-12207621.ece"}, {"field": "urlhash", "value": "282a5ecb8cb8db84a667108016627145b721f0ae"}], "score": 0.51965255, "siteId": "9222270286501375973", "id": "282a5ecb8cb8db84a667108016627145b721f0ae"}

