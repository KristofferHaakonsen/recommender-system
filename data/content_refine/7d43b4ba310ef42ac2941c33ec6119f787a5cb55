{"fields": [{"field": "modifiedtime", "type": "time", "value": "2014-01-03T14:12:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stine holberg dahl"}, {"field": "body", "value": ["Saken oppdateres.", "- I l\u00f8pet av ni \u00e5r i tv-bransjen i Hollywood har jeg opplevd et enormt press og blitt kalt b\u00e5de feit og gammel. Det har likevel ikke v\u00e6rt i n\u00e6rheten av det presset jeg har opplevd som mamma her i Norge, sier Johanna Gr\u00f8nneberg Mesa.", "Hun jobber som programleder og personlig trener, og har sin egen TV-serie.", "For et dr\u00f8yt \u00e5r siden ble hun mamma til lille Savannah. Etter \u00e5 ha pendlet mellom Oslo og Los Angeles i tiden etterp\u00e5, mener hun at morsrollen er sv\u00e6rt ulik i de to landene.", "- Her i Norge skal vi v\u00e6re naturlige supermammaer som skal amme barna lenge, lage barnematen fra bunnen av, mestre alle roller like godt \u2013 og helst greie oss uten hjelp, sier Gr\u00f8nneberg Mesa.", "Hun mener at det i USA er st\u00f8rre aksept for \u00e5 betale for hjelp og avlastning.", "- Da jeg kom tilbake til Hollywood f\u00f8rste gang etter f\u00f8dselen var jeg s\u00e5 sliten etter v\u00e5kenettene. Jeg trodde aldri jeg skulle f\u00e5 en hel natts s\u00f8vn igjen. \u00abHva, har du ikke night nanny?\u00bb, spurte vennene mine.", "If\u00f8lge Gr\u00f8nneberg Mesa er det i Los Angeles utbredt praksis \u00e5 betale en sykepleier for \u00e5 passe barnet om natten s\u00e5nn at mor skal f\u00e5 sove.", "- Det skulle tatt seg ut om jeg hadde sagt her hjemme at jeg hadde betalt noen for \u00e5 passe barnet mitt mens jeg selv l\u00e5 og snorket.", "Les ogs\u00e5 disse sakene i v\u00e5r \u00abminiserie\u00bb om \u00e5 f\u00f8de i Norge:", "- En skuffelse \u00e5 f\u00f8de i Norge", "Kj\u00f8per seg jordmortjenester for flere tusen kroner", "Gr\u00f8nneberg Mesa f\u00e5r st\u00f8tte av blogger og forfatter Karianne Gamkinn. Da hun i fjor kom med boken \u00abBeklager, jeg m\u00e5 v\u00e6re mamma\u00bb, der hun skriver om sm\u00e5barnsforeldres tidsklemme og valget om \u00e5 si opp jobben og starte for seg selv for \u00e5 f\u00e5 mer tid til familien, fikk hun mange negative reaksjoner.", "- Jeg er blitt beskyldt for \u00e5 forherlige husmorrollen. Det spiller ingen rolle om du velger \u00e5 v\u00e6re mer hjemme eller \u00e5 gj\u00f8re karriere \u2013 det som provoserer er at du velger noe annet enn de fleste, sier Gamkinn.", "LES OGS\u00c5: de", "Hun tror at den sterke posisjonen familien har i samfunnet gj\u00f8r at det ikke er sosialt akseptabelt \u00e5 betale for avlastning.", "- \u00c5 kj\u00f8pe seg hjelp for \u00e5 klare b\u00e5de v\u00e6re mamma og gj\u00f8re karriere, er nok en ripe i lakken for \u00abden norske modellen\u00bb. Kanskje blir ogs\u00e5 noen misunnelige for at vedkommende har r\u00e5d til \u00e5 betale for hjelp. I tillegg opplever mange det som et personlig angrep \u00e5 h\u00f8re at andre har valgt annerledes, og blir usikker, sier Karianne Gamkinn.", "- Norge er et veldig konformt land der det ikke skal mye til for \u00e5 skille seg ut. Det er en bred enighet om at \u00abs\u00e5nn gj\u00f8r vi det i Norge\u00bb, og velger du annerledes vanker det sosiale sanksjoner. Det kan v\u00e6re i form av at du blir forklart hvordan det skal v\u00e6re, tips og r\u00e5d eller irettesettelser, sier Gamkinn.", "Hun tror det er flere \u00e5rsaker til at det er s\u00e5nn.", "- Norge er et velferdsland med mange sosiale goder som st\u00f8tter opp under familielivet. Det \u00f8ker kanskje presset om at vi m\u00e5 klare alt, sier Gamkinn.", "Nina Misv\u00e6r har v\u00e6rt helses\u00f8ster i 30 \u00e5r og mener at debatten om mammarollen ikke er ny.", "- \u00c5 bli mamma har alltid blitt opplevd som et stort press. S\u00e5nn var det b\u00e5de for meg, min mor og mormor ogs\u00e5. I all sin tid har vi f\u00f8lt at vi som m\u00f8dre ikke har strukket til, sier Misv\u00e6r, som ikke er sikker p\u00e5 om det er snakk om et ytre press.", "- Jeg tror vi er v\u00e5r egen verste fiende. P\u00e5 helsestasjonen har jeg mange ganger h\u00f8rt slitne m\u00f8dre si at \u00abdet er nok bare meg som ikke f\u00e5r det til\u00bb. Vi tror alle andre er vellykket og at det skal v\u00e6re s\u00e5 fantastisk \u00e5 bli mamma. Da jeg hadde sm\u00e5 barn selv varte morsf\u00f8lelsen bare frem til klokken 19. Da m\u00e5tte barna i seng, ellers kunne jeg sprekke. Det var jeg ikke redd for \u00e5 si, sier Misv\u00e6r.", "Hun mener at det finnes store kulturelle forskjeller n\u00e5r det gjelder morsrollen.", "- Det er ikke bare mellom USA og Norge, men ogs\u00e5 mellom Sm\u00f8la og Oslo. Generelt er det s\u00e5nn at vi jobber mer utenfor hjemme enn tidligere, og da blir det mer krevende \u00e5 ha barn, sier Misv\u00e6r.", "Hun mener noe kan l\u00f8ses ved at vi hjelper hverandre, ikke bare innad i familien, men ogs\u00e5 sm\u00e5barnsforeldre imellom.", "- Er barnet i barnehage, er det litt begrenset hvor mye avlastning vi kan be om f\u00f8r vi ser barnet veldig lite. Jeg anbefaler foreldre \u00e5 ikke bruke krefter p\u00e5 for eksempel \u00e5 lage en fin matpakke. Ta heller barnet p\u00e5 fanget og prat og kos med det, sier hun.", "- Alle som blir mamma blir satt p\u00e5 strekk. Debatten b\u00f8r ikke handle om vi er flinke eller ikke flinke m\u00f8dre, men om hva som er det beste for barnet, sier Turid Suzanne Berg-Nielsen, professor i barnepsykologi ved NTNU.", "- Det viktigste er \u00e5 v\u00e6re en kontinuerlig, god og rolig omsorgsperson for barnet, sier hun.", "Professoren peker p\u00e5 at sm\u00e5barnsm\u00f8dre er s\u00e5rbare og at konstant s\u00f8vnmangel gj\u00f8r at mange trenger avlastning.", "- Det er likevel barnet som er den mest s\u00e5rbare. Babyer som gr\u00e5ter er stresset, og forskning de siste ti \u00e5rene viser at stress i kroppen hos et spedbarn p\u00e5virker hjernen slik at de t\u00e5ler motgang d\u00e5rligere senere i livet. Den beste til \u00e5 tr\u00f8ste og roe barnet er mor, s\u00e5 jeg synes du gjerne kan kj\u00f8pe deg kokk, vaskehjelp og noen som kan trille barnet n\u00e5r det likevel sover \u2013 men akkurat om natten er det best at du selv er der, sier Berg-Nielsen.", "Professoren mener at presset m\u00f8dre f\u00f8ler om \u00e5 amme, ikke n\u00f8dvendigvis kommer utenfra.", "- Det kan like gjerne handle om v\u00e5r egen d\u00e5rlige samvittighet som vi legger over p\u00e5 andre \u2013 vi velger \u00e5 tenke at det er de som er \u00abdumme\u00bb framfor \u00e5 kjenne p\u00e5 at vi f\u00f8ler oss utilstrekkelig.", "Professoren har selv kjent p\u00e5 f\u00f8lelsen av ikke \u00e5 strekke til.", "- Da jeg selv ble mamma hadde jeg lite melk etter hvert, og jeg ble overrasket over hvor hardt det rammet selvf\u00f8lelsen min. Jeg tro det ogs\u00e5 handler om urbiologi: For 200 \u00e5r siden ville ikke barnet mitt overlevd hvis jeg ikke hadde melk. Disse f\u00f8lelsene sitter dypt i oss, sier Berg-Nielsen.", "Gr\u00f8nneberg Mesa mener at det i Norge er et stort sosialt press om \u00e5 ut\u00f8ve morsrollen p\u00e5 en bestemt m\u00e5te.", "- Alle skal passe inn i den samme boksen. Velger du \u00e5 gj\u00f8re ting p\u00e5 en annen m\u00e5te, er du mislykket, da har du liksom ikke klart jobben. Kj\u00f8per du deg hjelp fra en nanny, har du tapt. Da blir du beskyldt for ikke \u00e5 \u00f8nske \u00e5 v\u00e6re sammen med barnet ditt.", "- Mange dekker seg bak at de gir r\u00e5d og hjelp, mens det i realiteten en ren kritikk. Jeg skulle \u00f8nske vi kunne v\u00e6re mer \u00e5pne for ulike m\u00e5ter \u00e5 v\u00e6re mamma p\u00e5, sier Gr\u00f8nneberg Mesa."]}, {"field": "category0", "value": "familieogoppvekst"}, {"field": "contenthash", "value": "da09e688200410b470595458a1e75ee4b52854a017caf760b69726351df3e87d"}, {"field": "createtime", "value": "2017-01-23T21:14:52.000Z"}, {"field": "description", "value": "Norske m\u00f8dre skal klare alt selv og kvier seg for \u00e5 be om hjelp, mener Johanna Gr\u00f8nneberg Mesa, som pendler mellom Norge og USA."}, {"field": "dominantimage", "value": "http://www.adressa.no/incoming/article8898383.ece/ALTERNATES/w980-default/Johanna2-D8mCE7cb_h.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7d43b4ba310ef42ac2941c33ec6119f787a5cb55.jpg?5949fc16"}, {"field": "dominantthumbnaildimensions", "value": "300x169"}, {"field": "heading", "value": ["- Mer press i Norge enn i Hollywood -adressa.no", "Sosiale sanksjoner", "- Vi er v\u00e5r egen verste fiende", "Helses\u00f8ster: Hjelp hverandre!", "Professor: Helt greit \u00e5 betale for hjelp", "Indre press", "Flere m\u00e5ter \u00e5 v\u00e6re mamma p\u00e5"]}, {"field": "id", "value": "7d43b4ba310ef42ac2941c33ec6119f787a5cb55"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["mamma", "mor", "barn", "sosiale sanksjoner", "passe barnet", "barnet mitt", "verste fiende", "hjelp", "press", "hjelp hverandre"]}, {"field": "kw-entity", "value": ["beklager", "oslo og los angeles", "sm\u00f8la og oslo", "karianne gamkinn"]}, {"field": "kw-location", "value": ["savannah", "hollywood", "los angeles", "norge"]}, {"field": "kw-pageclass", "value": "article"}, {"field": "kw-person", "value": ["gr\u00f8nneberg mesa", "turid suzanne berg-nielsen", "nina misv\u00e6r", "johanna gr\u00f8nneberg mesa"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8898383.ece/ALTERNATES/w980-default/Johanna2-D8mCE7cb_h.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Mer press i Norge enn i Hollywood"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8898405.ece"}, {"field": "pageclass", "value": ["article"]}, {"field": "publishtime", "value": "2014-01-03T12:40:20.000Z"}, {"field": "recs-articleid", "value": "8898405"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-01-03T12:40:20.000Z"}, {"field": "recs-rawtitle", "value": "- Mer press i Norge enn i Hollywood -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Norske m\u00f8dre skal klare alt selv og kvier seg for \u00e5 be om hjelp, mener Johanna Gr\u00f8nneberg Mesa, som pendler mellom Norge og USA."}, {"field": "thumbnail", "value": "http://content-thumbnail.cxpublic.com/content/thumbnail200x150/7d43b4ba310ef42ac2941c33ec6119f787a5cb55.jpg?5949fc16"}, {"field": "thumbnailfullheightdimensions", "value": "200x1864"}, {"field": "timestamp", "value": "2017-06-21T04:54:46.000Z"}, {"field": "title", "value": "- Mer press i Norge enn i Hollywood"}, {"field": "url", "value": "http://www.adressa.no/familieogoppvekst/article8898405.ece"}, {"field": "urlhash", "value": "7d43b4ba310ef42ac2941c33ec6119f787a5cb55"}], "score": 0.62372786, "siteId": "9222270286501375973", "id": "7d43b4ba310ef42ac2941c33ec6119f787a5cb55"}

