{"fields": [{"field": "modifiedtime", "type": "time", "value": "2014-02-06T07:19:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mons kvamme", "botaniker", "lyngheisenteret"]}, {"field": "body", "value": ["Saken oppdateres.", "De tragiske brannkatastrofene ved \u00e5rets start har rystet oss alle. Mange familier har mistet alt de eide og svimlende verdier har g\u00e5tt tapt. Brannfolk har gjort en heroisk innsats for \u00e5 f\u00e5 kontroll med flammene, men likevel har det oppst\u00e5tt engstelse hos lokalbefolkningen. Sp\u00f8rsm\u00e5let er om vi kan l\u00e6re noe av de voldsomme kystbrannene av den typen som vi s\u00e5 p\u00e5 Fr\u00f8ya og Flatanger?", "Kraftig vind og uvanlig t\u00f8rke for \u00e5rstiden gjorde at brannene fikk et voldsomt omfang. Men det er en annen faktor som har f\u00e5tt liten oppmerksomhet: Mengden av brennbart materiale. Bildene viser gammel, grovvokst lyng, buskas, kratt og skog. Alle som jevnlig beveger seg ute i naturen kjenner igjen dette. Mangelen p\u00e5 husdyr i norsk utmark de senere ti\u00e5rene har f\u00f8rt til en massiv gjengroing. P\u00e5 bakken hoper det seg opp med d\u00f8de planterester. N\u00e5r denne blandingen tar fyr i t\u00f8rt v\u00e6r brenner det med eksplosiv kraft. Bl\u00e5ser det storm i tillegg f\u00e5r man en katastrofe.", "Denne utviklingen skjer over hele landet, men s\u00e6rlig langs kysten har den f\u00f8rt til dramatiske endringer. Det \u00e5pne kystlandskapet forsvinner i rekordfart. Alle fagfolk som har arbeidet med naturen langs kysten har advart mot konsekvensene. Det gjengroende landskapet er brannfarlig, og vinterens branner er ikke de f\u00f8rste. I v\u00e5r tid har vi opplevd en \u00f8kende hyppighet av slike monsterbranner. For noen \u00e5r siden brente det i tre d\u00f8gn p\u00e5 Sotra utenfor Bergen. Dessverre blir \u00e5rets branner heller ikke de siste. Mange idylliske naturperler og tettsteder langs kysten med umistelige kvaliteter er i faresonen.", "Kan brannfaren reduseres? Problemene knyttet til gjengroingen av kysten er kompliserte og lar seg ikke l\u00f8se i en h\u00e5ndvending. Men det er faktisk noen som allerede gj\u00f8r en viktig innsats. De driver med villsau, den gamle norske utegangersauen. For \u00e5 klare seg gjennom vinteren er den avhengig av gode r\u00f8sslyngbeiter. De holdes i hevd med regelmessig brenning. Derfor har kontrollert lyngbrenning v\u00e6rt en integrert del av kystlandbruket gjennom flere tusen \u00e5r. Driftsformen har stort sett forsvunnet i dag, og kysten gror igjen. I de senere \u00e5rene har det imidlertid v\u00e6rt et gledelig oppsving i villsauholdet. Dette skyldes blant annet at villsauene er langt flinkere til \u00e5 holde landskapet \u00e5pent enn andre saueraser.", "Kontrollert lyngbrenning er brannforebygging: \u00d8kningen i villsauholdet har f\u00f8rt til at det i dag er flere som driver med kontrollert lyngbrenning enn for 20 \u00e5r siden. Mange har vokst opp med denne kunnskapen, andre har g\u00e5tt p\u00e5 kurs for \u00e5 l\u00e6re det. Alle som driver seri\u00f8st med villsau er fortrolige med det gamle ordtaket: Ilden er en nyttig tjener, men en farlig herre. Arbeidet gj\u00f8res vanligvis p\u00e5 denne tiden av \u00e5ret. N\u00e5 er sjansen for skadevirkning p\u00e5 jordsmonn og annen vegetasjon minimal. Men man g\u00e5r selvf\u00f8lgelig aldri ut i kuling og storm for \u00e5 tenne p\u00e5. Med god planlegging og nok folk er det mulig \u00e5 styre ilden temmelig presist. Dessuten skal alltid brannvesenet varsles p\u00e5 forh\u00e5nd.", "Erfarne villsaub\u00f8nder vil aldri brenne store arealer, men mindre felt som danner en mosaikk i landskapet. Dette gir de beste beitebetingelsene, og det lager samtidig brudd i vegetasjonen hvor det er lettere \u00e5 lage branngater hvis ulykken skulle v\u00e6re ute. Aktiv villsaudrift med fokus p\u00e5 gode beiter blir p\u00e5 den m\u00e5ten et viktig bidrag til \u00e5 dempe den generelle brannfaren som sakte men sikkert bygger seg opp i kystlandskapet. Velholdte lyngheier kan selvf\u00f8lgelig ogs\u00e5 begynne \u00e5 brenne uten at det er planlagt. Men det blir likevel aldri et slikt inferno av den typen som vi har sett de siste dagene. Et godt samarbeid mellom brannvernmyndighetene og villsaun\u00e6ringen er derfor en vinn-vinn situasjon som er i alles interesse. Det h\u00f8res paradoksalt ut, men problemet i dagens kystnatur er ikke at det brenner, men at det brenner for lite.", "Samarbeidet mellom villsaudrift og brannvern fungerer sv\u00e6rt godt i mange kommuner, f.eks. i Aukra p\u00e5 M\u00f8re. Men noen steder kan det likevel til tider oppst\u00e5 interessemotsetninger. Dette er helt un\u00f8dvendig, for hyppige kontrollerte branner er den beste beredskap man kan f\u00e5 mot store monsterbranner. Sentrale myndigheter b\u00f8r derfor snarest f\u00e5 p\u00e5 plass et sett med egnede bestemmelser for kontrollert lyngbrenning.", "Vandrende hyrder: Ikke alle steder kan brannfaren i landskapet reduseres med villsaudrift. Da er det nyttig \u00e5 se p\u00e5 erfaringene fra andre steder. Manglende utmarksbeite f\u00f8rer til opphopning av s\u00e5kalt fuel load\u2019 over hele Europa. Noen steder g\u00e5r eksperter rundt og brenner vekk dette om vinteren, for \u00e5 hindre storbranner om sommeren. Andre steder har de tatt opp igjen den gamle tradisjonen med det som p\u00e5 dansk kalles vandrende hyrder. Profesjonelle gjetere, med flokker av sau og geit og trenete hunder, hyres inn for \u00e5 beite ned vegetasjonen i avgrensede omr\u00e5der. N\u00e5r man har oppn\u00e5dd den \u00f8nskede effekt p\u00e5 vegetasjonen, forflyttes flokken til andre omr\u00e5der. Slik kan man unng\u00e5 u\u00f8nsket tilgroing og redusere brannfaren. Bruk av gjetere i s\u00e6rlig omfang her til lands har hittil strandet p\u00e5 manglende finansiering. Men n\u00e5r man tenker over hvilke verdier som har g\u00e5tt opp i r\u00f8yk i det siste, kunne kanskje dette v\u00e6re noe \u00e5 vurdere, der verdifull bebyggelse trues av brannfarlig vegetasjon?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ab98ebeeb7e6dc66f4ceb0eb2afc7a3dedc2b9ffa8b8a8f7ace79e536a399a81"}, {"field": "createtime", "value": "2015-02-23T09:01:21.515Z"}, {"field": "description", "value": "Kysten st\u00e5r i flammer - det brenner ikke bare fordi det er t\u00f8rt."}, {"field": "dominantimage", "value": "http://www.adressa.no/meninger/kronikker/article9090673.ece/ALTERNATES/w980-default/Villsau%20p%C3%A5%20Sauer%C3%B8ya.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8719e3f93a14532ba0d46ad6261cbc207cf036a5.jpg?58e6084c"}, {"field": "dominantthumbnaildimensions", "value": "300x169"}, {"field": "heading", "value": "Kontrollert brenning gir bedre beredskap -adressa.no"}, {"field": "id", "value": "8719e3f93a14532ba0d46ad6261cbc207cf036a5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["brenne", "kontroll", "kysten", "langs kysten", "kontrollert lyngbrenning"]}, {"field": "kw-entity", "value": ["fr\u00f8ya og flatanger", "sotra", "m\u00f8re"]}, {"field": "kw-location", "value": ["europa", "bergen", "aukra"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9090673.ece/ALTERNATES/w980-default/Villsau%20p%C3%A5%20Sauer%C3%B8ya.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kontrollert brenning gir bedre beredskap"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9090675.ece"}, {"field": "pageclass", "value": ["article"]}, {"field": "publishtime", "value": "2014-02-06T07:10:56.000Z"}, {"field": "recs-articleid", "value": "9090675"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-02-06T07:10:56.000Z"}, {"field": "recs-rawtitle", "value": "Kontrollert brenning gir bedre beredskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Kysten st\u00e5r i flammer - det brenner ikke bare fordi det er t\u00f8rt."}, {"field": "thumbnail", "value": "http://content-thumbnail.cxpublic.com/content/thumbnail200x150/8719e3f93a14532ba0d46ad6261cbc207cf036a5.jpg?58e6084c"}, {"field": "thumbnailfullheightdimensions", "value": "200x1292"}, {"field": "timestamp", "value": "2017-04-06T09:20:12.000Z"}, {"field": "title", "value": "Kontrollert brenning gir bedre beredskap"}, {"field": "url", "value": "http://www.adressa.no/meninger/kronikker/article9090675.ece"}, {"field": "urlhash", "value": "8719e3f93a14532ba0d46ad6261cbc207cf036a5"}], "score": 0.683962, "siteId": "9222270286501375973", "id": "8719e3f93a14532ba0d46ad6261cbc207cf036a5"}

