{"fields": [{"field": "modifiedtime", "type": "time", "value": "2015-09-11T14:03:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "For fire \u00e5r siden ble Kurt J\u00f8rgen Oldervik slankeoperert. P\u00e5 litt over et \u00e5r gikk han ned fra 160 til 96 kilo. Samtidig steg energien, og kne\u2014 og ryggproblemene forsvant. Pusteproblemene om natten ble ogs\u00e5 borte.", "Men med vektnedgangen, kom ogs\u00e5 mye l\u00f8shud. Og andre plager.", "\u2014 L\u00f8shuden gj\u00f8r det vanskelig og ubehagelig \u00e5 bevege seg, fordi den flapper rundt. Ordet \u00abmanboobs\u00bb har f\u00e5tt en helt ny mening for min del.Samtidig er det flaut og skjemmende, sier den Oslo-bosatte 34-\u00e5ringen.", "Men \u00e5 f\u00e5 fjernet den, var lettere sagt enn gjort.For ham var det ikke for h\u00f8y BMI, slik vi nylig omtalte var tilfellet for Freddy Nordnes og mange andre nordmenn . Oldervik ble ikke vurdert i det hele tatt.", "\u2014 Jeg s\u00f8kte til Telemark, men fikk avslag p\u00e5 grunn av plassmangel. S\u00e5 s\u00f8kte jeg til Haugesund via fritt sykehusvalg, og fikk samme beskjed der, sier Oldervik.", "P\u00e5 det tidspunktet trente Trondheim-mannen tre ganger i uken og hadde et sunt kosthold, men kom seg ikke videre ned i vekt. Vekten var g\u00e5tt litt opp, men var stabil p\u00e5 106 kg.", "N\u00e5har han gitt opp. Helsen forfaller, og vekten viser 113 kg. Han vet at han med rett motivasjon hadde kommet seg ned i minst 100 kg.", "\u2014 Men n\u00e5r man uansett ikke f\u00e5r hjelp videre, og man uansett m\u00e5 leve med overfl\u00f8dig hud som flapper rundt, s\u00e5 er det ikke spesielt motiverende \u00e5 gj\u00f8re noe som helst, sier han.", "I Norge er det opp til hvert enkelt sykehus \u00e5 bestemme BMI-grensen for kroppsformende kirurgi. If\u00f8lge en artikkel i Tidsskrift for den norske legeforeningen , er 30 den mest vanlige grensen, noe som f\u00f8rer til at halvparten av dem som s\u00f8ker om slik kirurgi blir avvist. Det til tross for at Norsk plastikkirurgisk forening har en veiledende BMI-grense p\u00e5 35, og at eksperter mener at mange med BMI over 30 trygt kan opereres. Flere opplever ogs\u00e5 \u00e5 f\u00e5 avslag p\u00e5 grunn av plassmangel, slik som Oldervik.", "Bj\u00f8rn Hokland mener noe m\u00e5 gj\u00f8res, og tar n\u00e5 til orde for at Helsedirektoratet oppretter et nasjonalt regelverk. Hokland er plastikkirurg ved Sandvikaklinikken og tidligere leder av Norsk plastikkirurgisk forening.", "\u2014 Dette vil sikre korrekt prioritering og et godt og enhetlig plastikkirurgisk tilbud, sier Hokland.", "Han mener regelverket b\u00f8r inneholde definerte BMI-grenser for hvem som b\u00f8r vurderes for operasjon, slik at man sikrer at disse grensene er like fra sykehus til sykehus.", "Han f\u00e5r st\u00f8tte av J\u00f8ran Hjelmes\u00e6th. Han er leder ved Senter for sykelig overvekt i Helse S\u00f8r-\u00d8st ved Sykehuset i Vestfold, og professor ved Universitet i Oslo.", "\u2014 Ja, det er behov for felles faglige retningslinjer, b\u00e5de nasjonale og internasjonale. F\u00e5r man et nasjonalt regelverk, skal helseforetakene argumentere godt for \u00e5 ikke f\u00f8lge dem. Men det viktigste er \u00e5 \u00f8ke kunnskapsniv\u00e5et om hvordan det g\u00e5r med de som blir behandlet etter fedmekirurgi. I dag er dokumentasjonen for d\u00e5rlig. Det b\u00f8r etableres et helseregister for denne pasientgruppen, sier Hjelmes\u00e6th.", "- B\u00f8r det ogs\u00e5 bevilges mer penger til denne pasientgruppen?", "\u2014 Det t\u00f8r jeg ikke uttale meg om. Det er sannsynlig at de trenger mer penger, for det er helt klart et behov som ikke er dekket, sier Hjelmes\u00e6th.", "Plastikkirurg Bj\u00f8rn Hokland skrev nylig en leder om temaet i Tidsskrift for den norske legeforeningen .", "\u2014 Fordi disse pasientene ikke har rett til prioritert helsehjelp, kan behandlingsstedene prioritere pasientene p\u00e5 ulik m\u00e5te. Det viser ogs\u00e5 praksis at er gjort. Man kan ogs\u00e5 mistenke at pasientgruppen er brukt som en salderingspost, sier Hokland.", "Han mener det ikke holder \u00e5 bare ha et veiledende regelverk fra Norsk plastikkirurgisk forening.\u2014 Da er det ingen som kontrollerer etterlevelse, og ingen konsekvenser om det ikke blir fulgt opp, sier han.", "Helsedirektoratet forteller at det er vanlig at fagmilj\u00f8ene selv utarbeider faglige retningslinjer, slik Norsk plastikkirurgisk forening allerede har gjort for kroppsmodellerende kirurgi ved betydelig vektreduksjon etter bariatrisk kirurgi.", "\u2014 Men dersom det er stor faglig uenighet eller ulikhet i behandlingstilbudet som ikke fagmilj\u00f8ene selv korrigerer, s\u00e5 kan vi vurdere hvorvidt vi skal utarbeide nasjonale faglige retningslinjer som er normerende for helsetjenesten. Hvorvidt vi skal g\u00e5 inn og gj\u00f8re det her, har vi ikke vurdert enn\u00e5, sier seniorr\u00e5dgiver i Helsedirektoratet, Sverre Harbo.", "- Vil dere vurdere det?", "\u2014 Hvis vi f\u00e5r meldinger om betydelige ulikheter i behandlingstilbudet for denne pasientgruppen, og at dette ikke endrer seg, s\u00e5 vil vi vurdere dette, sier Harbo.", "Helsedirektoratet vil ogs\u00e5 vurdere om kontinuiteten i behandlingstilbudet b\u00f8r bedres og utvikles, slik at pasientgruppen opplever et mer helhetlig behandlingstilbud. For mange vil en vurdering med tanke p\u00e5 kroppsmodellerende kirurgi kunne inng\u00e5 i et slikt tilbud.", "\u2014 Ofte kan det v\u00e6re slik at en prosedyre som utf\u00f8res av et fagmilj\u00f8, kan medf\u00f8re et behov for oppf\u00f8lging eller operasjon fra et annet fagmilj\u00f8. Et eksempel er for brystkreftopererte der det er fjernet et bryst. En del pasienter opplever da at bare halve jobben gjort. P\u00e5 dette feltet er det etablert gode helhetlige pasientforl\u00f8p flere steder. Det kan vurderes om tilsvarende rutiner b\u00f8r etableres for de som er operert for sykelig overvekt ogs\u00e5, sier Harbo.", "Kroppsformende kirurgi etter store vekttap tilbys hovedsakelig for behandling av medisinsk belastende hudplager.", "Mye overfl\u00f8dig hud kan gi fysiske plager som eksem, infeksjoner og gnags\u00e5r, og v\u00e6re fysiske hindrer for gj\u00f8rem\u00e5l i hverdagslivet.", "For \u00e5 f\u00e5 operasjonen gjennom det offentlige, m\u00e5 det v\u00e6re synlige fysiske besv\u00e6r og betydelige avvik fra aldersrelatert utseende. Man m\u00e5 ogs\u00e5 ha hatt tidligere sykelig overvekt, alts\u00e5 BMI h\u00f8yere enn 40, eller 35, med annen sykdom relatert til overvekt.", "For \u00e5 f\u00e5 kroppsformende kirurgi, m\u00e5 man ogs\u00e5 ha hatt stabil vekt i minst et halvt \u00e5r, og det m\u00e5 v\u00e6re g\u00e5tt minst to \u00e5r siden slankeoperasjonen.", "Ern\u00e6ringstilstand m\u00e5 v\u00e6re optimalisert f\u00f8r operasjon.", "Kilde: Norsk plastikkirurgisk forening, \"Plastikkirurgi etter fedmekirurgi\", Tidsskrift for den norske legeforeningen", "Vis fakta", "BMI = Body mass indeks (kroppsmasseindeks)", "Slik regner du ut din BMI: BMI = vekt(kg) / h\u00f8yde(m)2.", "Her kan du regne ut din BMI", "Verdens helseorganisasjon har gjort f\u00f8lgende vurderinger av sammenhengen mellom KMI og helse for voksne, uansett alder og kj\u00f8nn:", "Klassifisering", "KMI, kg/m2", "Sykdomsrisiko", "Undervekt", "18,4 eller lavere", "Lav for diabetes, \u00f8kt for andre helseproblemer", "Normalvekt", "18,5-24,9", "Lav", "Overvekt", "25,0-29,9", "\u00d8kt for diabetes", "Fedme - grad 1", "30-34,9", "\u00d8kt for diabetes", "\u00d8kt d\u00f8delighet", "Fedme -  grad 2", "35-39,9", "H\u00f8y risiko for flere helseproblemer", "\u00d8kt d\u00f8delighet", "Fedme -  grad 3", "40,0 eller h\u00f8yere", "Ytterligere \u00f8kt helserisiko", "Kilde: Folkehelseinstituttet, Norsk helseinformatikk", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "00e9200de6c2ce73342a5bdf0a7d2a0aade382b0c9909dbb92e3bb9984ce5893"}, {"field": "createtime", "value": "2017-01-27T11:52:33.000Z"}, {"field": "description", "value": "\u2014 Det er flaut og skjemmende, sier han. N\u00e5 vil fageksperter ha et nasjonalt regelverk."}, {"field": "heading", "value": ["Kurt J\u00f8rgen (34) ble slankeoperert, men f\u00f8ler jobben bare er halvgjort -adressa.no", "G\u00e5tt opp i vekt", "\u00d8nsker nasjonalt regelverk", "Vil ha helseregister", "Salderingspost?", "Helsedirektoratet vurderer"]}, {"field": "id", "value": "ec09fba53aa906177f108d5c96e3e65f55623ef7"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["plastikkirurgisk forening", "norsk plastikkirurgisk forening", "\u00f8kt", "norsk plastikkirurgisk", "nasjonalt", "kirurgi", "nasjonalt regelverk", "norsk", "vurdere", "vekt"]}, {"field": "kw-entity", "value": ["helsedirektoratet", "tidsskrift", "senter", "sykehuset", "helse s\u00f8r-\u00f8st", "norsk", "body", "sandvikaklinikken", "universitet"]}, {"field": "kw-location", "value": ["vestfold", "haugesund", "trondheim", "oslo", "telemark", "norge"]}, {"field": "kw-pageclass", "value": "article"}, {"field": "kw-person", "value": ["sverre harbo", "j\u00f8ran hjelmes\u00e6th", "bj\u00f8rn hokland", "kurt j\u00f8rgen", "kurt j\u00f8rgen oldervik", "freddy nordnes"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/1f6e335a-759e-4946-9ffc-950e8a0d2b7d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kurt J\u00f8rgen (34) ble slankeoperert, men f\u00f8ler jobben bare er halvgjort"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Kurt-Jorgen-34-ble-slankeoperert_-men-foler-jobben-bare-er-halvgjort-194421b.html"}, {"field": "pageclass", "value": ["article"]}, {"field": "publishtime", "value": "2015-09-11T10:13:53.000Z"}, {"field": "recs-articleid", "value": "194421"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-09-11T10:13:53.000Z"}, {"field": "recs-rawtitle", "value": "Kurt J\u00f8rgen (34) ble slankeoperert, men f\u00f8ler jobben bare er halvgjort -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "\u2014 Det er flaut og skjemmende, sier han. N\u00e5 vil fageksperter ha et nasjonalt regelverk."}, {"field": "thumbnail", "value": "http://content-thumbnail.cxpublic.com/content/thumbnail200x150/ec09fba53aa906177f108d5c96e3e65f55623ef7.jpg?597661c2"}, {"field": "thumbnailfullheightdimensions", "value": "200x1601"}, {"field": "timestamp", "value": "2017-07-24T21:08:18.000Z"}, {"field": "title", "value": "Kurt J\u00f8rgen (34) ble slankeoperert, men f\u00f8ler jobben bare er halvgjort"}, {"field": "url", "value": "http://www.adressa.no/100Sport/sprek/Kurt-Jorgen-34-ble-slankeoperert_-men-foler-jobben-bare-er-halvgjort-194421b.html"}, {"field": "urlhash", "value": "ec09fba53aa906177f108d5c96e3e65f55623ef7"}], "score": 0.82776475, "siteId": "9222270286501375973", "id": "ec09fba53aa906177f108d5c96e3e65f55623ef7"}

