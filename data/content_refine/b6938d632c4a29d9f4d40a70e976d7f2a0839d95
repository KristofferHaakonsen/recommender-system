{"fields": [{"field": "modifiedtime", "type": "time", "value": "2012-04-24T10:09:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Etter et knapt \u00e5r p\u00e5 et Tyrili-kollektiv viser s\u00f8nnen min nye takter som gj\u00f8r meg optimistisk, sier Tove Gust.", "- Han har v\u00e6rt heldig. Da han endelig kom s\u00e5 langt at han skj\u00f8nte at han m\u00e5tte slutte med heroin, fikk han hjelp fort. S\u00e5 langt har han ikke hatt noen sprekk, sier hun.", "N\u00e5 vil Tove Gust gjerne dele erfaringer med andre foreldre i samme situasjon ved \u00e5 g\u00e5 i bresjen for en lokal foreldreforening. Hun har f\u00e5tt tilbud om nyoppussede m\u00f8telokaler ved Kong Carl Johans Arbeidsstiftelse i Midtbyen. Fra f\u00f8r har Tyrilistiftelsen familieforening i Oslo. Men \u00e5 reise dit for \u00e5 f\u00e5 informasjon og st\u00f8tte, er jo b\u00e5de dyrt og tidkrevende for folk som bor i Midt-Norge, resonnerer hun.", "- Det er mange som har tusen sp\u00f8rsm\u00e5l i hodet og trenger et slikt tilbud. Kanskje ikke minst de som har barn p\u00e5 venteliste for behandling, eller som g\u00e5r og uroer seg for at barna deres er ute \u00e5 kj\u00f8re, sier hun.", "S\u00f8nnen til Tove Gust begynte \u00e5 r\u00f8yke hasj i 13-14 \u00e5rsalderen. Etter hvert begynt han \u00e5 fl\u00f8rte med amfetamin, og snart var han heroinmisbruker. Hun begynte \u00e5 f\u00e5 bange anelser da han var 15.", "- I begynnelsen nekter du \u00e5 tro at det er s\u00e5 galt. Det er for vondt. Men dessverre, det stemte for s\u00f8nnen min, sl\u00f8vheten og adferdsendringene skyldtes narkotika. Etter ti harde \u00e5r p\u00e5 gata er han n\u00e5 omsider p\u00e5 vei mot et normalt liv, takket v\u00e6re Tyrilistiftelsen. Men han har enn\u00e5 et godt stykke igjen. Det handler nemlig ikke bare om \u00e5 bli rusfri, det er snakk om \u00e5 forandre en personlighet. Det skal veldig mye t\u00f8ff jobbing til for \u00e5 klare den snuoperasjonen.", "- Men ogs\u00e5 for foreldrene er det harde tak. Selv har jeg v\u00e6rt ganske heldig. S\u00f8nnen min bodde ikke sammen med meg da det var som verst og kunne ikke gj\u00f8re s\u00e5 stor skade mot meg personlig. Andre foreldre opplever \u00e5 bli rundstj\u00e5let og sl\u00e5tt ned i sitt eget hjem av narkomane barn p\u00e5 evig jakt etter penger til dop.", "- De som s\u00f8ker hjelp er de mest ressurssterke. De som innser at de er p\u00e5 feilspor og vil noe med livet sitt. N\u00e5r de kommer ut av kollektivet, blir det gjerne m\u00f8tt med mistro. Det er synd, sier Tove Gust. Personlig har hun gode erfaringer fra flere instanser i Trondheim som har v\u00e6rt innkoblet i forbindelse med s\u00f8nnens stoffmisbruk, is\u00e6r sosialkuratoren i Saupstad distrikt og Stig Brevik ved Osloveien Arbeidstreningssenter. - Det er mye takket v\u00e6re dem at s\u00f8nnen min lever i dag og f\u00e5r den behandlingen som skulle til. Men hva slags hjelp man f\u00e5r, er veldig avhengig av hvilke personer man er henvist til \u00e5 m\u00f8te, sier hun.", "- N\u00e5r jeg snakker med andre foreldre til narkomane f\u00e5r jeg inntrykk av at det er veldig stor forskjell fra distrikt til distrikt i Trondheim hvordan man er i stand til \u00e5 takle det. Slik burde det ikke v\u00e6re. Noen av foreldrene har det forferdelig hardt. \u00c5 ha et barn som er narkoman er en voldsom belastning for en familie. Ofte skjer det at far trekker seg ut, slik at mor blir alene om hele byrden.", "- Dette er ogs\u00e5 en av \u00e5rsakene til at vi burde f\u00e5 en foreldreforening \u00e5 st\u00f8tte oss til. \u00c5 ha et barn som g\u00e5r p\u00e5 stoff er ganske tabubelagt. Folk vil jo gjerne sp\u00f8rre seg om hva slag foreldre du har v\u00e6rt, som fikk det slik. Innerst inne vet du at du ikke er alene om \u00e5 ha en stoffmisbruker i familien, men du f\u00f8ler deg ganske alene. Da kan det v\u00e6re godt \u00e5 m\u00f8te en likesinnet over en kopp kaffe eller g\u00e5 p\u00e5 et m\u00f8te, hvor man f\u00e5r treffe representanter fra et Tyrili-kollektiv.", "Tove Gust har bes\u00f8kt s\u00f8nnen flere ganger etter at han fikk plass i kollektivet i fjor h\u00f8st. For kort tid siden var han hjemme og hjalp henne, etter at hun hadde skadet seg og satt hjelpel\u00f8s p\u00e5 en stol. I tre dager, uten \u00e5 benytte anledningen til \u00e5 g\u00e5 p\u00e5 byen og risikere en sprekk, var han hushjelpen hennes.", "- S\u00f8nnen min har gjort mye for \u00e5 komme p\u00e5 rett kj\u00f8l. Han har klart \u00e5 overbevise systemet om at han er behandlingsverdig, og har ingen ting \u00e5 skamme seg over, sier Tove Gust.", "Tove Gust treffes privat p\u00e5 telefon 72 55 38 96, eller p\u00e5 e-post t.gust@online.no.", "Tove Gust \u00f8nsker kontakt med andre foreldre som har barn med rusproblemer."]}, {"field": "category0", "value": "nyheter"}, {"field": "contenthash", "value": "41def4cd3e4e25b63a6b0d3ac7f9846531f88dae6fcbfe9879fe03288802ada6"}, {"field": "createtime", "value": "2016-06-19T18:02:53.000Z"}, {"field": "description", "value": "S\u00f8nnen til Tove Gust i Trondheim var stoffmisbruker i mange \u00e5r. N\u00e5 vil hun starte en foreldreforening i Midt-Norge for familier som har barn i Tyrili-kollektiv."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b6938d632c4a29d9f4d40a70e976d7f2a0839d95.jpg?594180f8"}, {"field": "dominantthumbnaildimensions", "value": "256x256"}, {"field": "heading", "value": "Mor st\u00e5r p\u00e5 for Tyrili -adressa.no"}, {"field": "id", "value": "b6938d632c4a29d9f4d40a70e976d7f2a0839d95"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "family-and-parenting"}, {"field": "kw-concept", "value": ["s\u00f8nnen", "foreldre", "barn", "gust"]}, {"field": "kw-entity", "value": ["midtbyen", "tyrilistiftelsen", "tyrili", "osloveien arbeidstreningssenter", "kong carl johans arbeidsstiftelse", "saupstad"]}, {"field": "kw-location", "value": ["midt-norge", "trondheim"]}, {"field": "kw-pageclass", "value": "article"}, {"field": "kw-person", "value": ["tove gust", "stig brevik"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mor st\u00e5r p\u00e5 for Tyrili"}, {"field": "og-type", "value": "article"}, {"field": "og-url", "value": "http://www.adressa.no/nyheter/article262553.ece"}, {"field": "pageclass", "value": ["article"]}, {"field": "publishtime", "value": "2001-06-15T06:22:31.000Z"}, {"field": "recs-articleid", "value": "2921128"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-06-15T06:22:31.000Z"}, {"field": "recs-rawtitle", "value": "Mor st\u00e5r p\u00e5 for Tyrili -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "S\u00f8nnen til Tove Gust i Trondheim var stoffmisbruker i mange \u00e5r. N\u00e5 vil hun starte en foreldreforening i Midt-Norge for familier som har barn i Tyrili-kollektiv."}, {"field": "thumbnail", "value": "http://content-thumbnail.cxpublic.com/content/thumbnail200x150/b6938d632c4a29d9f4d40a70e976d7f2a0839d95.jpg?594180f8"}, {"field": "thumbnailfullheightdimensions", "value": "200x777"}, {"field": "timestamp", "value": "2017-06-14T18:31:20.000Z"}, {"field": "title", "value": "Mor st\u00e5r p\u00e5 for Tyrili"}, {"field": "url", "value": "http://www.adressa.no/nyheter/article262553.ece"}, {"field": "urlhash", "value": "b6938d632c4a29d9f4d40a70e976d7f2a0839d95"}], "score": 0.81372154, "siteId": "9222270286501375973", "id": "b6938d632c4a29d9f4d40a70e976d7f2a0839d95"}

