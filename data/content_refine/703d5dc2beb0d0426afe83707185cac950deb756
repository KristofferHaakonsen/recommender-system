{"fields": [{"field": "modifiedtime", "type": "time", "value": "2017-04-26T11:51:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["kronikk", "debatt", "Skole", "Elever", "l\u00e6rere", "L\u00e6rerutdanning", "l\u00e6rer"]}, {"field": "author", "value": ["mari-ann igland", "professor i norsk", "institutt for l\u00e6rarutdanning", "ntnu", "synn\u00f8ve matre", "professor i norsk", "institutt for l\u00e6rarutdanning", "ntnu"]}, {"field": "body", "value": ["Saken oppdateres.", "Studentane i den fem\u00e5rige l\u00e6rarutdanninga vil f\u00e5 like mykje obligatorisk pedagogikk som f\u00f8r. Det er s\u00e5leis ingen grunn til \u00e5 bekymre seg over l\u00e5gare pedagogisk kompetanse, slik det blir uttrykt i kronikk i Adresseavisen 4. april . Det negative bildet som blir teikna der, m\u00e5lber ei uheldig polarisering. Fag og pedagogikk st\u00e5r ikkje i motsetnad til kvarandre i l\u00e6rarutdanninga. Dei er tvert om integrerte delar av ein heilskap.", "Det er god grunn  til \u00e5 glede seg over den nye l\u00e6rarutdanninga for grunnskulen.", "Den blir eitt \u00e5r lengre. Det gir rom for utvida skulepraksis, med alt det betyr, til d\u00f8mes for betre erfaringsgrunnlag og utvikling av relasjonskompetanse. Eit ekstra \u00e5r gir ogs\u00e5 rom for fagleg fordjuping p\u00e5 masterniv\u00e5 \u2013 i pedagogikk s\u00e5 vel som matematikk og norsk, engelsk og andre skulefag. Ved NTNU kan studentane faktisk velje \u00e5 ta master i alle dei faga som inng\u00e5r i l\u00e6rarutdanninga for grunnskulen. P\u00e5 sikt borgar det for fagleg kvalitet i l\u00e6rarkollegium med brei samla spisskompetanse.", "Les ogs\u00e5 kronikken: L\u00e6rerne trenger mer pedagogisk kompetanse", "Framtidas l\u00e6rarar vil komme ut i den norske grunnskulen med 60\u2013150 studiepoeng i pedagogikk. Det obligatoriske omfanget er uendra fr\u00e5 2010-reformen, alts\u00e5 60 studiepoeng for alle studentar. I dei to siste studie\u00e5ra av den fem\u00e5rige utdanninga kan dei i tillegg velje \u00e5 g\u00e5 vidare med pedagogisk spesialisering p\u00e5 masterniv\u00e5. Den nye l\u00e6rarutdanninga vil alts\u00e5 ikkje berre utdanne l\u00e6rarar med fordjuping i eit undervisningsfag. Den vil \u00f2g utdanne l\u00e6rarar med fordjuping i pedagogikk, spesialpedagogikk eller begynnaroppl\u00e6ring.", "L\u00e6rarane i l\u00e6rarutdanninga er ikkje snevert opptekne av detaljar i sitt eige fag. L\u00e6rarutdanninga for grunnskulen er ei profesjonsutdanning som er spissa mot trinn (1\u20137 og 5\u201310), og faga er skuleretta; det gjeld b\u00e5de undervisningsfaga i skulen og pedagogikk. L\u00e6rarutdanningsfag som norsk, matematikk, samfunnsfag og musikk skil seg i s\u00e5 m\u00e5te fr\u00e5 tilsvarande disiplinfag. Vi underviser i mange av dei same emna som disiplinfaga, men i grunnskolel\u00e6rarutdanninga underviser vi aldri \u00abbr\u00f8k og grammatikk\u00bb isolert. Sp\u00f8rsm\u00e5l om kvifor eit fagemne er viktig, kva slags fagleg innhald som skal prioriterast for kven, korleis vi kan tilpasse undervisninga slik at den st\u00f8ttar l\u00e6ring og utvikling for alle elevar, er integrerte delar av alle fag og emne.", "Opptatt av debatt? Les ogs\u00e5: \u00c5 krysse Kockhaugvegen er farlig for myke trafikanter", "Slike sp\u00f8rsm\u00e5l kan ein ikkje svare p\u00e5 utan fagkunnskap. Fagkunnskapen er alts\u00e5 ein grunnleggjande f\u00f8resetnad for god og differensiert undervisning. Du kan ikkje undervise i br\u00f8k p\u00e5 ein m\u00e5te som er tilpassa dei ulike elevane i klassen, viss du ikkje har inng\u00e5ande kunnskap om nettopp br\u00f8k. Du kan heller ikkje fremje demokratisk innstilling og innsikt i historiske prosessar viss du ikkje har ei solid fagleg forst\u00e5ing av nettopp demokrati og historisk utvikling. God kompetanse i pedagogikk, relasjonsbygging, tilpassa oppl\u00e6ring og l\u00e6ring generelt er alts\u00e5 ikkje nok. L\u00e6raren m\u00e5 sj\u00f8lvsagt ha god kunnskap om det som ho eller han skal undervise i. Derfor gir det heller ikkje meining \u00e5 skape ein motsetnad mellom undervisningsfag og pedagogikk.", "Det er riktig  og viktig at vi endeleg er i ferd med \u00e5 f\u00e5 ei l\u00e6rarutdanning som styrker fordjuping i undervisningsfaga i grunnskulen og stiller sterkare krav til at l\u00e6rarstudentane kan det fagstoffet dei skal undervise i. Utdanninga som dei nye studentane begynner p\u00e5 til hausten, er like fullt ei grunnskolel\u00e6rarutdanning, ikkje ei fagutdanning eller ei fagl\u00e6rarutdanning. Kravet til profesjonsretting og dei ulike faga sitt ansvar for praksis er sterkare framheva i den nye l\u00e6rarutdanninga enn nokon gong f\u00f8r. Og l\u00e6rarutdanninga skal framleis vere brei. Dei som utdannar seg for \u00e5 undervise p\u00e5 barnetrinnet, skal ha tre eller fire undervisningsfag og pedagogikk. Dei som utdannar seg for \u00e5 bli l\u00e6rarar p\u00e5 mellom- og ungdomstrinnet skal ha to eller tre undervisningsfag og pedagogikk.", "Mer debatt: Uansvarlig \u00e5 la barnetogene samles i byene 17. mai", "I 2014 kom det krav om at l\u00e6rarar m\u00e5 ha minst 60 studiepoeng for \u00e5 undervise elevar p\u00e5 ungdomstrinnet i faga engelsk, matematikk, norsk, samisk og teiknspr\u00e5k. P\u00e5 barnetrinnet er kompetansekravet for \u00e5 undervise i eit fag framleis berre 30 studiepoeng. Det svarer til eit halvt \u00e5rs utdanning. Det er ikkje mykje med tanke p\u00e5 alle dei faglege sp\u00f8rsm\u00e5la som sm\u00e5 barn stiller og fortener innsiktsfulle svar p\u00e5. Ikkje minst treng vi l\u00e6rarar med spisskompetanse i den f\u00f8rste lese-, skrive- og rekneoppl\u00e6ringa. Alle rektorar b\u00f8r satse sterkt p\u00e5 \u00e5 f\u00e5 slike ressurspersonar inn i l\u00e6rarstaben.", "Framtidige l\u00e6rarar som kjem ut i skulen med ei fem\u00e5rig utdanning, blir ikkje dei f\u00f8rste som har ein profesjonsretta mastergrad i eitt av faga sine. I v\u00e5r l\u00e6rarutdanning for grunnskulen har vi hatt master i skuleretta norsk og matematikk sidan 2005, og tilbakemeldingane vi f\u00e5r fr\u00e5 praksisl\u00e6rarar, skular og rektorar, er s\u00e6rs gode: L\u00e6rarstudentane som har valt \u00e5 g\u00e5 vidare til ein master, f\u00e5r ros for \u00e5 vere b\u00e5de fagleg og pedagogisk dyktige. Og som l\u00e6rarar blir dei viktige ressurspersonar i sine eigne milj\u00f8 \u2013 p\u00e5 sm\u00e5skuletrinnet, mellomtrinnet og ungdomstrinnet. Det er dette den nye l\u00e6rarutdanninga tar sikte p\u00e5 \u00e5 gi oss meir av.", "Vi heiar p\u00e5  ei integrert fem\u00e5rig l\u00e6rarutdanning med sterke band mellom teori og praksis, inng\u00e5ande fagkunnskap og god pedagogisk kompetanse.", "Kronikken er skriven i samarbeid med Torunn Klemp (f\u00f8rsteamanuensis i pedagogikk), Roar Madsen (f\u00f8rsteamanuensis i samfunnsfag), Vivi Nilssen (professor i pedagogikk), Svein Arne Sikko (f\u00f8rsteamanuensis i matematikk) og Eivind Nessa Torgersen (professor i engelsk), alle ved Institutt for l\u00e6rarutdanning, NTNU.", "H\u00f8r v\u00e5re kommentatorer snakke om Ap-krisen, tigging og media som nyttige idioter.", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "028f51d1e47cab651ff2986c9df1c44ff98c5fef48ff2b8b1ec6ae722cd5dc70"}, {"field": "createtime", "value": "2017-04-26T10:54:09.000Z"}, {"field": "description", "value": "L\u00e6rarar treng b\u00e5de fagleg fordjuping og pedagogisk kompetanse."}, {"field": "dominantimage", "value": "http://www.adressa.no/meninger/kronikker/article14641432.ece/q1mmwk/ALTERNATES/w980-default/ta04f0e8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/703d5dc2beb0d0426afe83707185cac950deb756.jpg?597c6bbb"}, {"field": "dominantthumbnaildimensions", "value": "300x169"}, {"field": "heading", "value": "Uheldig polarisering mellom fag og pedagogikk -adressa.no"}, {"field": "id", "value": "703d5dc2beb0d0426afe83707185cac950deb756"}, {"field": "keyword", "value": ["kronikk", "debatt", "Skole", "Elever", "l\u00e6rere", "L\u00e6rerutdanning", "l\u00e6rer"]}, {"field": "keywords", "value": "kronikk,debatt,Skole,Elever,l\u00e6rere,L\u00e6rerutdanning,l\u00e6rer"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["undervise", "pedagogisk kompetanse", "l\u00e6rer", "l\u00e6rarutdanning", "uheldig polarisering", "fag", "pedagogikk"]}, {"field": "kw-entity", "value": ["l\u00e6rerutdanning", "institutt", "adresseavisen", "kockhaugvegen", "torunn klemp", "elever"]}, {"field": "kw-location", "value": "skole"}, {"field": "kw-pageclass", "value": "article"}, {"field": "kw-person", "value": ["svein arne sikko", "vivi nilssen", "eivind nessa torgersen", "roar madsen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article14641432.ece/q1mmwk/ALTERNATES/w980-default/ta04f0e8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uheldig polarisering mellom fag og pedagogikk"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/04/26/Uheldig-polarisering-mellom-fag-og-pedagogikk-14641434.ece"}, {"field": "pageclass", "value": ["article"]}, {"field": "publishtime", "value": "2017-04-26T11:51:46.000Z"}, {"field": "recs-articleid", "value": "14641434"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-04-26T11:51:46.000Z"}, {"field": "recs-rawtitle", "value": "Uheldig polarisering mellom fag og pedagogikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "L\u00e6rarar treng b\u00e5de fagleg fordjuping og pedagogisk kompetanse."}, {"field": "thumbnail", "value": "http://content-thumbnail.cxpublic.com/content/thumbnail200x150/703d5dc2beb0d0426afe83707185cac950deb756.jpg?597c6bbb"}, {"field": "thumbnailfullheightdimensions", "value": "200x1804"}, {"field": "timestamp", "value": "2017-07-29T11:04:27.000Z"}, {"field": "title", "value": "Uheldig polarisering mellom fag og pedagogikk"}, {"field": "url", "value": "http://www.adressa.no/meninger/kronikker/2017/04/26/Uheldig-polarisering-mellom-fag-og-pedagogikk-14641434.ece"}, {"field": "urlhash", "value": "703d5dc2beb0d0426afe83707185cac950deb756"}], "score": 1.1496278, "siteId": "9222270286501375973", "id": "703d5dc2beb0d0426afe83707185cac950deb756"}

