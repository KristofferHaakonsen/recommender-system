{"fields": [{"field": "modifiedtime", "type": "time", "value": "2012-06-18T12:06:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ole Johan S\u00e6tre, Trondheims profilerte og aktive skogsjef, er en ihuga sportsfisker. Han vokste opp i Nonnegata, i en familie som var glad i \u00e5 ferdes ute og som dro p\u00e5 tur s\u00e5 ofte muligheten til det b\u00f8d seg. Faren var rett nok ikke spesielt fiskeinteressert, men det var til gjengjeld farfaren, moren og flere av onklene p\u00e5 begge sider. I juleselskapene var det jakt- og fiskehistorier samtalen stort sett dreide seg om.", "- Det var umulig ikke \u00e5 bli p\u00e5virket, sier S\u00e6tre. Onklenes farverike eventyr fra skog og mark satte guttefantasien i sving og i 1943 dro han fem \u00e5r gammel ut p\u00e5 sin f\u00f8rste fisketur - til Ravnkloa. For et \u00e6rend hadde han f\u00e5tt ti \u00f8re av moren, faktisk en god del penger den gangen, og for denne nyervervede formuen dro gutten til Erling Haug, som hadde sin butikk like ved Ravnkloa, og kj\u00f8pte noen meter hvit lintr\u00e5d og en angel. Deretter klarte han \u00e5 f\u00e5 fiskehandlerne i Ravnkloa til \u00e5 gi bort to sild. Den ene ble fort\u00e6rt r\u00e5 som niste, mens den andre ble brukt til agn. Hele dagen tilbragte Ole Johan p\u00e5 kaikanten enda han visste at dette var strengt forbudt. Den ene morten etter den andre ble trukket opp, og til slutt hadde han et helt knippe med seg hjem. Dette var alts\u00e5 under krigen og i matknappe tider, men det hjalp lite \u00e5 holde fisken foran seg for \u00e5 vise at han hadde brukt tiden til \u00e5 bidra til familiens underhold. Det ble juling likevel, slik at han skulle huske \u00e5 holde seg unna kaikantene, men det var f\u00e5fengt.", "- Jeg hadde som guttunge store problemer med \u00e5 holde meg i ro og var nok en plage for familien. Mor og far m\u00e5tte ofte ut for \u00e5 lete etter meg, men faktum er at mine mange utflukter f\u00f8rte til at far h\u00f8sten 1945 ga meg lov til \u00e5 dra alene p\u00e5 telttur til Ilabergan. Da hadde jeg enn\u00e5 ikke fylt syv \u00e5r, men hadde tatt mine to f\u00f8rste sj\u00f8\u00f8rreter p\u00e5 h\u00e5ndsn\u00f8re nede p\u00e5 Anco-tomta ved Bakke bro, og de f\u00f8rste \u00f8rretene i Nidelva p\u00e5 en familietur til Tillerbrua ved hjelp av en langbambus som jeg fikk av mormor. I 1946 fikk Ole Johan sin f\u00f8rste fluestang, en brukt tredelt splitkeinstang med snelle som faren hadde f\u00e5tt kj\u00f8pt. En slik stang var det ellers i familien bare onkelen Bjarne som hadde, og det var han som l\u00e6rte gutten \u00e5 kaste. Fra n\u00e5 av var han ustoppelig, og etter hvert som han ble eldre ble turene stadig lengre - til Nidelva, Bymarka, Gaulosen, Jonsvannsmarka, Malvikmarka, Brungmarka, Selbu og Tydal. - Likevel l\u00e6rte jeg tidlig at det \u00e5 fiske bare er en del av det \u00e5 ferdes i skog og mark, forteller S\u00e6tre.", "- I helgene, og ikke minst i sommerferiene, dro hele familien ut p\u00e5 tur. Turene gikk ofte til eller langs vann slik at vi kunne benytte fisk som mat. Vi dro til Femundsmarka, til Otta for \u00e5 vandre innover Ottadalen, til Hardangervidda og syklet s\u00f8rover helt til Halden mens vi fisket underveis. Men p\u00e5 disse turene var fokus p\u00e5 ingen m\u00e5te rettet ensidig mot det \u00e5 fiske. Det vi opplevde og la merke til var helheten i naturen, og dette har jeg siden tatt med meg i all min ferd i skog og mark. \u00abBiologisk mangfold\u00bb og \u00ab\u00f8kologi\u00bb (samspillet i naturen) ble en del av min bevissthet lenge f\u00f8r disse begrepene var oppfunnet. Derfor er det \u00e5 fiske for meg bare en del av en total opplevelse. Faktum er at jeg mange ganger har dratt ut p\u00e5 fisketur uten \u00e5 fiske. Vel fremme ved et stille skogsvann har jeg bare blitt sittende p\u00e5 stubben for \u00e5 se p\u00e5 vakene, lytte til fuglene og se p\u00e5 solnedgangen. I slike stunder legges vissheten om at jeg kan fiske hvis jeg vil i bakhodet et sted. Til slutt hiver jeg kanskje ut en flue for \u00e5 kjenne nappet og f\u00e5 en fisk som kan stekes p\u00e5 b\u00e5let. Den litt krampaktige fokuseringen p\u00e5 storfisk som du finner i fagbladene, blir etter mitt skj\u00f8nn feil. Selvsagt kan det v\u00e6re artig \u00e5 f\u00e5 en sv\u00e6ring, men fokus b\u00f8r ligge p\u00e5 gleden ved \u00e5 v\u00e6re ute. Hvor vellykket en tur er, er ikke avhengig av st\u00f8rrelsen p\u00e5 fisken eller av hvor mange du f\u00e5r. Hvis hver tur skal bygges p\u00e5 at du f\u00e5r en trof\u00e9fisk, har du tapt en dimensjon.", "Viktigere enn storfisken er for Ole Johan S\u00e6tre omgangen med fiskevenner, det \u00e5 dele gleder og erfaringer, og ikke minst spenningen ved \u00e5 f\u00f8lge med utviklingen av insektlivet og til enhver tid \u00e5 finne ut hvilke insekter \u00f8rreten er p\u00e5 jakt etter. - En kveld i begynnelsen av juni var det umulig \u00e5 f\u00e5 fisk. Til slutt klarte jeg likevel \u00e5 lande en og \u00e5pnet den for \u00e5 se hva den hadde i magen. Den hadde spist d\u00f8gnfluenymfer, og klokken fire om morgenen satte jeg meg til for \u00e5 binde en etterligning. Kvelden etter tok jeg tolv \u00f8rreter f\u00f8r jeg ga meg, og disse ble det \u00e5rets rakfisk. Den smakte herlig, men like stor var gleden over \u00e5 ha funnet ut hva fisken tok og ikke minst at jeg evnet \u00e5 binde en etterligning som ble godtatt. Til enhver tid \u00e5 finne frem til hvilken redskap og hvilken flue som er best, er i det hele tatt en stor del av gleden ved \u00e5 fiske - \u00e5 klare \u00e5 fralure fisken kunnskap er viktigere enn \u00e5 f\u00e5 mye og stort . . .", "For snart to \u00e5r siden utga Ole Johan S\u00e6tre boken \u00abSportsfiskerliv\u00bb. Der kan de som \u00f8nsker det lese mer om hans erfaringer fra en langt liv med fluestangen, om naturopplevelser og om det mangfold av fluer som han i \u00e5renes l\u00f8p har bundet og fisket med. I boken skriver han: \u00abMine sportsfiskedr\u00f8mmer har lokket og f\u00f8rt hele familien til de utilgjengeligste steder. Jeg har b\u00e5ret barna mange mil p\u00e5 toppen av annet pargas inntil de ble store nok til tappert \u00e5 traske av g\u00e5rde i uveisomme str\u00f8k p\u00e5 sine egne bein. Med imponerende velvilje har de spist mange og varierte fiskedelikatesser som kom p\u00e5 bordet etter mine mer eller mindre vellykkede fisketurer. Familien har latt seg \u00abbestikke\u00bb av mygg, klegg, jordveps, bremser og annen styggedom - i forst\u00e5else med naturens mange undre. Nesten alle har opparbeidet immunitet mot det meste. Og alle kan fiske med flue, unntatt kona. Hun leser heller en god bok, holder b\u00e5let varmt og plukker molter.\u00bb Og s\u00e5 legger han til: \u00abKanskje kan du l\u00e6re noe av det jeg har opplevd.\u00bb Joda, vi har alle noe \u00e5 l\u00e6re av folk som ferdes i skog og mark med \u00e5pent sinn, og som evner \u00e5 glede seg selv n\u00e5r det ikke er storfisk med i kurven p\u00e5 hjemturen.", "Tekst: KARL H. BROX"]}, {"field": "category0", "value": "forbruker"}, {"field": "contenthash", "value": "82ed06cf1dc77f835a3e393379d99c5faa18b5f22453b488d8211fca2362174a"}, {"field": "createtime", "value": "2017-07-16T21:27:27.000Z"}, {"field": "description", "value": "\u00c5 fiske er en \u00abaltoppslukende, lidenskapelig og hel\u00e5rlig\u00bb hobby. Likevel er det bare en del av den totale opplevelsen som enhver tur i skog og mark b\u00f8r v\u00e6re . . ."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7975a154d2f3b4b08c75720ae6c0008be9719a5c.jpg?596bda3f"}, {"field": "dominantthumbnaildimensions", "value": "256x256"}, {"field": "heading", "value": "-Fisketur er mer enn fisk! -adressa.no"}, {"field": "id", "value": "7975a154d2f3b4b08c75720ae6c0008be9719a5c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "hobbies-and-interests"}, {"field": "kw-concept", "value": ["fisk", "total opplevelse"]}, {"field": "kw-entity", "value": ["hardangervidda", "ravnkloa", "malvikmarka", "nonnegata", "brungmarka", "bjarne", "jonsvannsmarka", "ilabergan", "nidelva", "anco", "bakke", "trondheims", "femundsmarka", "bymarka", "tillerbrua", "sportsfiskerliv", "ottadalen", "selbu og tydal"]}, {"field": "kw-location", "value": ["gaulosen", "otta", "halden"]}, {"field": "kw-pageclass", "value": "article"}, {"field": "kw-person", "value": ["ole johan", "erling haug", "ole johan s\u00e6tre"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "-Fisketur er mer enn fisk!"}, {"field": "og-type", "value": "article"}, {"field": "og-url", "value": "http://www.adressa.no/forbruker/article116770.ece"}, {"field": "pageclass", "value": ["article"]}, {"field": "publishtime", "value": "2002-07-01T13:19:12.000Z"}, {"field": "recs-articleid", "value": "2664362"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-07-01T13:19:12.000Z"}, {"field": "recs-rawtitle", "value": "-Fisketur er mer enn fisk! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "\u00c5 fiske er en \u00abaltoppslukende, lidenskapelig og hel\u00e5rlig\u00bb hobby. Likevel er det bare en del av den totale opplevelsen som enhver tur i skog og mark b\u00f8r v\u00e6re . . ."}, {"field": "thumbnail", "value": "http://content-thumbnail.cxpublic.com/content/thumbnail200x150/7975a154d2f3b4b08c75720ae6c0008be9719a5c.jpg?596bda3f"}, {"field": "thumbnailfullheightdimensions", "value": "200x1056"}, {"field": "timestamp", "value": "2017-07-16T21:27:27.000Z"}, {"field": "title", "value": "-Fisketur er mer enn fisk!"}, {"field": "url", "value": "http://www.adressa.no/forbruker/article116770.ece"}, {"field": "urlhash", "value": "7975a154d2f3b4b08c75720ae6c0008be9719a5c"}], "score": 0.77483755, "siteId": "9222270286501375973", "id": "7975a154d2f3b4b08c75720ae6c0008be9719a5c"}

