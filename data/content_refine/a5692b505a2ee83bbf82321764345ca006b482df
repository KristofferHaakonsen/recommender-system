{"fields": [{"field": "modifiedtime", "type": "time", "value": "2012-05-31T20:04:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marit ytterland nyg\u00e5rd"}, {"field": "body", "value": ["Saken oppdateres.", "\u00abArmatur p\u00e5 h\u00e5ndvasken p\u00e5 personaltoalettet virker ikke og det manglet s\u00e5pe. Det manglet papir ved h\u00e5ndvask nede. Pakningene p\u00e5 kj\u00f8leskap tilknyttet arbeidsbenk med garnityrrenne er slitte og skitne. Dette gjelder ogs\u00e5 kj\u00f8lebenk nede i kjeller og kj\u00f8leskapet oppe i kj\u00f8kken. Arbeidsbenk med garnityrrenne har s\u00e5r ned til sponet. Renholdet p\u00e5 viftene m\u00e5 forbedres. Mye fettansamlinger i lysarmatur og rundt kanten. Lokaler hvor det finnes n\u00e6ringsmidler, skalholdes rene og i god stand. Renhold i garderobe og kj\u00f8lerom nr. 6 m\u00e5 forbedres.\u00bb", "Mattilsynets kontroll\u00f8rer var med andre ord ikke s\u00e6rlig forn\u00f8yde etter inspeksjonen p\u00e5 kebabrestauranten 1001 Natt i forrige uke.", "Restauranten ble \u00abbel\u00f8nnet\u00bb med strekmunn, noe som betyr at det er p\u00e5vist brudd p\u00e5 regelverket og at det er gitt p\u00e5bud om retting.", "Her kan du se hvilken tilbakemelding de ulike spisestedene i Midt-Norge har f\u00e5tt.", "LES OGS\u00c5: Skittent og fettete p\u00e5 kebab-restauranter", "Deera restaurant og bar i Verdal f\u00e5r ogs\u00e5 kritikk for mangler, blant annet vedr\u00f8rende d\u00e5rlig renhold, merking og oppl\u00e6ring i n\u00e6ringsmiddelhygiene. Ogs\u00e5 dette stedet fikk strekmunn.", "Det samme gjorde D\u00f8deladen Cafe i Kristiansund. De fikk p\u00e5legg om vedtak knyttet til renhold p\u00e5 gulv, noe de ogs\u00e5 har f\u00e5tt tidligere.", "Selv om det blir p\u00e5vist avvik ved enkelte spisesteder, understreker Mattilsynet at forholdene stort sett er veldig gode.", "- Det har blitt veldig bra. Vi f\u00e5r bedre resultater n\u00e5 enn da pilotprosjektet startet for tre \u00e5r siden, sier prosjektleder Bente Elisabeth Lind.", "Hun forteller at steder som viser gjentatt slurv med matsikkerheten risikerer tvangsmulkt, eller p\u00e5legg om virksomhetskarantene.", "- Vi kan ogs\u00e5 stenge spisesteder p\u00e5 stedet, dersom om det er fare for helse. Dette trenger ikke v\u00e6re bevist, det er nok at faren er der. Men stort sett er det mindre brudd p\u00e5 regelverket, noe gj\u00f8r at stedene f\u00e5r hyppigere bes\u00f8k, sier Lind.", "Tilsvarende f\u00e5r spisesteder som gj\u00f8r det sv\u00e6rt godt sjeldnere bes\u00f8k. Hvis et sted har f\u00e5tt stort smilefjes tre ganger p\u00e5 rad kan Mattilsynet hoppe over en kontroll.", "Smilefjesordningen har v\u00e6rt en suksess siden den ble startet som et pilotprosjekt i Tr\u00f8ndelag og M\u00f8re og Romsdal for over tre \u00e5r siden.", "Det er n\u00e5 et politisk \u00f8nske om \u00e5 f\u00e5 videref\u00f8rt ordningen p\u00e5 et nasjonalt niv\u00e5.", "- Departementet \u00f8nsker at Mattilsynet vurderer hva som skal til for \u00e5 f\u00e5 dette videref\u00f8rt til resten av landet. S\u00e6rlig i Oslo er det store utfordringer med stor tilvekst av spisesteder, med d\u00e5rlig kontroll. Men dette er et kostbart prosjekt s\u00e5 vi skal vurdere hvordan dette kan gj\u00f8res i begrenset skala, forteller seksjonsleder Atle Vold i Mattilsynet til adressa.no.", "Han trekker frem muligheten til \u00e5 kontrollere f\u00e6rre spisesteder, eller muligheten til \u00e5 begrense kontrollene til enkelte byer.", "Serveringssteder som har hatt bes\u00f8k av smilefjes-kontroll\u00f8rene skal legge ut informasjon om inspeksjonen maksimalt tre dager etter at tilsynet er gjennomf\u00f8rt.", "Mattilsynet oppfordrer folk som observerer negative forhold ved spisesteder til \u00e5 ta kontakt.", "LES OGS\u00c5: Ble uf\u00f8r av d\u00e5rlig kebab"]}, {"field": "category0", "value": "forbruker"}, {"field": "contenthash", "value": "79a6eb7c9c734dd83fc11661b288535b3841150a3c6dc03ccf1ba59aed21cf38"}, {"field": "createtime", "value": "2017-03-12T14:43:25.000Z"}, {"field": "description", "value": "Mattilsynet kontrollerer tr\u00f8nderske spisesteder i disse dager. Ikke alle gj\u00f8r det like bra."}, {"field": "dominantimage", "value": "http://www.adressa.no/incoming/article1358829.ece5/ALTERNATES/w980-default/newPic_692.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5692b505a2ee83bbf82321764345ca006b482df.jpg?5971ae09"}, {"field": "dominantthumbnaildimensions", "value": "300x169"}, {"field": "heading", "value": ["\u00abMye fett og d\u00e5rlig renhold\u00bb -adressa.no", "Stort sett bra", "Suksess", "- Ta kontakt"]}, {"field": "id", "value": "a5692b505a2ee83bbf82321764345ca006b482df"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-concept", "value": ["d\u00e5rlig renhold", "spisesteder", "kontroll", "renhold", "d\u00e5rlig", "sted"]}, {"field": "kw-entity", "value": ["natt", "d\u00f8deladen cafe", "tr\u00f8ndelag og m\u00f8re", "romsdal", "mattilsynet"]}, {"field": "kw-location", "value": ["oslo", "verdal", "midt-norge", "kristiansund"]}, {"field": "kw-pageclass", "value": "article"}, {"field": "kw-person", "value": ["bente elisabeth lind", "atle vold"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1358829.ece5/ALTERNATES/w980-default/newPic_692.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abMye fett og d\u00e5rlig renhold\u00bb"}, {"field": "og-type", "value": "article"}, {"field": "og-url", "value": "http://www.adressa.no/forbruker/article1497330.ece"}, {"field": "pageclass", "value": ["article"]}, {"field": "publishtime", "value": "2010-06-22T10:40:06.000Z"}, {"field": "recs-articleid", "value": "1177925"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2010-06-22T10:40:06.000Z"}, {"field": "recs-rawtitle", "value": "\u00abMye fett og d\u00e5rlig renhold\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Mattilsynet kontrollerer tr\u00f8nderske spisesteder i disse dager. Ikke alle gj\u00f8r det like bra."}, {"field": "thumbnail", "value": "http://content-thumbnail.cxpublic.com/content/thumbnail200x150/a5692b505a2ee83bbf82321764345ca006b482df.jpg?5971ae09"}, {"field": "thumbnailfullheightdimensions", "value": "200x1705"}, {"field": "timestamp", "value": "2017-07-21T07:32:25.000Z"}, {"field": "title", "value": "\u00abMye fett og d\u00e5rlig renhold\u00bb"}, {"field": "url", "value": "http://www.adressa.no/forbruker/article1497330.ece"}, {"field": "urlhash", "value": "a5692b505a2ee83bbf82321764345ca006b482df"}], "score": 0.8634763, "siteId": "9222270286501375973", "id": "a5692b505a2ee83bbf82321764345ca006b482df"}

