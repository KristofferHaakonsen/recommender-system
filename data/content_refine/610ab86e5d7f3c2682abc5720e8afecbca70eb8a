{"fields": [{"field": "modifiedtime", "type": "time", "value": "2012-06-20T11:20:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Ikke er det sol inn til leilighetene. Ikke ser de sj\u00f8en. Blokkene i Ilsvika er bygd alt for tett og h\u00f8yt, sier Sverre Flack. Han er f\u00f8rsteamanuensis ved Institutt for byform og planlegging ved NTNU.", "Klemt inn bak konkurrerende naboblokker blir det lite havutsikt og sol for de bakerste blokkene i Ilsvika. Flack p\u00e5peker kontrasten mellom den gamle sm\u00e5husbebyggelsen i Ilsvika og de nye boksene som g\u00e5r under navnet Ilsvika Garden. - Hva f\u00e5r menneskene igjen for \u00e5 bo i disse nye blokkene, sp\u00f8r Flack.", "Frykter mindre trivsel", "Han mener at det g\u00e5r en grense ved 80 prosent utnyttelse av tomten. Kommer utnyttelsesgraden over, vil trivsel og bokvalitet svekkes. P\u00e5 en av tomtene i Ilsvika er utnyttelsesgraden 245 prosent, for resten av tomtene er den 175 prosent. Situasjonen er den samme for de fleste nye store byggeprosjekter i Trondheim. Kommunen har \u00e5pnet for nye rekorder i s\u00e5 m\u00e5te, og utbyggingsselskapene jubler.", "- En god arkitekt kan nok ivareta bokvaliteten p\u00e5 en ordentlig m\u00e5te ogs\u00e5 hvis tomten utnyttes noe over 80 prosent, men det blir umulig n\u00e5r utnyttelsen \u00f8ker til flere hundre prosent.", "Flack har ikke hentet dette tallet fra lufta.", "- Store deler av arkitektmilj\u00f8ene i Europa og spesielt Tyskland, har kommet til den samme konklusjonen. Enkelte mennesker kan selvf\u00f8lgelig t\u00e5le mer enn 100 prosent, men for samfunnet som helhet er det ikke bra, sier Flack.", "Heimdal Utbyggingsselskap st\u00e5r for den st\u00f8rste delen av utbyggingen i Ilsvika. Administrerende direkt\u00f8r Roar Munkhaugen er ikke enig i at de bygger leiligheter med d\u00e5rlig bokvalitet.", "- Vi m\u00e5 regne med en utnyttelse p\u00e5 200 - 300 prosent i sentrumsomr\u00e5dene. Det er s\u00e5nn det skal v\u00e6re for \u00e5 oppn\u00e5 en bystruktur, sier Munkhaugen.", "Flack kan g\u00e5 med p\u00e5 at strategien til Trondheim kommune om \u00e5 tette igjen byen kan ha sine positive sider, men han synes ikke det er n\u00f8dvendig \u00e5 bygge slik som man gj\u00f8r n\u00e5, med h\u00f8yhus tett i tett.", "Forbig\u00e5ende trend", "- I Hongkong og Shanghai har de ikke noe valg, men for Trondheims del skj\u00f8nner jeg det ikke. Jeg tror dette er en forbig\u00e5ende mote. Akkurat n\u00e5 tror vi at dette m\u00e5 vi ogs\u00e5 ha. Vi vil ha storbypreg og s\u00e5 f\u00e5r vi en skyline, som kan fungere n\u00e6rmest som et ikon for byen.", "- Trenden er at utnyttelsen av tomta \u00f8ker, en ekstra etasje er jo nesten ren profitt for utbygger, sier Flack.", "Han mener at fortettingen i tillegg til \u00e5 svekke trivselen, er med p\u00e5 \u00e5 presse boligprisene opp. De sm\u00e5 entrepren\u00f8rene klarer ikke \u00e5 konkurrere i dette markedet. I Ilsvika Garden er det bygd 130 leiligheter, og Heimdal bygger totalt 350 leiligheter i Ilsvika. De h\u00f8yeste blokkene har fem etasjer.", "- Fortettingsprosjektene skaper konkurransevilk\u00e5r for de store utbyggerne, fordi prosjektene blir kompliserte b\u00e5de med hensyn til planlegging og bygging. Med liten konkurranse presses prisene opp, og en fare er at prisene kan stabilisere seg p\u00e5 et h\u00f8yt niv\u00e5. Flertallet av dem som eier slike boliger er fryktelig avhengig av \u00e5 f\u00e5 igjen disse h\u00f8ye prisene, og det skaper store problemer for dem som skal etablere seg p\u00e5 boligmarkedet. I Ilsvika selges n\u00e5 52 kvadratmeter store leiligheter til 1,7 millioner kroner, mens 30 kvadratmeters leiligheter g\u00e5r for mer enn 1 million kroner.", "- Malplassert urbanitet", "- Man har tatt et stykke urbanitet og flyttet det ut til Ilsvika. Men her er det jo folketomt. Ikke noe liv her. Det er som en scene uten skuespillere, sier Flack.", "Han kaller Ilsvika-prosjektene for malplassert urbanitet, og kan ikke tenke seg at det er slik folk virkelig vil bo.", "- Her er det mange leiligheter som aldri skulle ha v\u00e6rt bygd, avslutter han."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "6e80a5ccd0af86c91efa9aae72814cb896500cc24c5b84b3da7a91381c1630e3"}, {"field": "createtime", "value": "2017-01-18T13:58:59.000Z"}, {"field": "description", "value": "Tomteutnyttelsen er ekstrem i Trondheims nye boligprosjekter. I Ilsvika er det bygd s\u00e5 tett at selv flere av millionleilighetene ikke f\u00e5r sollys eller utsikt."}, {"field": "dominantimage", "value": "http://www.adressa.no/incoming/article1097053.ece5/ALTERNATES/w980-default/ver2%20ilsvika"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/610ab86e5d7f3c2682abc5720e8afecbca70eb8a.jpg?59673c8b"}, {"field": "dominantthumbnaildimensions", "value": "300x169"}, {"field": "heading", "value": "- Trange tomter truer trivselen -adressa.no"}, {"field": "id", "value": "610ab86e5d7f3c2682abc5720e8afecbca70eb8a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "real-estate"}, {"field": "kw-concept", "value": ["blokkene", "tett", "utnyttes", "tomta", "leiligheter", "prosent", "tomter truer trivselen", "utbygger", "bygge", "tomter truer", "trivsel", "million kroner", "truer trivselen", "h\u00f8yt", "malplassert urbanitet"]}, {"field": "kw-entity", "value": ["heimdal", "utbyggingsselskap", "hongkong og shanghai", "institutt", "ilsvika garden"]}, {"field": "kw-location", "value": ["europa", "tyskland", "trondheim"]}, {"field": "kw-pageclass", "value": "article"}, {"field": "kw-person", "value": ["roar munkhaugen", "sverre flack"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1097053.ece5/ALTERNATES/w980-default/ver2%20ilsvika"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Trange tomter truer trivselen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article12681.ece"}, {"field": "pageclass", "value": ["article"]}, {"field": "publishtime", "value": "2004-07-13T05:47:19.000Z"}, {"field": "recs-articleid", "value": "894731"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-07-13T05:47:19.000Z"}, {"field": "recs-rawtitle", "value": "- Trange tomter truer trivselen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Tomteutnyttelsen er ekstrem i Trondheims nye boligprosjekter. I Ilsvika er det bygd s\u00e5 tett at selv flere av millionleilighetene ikke f\u00e5r sollys eller utsikt."}, {"field": "thumbnail", "value": "http://content-thumbnail.cxpublic.com/content/thumbnail200x150/610ab86e5d7f3c2682abc5720e8afecbca70eb8a.jpg?59673c8b"}, {"field": "thumbnailfullheightdimensions", "value": "200x1002"}, {"field": "timestamp", "value": "2017-07-13T09:25:31.000Z"}, {"field": "title", "value": "- Trange tomter truer trivselen"}, {"field": "url", "value": "http://www.adressa.no/nyheter/trondheim/article12681.ece"}, {"field": "urlhash", "value": "610ab86e5d7f3c2682abc5720e8afecbca70eb8a"}], "score": 0.82760596, "siteId": "9222270286501375973", "id": "610ab86e5d7f3c2682abc5720e8afecbca70eb8a"}

