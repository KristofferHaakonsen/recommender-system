{"fields": [{"field": "modifiedtime", "type": "time", "value": "2012-04-23T11:01:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Dette er den tredje triumfen p\u00e5 kort tid for kontoret, som den siste tiden har f\u00e5tt stor oppmerksomhet i internasjonale arkitekturtidsskrifter og sikret seg flere priser.", "- Ja, n\u00e5 g\u00e5r det godt for oss, sier Ogmund S\u00f8rli ved Pir II Arkitektkontor. Suksessen er ekstra kj\u00e6rkommen ettersom kontoret har v\u00e6rt gjennom en tung periode, med til dels sterk nedbemanning og f\u00e5 oppdrag.", "- Dette har selvsagt flere \u00e5rsaker, men noe kan kanskje tilskrives at vi fortsatt sliter med \u00e5 bli oppfattet som et voksent og etablert arkitektkontor i v\u00e5r egen region. Til n\u00e5 har vi hatt v\u00e5re st\u00f8rste oppdrag utenfor regionen, men vil ogs\u00e5 gjerne v\u00e6re med \u00e5 konkurrere om st\u00f8rre jobber lokalt, sier S\u00f8rli.", "Den senere oppturen for firmaet startet med seieren i konkurransen om Kvernhuset ungdomsskole i Fredrikstad, et anlegg som ble tatt i bruk sist vinter. Prosjektet har gitt Pir II flere priser, den siste \u00e6resprisen fra Design Share International Forum for Innovative Schools i USA, der Trondheims-kontoret fikk den h\u00f8yeste utmerkelsen i konkurranse med 112 prosjekter over hele verden. Kvernhuset ungdomsskole er til n\u00e5 blitt omtalt i arkitekturtidsskrifter og b\u00f8ker i Sverige, Frankrike, Spania, Italia, England og Nederland og vil v\u00e6re hovedoppslag i neste utgave av det norske tidsskriftet Byggekunst.", "Suksessen i Fredrikstad fortsatte i v\u00e5r med seier i konkurransen om Vestsida oppvekstsenter i Porsgrunn, en barne- og ungdomsskole med idrettshall, og kontoret er n\u00e5 i full gang med prosjektering av dette skoleanlegget.", "I forrige uke kunne Pir II Arkitektkontor notere seg for nok et oppdrag, i konkurranse med 47 andre arkitektfirmaer. Arkitektkonkurransen om \u00d8st-Samisk museum i Neiden ble holdt i regi av Statsbygg og samlet ogs\u00e5 deltakelse fra utlandet. I juryens kritikk het det bl.a. dette om Pir IIs forslag:", "\u00abForslaget evner p\u00e5 en vakker m\u00e5te \u00e5 transformere \u00f8stsamenes enkle byggeskikk til et moderne og funksjonelt uttrykk. Bygget har en enkel og rektangul\u00e6r form som utvendig er kledd med liggende panel av kraftige trestokker. Forfatterne har plassert en irregul\u00e6r skinnende form p\u00e5 taket og \u00f8nsker at den skal gi assosiasjoner - en blinkende isblokk i sola, en fjellformasjon, en foss, en gammekonstruksjon, en l\u00f8kkuppel eller en stigende m\u00e5ne. Dette vil v\u00e6re kjennemerket for museet. Juryen f\u00f8lger forfatterne i deres tankegang og mener prosjektet viser arkitektoniske kvaliteter som gir museet en egen attraksjonsverdi.\u00bb", "I Trondheim er Pir II Arkitektkontor bl.a. kjent for de originale pumpestasjonene langs Kanalen, Okstad skole, den nye fiskehallen i Ravnkloa, Ceciliebrua p\u00e5 Marienborg og det nye Scandic hotell p\u00e5 Nedre Elvehavn. Kontoret ble etablert i 1994 ytterst p\u00e5 Pir II p\u00e5 Bratt\u00f8ra, men flyttet tidligere i \u00e5r til den gamle trikkehallen p\u00e5 Dalsenget.", "Kirker og bibliotek", "Et annet firma som har gjort det godt utenfor sitt eget lokalomr\u00e5de i senere tid, er Mads\u00f8 & Sveen Sivilarkitekter AS. Dette Trondheims-kontoret med 10 ansatte har i \u00e5r vunnet konkurransen om Finnmark fylkesbibliotek i Vads\u00f8. I l\u00f8pet av det siste \u00e5ret har Mads\u00f8 & Sveen v\u00e6rt med p\u00e5 innvielsen av to kirker som kontoret har f\u00e5tt i oppdrag etter prestisjefylte konkurranser, den store Her\u00f8y kirke s\u00f8r for \u00c5lesund og Grymyr kirke p\u00e5 Hadeland. - Vi tegnet Hoeggen kirke i Trondheim for noen \u00e5r siden, og dette prosjektet har f\u00f8rt til invitasjoner til \u00e5 bli med i nasjonale konkurranser om andre kirkebygg. Ogs\u00e5 vi har mer av v\u00e5r virksomhet utenfor Trondheim og Tr\u00f8ndelag, sier Hans P. Mads\u00f8, som er innehaver av kontoret sammen med Trude Often Sveen."]}, {"field": "category0", "value": "kultur"}, {"field": "contenthash", "value": "fd5c02ce18133d0d2fd40b95530b7ad0902b60393f1acb5c515ab268e2affbfb"}, {"field": "createtime", "value": "2017-03-30T16:58:06.000Z"}, {"field": "description", "value": "Pir II Arkitektkontor i Trondheim har vunnet den \u00e5pne konkurransen om \u00d8st-Samisk museum i Neiden i Finnmark."}, {"field": "dominantimage", "value": "http://www.adressa.no/incoming/article1070014.ece5/ALTERNATES/w980-default/ver2%20Neiden.%20persp"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/faaccff8f27bed1ae038a2cb6904b8d5f5e5bb94.jpg?5996b93d"}, {"field": "dominantthumbnaildimensions", "value": "300x169"}, {"field": "heading", "value": "Ny triumf for Trondheims-arkitekter -adressa.no"}, {"field": "id", "value": "faaccff8f27bed1ae038a2cb6904b8d5f5e5bb94"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["sveen sivilarkitekter as", "statsbygg"]}, {"field": "kw-concept", "value": ["kontoret", "konkurranse", "arkitektkontor", "kirke", "prosjektet"]}, {"field": "kw-entity", "value": ["sveen", "ravnkloa", "scandic", "design share international forum for innovative schools", "marienborg", "innovative schools", "neiden", "\u00e5lesund og grymyr", "kanalen", "ceciliebrua", "vestsida", "pir ii", "\u00f8st-samisk", "kvernhuset", "england og nederland", "okstad", "design share international forum", "dalsenget", "trondheim og tr\u00f8ndelag", "bratt\u00f8ra", "hans p. mads\u00f8", "nedre elvehavn", "byggekunst", "hoeggen", "hadeland", "arkitektkontor"]}, {"field": "kw-location", "value": ["vads\u00f8", "italia", "frankrike", "spania", "sverige", "trondheim", "fredrikstad", "finnmark", "porsgrunn", "her\u00f8y"]}, {"field": "kw-pageclass", "value": "article"}, {"field": "kw-person", "value": ["ogmund s\u00f8rli", "trude often sveen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1070014.ece5/ALTERNATES/w980-default/ver2%20Neiden.%20persp"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny triumf for Trondheims-arkitekter"}, {"field": "og-type", "value": "article"}, {"field": "og-url", "value": "http://www.adressa.no/kultur/article45729.ece"}, {"field": "pageclass", "value": ["article"]}, {"field": "publishtime", "value": "2003-10-06T21:39:26.000Z"}, {"field": "recs-articleid", "value": "2542150"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-10-06T21:39:26.000Z"}, {"field": "recs-rawtitle", "value": "Ny triumf for Trondheims-arkitekter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Pir II Arkitektkontor i Trondheim har vunnet den \u00e5pne konkurransen om \u00d8st-Samisk museum i Neiden i Finnmark."}, {"field": "thumbnail", "value": "http://content-thumbnail.cxpublic.com/content/thumbnail200x150/faaccff8f27bed1ae038a2cb6904b8d5f5e5bb94.jpg?5996b93d"}, {"field": "thumbnailfullheightdimensions", "value": "200x864"}, {"field": "timestamp", "value": "2017-08-18T09:54:05.000Z"}, {"field": "title", "value": "Ny triumf for Trondheims-arkitekter"}, {"field": "url", "value": "http://www.adressa.no/kultur/article45729.ece"}, {"field": "urlhash", "value": "faaccff8f27bed1ae038a2cb6904b8d5f5e5bb94"}], "score": 0.8791084, "siteId": "9222270286501375973", "id": "faaccff8f27bed1ae038a2cb6904b8d5f5e5bb94"}

