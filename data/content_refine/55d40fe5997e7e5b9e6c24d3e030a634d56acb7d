{"fields": [{"field": "modifiedtime", "type": "time", "value": "2012-06-19T10:09:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "VINTEREN 1998: Marit Figenschou er prosjektleder i Norge 2000 og karrierekvinne p\u00e5 sin hals. Livet dreier seg om jobb, trening og mer jobb.", "- Det var et ganske hektisk liv. Jeg ble aldri god nok i egne \u00f8yner og var nok veldig avhengig av \u00e5 bli likt. Jeg sa ja uansett om jeg hadde lyst eller ikke, og levde et ganske heftig liv. I dag ser jeg at jeg var en dame i dyp ubalanse, sier Figenschou.", "V\u00c5REN 1998: Figenschou har utsatt og utsatt mammografitimen. Hun har egentlig ikke tid, men skviser timen inn mellom jobb og en Folgefonna-tur. To uker senere sl\u00e5r kreftdiagnosen ned som en bombe i livet hennes.", "Senere fikk hun ogs\u00e5 p\u00e5vist leddgikt, osteoporose, artrose og fibromyalgi.", "- Jeg gikk inn i en dyp depresjon og f\u00f8lte masse redsel og usikkerhet. Jeg f\u00f8lte at jeg gikk rundt i en konteiner full av dritt. Plutselig var jeg ikke s\u00e5 vellykket lenger. Folk spurte meg \u00abhvordan kan du bli syk, du som kan alt\u00bb. Det gjorde fallet ekstra stort, sier 58-\u00e5ringen.", "Men i stedet for \u00e5 la seg knekke, brukte hun diagnosene til \u00e5 bygge en ny grunnmur i livet. I stedet for \u00e5 falle ned i avgrunnen, begynte hun \u00e5 bruke fysisk aktivitet som behandlingsform.", "Eventyreren fra Lyngen i Troms satte seg h\u00f8ye m\u00e5l. Og hun n\u00e5dde dem alle. Fra 2002 til 2010 besteg hun fem av syv Seven Summits. Seven Summits er de h\u00f8yeste fjellene p\u00e5 hvert av de syv kontinentene. \u00c5 bestige alle syv regnes som en bragd innen fjellsport, og er bare blitt gjort av 230 personer s\u00e5 langt.", "I 2010 klarte hun noe annet som f\u00e5 har gjort f\u00f8r henne. Hun gikk til Sydpolen.", "- Fysisk aktivitet har v\u00e6rt min behandlingsform. Jeg er blitt veldig godt kjent med f\u00f8lelsene mine, og kj\u00e6rligheten til naturen rundt meg har gitt meg s\u00e5 uendelig mye. Dessuten har revmatismen aldri v\u00e6rt s\u00e5 bra som f\u00f8r, under og etter en tur. Alle b\u00f8r finne ut hva som gj\u00f8r dem glad, finne sin motor og sine spor, sier hun.", "Det har ikke bare v\u00e6rt enkelt \u00e5 realisere, verken fysisk eller \u00f8konomisk. Rett f\u00f8r hun skulle ut p\u00e5 sin f\u00f8rste ekstremtur, til Aconcagua i Argentina i 2002, hadde hun s\u00e5 vondt at hun knapt kunne st\u00e5 p\u00e5 bena. F\u00f8r hun skulle til Sydpolen \u00e5tte \u00e5r senere, m\u00e5tte hun ta opp l\u00e5n p\u00e5 over 500.000.", "- Det har kostet. Men jeg har f\u00e5tt s\u00e5 utrolig mye igjen. Jeg har aldri hatt det s\u00e5 bra som n\u00e5, sier Figenschou.", "F\u00f8r hun ble syk, hadde hun bygget opp mye av sin identitet rundt yrket sitt. Da hun ble uf\u00f8r, f\u00f8lte hun at livet ble meningsl\u00f8st, og hun trengte hjelp for \u00e5 komme seg igjen. Med god veiledning fra profesjonelle, tok hun grep om livet ved hjelp av tre \u00abstartkabler\u00bb.", "- Den f\u00f8rste startkabelen var at jeg var organisasjonssjef av yrke, n\u00e5 m\u00e5tte jeg ta grep om mitt eget liv. Den andre var at jeg hadde en veldig sterk yrkesidentitet, n\u00e5 m\u00e5tte jeg f\u00e5 ny identitet, og den tredje var at jeg var veldig fysisk aktiv, og n\u00e5 m\u00e5tte jeg bruke fysisk aktivitet p\u00e5 en annen m\u00e5te.", "I ettertid er hun glad for alle diagnosene.", "- Jeg er sv\u00e6rt takknemlig for at jeg ble stoppet. Ellers hadde jeg aldri funnet ut at det er andre ting i livet enn \u00e5 jobbe og trene seg i hjel. \u00c5 endre fastl\u00e5ste m\u00f8nstre er kjempetungt arbeid og jeg m\u00e5tte bli tvunget til det. Men jeg har f\u00e5tt langt st\u00f8rre innsikt i meg selv enn f\u00f8r, og n\u00e5 har jeg det bedre enn noen gang, sier Figenschou.", "Hun tror likevel at det ikke blir flere ekstremturer i fremtiden.", "- N\u00e5 har jeg gjort s\u00e5 mye morsomt at jeg skal tenne b\u00e5l i fj\u00e6ren neste gang. Det ekstreme er jeg nok ferdig med. Jeg skal ikke til Nordpolen. For det f\u00f8rste er jeg for gammel, for det andre har jeg ikke motivasjon, for det tredje hadde jeg en fin avslutning p\u00e5 Sydpolen, sier Figenschou.", "LES OGS\u00c5: - \u00c5 v\u00e6re aktiv p\u00e5virker f\u00f8lelene v\u00e5re"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "b514109a5a840345660438da8d0c2810de0ed9c3e20d3558e46f9bcd34f86c4d"}, {"field": "createtime", "value": "2017-01-19T13:05:36.000Z"}, {"field": "description", "value": "Da Marit Figenschou fikk kreft og leddgikt, bestemte hun seg for \u00e5 ta grep om livet. Veien videre gikk opp fem av verdens h\u00f8yeste fjell og til Sydpolen."}, {"field": "dominantimage", "value": "http://www.adressa.no/incoming/article2141882.ece5/ALTERNATES/w980-default/sprek_sykdom2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/55d40fe5997e7e5b9e6c24d3e030a634d56acb7d.jpg?596971f0"}, {"field": "dominantthumbnaildimensions", "value": "300x169"}, {"field": "heading", "value": ["Utfordret sykdommen og verdens h\u00f8yeste fjell -adressa.no", "Fysisk aktivitet som behandlingsform", "L\u00e5nte 500.000", "Ikke flere ekstremturer"]}, {"field": "id", "value": "55d40fe5997e7e5b9e6c24d3e030a634d56acb7d"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-company", "value": "aconcagua"}, {"field": "kw-concept", "value": ["liv", "h\u00f8yeste fjell", "fysisk", "fysisk aktiv", "aktiv", "verdens h\u00f8yeste fjell"]}, {"field": "kw-entity", "value": ["nordpolen", "norge 2000", "seven summits", "sydpolen", "folgefonna"]}, {"field": "kw-location", "value": ["argentina", "lyngen", "troms"]}, {"field": "kw-pageclass", "value": "article"}, {"field": "kw-person", "value": "marit figenschou"}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article2141882.ece5/ALTERNATES/w980-default/sprek_sykdom2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utfordret sykdommen og verdens h\u00f8yeste fjell"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article1795097.ece"}, {"field": "pageclass", "value": ["article"]}, {"field": "publishtime", "value": "2012-03-25T13:14:12.000Z"}, {"field": "recs-articleid", "value": "3209692"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2012-03-25T13:14:12.000Z"}, {"field": "recs-rawtitle", "value": "Utfordret sykdommen og verdens h\u00f8yeste fjell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Da Marit Figenschou fikk kreft og leddgikt, bestemte hun seg for \u00e5 ta grep om livet. Veien videre gikk opp fem av verdens h\u00f8yeste fjell og til Sydpolen."}, {"field": "thumbnail", "value": "http://content-thumbnail.cxpublic.com/content/thumbnail200x150/55d40fe5997e7e5b9e6c24d3e030a634d56acb7d.jpg?596971f0"}, {"field": "thumbnailfullheightdimensions", "value": "200x1546"}, {"field": "timestamp", "value": "2017-07-15T01:37:52.000Z"}, {"field": "title", "value": "Utfordret sykdommen og verdens h\u00f8yeste fjell"}, {"field": "url", "value": "http://www.adressa.no/sport/sprek/article1795097.ece"}, {"field": "urlhash", "value": "55d40fe5997e7e5b9e6c24d3e030a634d56acb7d"}], "score": 0.77427804, "siteId": "9222270286501375973", "id": "55d40fe5997e7e5b9e6c24d3e030a634d56acb7d"}

