{"fields": [{"field": "modifiedtime", "type": "time", "value": "2012-04-17T00:50:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Foran fjor\u00e5rssesongen ble det vedtatt betydelige innskrenkninger i fisketiden i sj\u00f8en, samtidig som det ble innf\u00f8rt strengere restriksjoner p\u00e5 antall fisk hver fisker kunne ta med seg hjem fra elven. Likevel er det ingen tvil om at innskrenkningene har rammet mulighetene for \u00e5 fiske etter laks i sj\u00f8en hardest. Fiskestarten for disse er utsatt slik at de mister den beste delen av sesongen. Historisk sett har imidlertid reguleringene favorisert sj\u00f8fiskerne gjennom at de aldri har v\u00e6rt underlagt noen form for totalkvote, og derfor har kunnet ta opp s\u00e5 mye de har klart i l\u00f8pet av sesongen. I elvene har det derimot lenge v\u00e6rt vanlig med d\u00f8gnkvoter.", "Siden det nye reguleringsregimet rammer sj\u00f8fiskerne hardest er det ikke overraskende at Noregs grunneigar- og sj\u00f8laksefiskarlag ruster til kamp og planlegger s\u00f8ksm\u00e5l mot staten for det de oppfatter som tap av rettigheter. (Se Arne J\u00f8rrestols kronikk i Adressa 27.02 ) Her har kanskje direktoratet for naturforvaltning (DN) undervurdert det en har l\u00e6rt i tradisjonell norsk fiskeriforvaltning: Alle regelendringer som p\u00e5virker fordelingen mellom ulike grupper, for eksempel mellom fiskere fra Nord- og S\u00f8r-Norge eller fart\u00f8y i ulike st\u00f8rrelses- og redskapskategorier, skaper mobilisering og p\u00e5f\u00f8lgende kamp inntil \u201dbalansen\u201d igjen er gjenopprettet.", "Bakgrunnen for det nye regelverket for villaksforvaltning kan deles i to hovedkategorier. For det f\u00f8rste er det en bekymring for villaksbestanden generelt. Laksen m\u00f8ter mange utfordringer; de oppdrettsrelaterte som r\u00f8mt oppdrettsfisk, sykdomsutbrudd og lakselus, de vannkraftrelaterte som vannstandsendringer og temperaturforandringer i elven samt de klimamessige gjennom havoppvarming. \u00c5 h\u00f8ste mindre av laksen for \u00e5 demme opp for bestandsnedgangen synes derfor fornuftig for de fleste.", "For det andre ligger det et \u00f8nske om \u00e5 endre beskatningen i retning av en mer fornuftig forvaltning \u00f8konomisk sett. Dette g\u00e5r direkte p\u00e5 fordelingsproblematikken som f\u00f8lger av eiendomsrettighetene. Verdien av en sj\u00f8fisket laks er f\u00f8rst og fremst knyttet til kj\u00f8ttverdien. Det store kvantumet av oppdrettslaks p\u00e5 markedet har i tillegg presset ned prisen sj\u00f8fiskerne oppn\u00e5r for laksen. I elvene er det derimot ikke f\u00f8rst og fremst kj\u00f8ttverdien, men rekreasjonsverdien fiskerne betaler for. Denne verdien har \u00f8kt relativt til kj\u00f8ttverdien de siste ti\u00e5rene. Det betyr at fiskerne i elven er villig til \u00e5 betale mange ganger kj\u00f8ttverdien for laksen, og at laksen s\u00e5ledes er mer verdt om den f\u00e5r g\u00e5 opp i elvene. I tillegg bidrar denne aktiviteten til \u00f8kt omsetning langs elvedalene generelt gjennom \u00f8kt aktivitet p\u00e5 den lokale landhandelen, salg av overnattingsd\u00f8gn osv.", "Det er likevel helt riktig som J\u00f8rrestol i sj\u00f8laksefiskarlaget p\u00e5peker, nemlig at den store offentlige utredningen \u201dtil laks \u00e5t alle kan ingen gjera\u201d (NOU1999:9), fastslo at ogs\u00e5 sj\u00f8fiske er en viktig del av norske villakstradisjoner og at forvaltningen skal legge til rette for fiske b\u00e5de i sj\u00f8 og elv. Det er vanskelig \u00e5 se at DN tar denne forutsetningen helt p\u00e5 alvor. P\u00e5 samme m\u00e5te som det oser av tradisjon og kultur av la ksefisket i mange elvedaler, s\u00e5 ligger det uten tvil mye verdifull kunnskap og kultur i generasjoners ut\u00f8velse av sj\u00f8laksefiske. Dette er kystkultur p\u00e5 samme m\u00e5te som elvefisket er en viktig del av norsk bygdekultur. Villaksutvalget pekte ogs\u00e5 p\u00e5 at sj\u00f8fisket bidrar til \u00e5 opprettholde bosettingen i noen kystdistrikter. P\u00e5 den annen side har de fleste sj\u00f8fiskerne i for eksempel Trondheimsfjorden de siste \u00e5rene akseptert at \u00f8konomien skal styre forvaltningen gjennom \u00e5 godta \u00e5 unnlate \u00e5 fiske mot \u00f8konomisk kompensasjon fra elveeierne. Det de n\u00e5 reagerer p\u00e5 synes derfor i stor grad \u00e5 v\u00e6re utsiktene til \u00e5 miste inntekten og rettigheten, ikke selve ut\u00f8velsen av kystkultur gjennom garnfanget laks.", "N\u00e5r laksen s\u00e5 kommer til elven gjenst\u00e5r det flere viktige fordelingsdebatter. En kan forvente at et bedre produkt gjennom mer laks \u00f8ker grunneiernes lyst og mulighet til \u00e5 \u00f8ke prisen p\u00e5 fiskekort. Prisoppgang kan begrense allmennhetens adgang til laksefisket. En av de verdensomfattende trendene innen rekreasjonsfiske er at rekrutteringen er dalende. Uten en allmennhet som er opptatt av laksens ve og vel kan fort ogs\u00e5 valdeierne tape kampen om laksen. I flere elver er det strengt tatt mer penger \u00e5 hente p\u00e5 \u00e5 oppheve restriksjonene p\u00e5 vassdragsregulantene enn \u00e5 selge fiskekort. Disse restriksjonene er p\u00e5lagt kraftselskapene for \u00e5 hindre at laksen blir for skadelidende av vassdragsreguleringen. Det er de politiske myndighetene, dvs taler\u00f8ret for allmennheten, som har p\u00e5lagt disse restriksjonene. Hvis allmennheten ikke har nytte av fisket er det mindre grunn til \u00e5 oppr ettholde slike restriksjoner og \u00e5 p\u00e5legge andre skadevoldere som oppdrettsn\u00e6ringen nye restriksjoner. Det samme prinsippet ligger for eksempel til grunn n\u00e5r staten krever at fisket skal tilrettelegges for allmennheten dersom staten skal bidra med penger til kalking av sure vassdrag.", "Samtidig som grunneierne skal tjene penger m\u00e5 derfor ogs\u00e5 hensynet til allmennhetens adgang ivaretas. Grunneiernes rettighet er begrenset til retten til \u00e5 selge fiskekort p\u00e5 sin elvestrekning, p\u00e5 samme m\u00e5te som grunneiere p\u00e5 elgvald ikke eier elgen, men en rett til skyte et visst antall dersom elgen befinner seg p\u00e5 valdet under jakten. Selve villaksressursen er et felleseie, noe det virker som det er lett for enkelte \u00e5 glemme. \u00c5 snakke kun om \u00f8konomiske muligheter kan derfor v\u00e6re et tveegget sverd. Revejakt var for eksempel forholdsvis lett \u00e5 bli kvitt i Storbritannia fordi det bare var \u201dadelen\u201d som deltok. De fikk opinionen mot seg. En allmennhet som har et forhold til laksen er derfor den beste sikkerhet for at tiltak til villaksens beste vedtas og finansieres over framtidige statsbudsjett. For det er til syvende og sist allmennheten som eier laksen."]}, {"field": "category0", "value": "meninger"}, {"field": "contenthash", "value": "747fa32003750eec2ce4f57587c2493b0bd6693eefcdefe46ba935c6eb6ddc50"}, {"field": "createtime", "value": "2016-05-29T17:58:10.000Z"}, {"field": "description", "value": "Eiendomsrettigheter over knappe ressurser er stadig et stridstema. I lakseforvaltningen ser en tydelig hvor vanskelig det er \u00e5 endre reglene n\u00e5r endringene inneb\u00e6rer store fordelingseffekter."}, {"field": "dominantimage", "value": "http://www.adressa.no/incoming/article1309564.ece5/ALTERNATES/w980-default/Jon_Olaf_Olaussen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/df6cf8dcbecfddf5db3f6b1ad11750c07af7eacd.jpg?58ca7f80"}, {"field": "dominantthumbnaildimensions", "value": "300x169"}, {"field": "heading", "value": "Hvem eier laksen? -adressa.no"}, {"field": "id", "value": "df6cf8dcbecfddf5db3f6b1ad11750c07af7eacd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["fisk", "eier laksen", "elv", "laks"]}, {"field": "kw-entity", "value": ["s\u00f8r-norge", "adressa", "noregs", "se arne j\u00f8rrestols"]}, {"field": "kw-location", "value": ["storbritannia", "trondheimsfjorden"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1309564.ece5/ALTERNATES/w980-default/Jon_Olaf_Olaussen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvem eier laksen?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1320498.ece"}, {"field": "pageclass", "value": ["article"]}, {"field": "publishtime", "value": "2009-05-05T08:06:53.000Z"}, {"field": "recs-articleid", "value": "1392268"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-05T08:06:53.000Z"}, {"field": "recs-rawtitle", "value": "Hvem eier laksen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Eiendomsrettigheter over knappe ressurser er stadig et stridstema. I lakseforvaltningen ser en tydelig hvor vanskelig det er \u00e5 endre reglene n\u00e5r endringene inneb\u00e6rer store fordelingseffekter."}, {"field": "thumbnail", "value": "http://content-thumbnail.cxpublic.com/content/thumbnail200x150/df6cf8dcbecfddf5db3f6b1ad11750c07af7eacd.jpg?58ca7f80"}, {"field": "thumbnailfullheightdimensions", "value": "200x1848"}, {"field": "timestamp", "value": "2017-03-16T12:05:20.000Z"}, {"field": "title", "value": "Hvem eier laksen?"}, {"field": "url", "value": "http://www.adressa.no/meninger/article1320498.ece"}, {"field": "urlhash", "value": "df6cf8dcbecfddf5db3f6b1ad11750c07af7eacd"}], "score": 0.74696535, "siteId": "9222270286501375973", "id": "df6cf8dcbecfddf5db3f6b1ad11750c07af7eacd"}

