{"fields": [{"field": "modifiedtime", "type": "time", "value": "2012-05-31T19:07:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "Det har ofte v\u00e6rt stor takh\u00f8yde i byggebransjen for \u00e5 sp\u00f8ke og drive litt gj\u00f8n med hverandre, og det kan enkelte ganger oppst\u00e5 overraskende og komiske situasjoner med uventede vendinger if\u00f8lge Eskil \u00d8rdal, daglig leder i Mesterbygg Innherred.", "P\u00e5 slutten 70-tallet var det to t\u00f8mrere i et kjent byggefirma som drev og ominnredet i en klesbutikk i Levanger. I butikken var det ei ustillingsdukke som var kastet i avfallscontaineren.", "De samme t\u00f8mrerne drev ogs\u00e5 og bygde et rekkehus i Sparbu, og det var ogs\u00e5 en maler som arbeidet p\u00e5 dette prosjektet. Denne maleren skiftet arbeidskl\u00e6r og vanlige kl\u00e6r inne i bygget. Mens maleren var opptatt med sitt kledde de to t\u00f8mrerne opp utstillingsdukka med fritidskl\u00e6rne til maleren.", "- Maleren oppdaget ikke dette f\u00f8r han skulle hjem og m\u00e5tte ta dukka p\u00e5 fanget og kle av henne for \u00e5 f\u00e5 tak i sine egne kl\u00e6r. Kl\u00e6rne var trange p\u00e5 den store utstillingsdukka og mens han satt og strevde med dette, kom byggelederen kj\u00f8rende til byggeplassen. Han fikk seg litt av et syn da maleren satt og fiklet med ei dame som satt p\u00e5 fanget hans, forteller \u00d8rdal.", "T\u00f8mrerne fikk seg en god latter da de s\u00e5 ansiktsuttrykket til byggelederen.", "- Han var stram i maska da han gikk inn for \u00e5 finne ut hva som skjedde p\u00e5 byggeplassen hans.", "Det er ikke alltid like enkelt for et byggh\u00e5ndverksfirma \u00e5 beregne fremdriften, noe som kanskje har gitt yrkesgruppen et rykte for \u00e5 v\u00e6re litt l\u00f8ssluppen med frister.", "- En malermester i Verdal brukte \u00e5 si at en h\u00e5ndverker kunne lyve om fremdriften i inntil tre uker uten at det ville f\u00f8re til problemer med \u00e5 f\u00e5 innpass i himmelriket. V\u00e5r herre hadde s\u00e5pass innsikt i h\u00e5ndverkmestrenes hverdag at tilgivelse satt l\u00f8st, forteller \u00d8rdal.", "I Sparbu var det en byggmester som holdt p\u00e5 med en jobb som ble utvidet og forsinket flere ganger, noe som f\u00f8rte til at oppstartsdato p\u00e5 neste prosjekt ogs\u00e5 ble flyttet. Kunden fikk stadig h\u00f8re at byggmesteren skulle komme i l\u00f8pet av neste uke. Til slutt ble kunden redd for at byggearbeidet p\u00e5 huset aldri ville komme i gang.", "En s\u00f8ndag ettermiddag reiste derfor kunden til byggmesteren for \u00e5 f\u00e5 bekreftelse p\u00e5 at det faktisk ville skje noe. Etter at byggmesterens kone hadde servert kaffe, kom etter hvert samtalen inn p\u00e5 byggeoppdraget og byggmesteren kunne forsikre at han kom innen 1. desember. Kunden var forn\u00f8yd med svaret og dro forn\u00f8yd hjem.", "Byggmesterens kone hadde overh\u00f8rt samtalen og spurte mannen sin: \u00abHvorfor i alle dager lovet du \u00e5 komme innen 1. desember, du vet jo godt at jobben du holder p\u00e5 med ikke er ferdig f\u00f8r langt ut p\u00e5 ny\u00e5ret. Da svarte mannen: \u00abJa, men s\u00e5 du ikke hvor glad han ble da!\u00bb", "Ola Kj\u00e6rem ble nylig pensjonert fra Grunnarbeid AS, og han har opplevd litt av hvert. Han var blant annet med \u00e5 st\u00f8pe et stort ovnsfundament for Christiania Spigerverk i Oslo.", "- En av snekkerne fant et par gamle sko, og for moro skyld spikret han dem fast i forskallingen. Etter at fundamentet var st\u00f8pt og forskallingen revet kom politiet p\u00e5 bes\u00f8k. De forteller at en mann er savnet og at han sist ble sett i omr\u00e5det hvor st\u00f8pearbeidet foregikk. En anleggsarbeider tok politiet med til betongfundamentet og viste frem to skos\u00e5ler som var synlig i veggen, forteller han.", "Om den savnede ble funnet eller om politiet slo seg til ro med at mannen var st\u00f8pt i betong sier ikke den videre historien noe om.", "Kj\u00e6rem har ogs\u00e5 historier fra riktig gamle dager, hvor et firma skulle transportere t\u00f8mmer. Sju mann med hest og st\u00f8tting ble leid inn for oppdraget.", "- I gr\u00e5lysninga en morgen er hele f\u00f8lget p\u00e5 tur opp i skogen. Nummer tre i rekken plages med l\u00f8s mage og m\u00e5 p\u00e5 do. Han tenker: \u00abDet er m\u00f8rkt, jeg setter meg lengre bak p\u00e5 st\u00f8ttingen, drar ned buksa og lar det renne\u00bb. Som tenkt, s\u00e5 gjort. Alle bak ham skimter den brune streken i sn\u00f8en og alle tenker det samme: \u00abDet er en foran i k\u00f8en som mister reipet sitt\u00bb. Med store ullvotter er det flere som fors\u00f8ker \u00e5 plukke opp \u00abtauet\u00bb for s\u00e5 \u00e5 oppdage hva det er n\u00e5r de skal bite av seg votten.", "Det har skjedd mye n\u00e5r det gjelder komforten og standarden p\u00e5 brakkeriggene. If\u00f8lge \u00d8rdal var det ikke spesielt luksuri\u00f8st i gamle dager, og mange bodde p\u00e5 samme rom og hygiene var ikke noe som ble prioritert h\u00f8yest.", "- Det var to menn p\u00e5 samme rom som fikk lus, og det ble fortsatt sett p\u00e5 som en skam \u00e5 bli rammet av dette. De trakk derfor lodd om hvem som skulle g\u00e5 p\u00e5 apoteket og kj\u00f8pe luspulver, gjenforteller Kj\u00e6rem.", "Han som tapte, mannet seg opp og dro p\u00e5 apoteket. Men kompisen ble med og sto ved ytterd\u00f8ra for \u00e5 nyte et \u00f8yeblikk med skadefryd.", "- Apotekeren sp\u00f8r hvor mye luspulver han skal ha. Anleggsarbeideren snur seg da mot kollegaen som st\u00e5r ved d\u00f8ra og sp\u00f8r med h\u00f8y og klar stemme:\u00abTrur du du tr\u00e6ng my?\u00bb", "Pensjonist Terje Opdal, tidligere i Dovre entrepren\u00f8r, kan ogs\u00e5 by p\u00e5 en morsom anekdote fra byggebransjen. Historien handler om en kar som eier et stort byggefirma med mange damer, noe som er uvanlig i denne n\u00e6ringen. Han dro til Svalbard sammen med sine kvinnelige kolleger for \u00e5 bedrive \u00abteambuilding\u00bb. P\u00e5 grunn av t\u00e5ke s\u00e5 ble avreisen utsatt, og den tredje dagen ringte kona til sjefen.", "- Denne kvelden hadde han invitert sine kolleger p\u00e5 rommet, og da kona ringte var det en av kvinnene som svarte. Det hadde blitt konsumert litt alkohol, og kvinnen ga telefonr\u00f8ret til neste kvinnelige kollega. Kona tok det ikke pent og forlangte \u00e5 f\u00e5 snakke med K\u00e5re. Da han endelig fikk telefonen sa kona: \u00abDu har \u00e5 komme med f\u00f8rste fly, hvis ikke s\u00e5 stor kofferten p\u00e5 trappa n\u00e5r du kommer hjem\u00bb. Da svarte K\u00e5re: \u00abMen Solveig, kofferten har jeg jo med meg!\u00bb", "Les om elleville historier i flybransjen og de beste r\u00f8verhistoriene fra bussj\u00e5f\u00f8rene ."]}, {"field": "category0", "value": "nyheter"}, {"field": "category1", "value": "nyheter|kuriosa"}, {"field": "contenthash", "value": "abc60b853f9bfe8b58433f6e184f755799d54f591d6c11f348ad21ab620adbb8"}, {"field": "createtime", "value": "2016-02-05T10:15:05.000Z"}, {"field": "description", "value": "Byggebransjen byr p\u00e5 sine beste historier. Les om maleren og utstillingsdukka!"}, {"field": "dominantimage", "value": "http://www.adressa.no/incoming/article1368712.ece5/ALTERNATES/w980-default/byggebransjemontase"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ef05c2b15a268a572f4824ff2b1dba8db11446a.jpg?597f8543"}, {"field": "dominantthumbnaildimensions", "value": "300x169"}, {"field": "heading", "value": ["Stor takh\u00f8yde for sp\u00f8k -adressa.no", "Bef\u00f8lte et kvinnemenneske", "Frister er til for \u00e5 brytes", "Savnet mann", "Forvekslet b\u00e6sj med tau", "Skamfullt kj\u00f8p", "Teambuilding p\u00e5 Svalbard"]}, {"field": "id", "value": "3ef05c2b15a268a572f4824ff2b1dba8db11446a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "kuriosa"]}, {"field": "kw-company", "value": "grunnarbeid as"}, {"field": "kw-concept", "value": ["kle", "mann", "maler", "dager", "historier", "gamle dager", "byggmester", "byggmesterens kone"]}, {"field": "kw-entity", "value": ["k\u00e5re", "solveig", "mesterbygg innherred", "sparbu", "christiania spigerverk"]}, {"field": "kw-location", "value": ["levanger", "dovre", "svalbard", "oslo", "verdal"]}, {"field": "kw-pageclass", "value": "article"}, {"field": "kw-person", "value": ["ola kj\u00e6rem", "eskil \u00f8rdal", "terje opdal"]}, {"field": "kw-taxonomy", "value": ["nyheter", "nyheter/kuriosa"]}, {"field": "og-image", "value": "http://www.adressa.no/incoming/article1368712.ece5/ALTERNATES/w980-default/byggebransjemontase"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stor takh\u00f8yde for sp\u00f8k"}, {"field": "og-type", "value": "article"}, {"field": "og-url", "value": "http://www.adressa.no/nyheter/kuriosa/article1534001.ece"}, {"field": "pageclass", "value": ["article"]}, {"field": "publishtime", "value": "2010-09-29T10:45:13.000Z"}, {"field": "recs-articleid", "value": "1131951"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|kuriosa"}, {"field": "recs-publishtime", "value": "2010-09-29T10:45:13.000Z"}, {"field": "recs-rawtitle", "value": "Stor takh\u00f8yde for sp\u00f8k -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/kuriosa"]}, {"field": "teaser", "value": "Byggebransjen byr p\u00e5 sine beste historier. Les om maleren og utstillingsdukka!"}, {"field": "thumbnail", "value": "http://content-thumbnail.cxpublic.com/content/thumbnail200x150/3ef05c2b15a268a572f4824ff2b1dba8db11446a.jpg?597f8543"}, {"field": "thumbnailfullheightdimensions", "value": "200x1864"}, {"field": "timestamp", "value": "2017-07-31T19:30:11.000Z"}, {"field": "title", "value": "Stor takh\u00f8yde for sp\u00f8k"}, {"field": "url", "value": "http://www.adressa.no/nyheter/kuriosa/article1534001.ece"}, {"field": "urlhash", "value": "3ef05c2b15a268a572f4824ff2b1dba8db11446a"}], "score": 0.5740742, "siteId": "9222270286501375973", "id": "3ef05c2b15a268a572f4824ff2b1dba8db11446a"}

