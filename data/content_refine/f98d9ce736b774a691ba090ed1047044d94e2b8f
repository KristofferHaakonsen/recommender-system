{"fields": [{"field": "modifiedtime", "type": "time", "value": "2015-08-11T11:36:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "\u00abFrukt gj\u00f8r deg feit\u00bb, har man lest p\u00e5 flere nettaviser de siste \u00e5rene. Men stemmer dette?", "Nei, ikke if\u00f8lge en ny, systematisk gjennomgang forskere fra The University of Sydney har gjort. De har sett p\u00e5 17 nyere studier av hvordan fruktspising p\u00e5virker vekten, 11 av dem randomiserte, kontrollerte. En randomisert kontrollert studie er den beste metoden for \u00e5 finne ut om en bestemt type behandling virker.", "Studiene viste at et h\u00f8yt inntak av frukt forebygger vekt\u00f8kning hos friske voksne.", "\u2014 Mange som vil ned i vekt, eller jobber med \u00e5 holde vekten stabil, er redd for \u00e5 spise for mye frukt fordi de har h\u00f8rt at det inneholder mye sukker. S\u00e5 dette blir jeg glad for \u00e5 h\u00f8re, sier Cathrine Borchsenius, klinisk ern\u00e6ringsfysiolog og Bramat-gr\u00fcnder .", "Erik Arnesen har sett n\u00e6rmere p\u00e5 metaanalysen fra de australske forskerne. Han har master i samfunnsern\u00e6ring og er helsefaglig r\u00e5dgiver i Landsforeningen for hjerte- og lungesyke.", "- Hvor god er denne gjennomgangen av studier?", "\u2014 Studiene de har gjennomg\u00e5tt, har varierende kvalitet. Men alle peker i samme retning, at et h\u00f8yt inntak av frukt forebygger vekt\u00f8kning hos voksne. Dette skyldes trolig at hel frukt bidrar til \u00e5 begrense det totale energiinntaket over tid, sier Arnesen, som ogs\u00e5 har omtalt metaanalysen i sin blogg .", "Samtidig viste oversiktsstudien at fruktjuice hadde motsatt effekt, og ga vekt\u00f8kning over tid.", "Det er vanskelig \u00e5 si hva det optimale daglige inntaket av frukt er, ut fra disse studiene. Men en av studiene, viste at de som spiste mellom 250 og 390 gram frukt per dag, hadde lavest risiko for \u00e5 g\u00e5 opp i vekt .", "Disse mengdeanbefalingene, samsvarer til en viss grad med anbefalingene fra Helsedirektoratet.", "\u2014 Vi anbefaler fem porsjoner med gr\u00f8nnsaker, b\u00e6r og frukt om dagen, totalt 500 gram. Minst halvparten skal v\u00e6re gr\u00f8nnsaker, sier Guro Berge Smedshaug, fungerende avdelingsdirekt\u00f8r i Helsedirektoratet.", "En porsjon frukt (100 gram) kan for eksempel v\u00e6re en middels stor banan, eple, appelsin eller to desiliter jordb\u00e6r.", "Disse anbefalingene st\u00f8tter Borchsenius og Arnesen.", "\u2014 Alle kan trygt spise den anbefalte mengden frukt, selv de med diabetes. Det er heller ikke grunn til \u00e5 tro at det er skadelig om man spiser tre-fire porsjoner frukt. Det er et st\u00f8rre problem at man spiser for lite enn for mye, sier Arnesen.", "Han viser til prosjektet Global Burden of Diseases (GBD)2010, som beregnet hvordan 67 risikofaktorerer p\u00e5virket helse og d\u00f8delighet .", "Her fant man at et lavt inntak av frukt var en av faktorene som ga h\u00f8yere risiko for hjerteinfarkt, andre hjerte- og karsykdommer, visse krefttyper og diabetes. Det samme gjaldt et lavt inntak av gr\u00f8nnsaker, n\u00f8tter, fr\u00f8 og omega 3-fettsyrer, og et h\u00f8yt saltinntak.", "\u2014 En frukt er nokMen ikke alle er enige i at kostholdet b\u00f8r best\u00e5 i mye frukt.", "\u2014 Jeg anbefaler folk \u00e5 ikke spise for mye frukt. En frukt per dag holder, sier Erik Hexeberg, lege og leder av Kostreform for bedre helse .", "- Hvorfor det?", "\u2014 Det er veldig mye karbohydrater i frukt. Det gj\u00f8r det lettere \u00e5 legge p\u00e5 seg, sier han.", "- Men hva med gjennomgangen av studier som konkluderer med at et h\u00f8yere inntak av frukt ser ut til \u00e5 forebygge vekt\u00f8kning blant voksne?", "\u2014 Disse studiene spriker en god del ogeffekten av fruktspising er beskjeden. Studiene er basert p\u00e5 friske personer, uten noe form for sykdom. Men i dag er mer enn halvparten av alle nordmenn overvektige. Da kan kroppens metabolisme v\u00e6re endret, og det betyr at man kanskje ikke har samme nytte av \u00e5 spise frukt. Samtidig vet vi at en million har diabeteseller prediabetes, og da ville jeg v\u00e6rt veldig forsiktig med \u00e5 spise frukt. Det er ogs\u00e5 viktig \u00e5 merke seg at inntak av fruktjuice ga vekt\u00f8kning i denne analysen, sier Hexeberg.", "Han mener det er mye gunstigere \u00e5 inkludere mye gr\u00f8nnsaker og b\u00e6r i kostholdet.", "\u2014 De inneholder ulike n\u00e6ringstoffer og antioksidanter, og har i tillegg lite fett, karbohydrater og proteiner. Gr\u00f8nnsaker med mer fett som avokado og oliven er selvf\u00f8lgelig ogs\u00e5 utmerket, sier Hexeberg.", "I dag spiser 80-90 prosent mindre frukt, gr\u00f8nnsaker og b\u00e6r enn Helsedirektoratet anbefaler. Det viser Helsedirektoratets rapport \u00abUtviklingen i norsk kosthold 2014\u00bb . Inntaket av gr\u00f8nnsaker, frukt og b\u00e6r (inkludert maks en dl juice) var omtrent 360 gram per dag blant menn, og omtrent 390 gram per dag blant kvinner, if\u00f8lge den nasjonale kostholdsunders\u00f8kelsen Norkost 2010-11 . Samtidig vet man at mens inntaket av frukt \u00f8ker, spiste vi mindre gr\u00f8nnsaker i 2013 enn \u00e5ret f\u00f8r.", "\u2014 Er man glad i frukt, og ikke klarer \u00e5 f\u00e5 opp gr\u00f8nnsaksinntaket, s\u00e5 b\u00f8r man fors\u00f8ke \u00e5 bytte ut frukt med gr\u00f8nnsaker som mellomm\u00e5ltid. Man kan for eksempel ha oppkuttede gr\u00f8nnsaker tilgjengelig p\u00e5 fruktfatet. Gr\u00f8nnsaker inneholder generelt mindre sukker og mer fiber enn frukt, sier Guro Berge Smedshaug, fungerende avdelingsdirekt\u00f8r i Helsedirektoratet.", "Birger Svihus er professor ved Norges milj\u00f8- og biovitenskapelige universitet. I en artikkel p\u00e5 forskning.no ba han folk unng\u00e5 bananer og druer , fordi de inneholder mye sukker. Helsedirektoratet har ingen spesielle anbefalinger for hvilken frukt man b\u00f8r spise mer eller mindre av.", "- Men man skal v\u00e6re oppmerksom p\u00e5 at noen frukter inneholder mer energi og sukker enn andre, eksempelvis druer og bananer. Noen frukter inneholder mer antioksidanter enn andre, som for eksempel sitrusfrukter. Appelsiner og kiwi er s\u00e6rlig rike p\u00e5 C-vitamin. Det samme gjelder b\u00e6r. B\u00e6r inneholder ogs\u00e5 relativt sett mindre sukker og mer fiber enn frukt, sier Smedshaug."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "ee9243d91180eead219bc2dadec59219230f125a7d54ece17caff8f925c7ef80"}, {"field": "createtime", "value": "2017-07-11T20:05:28.000Z"}, {"field": "description", "value": "Det viser gjennomgang av 17 nyere studier."}, {"field": "heading", "value": ["Nei, du blir ikke feit av mye frukt -adressa.no", "Juice gir vekt\u00f8kning", "250-390 gram frukt", "- St\u00f8rre problem \u00e5 spise for lite", "F\u00f8lger ikke anbefalingene"]}, {"field": "id", "value": "f98d9ce736b774a691ba090ed1047044d94e2b8f"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["frukt", "forebygge vekt\u00f8kning", "frukt forebygger vekt\u00f8kning", "h\u00f8yt inntak"]}, {"field": "kw-entity", "value": ["bramat", "helsedirektoratet", "c-vitamin", "norges", "landsforeningen", "norkost", "utviklingen", "global burden", "guro berge smedshaug", "borchsenius og arnesen", "the university", "the university of sydney", "global burden of diseases", "kostreform"]}, {"field": "kw-pageclass", "value": "article"}, {"field": "kw-person", "value": ["birger svihus", "erik arnesen", "erik hexeberg", "cathrine borchsenius"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/996e844c-eda0-45f7-91e0-04395b864fc9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nei, du blir ikke feit av mye frukt"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Nei_-du-blir-ikke-feit-av-mye-frukt-196070b.html"}, {"field": "pageclass", "value": ["article"]}, {"field": "publishtime", "value": "2015-08-11T08:14:44.000Z"}, {"field": "recs-articleid", "value": "196070"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-08-11T08:14:44.000Z"}, {"field": "recs-rawtitle", "value": "Nei, du blir ikke feit av mye frukt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Det viser gjennomgang av 17 nyere studier."}, {"field": "thumbnail", "value": "http://content-thumbnail.cxpublic.com/content/thumbnail200x150/f98d9ce736b774a691ba090ed1047044d94e2b8f.jpg?59652f88"}, {"field": "thumbnailfullheightdimensions", "value": "200x1655"}, {"field": "timestamp", "value": "2017-07-11T20:05:28.000Z"}, {"field": "title", "value": "Nei, du blir ikke feit av mye frukt"}, {"field": "url", "value": "http://www.adressa.no/100Sport/sprek/Nei_-du-blir-ikke-feit-av-mye-frukt-196070b.html"}, {"field": "urlhash", "value": "f98d9ce736b774a691ba090ed1047044d94e2b8f"}], "score": 0.7615364, "siteId": "9222270286501375973", "id": "f98d9ce736b774a691ba090ed1047044d94e2b8f"}

