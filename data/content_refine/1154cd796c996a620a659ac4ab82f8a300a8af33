{"fields": [{"field": "modifiedtime", "type": "time", "value": "2012-04-23T10:16:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I forrige uke skrev Adresseavisen om den voldsomme interessen LIPA har for folkeh\u00f8gskolen Tr\u00f8ndertun p\u00e5 Melhus. Store kontingenter med unge talenter blir rekruttert til den britiske talentskolen gjennom utvidede opptakspr\u00f8ver med rekordmange representanter tilstede. Musikerne Siri W\u00e5lberg (23), alias Sissy Wish og Rune Berg (27), begge tidligere elever ved LIPA, advarer n\u00e5 norske elever mot \u00e5 ha for store forventninger til skolen.", "Fant ikke uttrykket", "Over 50 Tr\u00f8ndertun-elever ble i helga vurdert av LIPAs utenlandssjef og fem av skolens l\u00e6rere. I \u00e5r skal rundt 4000 s\u00f8kere fra 30 land kjempe om plass ved talentskolen. I innev\u00e6rende \u00e5r er hele 40 av 630 elever fra Norge. Men selv om skolen har et voldsomt prestisjestempel og blir sett p\u00e5 som en katalysator til en fremtidig artistkarri\u00e8re orket ikke Siri W\u00e5lberg mer enn ett \u00e5r p\u00e5 Liverpool-skolen.", "Hun var selv elev ved Tr\u00f8ndertun Folkeh\u00f8gskole og ble rekruttert til LIPA gjennom samarbeidet mellom skolene. Men forventningene til skolen sto ikke i stil med det som ventet henne, og artistkarri\u00e8ren l\u00f8snet f\u00f8rst n\u00e5r hun kuttet skolen og vendte tilbake til Norge.", "- Jeg fant ikke uttrykket mitt i Liverpool, jeg fant det i Bergen, sier Oppeg\u00e5rd-jenta, som slipper sitt etterlengtede debutalbum om to uker etter \u00e5 ha v\u00e6rt \u00abung og lovende\u00bb en god stund.", "Bra \u00e5 hause opp", "W\u00e5lberg, som droppet ut av LIPA i 2002, opplevde ikke niv\u00e5et p\u00e5 medelevene sine som spesielt h\u00f8yt.", "- Det var mange talenter der, men mange var rett og slett ikke flinke nok. Flere av elevene, spesielt de engelske, var ganske useri\u00f8se og jobbet ikke spesielt mye. Skolen er blitt hauset veldig opp, og det er lurt \u00e5 pr\u00f8ve \u00e5 v\u00e6re realistisk, sier hun.", "Hun tror at engelskmenn har et mye mer riktig bilde av hva skolen egentlig er og antar at skolens betydning blir hauset opp i utlandet.", "- Samtidig er det litt bra at skolen hauses opp slik at man f\u00e5r komme dit og f\u00e5r se at ingenting er slik man tror det er, sier artisten.", "Fungerte ikke", "B\u00e5de W\u00e5lberg og gitarist/l\u00e5tskriver Rune Berg i popbandene Number Seven Deli og The Margarets sier at nordmennene som gikk p\u00e5 skolen fremsto som de dyktigste og mest seri\u00f8se i elevstallen.", "- Nordmennene var i en klasse for seg selv p\u00e5 alle linjene. De var de flinkeste, sier Berg, som heller ikke fullf\u00f8rte LIPA, men sluttet etter to \u00e5r.", "Bergs hovedinnvending mot LIPA er at han ikke opplevde at skolen ga rom for individuell tiln\u00e6rming til musikken.", "- Folk som vil bli dyktige studiomusikere har sikkert mye igjen for LIPA. L\u00e6rerne er flinke p\u00e5 \u00e5 polere bort ujevne overflater. Men det fungerte ikke for meg, sier Berg.", "Berg ble irritert over at skolen ikke tok h\u00f8yde for at elevene befant seg p\u00e5 forskjellig niv\u00e5, og etter bare et halvt \u00e5r p\u00e5 skolen orket ikke Berg mer undervisning i gitar. Dette til tross for at gitar er hovedinstrumentet hans.", "Berg passer likevel p\u00e5 \u00e5 understreke at de fleste elevene var forn\u00f8yde med skolen.", "- De p\u00e5 skuespillerlinja var voldsomt godt forn\u00f8yde, ogs\u00e5 en del p\u00e5 musikklinja. Andre igjen var enige med meg og ble fryktelig overrasket da jeg turte \u00e5 motsi l\u00e6reren. Jeg s\u00e5 fort at det er en annen skolekultur i England, sier sunnm\u00f8ringen.", "Det \u00e5 slutte p\u00e5 skolen var imidlertid det Berg l\u00e6rte mest av.", "- Man m\u00e5 drive p\u00e5 med rock 'n roll for \u00e5 l\u00e6re det, sier han.", "Ikke nesegrus", "Rektor Ronald Nyg\u00e5rd ved Tr\u00f8ndertun sier at skolen hans p\u00e5 ingen m\u00e5te anbefaler elevene sine til \u00e5 begynne p\u00e5 LIPA.", "- Skolen er en av flere som f\u00e5r komme p\u00e5 bes\u00f8k og presentere seg selv, s\u00e5 f\u00e5r elevene bestemme selv. Men det som gj\u00f8r LIPA spesielt interessant er at den har samme linjeinndeling som Tr\u00f8ndertun, sier han.", "Nyg\u00e5rd forsvarer skolen og hevder at skoleledelsen er ydmyk og oppfordrer elevene til \u00e5 v\u00e6re kritisk til undervisningen.", "- Kan det tenkes at niv\u00e5et p\u00e5 Tr\u00f8ndertun er like bra som p\u00e5 LIPA?", "- Det er vanskelig \u00e5 svare p\u00e5. Men vi har absolutt ingen nesegrus beundring for dem, sier han."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "504e5ab552d6d16b0a1dd2836dd11c3b6eef58148fcbcc83071c3d1c1e998810"}, {"field": "createtime", "value": "2017-05-01T01:16:02.000Z"}, {"field": "description", "value": "Norske artister med fartstid fra Paul McCartneys talentskole i Liverpool advarer mot \u00e5 tro at alt er fryd og gammen ved Liverpool Institute for Performing Arts (LIPA)."}, {"field": "dominantimage", "value": "http://www.adressa.no/incoming/article1075188.ece5/ALTERNATES/w980-default/ver2%20lipa.big"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1154cd796c996a620a659ac4ab82f8a300a8af33.jpg?598318cc"}, {"field": "dominantthumbnaildimensions", "value": "300x169"}, {"field": "heading", "value": "Mener McCartney- skolen er hausset opp -adressa.no"}, {"field": "id", "value": "1154cd796c996a620a659ac4ab82f8a300a8af33"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "education"}, {"field": "kw-concept", "value": ["skolen", "elev"]}, {"field": "kw-entity", "value": ["performing arts", "tr\u00f8ndertun folkeh\u00f8gskole", "liverpool institute for performing arts", "the margarets", "sissy wish og rune berg", "liverpool institute", "number seven deli", "adresseavisen", "sissy wish", "number seven deli og the margarets", "a. l\u00e6rerne"]}, {"field": "kw-location", "value": ["melhus", "england", "oppeg\u00e5rd", "liverpool", "norge", "bergen"]}, {"field": "kw-pageclass", "value": "article"}, {"field": "kw-person", "value": ["paul mccartneys", "siri w\u00e5lberg", "rune berg", "ronald nyg\u00e5rd"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1075188.ece5/ALTERNATES/w980-default/ver2%20lipa.big"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mener McCartney- skolen er hausset opp"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article30597.ece"}, {"field": "pageclass", "value": ["article"]}, {"field": "publishtime", "value": "2004-02-03T10:59:02.000Z"}, {"field": "recs-articleid", "value": "2515794"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2004-02-03T10:59:02.000Z"}, {"field": "recs-rawtitle", "value": "Mener McCartney- skolen er hausset opp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Norske artister med fartstid fra Paul McCartneys talentskole i Liverpool advarer mot \u00e5 tro at alt er fryd og gammen ved Liverpool Institute for Performing Arts (LIPA)."}, {"field": "thumbnail", "value": "http://content-thumbnail.cxpublic.com/content/thumbnail200x150/1154cd796c996a620a659ac4ab82f8a300a8af33.jpg?598318cc"}, {"field": "thumbnailfullheightdimensions", "value": "200x1229"}, {"field": "timestamp", "value": "2017-08-03T12:36:28.000Z"}, {"field": "title", "value": "Mener McCartney- skolen er hausset opp"}, {"field": "url", "value": "http://www.adressa.no/kultur/musikk/article30597.ece"}, {"field": "urlhash", "value": "1154cd796c996a620a659ac4ab82f8a300a8af33"}], "score": 0.89760244, "siteId": "9222270286501375973", "id": "1154cd796c996a620a659ac4ab82f8a300a8af33"}

