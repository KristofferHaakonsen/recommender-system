{"fields": [{"field": "modifiedtime", "type": "time", "value": "2012-04-16T21:10:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "fredrik skagen. forfatter"}, {"field": "body", "value": ["Saken oppdateres.", "Studenter i den gamle stad ta vare p\u00e5 byens ry! Husk p\u00e5 at jenter, \u00f8l og dram var kjempenes meny. Og faller I alle mann alle, skal det gjalle fra alle mot sky: La'kke byen f\u00e5 ro, men la den f\u00e5 merke den er en studenterby!\u00bb", "Den siste setningen harvi p\u00e5 \u00d8ya ingen problemer med \u00e5 bekrefte. Vi bor nemlig i n\u00e6rheten av en eldre bolig som er gjort om til hybelhus for ungdommer som vil at Trondheim skal skaffe dem utdannelsen de trenger for \u00e5 bli samfunnsnyttige borgere. B\u00e5de f\u00f8r, under og etter Uka vekker de prektige menneskene oss med dundrende diskomusikk. Sent p\u00e5 natt kommer vi oss motvillig i kl\u00e6rne, l\u00f8per ut, skraper og hamrer p\u00e5 vindusrutene deres for \u00e5 trygle om stillhet. Innenfor konsumeres det mye \u00f8l og dram, og hvis vi i det hele tatt oppn\u00e5r kontakt, mottar vi bare uforst\u00e5ende h\u00e5nflir tilbake. S\u00e5nt skjer sikkert ogs\u00e5 mange andre steder, idet festligheter med h\u00f8yt lydniv\u00e5 anses som en viktig del av pensum.", "Prinsipielt har vi ingenting i mot at ca. 30000 studenter utdanner seg i byen v\u00e5r; de s\u00f8rger ikke bare for liv og humor, men bidrar ogs\u00e5 med penger til hybelutleiere og n\u00e6ringsliv. Likes\u00e5 vet vi at storparten tar studiene sine p\u00e5 alvor og utviser folkeskikk. Men samtidig finnes det en betydelig minoritet som foretrekker \u00e5 drive med nattlige eksesser fremfor \u00e5 tilegne seg kunnskaper de senere i livet vil f\u00e5 god bruk for. Slabbedasker ville foreldrene v\u00e5re ha kalt dem. Hva de driver med i fritiden, som de \u00e5penbart har ganske mye av, er egentlig ikke v\u00e5rt anliggende. Men m\u00f8rkets inntreden ledsages ofte av h\u00f8ylytt musikk, for \u00e5 si det mildt. I ren desperasjon har vi pr\u00f8vd \u00e5 skru volumet p\u00e5 tv-en kraftig opp for \u00e5 overd\u00f8ve st\u00f8yen. En kamp vi er d\u00f8mt til \u00e5 tape, for de dypeste desibelene lar seg ikke kneble.", "Dette er IKKE surmaget kritikk fra gamle gubber og kjerringer. Dette er en p\u00e5minnelse om at virksomheten enkelte unge bedriver, fortjener betegnelsen hensynsl\u00f8s terror. Vi er fullt p\u00e5 det rene med at v\u00e5r fortvilelse overhodet ikke kan sammenlignes med all elendigheten som r\u00e5r ute i den store verden. Ikke desto mindre er det en menneskerett \u00e5 kunne sove noenlunde uforstyrret om natten, selv i en by.", "Og jeg har enda mer p\u00e5 hjertet! Like ille oppleves den fysiske forslummingen som ofte inntrer n\u00e5r eiendomsinvestorer kj\u00f8per opp villaer og forvandler dem til studenthybler. Det f\u00f8rste signalet er at hagene blir til villnis. Malingen flasser av p\u00e5 hus som forfaller, rask og tomflasker flyter rundt s\u00f8ppelkassene, portstolpene blir skjeve, med mindre de rives for \u00e5 gj\u00f8re innkj\u00f8ring av beboernes biler enklere, og bare de aller mest p\u00e5krevde reparasjoner blir utf\u00f8rt. Osv. osv. Kort sagt: Alt som minner om fordums trivsel fordufter.", "I all hovedsak kanimidlertid ikke studentene lastes for dette. De bor jo her bare i noen f\u00e5 \u00e5r og har ingen personlig interesse av \u00e5 drive vedlikehold. Men heller ikke spekulantene synes \u00e5 bry seg om eiendommenes beskaffenhet, bare pengene str\u00f8mmer inn. Til syvende og sist er det likevel NTNU, HiST m.fl. som har ansvaret for forsimplingen og fors\u00f8plingen, de som jobber intenst for \u00e5 markedsf\u00f8re byen som selve Studenthovedstaden. Kom til oss, for her vrimler det av ledige pulter!", "Hybler, derimot, m\u00e5 de tilreisende fortrinnsvis ordne med selv. Resultatet er en skam for byen. Flott at det bor en student p\u00e5 hybel her og der og gir vanlige huseiere en smule ekstrainntekt. Men all den stund de rene studentbyene har altfor liten kapasitet, er Trondheim blitt et Mekka for finanshaier som kynisk utnytter behovet for flere krypinn, og kommunen gir dem lov.", "Ja, takket v\u00e6re det nyehedersordet FORTETTING formelig oppfordres de til \u00e5 skape mistrivsel. Den enkelte student i den gamle stad har ansvaret for \u00e5 te seg som folk, men det er l\u00e6reanstaltenes og kommunens plikt \u00e5 s\u00f8rge for at byens \u00abfaste\u00bb innbyggere \u2013 alts\u00e5 de aktverdige alle mann alle \u2013 fortsatt f\u00f8ler seg tilfreds med omgivelsene de bor i. Tips til gode l\u00f8sninger mottas med takk.", "fskag@online.no"]}, {"field": "category0", "value": "meninger"}, {"field": "contenthash", "value": "5cb8e2b582971d96ea461bb9d985509e7f96acfcf106be4b2dc6799aff870ab6"}, {"field": "createtime", "value": "2017-05-02T10:34:20.000Z"}, {"field": "description", "value": "I ukerevyen Cassa-Rossa fra 1927 forekom en velkjent vise som har minst like stor aktualitet i dag:"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f9f86c3235d8468f7c5a388731cc1b43a18ef1cc.jpg?597c46a6"}, {"field": "dominantthumbnaildimensions", "value": "256x256"}, {"field": "heading", "value": "Studenter i den gamle stad -adressa.no"}, {"field": "id", "value": "f9f86c3235d8468f7c5a388731cc1b43a18ef1cc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["all", "bor", "student", "gamle", "byen", "gamle stad"]}, {"field": "kw-entity", "value": ["cassa-rossa", "uka", "hist", "\u00f8ya", "studenthovedstaden"]}, {"field": "kw-location", "value": ["mekka", "trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Studenter i den gamle stad"}, {"field": "og-type", "value": "article"}, {"field": "og-url", "value": "http://www.adressa.no/meninger/article1409832.ece"}, {"field": "pageclass", "value": ["article"]}, {"field": "publishtime", "value": "2009-11-11T07:22:36.000Z"}, {"field": "recs-articleid", "value": "1289119"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-11T07:22:36.000Z"}, {"field": "recs-rawtitle", "value": "Studenter i den gamle stad -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I ukerevyen Cassa-Rossa fra 1927 forekom en velkjent vise som har minst like stor aktualitet i dag:"}, {"field": "thumbnail", "value": "http://content-thumbnail.cxpublic.com/content/thumbnail200x150/f9f86c3235d8468f7c5a388731cc1b43a18ef1cc.jpg?597c46a6"}, {"field": "thumbnailfullheightdimensions", "value": "200x1260"}, {"field": "timestamp", "value": "2017-07-29T08:26:14.000Z"}, {"field": "title", "value": "Studenter i den gamle stad"}, {"field": "url", "value": "http://www.adressa.no/meninger/article1409832.ece"}, {"field": "urlhash", "value": "f9f86c3235d8468f7c5a388731cc1b43a18ef1cc"}], "score": 0.82116985, "siteId": "9222270286501375973", "id": "f9f86c3235d8468f7c5a388731cc1b43a18ef1cc"}

