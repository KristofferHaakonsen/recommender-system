{"fields": [{"field": "modifiedtime", "type": "time", "value": "2015-08-01T19:47:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["morten samdal", "47636559", "morten.samdal@adresseavisen.no"]}, {"field": "body", "value": ["Saken oppdateres.", "Han var jo i storform n\u00e5! Nye P\u00e5l, ble det sagt. N\u00e5 skulle han vise dem.", "Selv hadde han gledet seg til at familien h\u00f8sten 2012 endelig skulle komme og se ham spille for H\u00f8dd, klubben som tok ham inn i varmen da fotballkarrieren i Tr\u00f8ndelag gikk rett vest.", "\u2013 Plutselig ringte pappa og sa at Jan-Hallvard var blitt skutt den natta og at de var p\u00e5 sykehuset. Jeg ble livredd, svett og tungpustet.", "Gr\u00e5tkvalt gikk han til treneren og sa at han ville pr\u00f8ve \u00e5 spille kampen mot Mj\u00f8ndalen, men ga beskjed om at: \u00abEr jeg helt utafor, s\u00e5 m\u00e5 du ta meg av banen!\u00bb", "90 minutter senere kunne den offensive midtbanespilleren konstatere at han var m\u00e5lscorer og sterkt delaktig i at dagens fasit ble seier 3-0. Ja, i tillegg til at den da rusavhengige broren l\u00e5 p\u00e5 sykehus med en kule i ryggen.", "\u2013 Det var da jeg virkelig forsto hvor sterk jeg er i hodet. At det er mulig \u00e5 f\u00e5 til det meste.", "Vissheten om at han har en iboende mental styrke har 25-\u00e5ringen alltid hatt, men dette var annerledes. N\u00e5 gikk han gjennom gulvet i kjelleren for \u00e5 finne krefter.", "Det er tre \u00e5r siden n\u00e5.", "I dag spiller han ikke lenger p\u00e5 et lag som er middelhavsfarer i 1.divisjon. Han spiller p\u00e5 Norges beste lag. Dr\u00f8mmeklubben over alle dr\u00f8mmeklubber, if\u00f8lge ham selv. Og det hviskes i gangene om at utenlandske storklubber f\u00f8lger 25-\u00e5ringen fra Kyrks\u00e6ter\u00f8ra tett.", "\u2013 Jeg blir i Trondheim, sier hovedpersonen selv.", "Det er dagen etter at Rosenborg vant 1-0 i europacupkampen borte mot Reykjavik. P\u00e5l scoret \u00abs\u00e5 klart\u00bb det eneste m\u00e5let i kampen.", "\u2013 Gratulerer, P\u00e5l! Godt jobba igjen. Det g\u00e5r veien, dette. Du er god for tida!", "En fyr lar barnevogna han triller seile sin egen sj\u00f8, f\u00f8r han slenger seg over rekkverket og gir tommelen opp.", "Bygdas nye fotballstjerne gafler i seg en kyllingsalat, men f\u00e5r frem et mumlete \u00abtakk\u00bb. Vi sitter p\u00e5 en lokal kaf\u00e9 p\u00e5 hjemstedet og snakker om det alle egentlig veit. Ja, han var feit.", "\u2013 Hvordan ble du egentlig s\u00e5 tjukk, P\u00e5l-Andr\u00e9 Helland?", "Det var den opprinnelige arbeidstittelen p\u00e5 dette portrettintervjuet, s\u00e5 vi m\u00e5 jo nesten sp\u00f8rre. Det er jo det de fleste avisene har skrevet om. Og 25-\u00e5ringen er ikke prippen p\u00e5 det. Han sier ofte ting som de er.", "\u00c5ret var 2009, og han hadde akkurat blitt l\u00e5nt ut til Ranheim, etter at det ble mindre og mindre spilletid for Rosenborg.", "\u2013 Jeg var vel ikke akkurat noen toppidrettsut\u00f8ver! Det ble mange nattlige aktiviteter, som Fifa-spilling p\u00e5 X-box og poker med gutta. Jeg hadde rabatt p\u00e5 den lokale pizzasjappa. Det sier vel kanskje sitt.", "Han var til og med i toppen p\u00e5 verdensrankingen i Fifa. Ja, kanskje bedre i den virtuelle verden enn i den virkelige en stund der, alts\u00e5.", "Men hva kan man egentlig si til en 19-\u00e5ring proppet full av selvtillit?", "\u2013 Jeg lurte meg selv. Jeg mente jo selv at jeg var god nok \u2013 jeg mente jeg var best! Og jeg har jo alltid v\u00e6rt god til \u00e5 snakke for meg. Jeg fortalte folk i apparatet det de ville h\u00f8re og overbeviste dem om at alt var greit. Flere pr\u00f8vde vel \u00e5 si det rett til meg ogs\u00e5, men jeg nektet \u00e5 h\u00f8re. Til slutt veide jeg vel rundt 90 kilo.", "Etter \u00e5 ha svidd av 1700 kroner p\u00e5 ei skjorte, med en kortsaldo p\u00e5 2000 kroner i utgangspunktet, var det slutt p\u00e5 veldedigheten hjemmefra ogs\u00e5. Ja, for var det det pengene skulle g\u00e5 til, fikk han klare seg selv! Da ble det fort mye havregryn ei stund i den klassisk rotete gutteromshybelen p\u00e5 Heimdal.", "P\u00e5l var i ferd med \u00e5 bli en klisj\u00e9. Supertalentet som bukket under. En trist historie.", "Han som fikk forbud mot \u00e5 bruke h\u00f8yrefoten p\u00e5 trening fordi han var s\u00e5 mye bedre enn alle de andre p\u00e5 laget da han var liten. Han som allerede som 16-\u00e5ring ble tatt inn i RBK-varmen. Han som har s\u00e5 mange pokaler og medaljer fra aldersbestemte lag og landslag at de ligger str\u00f8dd rundt omkring i barndomshjemmet. Men ogs\u00e5 han som de neste \u00e5rene vandret hvilel\u00f8st fra klubb til klubb.", "Rosenborg ville til slutt ikke ha ham tilbake. Utl\u00e5n nummer to til Ranheim gikk skeis. Putt noen uheldige skadeavbrekk opp i miksen, s\u00e5 har man oppskriften p\u00e5 vrakgods.", "Skj\u00f8nt, man kan vel kanskje kalle den ene skaden for livsstilsskade?", "\u2013 Jeg hadde satt noen rundstykker i ovnen, men glemte dem, s\u00e5 klart. Da det begynte \u00e5 lukte svidd, spratt jeg opp av sofaen. Da jeg rundet hj\u00f8rnet i stua, kolliderte jeg med peisen!", "Etter \u00e5 ha spilt med smerter i flere m\u00e5neder, konstaterte en r\u00f8ntgen at det hadde v\u00e6rt et brudd, som n\u00e5 s\u00e5 og si hadde grodd.", "\u2013 Det var s\u00e5 pinlig at jeg ikke ville si hvordan jeg ble skadet, i tillegg til at jeg ikke orket nok en \u00abcase\u00bb. Derfor tiet jeg om det hele, forklarer Helland.", "I 2012 signerte den da klubbl\u00f8se 22-\u00e5ringen for andredivisjonslaget By\u00e5sen.", "\u2013 Man f\u00e5r som man fortjener. Jeg begynte \u00e5 sykle til treninger, peiset p\u00e5 med mye egentrening og sneik meg med p\u00e5 treninger med KIL/Hemne. Hysj, det hadde jeg vel egentlig ikke lov til ...", "Mannen, med skuddfoten, som f\u00e5r ballen opp i en fart p\u00e5 142,5 kilometer i timen \u2013 h\u00f8y internasjonal standard, fikk raskt en sentral rolle p\u00e5 By\u00e5sen, og han spilte s\u00e5 godt at H\u00f8dd var tidlig fremp\u00e5 med en kontrakt i handa. Senere den sesongen kulminerte det i en h\u00f8yst overraskende cupfinaletriumf for et lag som ga Helland motivasjonen tilbake.", "S\u00e5 god var han for H\u00f8dd at moderklubben igjen begynte \u00e5 vise interesse, og sommeren 2013 ble han kj\u00f8pt opp av Rosenborg. Men ett \u00e5r etter sleit han fremdeles motvillig ned innbytterbenken. Om det hadde v\u00e6rt fortjent tidligere, var Helland av en annen oppfatning n\u00e5.", "\u2013 Man spaserer ikke bare inn i startoppstillingen p\u00e5 RBK, og jeg skj\u00f8nte at jeg var bak i k\u00f8en og m\u00e5tte prestere for \u00e5 bevise at jeg var god nok. Jeg hadde som m\u00e5l \u00e5 v\u00e6re fast p\u00e5 laget innen seriestart 2014.", "I stedet ble det meget lite effektiv spilletid, og det gjorde vondt \u00e5 se laget gj\u00f8re en middels innsats den sesongen.", "\u2013 Da var jeg inne p\u00e5 tanken om \u00e5 skifte klubb nok en gang. Jeg har jo alltid hatt stor selvtillit, og denne gangen mente jeg virkelig at jeg hadde noe \u00e5 bidra med. Jeg vet jeg har evner som ingen andre har, sier 25-\u00e5ringen uten blygsel.", "\u2013 Jeg vet at jeg kan v\u00e6re best, gjentar han.", "Men sportslig ansvarlig Erik Hoftun kunne fortelle at det var uaktuelt \u00e5 skifte klubb. Han hadde nemlig tro p\u00e5 at det l\u00f8snet for Helland snart.", "Og det gjorde det. S\u00e5 fort K\u00e5re \u00abBruttern\u00bb Ingebrigtsen tok over laget. F\u00f8r inngangen til denne sesongen overtalte P\u00e5l familien til \u00e5 kj\u00f8pe sesongkort p\u00e5 Lerkendal. \u00abDet er n\u00e5 jeg sl\u00e5r gjennom\u00bb, fortalte han dem. Alt tyder p\u00e5 at han fikk rett.", "\u2013 Jeg m\u00e5 bare takke Erik for at han hadde troen p\u00e5 meg og beholdt meg i laget. K\u00e5re p\u00e5 sin side har ogs\u00e5 v\u00e6rt tydelig fra dag \u00e9n p\u00e5 at jeg ikke m\u00e5 spille meg inn p\u00e5 laget, men at jeg eventuelt m\u00e5 spille meg ut av det. N\u00e5 f\u00f8ler jeg at jeg vokser hver dag, selv om det er med skrekkblandet fryd, sier Helland og tenker p\u00e5 at han nylig er kommet tilbake fra et nytt skadeavbrekk.", "Bank i bordet.", "Men mannen har nesten et parodisk vinnerinstinkt. Han kommer jo alltid tilbake. Som den gangen sent p\u00e5 90-tallet, da han som ung gutt proklamerte enden p\u00e5 sin karriere som fotballspiller etter et forsmedelig tap. Fotballskoene kastet han ut i skogen, og han sverget p\u00e5 at han aldri noensinne skulle holde p\u00e5 med \u00abden dritten\u00bb igjen. En halv time senere stod han p\u00e5 banen og vippet ball.", "Standhaftigheten. P\u00e5st\u00e5eligheten. Gjennomf\u00f8ringsevnen. Konkurranseinstinktet. Ikke minst hissigproppen P\u00e5l-Andr\u00e9 Helland, som jaget barndomskompisen, Molde-spiller Vegard Forren, med ei jernrive rundt p\u00e5 jordet etter en krangel om hvem som eide ballen de spilte med. Det var Helland som kunne ta den med seg hjem etterp\u00e5.", "Det er kanskje heller ikke uten grunn at han i dag bor med Linn \u2013 barndomskj\u00e6resten, som han ble sammen med da de var tolv \u00e5r gamle. Til og med i et innslag p\u00e5 NRK kringkastet barneskolegutten at han hadde funnet sitt livs kj\u00e6rlighet. De voksne bare lo og sa det var \u00abnaivt og s\u00f8tt\u00bb.", "\u2013 Vi hadde et avbrekk p\u00e5 et par \u00e5r. Det var vel min feil, det. Du vet, man blir jo litt rastl\u00f8s etter hvert ... Men nok om det. Jeg har det fantastisk med henne, og n\u00e5 vet jeg at vi skal v\u00e6re sammen for alltid . Det er henne jeg vil ha, sier 25-\u00e5ringen om partneren han nylig har flyttet inn sammen med p\u00e5 Lerkendal \u2013 et steinkast fra brakka, banen og treningsfeltet.", "Akkurat der har ikke den notoriske forseintkommeren noen unnskyldning. Han som p\u00e5 videreg\u00e5ende kom for seint til timen, uten sekk, gjerne flere dager i strekk, med den ene utrolige forklaringen etter den andre. Han som kom 40 minutter for seint til dette intervjuet.", "\u2013 Akkurat det er tilfeldig, bedyrer han.", "\u2013 I dag har det v\u00e6rt mye stress. Jeg og Linn skal feire felles 25-\u00e5rsdag, sier han idet mobilen ringer for tredje gang p\u00e5 kort tid.", "Kompiser og fattern blir sendt til polet, og mamma skal lage mat og hjelpe til med \u00e5 sette i stand lokalet for de rundt 80 gjestene som kommer til bygda.", "\u2013 Vi er en liten kjernefamilie, forklarer Helland. Ingen onkler eller tanter. Bare mamma Helen, pappa Ole Johan og br\u00f8drene Jan-Hallvard (23), H\u00e5kon-Magnus (17) og Ole-Jakob (15). De to sistnevnte er mest opptatt av dataspill og synes oppstyret rundt broren er litt merkelig. Han er jo tross alt bare broren deres ...", "\u2013 Mamma og pappa ble separert for et par \u00e5r siden. Eller, er de skilt n\u00e5? Jaja, uansett ... Det viktige for meg er \u00e5 samle alle sammen.", "Lojal familiemann, sier hans n\u00e6rmeste. Som den gangen han var med p\u00e5 skirenn og ble smurt bort av \u00abudugelige fattern\u00bb. P\u00e5 sp\u00f8rsm\u00e5l om hvorfor han ikke valgte kompisens proffe skism\u00f8rerfar, svarte P\u00e5l: \u00abJeg g\u00e5r aldri til fienden for hjelp!\u00bb", "\u2013 Joda, han stikker da hjemom en gang iblant, sier Ole Johan og stumper r\u00f8yken.", "Den legendariske ildsjelen fra Kyrks\u00e6ter\u00f8ra, som i tillegg til \u00e5 ha flasket opp sin egen s\u00f8nn p\u00e5 fotballbanen, har kickstartet karrieren til spillere som Vegard Forren, Erik Hoftun, Ardian Gashi og Ole Johan Singsdal. Mannen som \u00f8nsket mulla Krekar velkommen til \u00e5 bo i nabohuset da regjeringen ville sende ham i eksil, og mannen som tross alt er meget lik sin s\u00f8nn. Eller er det motsatt?", "For \u00e5 skryte av seg selv i denne familien er \u00e5penbart lov \u2013 ja, n\u00e6rmest en n\u00f8dvendighet.", "\u2013 Du vet, jeg var den aller beste til \u00e5 sklitakle. Og jeg var rask! Jeg sprang 60-meteren p\u00e5 7,2 sekunder, opplyser faren.", "Jan-Hallvard ser bort p\u00e5 broren. Han som kastet ham p\u00e5 sj\u00f8en da lillebroren var \u00e5tte \u00e5r. Og som, vel \u00e5 merke, puttet p\u00e5 ham en redningsvest f\u00f8r han traff det kalde vannet og drev utover med en sjokkert bestefar som vitne. Med tresko hoppet gamlefar etter og fikk fisket lille Jan-Hallvard opp.", "\u2013 Vi har hatt v\u00e5re episoder, ja. Han terget meg skikkelig opp ved \u00e5 kaste sm\u00e5stein. Vi har alltid testet grensene p\u00e5 hverandre, sier P\u00e5l.", "Apropos stein. Lillebror viser ogs\u00e5 frem et seks sting langt arr etter \u00e5 ha f\u00e5tt en stein, som kom fra l\u00f8se lufta, i bakhodet. Eller familien trodde i alle fall det var fra l\u00f8se lufta, helt til eldstes\u00f8nnen sto frem som synderen ett helt \u00e5r etter. Da hadde gutten gr\u00e5tt seg i s\u00f8vn mang en natt p\u00e5 grunn av den d\u00e5rlige samvittigheten.", "\u2013 Men vi er alltid kompiser dagen etter, uansett. Det er aldri noe vondt blod mellom oss, sier lillebroren.", "\u2013 Herregud, jeg h\u00f8res jo ut som den torturisten, ler storebror.", "Br\u00f8drenes b\u00e5nd til hverandre har virkelig f\u00e5tt testet seg de siste \u00e5rene. Det begynte da lillebror som 15-16-\u00e5ring havnet p\u00e5 skr\u00e5planet. Etter \u00e5 ha stj\u00e5let og krasjet en bil. Etter \u00e5 ha p\u00e5f\u00f8rt seg tredjegrads forbrenninger i ansiktet etter \u00e5 ha lekt med bensin i garasjen.", "Mens broren kjempet for sin eksistens p\u00e5 fotballbanen, kjempet etter hvert Jan-Hallvard sin egen kamp p\u00e5 avrusningsklinikk i Trondheim.", "En kamp som P\u00e5l til slutt kjempet med ham. Br\u00f8dreparet har f\u00e5tt kanalisert rivaliseringstrangen til \u00e5 kjempe like hardt for hverandre som mot hverandre.", "\u2013 Jeg husker han kom rusa p\u00e5 bes\u00f8k hos meg p\u00e5 Heimdal. Det var en t\u00f8ff p\u00e5kjenning for hele familien \u00e5 se ham slik.", "\u2013 Uansett s\u00e5 har P\u00e5l v\u00e6rt der. Det har v\u00e6rt utrolig viktig for meg. Jeg gikk i skjul for at ingen skulle se meg. Det var mye skam involvert. I dag er jeg bare ufattelig glad, sier broren.", "Ikke engang medspillerne til P\u00e5l vet mye om den strabasi\u00f8se ferden som n\u00e5 har f\u00e5tt stjernespillerens bror p\u00e5 rett kj\u00f8l.", "\u2013 Jeg h\u00e5per at ved \u00e5 si dette, s\u00e5 kan det hjelpe alle som har lignende problemer. Selv om de med rusproblemer st\u00f8ter familien og alle fra seg, er det viktig \u00e5 ikke skyve dem fra deg. Det er ikke det de \u00f8nsker innerst inne. Det er j\u00e6vlig tungt \u00e5 se p\u00e5 at hjelpeapparatet ikke funker.", "Halvannen centimeter fra ryggmargen og to centimeter fra hjertet. Det var n\u00e6re p\u00e5 at kula tok livet av broren. Uv\u00f8ren lek med skytev\u00e5pen kan man kanskje kalle det.", "\u2013 Vel, hva skjedde? Jeg skulle vel pr\u00f8ve \u00e5 hoppe unna kula ... Det gikk \u00e5penbart ikke s\u00e5 bra, sier Jan-Hallvard og viser et stort arr p\u00e5 ryggen, oppe ved nakken.", "\u2013 Jeg er bare utrolig stolt av at han sitter her og er frisk i dag. Alle de gangene jeg har hatt mine nedturer, har jeg tenkt p\u00e5 den kampen han har m\u00e5ttet kjempe. Han er mitt forbilde. Det har jeg kanskje aldri sagt s\u00e5 direkte til deg, men det er sant, sier P\u00e5l og tar broren p\u00e5 l\u00e5ret og ser ham i \u00f8ynene.", "At det snart blir fotlenkesoning i fire uker, tar br\u00f8dreparet med en god porsjon galgenhumor. For som p\u00e5 RBK og i media, smeller de humoristiske meldingene jevnt fra P\u00e5l-Andr\u00e9 Helland ogs\u00e5 i familiesammenheng.", "\u2013 Det blir du og Northug, det, bruttern!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2c0edb49f3bfbb84315eaedbd48848e4fa6e0ffb3dfed0bf55939a9a503ffdaf"}, {"field": "createtime", "value": "2015-07-31T20:27:50.000Z"}, {"field": "description", "value": "Tre timer f\u00f8r kamp fikk P\u00e5l-Andr\u00e9 Helland en telefon. \u2013 Broren din er skutt."}, {"field": "dominantimage", "value": "http://www.adressa.no/pluss/magasin/article11371675.ece/ii47g/ALTERNATES/w980-default/KL_Helland_9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ce246e1cb47b0f166ef6fcfa431f1fe9ef230212.jpg?5974f50b"}, {"field": "dominantthumbnaildimensions", "value": "300x169"}, {"field": "heading", "value": ["Den andre kampen -adressa.no", "\u00abDu er god n\u00e5!\u00bb", "Veien tilbake", "\u00abPuppy love\u00bb", "Liten familie", "Br\u00f8drekj\u00e6rlighet"]}, {"field": "id", "value": "ce246e1cb47b0f166ef6fcfa431f1fe9ef230212"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-concept", "value": ["spille", "familie", "klubb", "broren", "dag", "kamp", "skifte klubb", "laget", "l\u00f8se lufta"]}, {"field": "kw-entity", "value": ["lerkendal", "h\u00f8dd", "norges", "northug", "by\u00e5sen", "bruttern", "x-box", "h\u00e5kon-magnus", "mj\u00f8ndalen", "ranheim", "ole-jakob", "ingebrigtsen", "fifa", "helen", "krekar", "heimdal", "ardian gashi og ole johan singsdal", "k\u00e5re", "jan-hallvard", "rosenborg"]}, {"field": "kw-location", "value": ["reykjavik", "kyrks\u00e6ter\u00f8ra", "tr\u00f8ndelag", "trondheim", "molde", "linn"]}, {"field": "kw-pageclass", "value": "article"}, {"field": "kw-person", "value": ["p\u00e5l-andr\u00e9 helland", "ardian gashi", "ole johan", "ole johan singsdal", "erik hoftun", "vegard forren"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11371675.ece/ii47g/ALTERNATES/w980-default/KL_Helland_9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den andre kampen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11371680.ece"}, {"field": "pageclass", "value": ["article"]}, {"field": "publishtime", "value": "2015-07-31T21:18:30.000Z"}, {"field": "recs-articleid", "value": "11371680"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-07-31T21:18:30.000Z"}, {"field": "recs-rawtitle", "value": "Den andre kampen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tre timer f\u00f8r kamp fikk P\u00e5l-Andr\u00e9 Helland en telefon. \u2013 Broren din er skutt."}, {"field": "thumbnail", "value": "http://content-thumbnail.cxpublic.com/content/thumbnail200x150/ce246e1cb47b0f166ef6fcfa431f1fe9ef230212.jpg?5974f50b"}, {"field": "thumbnailfullheightdimensions", "value": "200x2558"}, {"field": "timestamp", "value": "2017-07-23T19:12:11.000Z"}, {"field": "title", "value": "Tre timer f\u00f8r avspark fikk han beskjed om at broren hadde blitt skutt"}, {"field": "url", "value": "http://www.adressa.no/pluss/magasin/article11371680.ece"}, {"field": "urlhash", "value": "ce246e1cb47b0f166ef6fcfa431f1fe9ef230212"}], "score": 0.4099802, "siteId": "9222270286501375973", "id": "ce246e1cb47b0f166ef6fcfa431f1fe9ef230212"}

