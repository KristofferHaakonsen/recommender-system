{"fields": [{"field": "modifiedtime", "type": "time", "value": "2012-04-11T12:54:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "berit kjeldsberg adm.dir. r. kjeldsberg as"}, {"field": "body", "value": ["Saken oppdateres.", "Trondheim er i stadig forandring og utvikling. Tilflytting og modernisering gj\u00f8r at bedrifter etablerer seg i stadig st\u00f8rre sirkler rundt gamle Trondheim sentrum. St\u00f8rre befolkning fordrer bedre kommunikasjon. Og n\u00e5r store veisystemer bygges blir de liggende i hundre \u00e5r \u2013 minst. Sluppenkrysset er i dag det krysset i Norge, nord for Sinsenkrysset, som har st\u00f8rst biltetthet, med over 50000 bilpasseringer i d\u00f8gnet. Blant disse er det ogs\u00e5 hundrevis av busser som daglig kj\u00f8rer nord-s\u00f8r, ut og inn av Trondheim sentrum. N\u00e5 planlegges det en vesentlig utbygging av veisystemet, der en ny Sluppen bru og tunnel opp til By\u00e5sen-siden vil utgj\u00f8re en meget stor forbedring for trafikantene, i bil eller kollektivt. Derfor er det s\u00e5 um\u00e5telig viktig at politikerne v\u00e5re s\u00f8rger for at det blir den langsiktig beste, og ikke n\u00f8dvendigvis den billigste l\u00f8sningen som blir valgt.", "Det er kjent at flere store grunneiere p\u00e5 Sluppen/Tempe har ekspansive planer om \u00e5 utvikle sine omr\u00e5der i de kommende \u00e5r. Selskaper som Siemens, Kjeldsberg, Trondos, Trondheim Energi og flere har eller planlegger \u00e5 bygge ut og tilrettelegge for flere tusen arbeidsplasser i omr\u00e5det. Dette vil medvirke til at Sluppen i l\u00f8pet av 10\u201320 \u00e5r blir \u00abteknobydelen\u00bb, der nasjonale og internasjonale selskaper utvikler seg og bidrar til \u00e5 l\u00f8fte Trondheim videre som teknologihovedstad.", "N\u00e5r nye selskaper skal etablere seg, har de mange krav til omgivelsene. Fra mange unders\u00f8kelser vet vi at d et aller viktigste er \u00e5 tilrettelegge for at medarbeiderne skal f\u00e5 en enklest mulig hverdag i forhold til logistikk. Det vil si et effektivt kollektivsystem og/eller god tilgang til parkeringsplasser.", "Ikke minst dagens unge mennesker, som skal hente barn p\u00e5 skole og barnehage, vil ha mest mulig rasjonelle l\u00f8sninger for \u00e5 f\u00e5 hverdagen til \u00e5 g\u00e5 opp. Det er en realitet som bedriftene m\u00e5 forholde seg til n\u00e5r de skal rekruttere,og som ogs\u00e5 politikere m\u00e5 ta inn over seg. Uansett om man skulle velge \u00e5 bygge bybane eller \u00absuperbuss\u00bb, s\u00e5 m\u00e5 vi n\u00e5 s\u00f8rge for at det blir tatt riktige grep som legger til rette for en stor fleksibiliteti utbyggingen av kollektivnettet i fremtiden. Dagens buss-system fungerer slik at 30 prosent av alle som kj\u00f8rer buss, og skal fra en bydel til en annen, m\u00e5 innom sentrum, for der \u00e5 bytte buss. Selv n\u00e5r du skal forflytte deg p\u00e5 samme side av byen. Systemet er tungvint og skaper et utall flaskehalser, b\u00e5de for bussene og for bilene (og bilene blir derfor enda mer upopul\u00e6re i politikernes \u00f8yne, og blir utsatt for enda mer \u00abstruping\u00bb).", "Vi etterlyser alternative ruter som kj\u00f8rer \u00f8st-vest (By\u00e5sen \u2013 Leangen) p\u00e5 s\u00f8rsiden av byen, og vi mangler ringbussl\u00f8sninger som g\u00e5r f.eks. langs Omkj\u00f8ringsvegen. Dette vil kunne redusere bussbelastningen i sentrum og forkorte reisetiden betydelig for brukerne. Ved utbygging av Sluppenkrysset er det laget flere utkast til l\u00f8sninger, hvorav Alternativ 3 er det eneste som legger til rette for at dette skal bli et kollektivknutepunkt som vil kunne avlaste bussbehovet til sentrum p\u00e5 en meget god m\u00e5te. Dessverre er dette ogs\u00e5 den dyreste l\u00f8sningen, p\u00e5 kort sikt. Vi frykter at Trondheim kommune allerede har skrinlagt Alternativ 3, selv om det er den l\u00f8sningen de egentlig \u00f8nsker seg. Derfor er det p\u00e5 tide at byens innbyggere, brukere av b\u00e5de bil og kollektivsystem, engasjerer seg for \u00e5 sikre at byen v\u00e5r f\u00e5r den l\u00f8sning som vi trenger og fortjener.", "Alternativ 3 foresl\u00e5r nemlig en l\u00f8sning i to plan, der hovedtrafikken blir lagt under bakken, mens sykkel og kollektivtrafikk g\u00e5r p\u00e5 et lokk over. Dette \u00e5pner for muligheten til at det enkelt kan etableres et kollektiv- knutepunkt med bussruter i alle retninger, det kan bygges en rasjonell busstasjon som skjermer for v\u00e6r og vind, det blir kort og effektiv gangvei inn til hele det store omr\u00e5det p\u00e5 Sluppen som n\u00e5 skal utvikles. Det blir lett \u00e5 legge til rette for Park & Ride, der folk som kommer utenbys fra kan parkere bilen og ta buss i den retning man \u00f8nsker, og slik redusere un\u00f8dvendig biltrafikk til sentrum. Det vil gi en optimal l\u00f8sning for de flere tusen som etter hvert vil ha sin daglige jobb p\u00e5 Sluppen/Tempe, uansett hvilken bydel de bor i. Og ikke minst vil det forkorte reisetiden for alle de som egentlig ikke trenger inn til sentrum, men som blir tvangskj\u00f8rt dit fordi bussrutene g\u00e5r helt feil i forhold til reisem\u00e5let.", "Hvis man derimot velger en gammeldags l\u00f8sning i ett plan f\u00e5r vi en uoversiktlig asfaltspaghetti av veier og rundkj\u00f8ringer som slynger seg om hverandre, og hvor busspassasjerer som skal av p\u00e5 Sluppen m\u00e5 g\u00e5 lange veier og underganger for \u00e5 komme frem. Det er vanskelig \u00e5 se noe annet omr\u00e5de enn Sluppen som ligger bedre til rette for nettopp \u00e5 ta disse viktige grepene n\u00e5, og tiden er akkurat den rette.", "Omr\u00e5det er fremdeles lite utbygd, grunneierne er i planleggingsstadiet og man vil derfor kunne unng\u00e5 mange av de konflikter som alltid dukker opp i mer etablerte omr\u00e5der. De st\u00f8rste grunneierne i omr\u00e5det, som r\u00e5r over minimum 250 m\u00e5l tomteareal, er ogs\u00e5 i positiv dialog med hverandre og vil kunne samordne forslag til effektive trafikktiltak som kan komme flest mulig til gode. Men det forutsetter at politikere og bevilgende myndigheter er villige til \u00e5 h\u00f8re p\u00e5 oss \u00abbrukere\u00bb.", "Derfor er det um\u00e5telig viktig at politikerne i Trondheim, fylkespolitikerne og andre interesserte brukere engasjerer seg for \u00e5 sikre de n\u00f8dvendige bevilgningene som skal til for at Trondheim skal f\u00e5 den beste og mest fremtidsrettede veil\u00f8sningen for selve hovedportalen inn til byen fra s\u00f8r. Da er vi med p\u00e5 \u00e5 ta et viktig grep for \u00e5 legge til rette for at Trondheim blir en attraktiv by som sikrer at attraktive bedrifter \u00f8nsker \u00e5 v\u00e6reher og bidra til utvikling av hele regionen v\u00e5r! Da er det Alternativ 3 som gir den beste l\u00f8sningen."]}, {"field": "category0", "value": "meninger"}, {"field": "contenthash", "value": "699f334bc72e4b089a25892238bc130d7a532847f3a49fa472d2b7033734500f"}, {"field": "createtime", "value": "2016-10-28T05:03:28.000Z"}, {"field": "description", "value": "Statens vegvesen er n\u00e5 i ferd med \u00e5 planlegge utformingen av det som etter manges mening er, og fortsatt kommer til \u00e5 v\u00e6re Trondheims viktigste veikryss \u2013 p\u00e5 Sluppen, der Omkj\u00f8ringsvegen og E6 deler seg. Den l\u00f8sningen som velges her vil v\u00e6re intet mindre enn et hundre\u00e5rsgrep, som vil p\u00e5virke trafikk og utviklingsm\u00f8nster i byen i uoverskuelig fremtid."}, {"field": "dominantimage", "value": "http://www.adressa.no/incoming/article1370596.ece5/ALTERNATES/w980-default/kronikknett%20181010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cda73136f2d70ccaa0838089babb2ada196fc697.jpg?590c18b0"}, {"field": "dominantthumbnaildimensions", "value": "300x169"}, {"field": "heading", "value": "Sluppen \u2013 hundre\u00e5rsgrepet i Trondheims viktigste veikryss -adressa.no"}, {"field": "id", "value": "cda73136f2d70ccaa0838089babb2ada196fc697"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "siemens"}, {"field": "kw-concept", "value": ["l\u00f8sning", "bil", "rette", "grep", "utvikle", "dag", "alternativ", "byen", "bygge", "omr\u00e5de", "viktigste veikryss", "politikere", "sentrum", "l\u00f8sningen", "buss", "plan"]}, {"field": "kw-entity", "value": ["sluppenkrysset", "trondos", "sinsenkrysset", "by\u00e5sen", "alternativ 3", "sluppen", "kjeldsberg", "trondheim energi", "omkj\u00f8ringsvegen", "ride", "park"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1370596.ece5/ALTERNATES/w980-default/kronikknett%20181010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sluppen &ndash; hundre\u00e5rsgrepet i Trondheims viktigste veikryss"}, {"field": "og-type", "value": "article"}, {"field": "og-url", "value": "http://www.adressa.no/meninger/article1541588.ece"}, {"field": "pageclass", "value": ["article"]}, {"field": "publishtime", "value": "2010-10-18T08:26:58.000Z"}, {"field": "recs-articleid", "value": "1124001"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-18T08:26:58.000Z"}, {"field": "recs-rawtitle", "value": "Sluppen &ndash; hundre\u00e5rsgrepet i Trondheims viktigste veikryss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Statens vegvesen er n\u00e5 i ferd med \u00e5 planlegge utformingen av det som etter manges mening er, og fortsatt kommer til \u00e5 v\u00e6re Trondheims viktigste veikryss \u2013 p\u00e5 Sluppen, der Omkj\u00f8ringsvegen og E6 deler seg. Den l\u00f8sningen som velges her vil v\u00e6re intet mindre enn et hundre\u00e5rsgrep, som vil p\u00e5virke trafikk og utviklingsm\u00f8nster i byen i uoverskuelig fremtid."}, {"field": "thumbnail", "value": "http://content-thumbnail.cxpublic.com/content/thumbnail200x150/cda73136f2d70ccaa0838089babb2ada196fc697.jpg?590c18b0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-05T06:16:16.000Z"}, {"field": "title", "value": "Sluppen &ndash; hundre\u00e5rsgrepet i Trondheims viktigste veikryss"}, {"field": "url", "value": "http://www.adressa.no/meninger/article1541588.ece"}, {"field": "urlhash", "value": "cda73136f2d70ccaa0838089babb2ada196fc697"}], "score": 0.9853846, "siteId": "9222270286501375973", "id": "cda73136f2d70ccaa0838089babb2ada196fc697"}

