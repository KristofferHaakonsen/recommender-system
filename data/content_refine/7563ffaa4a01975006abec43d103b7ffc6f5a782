{"fields": [{"field": "modifiedtime", "type": "time", "value": "2016-06-14T08:23:34.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Folk", "Skoleresultater", "Skole", "skolebarn", "Oppvekst"]}, {"field": "author", "value": ["ntb", "b\u00e5rd sande"]}, {"field": "body", "value": ["Saken oppdateres.", "Professor Gunn Imsen fyller 70 \u00e5r 11. juni og blir pensjonist i september. Men hun kommer ikke til \u00e5 slutte \u00e5 engasjere seg i norsk skolepolitikk.", "Stemmen er mild, men budskapet er tydelig:", "\u2013 Det vi b\u00f8r l\u00e6re skoleelevene i dag er \u00e5 bruke seg selv til \u00e5 v\u00e6re kreative og skape ting \u2013 entrepren\u00f8rskap, rett og slett. Det er det samfunnet trenger. Men det er ikke det den norske skolen legger opp til i dag. Dessverre, sier Imsen.", "\u2013 Alt i alt er det lite nytt, sier Gunn Imsen om stortingsmeldingen som skal fornye Kunnskapsl\u00f8ftet i denne artikkelen p\u00e5 Ublogg.no som ble publisert 1. juni i \u00e5r.", "Fagomr\u00e5det hennes er pedagogikk med spesiell vekt p\u00e5 politiske reformer i skolen og de konsekvenser de har for livet i klasserommet og for elevenes l\u00e6ringsmilj\u00f8. Imsen ble en tydelig stemme i pedagogisk forskning og i formidlingen av pedagogisk viten til studenter og allmennheten p\u00e5 80-tallet. Ikke f\u00e5 studenter har sittet ved hennes kateter i \u00e5renes l\u00f8p eller lest hennes etter hvert klassisk l\u00e6reb\u00f8ker. Hun sier hennes faglige innsats er motivert av et oppriktig engasjement for fellesskolen og betydningen av like muligheter for alle elever, uansett kj\u00f8nn, evner, kultur og sosial bakgrunn.", "Siden hun startet som realfagsl\u00e6rer tidlig p\u00e5 70-tallet, og kom til Universitetet i Trondheim i 1974, har hun opplevd en rekke reformer og regimeskifter i norsk skole. Hun trekker linjene fra den tradisjonelle kateterskolen frem til skolereformene p\u00e5 70- og 80-tallet som gikk bort fra niv\u00e5delte kursplaner og fremmet inkludering, prosjektarbeid og tilpasset oppl\u00e6ring. Trondheim var langt fremme p\u00e5 skoleutvikling p\u00e5 denne tiden, blant annet med pedagogisk senter ledet av Birger Bertheussen og drivkrefter som Eilif Olsen, rektor ved Huseby skole.", "\u2013 Tanken var: Enten utvikler skolen seg innenfra, ellers utvikles den ikke. Det skulle ikke komme noen utenfra og bestemme, sier Imsen.", "\u00ab Er seks\u00e5ringen blitt den nye sju\u00e5ringen i skolen?\u00bb sp\u00f8r Anne Jorun Fr\u00f8seth, baseleder SFO Dalg\u00e5rd og styreleder i Utdanningsforbundet i denne kronikken.", "S\u00e5, etter tusen\u00e5rsskiftet kom PISA-unders\u00f8kelsene og de nasjonale pr\u00f8vene. Imsen konstaterer at norske barns utdanningsl\u00f8p blir stadig mer toppstyrt, og hun synes norske politikere har latt seg p\u00e5virke for mye av m\u00e5lingssystemene fra testbaserte regimer i USA gjennom OECD (Organisasjonen for \u00f8konomisk samarbeid og utvikling). Alt skal v\u00e6re forskningsbasert, sier hun, men setter sp\u00f8rsm\u00e5lstegn ved om forskningen alltid holder m\u00e5l n\u00e5r den skal ut i praksis. I de to siste \u00e5rene har hun g\u00e5tt hardt ut, b\u00e5de i VG og Klassekampen, mot Oslo-skolens pr\u00f8veregime og m\u00e5lstyrings-system i VG .", "\u2013 Der m\u00e5 l\u00e6reren skriver kompetansem\u00e5lene p\u00e5 tavla f\u00f8r hver time. De har ikke mye handlingsrom.", "\u2013 Hva gj\u00f8r dette med elevene?", "\u2013 Det er veldig fint for dem som n\u00e5r m\u00e5lene. Men det er lagt inn i systemet at det er grader av m\u00e5loppn\u00e5else. Fordi elever er forskjellige, og alltid vil v\u00e6re det, vil det alltid v\u00e6re noen som opplever nederlag.", "Hun ser at mange unge strever voldsomt for \u00e5 prestere godt, og at det er mye stress og psykiske lidelser blant barn og unge.", "\u2013 Det er ogs\u00e5 mye annet press ungdommene opplever. Sp\u00f8rsm\u00e5let er om det blir for mye. Vi lar i for liten grad unger v\u00e6re unger. De er s\u00e5rbare, og da skal en tenke seg om hva en gj\u00f8r med dem.", "\u00abNorsk skoles st\u00f8rste utfordring i dag er at den lever i konstant spagat\u00bb, skriver Tor Bitust\u00f8yl, avdelingsleder Heimdal videreg\u00e5ende skole i denne kronikken.", "Grunnleggende ferdigheter i regning, lesing og skriving er topp-prioritet i dagens norske skole. Imsen er ikke i tvil om at det viktig, men hun mener de praktisk-estetiske fagene er essensielle for \u00e5 skape \u00abhele mennesker\u00bb. De som ikke er like sterke i teorifagene kan ofte finne mestring i mer praktiske disipliner, er hennes erfaring.", "\u2013 En skal bruke hele kroppen, ikke bare hodet. De praktisk-estetiske fagene har v\u00e6rt alltid v\u00e6rt popul\u00e6re, men i dag har vi ikke tid til det, sier hun, lett resignert.", "\u2013 Men en n\u00e6ringslivsleder vil kanskje sp\u00f8rre hva man skal med \u00e5 kunne tegne, male eller spille musikk?", "\u2013 Kreativitet er viktig for enhver n\u00e6ringslivsleder og estetikk er viktig i mange bransjer. Nytten er udiskutabel, men det er heller ikke bare nytte som er viktig. Skolen skal produsere kompetanse som samfunnet trenger, men det er ogs\u00e5 en viktig oppgave \u00e5 ta vare p\u00e5 kulturen og bringe kulturarven videre. Form\u00e5lsparagrafen impliserer at skolen skal hjelpe elevene i vekst og utvikling. Ikke minst har skolen en politisk funksjon, den skal bidra til \u00e5 skape likhet og likeverd i samfunnet. Derfor er felleskolen s\u00e5 viktig. For et godt og stabilt samfunn uten for store klasseforskjeller m\u00e5 vi ha en fellesskole hvor ulike elever venner seg til hverandre og venner seg til \u00e5 v\u00e6re sammen med folk som er ulike fra en selv.", "\u00abDet er n\u00e5r andre deler av kropp og hjerne blir utfordret, vi ser \u00abtidstyvenes\u00bb arena\u00bb, skriver G\u00f8ril D\u00f8nheim-Nilsen og Elisabeth V. Tandstad i denne kronikken. Begge er studenter ved den nasjonale rektorutdanningen, NTNU.", "\u2013 Hvilke typer elever er den norske skolen egner seg for i dag?", "\u2013 Den produserer elever som gj\u00f8r det de blir bedt om \u00e5 gj\u00f8re, men som i mindre grad l\u00e6rer \u00e5 tenke selv og skape noe selv. Det er bekymringsfullt. Noen n\u00e6ringslivsledere vil si at det veldig greit \u00e5 f\u00e5 noen som gj\u00f8r det vi ber dem om, og ikke opponerer. Men p\u00e5 sikt, om vi skal kalle oss et demokrati, m\u00e5 vi ha mennesker som kan fungere som aktive borgere og delta i samfunnet. Vi m\u00e5 ikke f\u00e5 et klassesamfunn hvor noen bestemmer, og andre bare gj\u00f8r det de blir bedt om.", "Hun sier hun ser det ved universitetet. Da hun begynte ved Universitetet i Trondheim p\u00e5 70-tallet minnes hun stor aktivitet blant studentene. De var med i beslutningsprosesser, var kritiske og hadde meninger \u2013 og innflytelse. Det har endret seg med \u00abkompetansem\u00e5lsgenerasjonen\u00bb som har kommet de siste \u00e5rene, mener hun.", "\u2013De har problemer med \u00e5 gj\u00f8re et selvstendig forskningsarbeid, for eksempel til en masteroppgave. De sp\u00f8r \u00abblir dette riktig, jeg er s\u00e5 redd for \u00e5 gj\u00f8re noe galt\u00bb, og de m\u00e5 bli fortalt hva de skal gj\u00f8re. Vi ser mindre av den selvstendige studenten.", "Hun vil ikke v\u00e6re bastant i \u00e5rsaksforklaringen men tror selv det handler om en grunnskole som i mye mindre grad enn f\u00f8r slipper elevene l\u00f8s og som heller forteller dem eksakte m\u00e5l for hva de skal l\u00e6re. Like fullt, hun ser at mange l\u00e6rere jobber godt, og at det er store forskjeller ogs\u00e5 i kommunene hvordan de driver skolene sine.", "Jubilanten har v\u00e6rt en ettertraktet foredragsholder, spesielt i fora for l\u00e6rere. Hun har bred administrativ erfaring og har deltatt i et stort antall styrer, komiteer og utvalg b\u00e5de nasjonal og internasjonalt. Gjennom sin forskning og sin skarpe penn har hun reist mange viktige problemstilling om retningen p\u00e5 dagens skolepolitikk. Selv om hun snart g\u00e5r over i pensjonistenes rekker, vil hun neppe tie stille om den skolepolitiske utviklingen.", "\u2013 Hva er din oppfordring til dagens l\u00e6rere?", "\u2013 Det er viktig at l\u00e6rerne f\u00f8lger sin innerste overbevisning om hva som er god oppl\u00e6ring for ungene. At de ser elevene, ser hvordan de tenker og pr\u00f8ver \u00e5 stimulere fantasi og kreativitet. Og \u00e5 gi dem selvtillit til \u00e5 skape ting selv. Vi klarer ikke \u00e5 bygge opp et levedyktig n\u00e6ringsliv uten \u00e5 ha folk som kan skape noe. Samtidig er jeg opptatt av ungene f\u00e5r sans for kultur, estetikk, \u00e5 bruke kroppen sin, bli glad i naturen og \u00e5 ta vare p\u00e5 milj\u00f8et, sier Imsen og smiler.", "\u2013 Det er mye skolen skal gj\u00f8re. Den har alltid v\u00e6rt en stumtjener hvor samfunnet henger fra seg sine problemer, sier hun."]}, {"field": "category0", "value": "pluss"}, {"field": "contenthash", "value": "acec33972158ff5bee9fe7bbc4554de2c429e802848b4fe85763fe9d7497ce89"}, {"field": "createtime", "value": "2016-06-11T08:56:07.000Z"}, {"field": "description", "value": "\u2013 Det tjener ikke det norske samfunnet \u00e5 l\u00e6re opp elever til \u00e5 prim\u00e6rt \u00e5 l\u00f8se oppgaver p\u00e5 tester."}, {"field": "dominantimage", "value": "http://www.adressa.no/pluss/article12872185.ece/pq2rn6/ALTERNATES/w980-default/gunn%20imsen%201.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7563ffaa4a01975006abec43d103b7ffc6f5a782.jpg?59107a95"}, {"field": "dominantthumbnaildimensions", "value": "300x169"}, {"field": "heading", "value": ["Vil gi l\u00e6rerne frihet -adressa.no", "Kompetansem\u00e5l", "Praktisk-estetisk", "Sp\u00f8rsm\u00e5l om demokrati"]}, {"field": "id", "value": "7563ffaa4a01975006abec43d103b7ffc6f5a782"}, {"field": "keyword", "value": ["Folk", "Skoleresultater", "Skole", "skolebarn", "Oppvekst"]}, {"field": "keywords", "value": "Folk,Skoleresultater,Skole,skolebarn,Oppvekst"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-concept", "value": ["l\u00e6re", "norsk skole", "norsk", "skole", "elever"]}, {"field": "kw-entity", "value": ["gunn imsen", "heimdal", "dalg\u00e5rd", "kunnskapsl\u00f8ftet", "huseby", "universitetet", "utdanningsforbundet", "g\u00f8ril d\u00f8nheim-nilsen og elisabeth v. tandstad", "organisasjonen", "klassekampen", "ublogg"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["tor bitust\u00f8yl", "birger bertheussen", "eilif olsen", "anne jorun fr\u00f8seth", "g\u00f8ril d\u00f8nheim-nilsen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article12872185.ece/pq2rn6/ALTERNATES/w980-default/gunn%20imsen%201.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil gi l\u00e6rerne frihet"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/06/11/Vil-gi-l%C3%A6rerne-frihet-12872187.ece"}, {"field": "pageclass", "value": ["article"]}, {"field": "publishtime", "value": "2016-06-11T09:52:54.000Z"}, {"field": "recs-articleid", "value": "12872187"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-06-11T09:52:54.000Z"}, {"field": "recs-rawtitle", "value": "Vil gi l\u00e6rerne frihet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "\u2013 Det tjener ikke det norske samfunnet \u00e5 l\u00e6re opp elever til \u00e5 prim\u00e6rt \u00e5 l\u00f8se oppgaver p\u00e5 tester."}, {"field": "thumbnail", "value": "http://content-thumbnail.cxpublic.com/content/thumbnail200x150/7563ffaa4a01975006abec43d103b7ffc6f5a782.jpg?59107a95"}, {"field": "thumbnailfullheightdimensions", "value": "200x1914"}, {"field": "timestamp", "value": "2017-05-08T14:03:01.000Z"}, {"field": "title", "value": "Advarer mot testregimet i norsk skole"}, {"field": "url", "value": "http://www.adressa.no/pluss/2016/06/11/Vil-gi-l%c3%a6rerne-frihet-12872187.ece"}, {"field": "urlhash", "value": "7563ffaa4a01975006abec43d103b7ffc6f5a782"}], "score": 0.42473722, "siteId": "9222270286501375973", "id": "7563ffaa4a01975006abec43d103b7ffc6f5a782"}

