{"fields": [{"field": "modifiedtime", "type": "time", "value": "2015-09-26T21:13:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["miriam knapstad", "aftenposten"]}, {"field": "body", "value": ["Saken oppdateres.", "Det er b\u00f8ker overalt p\u00e5 m\u00f8terommet p\u00e5 Hotel Continental. I stabler, p\u00e5 rekke, ja, til og med p\u00e5 gulvet. Hun har signert over hundre av dem. Etter tre hundre pleier hjernen \u00e5 koble ut, h\u00e5nden bare g\u00e5r av seg selv.", "- Jeg pleide \u00e5 v\u00e6re utslitt, alltid.", "Sier kvinnen som har solgt over 700 000 eksemplarer i Norge av b\u00f8kene Et helt halvt \u00e5r  og Den ene pluss en , i tillegg til \u00e5 toppe bestselgerlister over hele verden. Som bor landlig og idyllisk p\u00e5 en g\u00e5rd i Essex utenfor London, med mann, tre barn mellom 10 og 17 \u00e5r og hester \u2013 og i intervjuer pleier \u00e5 kalle livet sitt for \u00abet eventyr\u00bb", "- Men ikke n\u00e5?", "- Jeg fikk et godt r\u00e5d. Det beste noen har sagt til meg.", "Hun skyver b\u00f8kene litt til side med et smil.", "- \u00abHvis du f\u00e5r barn, kan du bare gj\u00f8re \u00e9n annen ting ordentlig bra\u00bb.", "- Hvem sa det?", "- En annen kvinne. Men hun sa det til riktig tidspunkt, da alt var kaos.", "- Plutselig skjedde det s\u00e5 mye med b\u00f8kene mine, jeg klarte ikke ta h\u00e5nd om alt. Jeg var p\u00e5 etterskudd med alt i huset. Hagen grodde igjen. Alt jeg gjorde, var \u00e5 l\u00f8pe mellom alt og rope \u00abkommer snart\u00bb til ungene mine hver gang de trengte meg.", "Hun snapper etter luft.", "- For meg var det en befriende innsikt. For fra da av sa jeg ja takk til all avlastning jeg kunne f\u00e5.", "S\u00e5, hva er det egentlig den britiske bokdronningen pr\u00f8ver \u00e5 si? S\u00e5nn bortsett fra at hun n\u00e5 har b\u00e5de vaskehjelp, hjelp med barna, gartner og personlig assistent? Tidligere denne dagen sa hun farvel til alt sammen og satte seg p\u00e5 flyet til Oslo for \u00e5 gj\u00f8re intervjuer. Hun flyr tilbake samme kveld fordi hun ikke liker \u00e5 v\u00e6re borte fra ungene.", "LES OGS\u00c5: Jojo Moyes bare m\u00e5tte skrive oppf\u00f8lgeren", "Men n\u00e5 sitter hun alts\u00e5 her. I et nakent m\u00f8terom med frukt og kaffe p\u00e5 bordet, sm\u00e5 t\u00e5rn av b\u00f8ker p\u00e5 alle kanter. Myke, tunge hotellgardiner demper lyden av folk som fredagsrusher hjem til familiene sine. Som hun selv skal, om noen timer.", "- Poenget mitt er at jeg skulle \u00f8nske flere foreldre i krevende jobber er \u00e5pne om at de ikke kan f\u00e5 til alt. Jeg er heldig, jeg har \u00f8konomisk frihet til \u00e5 kj\u00f8pe meg ut av det s\u00e5 jeg kan ta meg av b\u00f8kene. Likevel er det noe i meg som sier jeg burde v\u00e6rt flinkere \u00e5 bake kake.", "- Men det gj\u00f8r du ikke?", "- Nei! Jeg kan ikke, jeg orker ikke.", "Jojo Moyes ler med britisk selvironi.", "- Jeg har gitt opp alt. Jeg orker ikke \u00e5 konkurrere i noe jeg ikke kan vinne lenger.", "- Hva sier folk til det?", "- Du, det der er ganske interessant. Si til en forsamling kvinner at du ikke vasker barnas skittent\u00f8y selv, s\u00e5...", "Hun himler melodramatisk med \u00f8ynene.", "-  ... gisper halvparten av dem, som om du er skandale, mens den andre halvparten sukker av lettelse. Vi m\u00e5 slutte \u00e5 tro at livet blir perfekt om vi bare st\u00e5r p\u00e5 nok! For da blir vi v\u00e5re egne verste fiender. Hvis du setter deg ned og prater med folk, vil du oppdage: De fleste av oss sliter. Vi er i samme b\u00e5t. Vi jobber, vi har v\u00e5re komplekser, problemer og d\u00e5rlige samvittighet. Vi m\u00e5 ikke d\u00f8mme oss selv og andre s\u00e5 hardt.", "I sommer kunne Aftenposten sl\u00e5 fast at \u00abmange synes det er flaut \u00e5 kj\u00f8pe damelitteratur\u00bb. Vagt definert som b\u00f8ker skrevet av kvinner, med kvinner i hovedrollen. I tilfellet Moyes kan bare bokomslaget \u2013 der en kvinneskygge strekker armene etter en fugl mens blomsterbladene drysser over henne ( Et helt halvt \u00e5r ) \u2013 f\u00e5 en til \u00e5 tenke sitt.", "LES OGS\u00c5: - Jeg har v\u00e6rt skrekkslagen", "Men Moyes temaer er ofte r\u00e5ere enn som s\u00e5. Hun skriver om aktiv d\u00f8dshjelp, voldtekt og klassemotsetninger. I den nye boken Etter deg er hevnporno (ufrivillig publisering av intime bilder eller videoer) et sentralt tema.", "- Ja, jeg skriver kommersiell litteratur. Men det betyr ikke at jeg overser hvilke problemer vi som samfunn m\u00f8ter i dag. Jeg er uten tvil feminist og veldig opptatt av hvilke utfordringer dagens ten\u00e5ringsjenter st\u00e5r overfor, sier hun bestemt.", "- Hevnporno er et stort problem, i hvert fall i England. Og alle foreldre som tror dette ikke foreg\u00e5r i deres ten\u00e5ringers liv, stikker hodet i sanden. Mange av dem aner ikke at tolv\u00e5ringene deres har bilder av seg selv p\u00e5 Facebook med trutlepper og bikini og ser ut som sm\u00e5, pedofile dr\u00f8mmer. V\u00e5re barn har en annen digital mentalitet enn oss. De har vokst opp med at det er greit \u00e5 laste opp hele privatlivet sitt p\u00e5 internett. En dag kan de komme til \u00e5 finne ut at det kan bli en h\u00f8y pris \u00e5 betale.", "Hun sukker.", "- Jeg skj\u00f8nner jo at det er vanskelig. P\u00e5 ett niv\u00e5 sier vi til barna at de kan gj\u00f8re hva de vil og at de har alle muligheter. Men p\u00e5 et annet niv\u00e5 sier vi: Pass deg s\u00e5 du ikke kler deg for utfordrende, ikke la h\u00e5ret vokse under armene. V\u00e6r uredd, pen og utadvendt p\u00e5 sosiale medier, men ikke send sexy bilder av deg selv til kj\u00e6resten.", "- Hva sier du til din egen datter?", "- At om hun laster opp et nakenbilde av seg selv p\u00e5 internett, m\u00e5 hun regne med at menn hun passerer p\u00e5 gata dagen etter, har sett det.", "- Som forfatter kan du vel ikke ta p\u00e5 deg samme oppdrager-rolle?", "- Nei, men det finnes en m\u00e5te \u00e5 snakke om disse tingene p\u00e5 uten at det h\u00f8res ut som h\u00f8ytlesning fra et politisk manifest. Jeg kan skape litteratur og utvikle karakterer som kanskje f\u00e5r en til \u00e5 reflektere.", "Ikke dermed sagt at Jojo Moyes kvinneskikkelser er sterke, suverene og alltid handlekraftige. Tvert imot. Det hun derimot nekter, er \u00e5 skrive at veien til lykke er \u00e5 finne i kj\u00e6rester \u2013 eller perfekte designervesker.", "I sitt eget hjem har hun nedlagt forbud mot moteblader. Hun avskyr de britiske damebladenes tendens til \u00e5 sette kvinner opp mot hverandre i antrekkskonkurranser.", "PLUSS: Serverer mat for sinn og mage", "- Jeg pleier \u00e5 skrike ut til dem p\u00e5 twitter og be dem holde opp med det tullet. Kvinnemagasiner g\u00e5r altfor langt i \u00e5 skambelegge andre kvinner i offentligheten. De fortjener \u00e5 stilles til ansvar.  Jeg har ofte blitt spurt om \u00e5 skrive noe om kl\u00e6r og mote for aviser og magasiner. Aldri i livet.", "- Nei?", "- Jeg kan ikke l\u00f8se samfunnsproblemer, men jeg kan velge ikke \u00e5 bidra til en overfladisk og mobbete kultur. Disse redaksjonene fremmer en konsumkultur som er helt hinsides og fremstiller livet som en konkurranse mellom bitchy damer p\u00e5 kontoret. Jeg kj\u00f8per det bare ikke, det er ikke s\u00e5nn verden er. Mine beste venner er kvinner! Jeg er blitt forfremmet av kvinner, til og med da jeg var i f\u00f8dselspermisjon.", "En kort innf\u00f8ring i Jojo Moyes forfatterliv. Hun startet som journalist, jobbet et \u00e5r i South China Morning Post og ni \u00e5r i The Independent, blant annet som assisterende nyhetsredakt\u00f8r, f\u00f8r hun sa opp jobben for \u00e5 skrive b\u00f8ker.", "De tre f\u00f8rste b\u00f8kene hun skrev, ble aldri gitt ut. De p\u00e5f\u00f8lgende ble lunkent mottatt.  Gjennombruddet kom med Et helt halvt \u00e5r , som l\u00e5 sammenhengende p\u00e5 toppen av bestselgerlistene i Norge i hele 2014. Den neste boken , Den ene pluss en , ble en ny internasjonal bestselger.", "Og n\u00e5 kommer alts\u00e5 Etter deg , den etterlengtede oppf\u00f8lgeren til Et helt halvt \u00e5r , som fansen har mast p\u00e5 i \u00e5revis. Snart kommer ogs\u00e5 Hollywood-filmen basert p\u00e5 samme bok, den triste kj\u00e6rlighetshistorien mellom en mann som blir lam fra halsen og ned etter en ulykke, og kvinnen som forelsker seg i ham.", "- Jeg er ufattelig heldig som har s\u00e5 mange lesere. Jeg skrev jo i \u00e5revis uten at noen brydde seg. I dag skj\u00f8nner jeg nesten ikke hvordan jeg holdt ut, sier Moyes.", "- Mens n\u00e5 v\u00e5kner du om morgenen og tenker \u00abHei, jeg er Jojo Moyes! Jeg selger millioner av b\u00f8ker\u00bb?", "- Ikke akkurat. Men jeg pleier \u00e5 se ut vinduet, utover hagen, som er like stor som...", "Hun peker over gaten, mot bygningen p\u00e5 andre siden.", "- Hagen v\u00e5r er sv\u00e6r. Jeg kommer fra Hackney i \u00d8st-London, ikke sant, og ofte v\u00e5kner jeg og kan f\u00f8le et \u00f8yeblikks forvirring n\u00e5r jeg ser p\u00e5 denne store hagen. Hva om dette bare er en dr\u00f8m? N\u00e5r har forlaget tenkt \u00e5 dumpe meg? N\u00e5r kommer nedturen?", "Hun synes det bare blir verre og verre med \u00e5rene.", "-  Jo mer erfaring jeg f\u00e5r, jo mer selvkritisk blir jeg til det jeg skriver. Jeg klarer ikke lese mine egne b\u00f8ker, alt jeg ser er...", "Hun leter etter ordet.", "-  ...hull! Jeg f\u00e5r bare lyst til \u00e5 rive det i stykker. Da jeg skrev denne boken, skrev jeg om de f\u00f8rste seks kapitlene fem ganger. Til slutt sa forleggeren min stop thinking, start wrinting .", "- Savner du journalistlivet?", "- I starten savnet jeg det s\u00e5 mye at jeg m\u00e5tte g\u00e5 i terapi. Overgangen var st\u00f8rre enn jeg trodde. Som journalist er man omringet av sine egne, man er vant til svart humor og adrenalin, og man jobber mot et felles m\u00e5l. Plutselig var det bare meg. Meg som surret rundt i pysjen til langt p\u00e5 dag mens jeg pr\u00f8vde \u00e5 leke forfatter.", "Moyes ser p\u00e5 klokka og konstaterer at ungene hjemme i England er kommet hjem fra skolen. Fredager er familiens faste pizzadag. Og i hodet til Moyes akkurat n\u00e5, er det en stemme som sier \u00abdu er slem, du prioriterer deg selv, du burde heller v\u00e6re hjemme og servere barna dine pizza\u00bb.", "- Jeg hater \u00e5 v\u00e6re borte fra dem. Du tror at jo eldre ungene blir, jo lettere skal det v\u00e6re \u00e5 reise fra dem. Men det blir bare verre.", "- Hvorfor det?", "- Fordi grunnene til at de trenger deg, bare blir mer kompliserte. De trenger r\u00e5d og st\u00f8tte, eller har bare behov for \u00e5 vite at jeg er der. Men det g\u00e5r bedre. De er vant til at jeg reiser mye n\u00e5.", "Hun smiler forsiktig.", "- Jeg pr\u00f8ver ikke \u00e5 tenke p\u00e5 det n\u00e5r jeg er borte, for da faller alt i knas.", "- Du er redd for \u00e5 fly ogs\u00e5?", "- Ikke s\u00e5 mye lenger n\u00e5. Jeg har flydd s\u00e5 mye de siste tre \u00e5rene. Men jeg pleide \u00e5 ta valium hver eneste gang.", "- N\u00e5 er det bare kaffe?", "- Ja! Jeg tenkte p\u00e5 det da jeg fl\u00f8y hit i dag, faktisk. At jeg bare hadde satt meg p\u00e5 flyet uten \u00e5 tenke p\u00e5 det. Endelig. N\u00e5 er jeg bare... en vanlig passasjer.", "- Hva handler angsten om?", "- Jeg ble mer engstelig for alt mulig da jeg fikk barn. Jeg tror ikke det er s\u00e5 uvanlig. Men jeg var ille. Da min yngste ble f\u00f8dt, klarte jeg ikke engang ta undergrunnsbanen i London engang. Vi hadde akkurat hatt bombe-episoden, det hjalp ikke akkurat.", "Hun tar en pause.", "- N\u00e5 som barna er st\u00f8rre, er det som om jeg p\u00e5 et underbevisst, biologisk plan tenker: \u00abde klarer seg\u00bb. Det er en tr\u00f8st. Og de har en pappa hjemme som er fantastisk, og som elsker dem.", "For ikke \u00e5 ende opp som en engstelig middelaldrende kvinne, har Moyes jobbet systematisk med seg selv. Hun har laget noen regler: Si ja til muligheter, press deg selv ut av komfortsonen.", "LES OGS\u00c5 \u00abDa jeg var i Nord-Norge var jeg som Ask Burlefot\u00bb", "Hun var livredd for \u00e5 dykke, og tok dykkerlappen. N\u00e5 kan hun sv\u00f8mme i huler p\u00e5 30 meters dyp. I fjor tok hun trailersertifikatet.", "- \u00c5 kj\u00f8re trailer er virkelig noe av det skumleste. N\u00e5r du sitter bak rattet, blir du helt skremt av st\u00f8rrelsen, og tyngden. Jeg kan drepe noen...", "Hun knipser.", "-  ...s\u00e5 lett. Du blir uhyre bevisst hvilken kraft du man\u00f8vrerer. F\u00f8rste gang jeg kj\u00f8rte p\u00e5 motorveien var jeg helt v\u00e5t av svette. Men det var ogs\u00e5 fint.", "- Hvorfor gj\u00f8r du disse tingene mot seg selv?", "- Jeg tror det handler om alder. Jeg er 46 \u00e5r. Jo eldre du blir, jo f\u00e6rre sjanser tar du. Det er som om kroppen fysisk blir skr\u00f8peligere, og du blir mer klar over din egen d\u00f8delighet, hvor skj\u00f8rt livet er. Da sitter det langt inne \u00e5 ta risiko. Gir det mening?", "- Ja.", "- Jeg vil ikke bli en s\u00e5nn som bare slutter med alt fordi det skremmer meg. Da jeg var ung, reiste jeg over hele verden alene og gjorde alt mulig. Jeg flyttet hjemmefra da jeg var 16. Samtidig sitter jeg her som en godt voksen kvinne og er livredd for at datteren min p\u00e5 17 skal gj\u00f8re de samme tingene.", "- Som du selv gjorde?", "- Ja. M\u00e5ten v\u00e5r generasjon foreldre opptrer p\u00e5, er jo ikke bare sunn.", "- Hva mener du?", "- Vi pr\u00f8ver \u00e5 lage perfekte hjem med \u00f8kologiske middager, vi snakker og lytter og forst\u00e5r oss i hjel p\u00e5 ungene v\u00e5re. Men det de mister, er friheten.", "LES OGS\u00c5: Tore Renberg: - Ingen som blir fans av Tarjei Vesaas n\u00e5r de er seksten kommer til \u00e5 stille opp i Paradise Hotel", "For ikke lenge siden gikk Jojo Moyes til innkj\u00f8p av en firehjulsdrevet motorsykkel for \u00e5 bruke rundt p\u00e5 g\u00e5rden. S\u00f8nnen p\u00e5 14 \u00e5r ble sendt p\u00e5 kurs for \u00e5 l\u00e6re \u00e5 bruke den. Det gikk ikke slik hun hadde sett for seg.", "- Han har aldri har r\u00f8rt den! Jeg kan nesten ikke tro det. Har jeg v\u00e6rt s\u00e5 opptatt av \u00e5 passe p\u00e5 barna mine at jeg har fratatt dem evnen til \u00e5 gj\u00f8re noe selvstendig og impulsivt?", "Hun fortsetter:", "- Og datteren min p\u00e5 17 er altfor snill og h\u00f8flig. N\u00e5 har jeg m\u00e5ttet l\u00e6re henne \u00e5 banne.", "- Hvorfor skal hun banne?", "- Jeg vil bare l\u00e6re henne \u00e5 bli t\u00f8ffere! Litt mer... robust. For livet der ute er t\u00f8ft. I 17 \u00e5r har jeg pr\u00f8vd \u00e5 oppdra henne til \u00e5 v\u00e6re snill. N\u00e5 har jeg panikk fordi hun er altfor snill. Hun m\u00e5 l\u00e6re seg \u00e5 st\u00e5 opp for seg selv.", "- Hva l\u00e6rte du henne?", "- \u00c5 si \u00abfuck off\u00bb. Av og til er det det eneste riktige.", "Da b\u00f8kene til Jojo Moyes ble tilgjengelig som E-b\u00f8ker, skjedde det noe. Hun fikk en helt ny leserskare, nemlig menn. Uten de feminine bokomslagene var det ingen som tenkte p\u00e5 Moyes forfatterskap som \u00abkvinnelitteratur\u00bb,", "- Plutselig begynte det \u00e5 komme fanmails fra menn. Det er ganske interessant hvor mye innpakningen har \u00e5 si, sier hun.", "- Kaller du dine egne b\u00f8ker for kvinnelitteratur?", "- Jeg aner ikke hva jeg skal kalle det. Men det er ikke chic litt. Det synes jeg er en lat betegnelse som indikerer at det er d\u00e5rlig formellitteratur. Jeg jobber alltid hardt for \u00e5 unng\u00e5 opplagte l\u00f8sninger. Og b\u00f8kene handler alltid om et st\u00f8rre tema. I Et helt halvt \u00e5r er det retten til \u00e5 velge sin egen d\u00f8d. I den nye er det...", "Forfatteren avbryter seg selv. Skal til \u00e5 si noe, men tier.", "S\u00e5, etter \u00e5 ha betraktet bokstablene rundt seg i noen sekunder, fortsetter hun:", "- Det jeg egentlig sp\u00f8r om i denne boka, er: Hvor langt kan du f\u00f8lge dine egne behov for \u00e5 gj\u00f8re deg selv lykkelig \u2013 dersom det p\u00e5virker andre?  Alle vil jo realisere seg selv, leve ut dr\u00f8mmen. Men hva er egentlig konsekvensene?", "Stillhet.", "- Og her er mitt problem: Jeg vet at mitt \u00abperfekte liv\u00bb som suksessfull forfatter sannsynligvis p\u00e5virker ungene mine.", "- Vet?", "- Helt sikkert. Jeg orker nesten ikke tenke p\u00e5 det. Men en dag vil de kanskje sl\u00e5 meg i hodet og si at jeg var for mye borte fra dem da de trengte meg.", "Hun ler unnskyldende.", "- Det er et vanskelig stykke balansekunst, det der. Men jeg ser det jo n\u00e5. Egentlig er dette en bok om en mors skyldf\u00f8lelse."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "63dbf9ca81e6339835130f27b23857fee01162cccdfa1bd48c44b73eb45aef30"}, {"field": "createtime", "value": "2015-09-26T20:26:19.000Z"}, {"field": "description", "value": "Suksessforfatter Jojo Moyes hadde aldri solgt over ni millioner b\u00f8ker hvis hun skulle brukt tiden sin p\u00e5 \u00e5 bake kaker eller vaske skittent\u00f8y."}, {"field": "dominantimage", "value": "http://www.adressa.no/incoming/article11609480.ece/nnpx9k/ALTERNATES/w980-default/jojo1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/19818a23f8299685c23499b2362feff289f4c872.jpg?599558df"}, {"field": "dominantthumbnaildimensions", "value": "300x169"}, {"field": "heading", "value": ["- Hvis du f\u00e5r barn, kan du bare gj\u00f8re \u00e9n annen ting ordentlig bra -adressa.no", "Baker ikke kaker", "Skriver om hevnporno", "Forbud mot moteblader", "Ingen brydde seg", "Ble mor - og redd for alt mulig", "Tok trailerlappen", "L\u00e6rte datteren \u00e5 banne", "En mors skyld"]}, {"field": "id", "value": "19818a23f8299685c23499b2362feff289f4c872"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-company", "value": ["essex", "facebook"]}, {"field": "kw-concept", "value": ["kvinne", "annen ting", "barn", "annen ting ordentlig", "ting ordentlig", "bok"]}, {"field": "kw-entity", "value": ["the independent", "hackney", "aftenposten", "\u00f8st-london", "paradise hotel", "south china morning post", "hotel continental", "jojo moyes", "e-b\u00f8ker", "hei"]}, {"field": "kw-location", "value": ["england", "nord-norge", "london", "hollywood", "oslo", "norge"]}, {"field": "kw-pageclass", "value": "article"}, {"field": "kw-person", "value": ["ask burlefot", "tarjei vesaas", "tore renberg"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article11609480.ece/nnpx9k/ALTERNATES/w980-default/jojo1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Hvis du f\u00e5r barn, kan du bare gj\u00f8re \u00e9n annen ting ordentlig bra"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article11609493.ece"}, {"field": "pageclass", "value": ["article"]}, {"field": "publishtime", "value": "2015-09-26T21:13:07.000Z"}, {"field": "recs-articleid", "value": "11609493"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-09-26T21:13:07.000Z"}, {"field": "recs-rawtitle", "value": "- Hvis du f\u00e5r barn, kan du bare gj\u00f8re \u00e9n annen ting ordentlig bra -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Suksessforfatter Jojo Moyes hadde aldri solgt over ni millioner b\u00f8ker hvis hun skulle brukt tiden sin p\u00e5 \u00e5 bake kaker eller vaske skittent\u00f8y."}, {"field": "thumbnail", "value": "http://content-thumbnail.cxpublic.com/content/thumbnail200x150/19818a23f8299685c23499b2362feff289f4c872.jpg?599558df"}, {"field": "thumbnailfullheightdimensions", "value": "200x2996"}, {"field": "timestamp", "value": "2017-08-17T08:50:39.000Z"}, {"field": "title", "value": "Jojo Moyes: - Hvis du f\u00e5r barn, kan du bare gj\u00f8re \u00e9n annen ting ordentlig bra"}, {"field": "url", "value": "http://www.adressa.no/pluss/kultur/article11609493.ece"}, {"field": "urlhash", "value": "19818a23f8299685c23499b2362feff289f4c872"}], "score": 0.9105446, "siteId": "9222270286501375973", "id": "19818a23f8299685c23499b2362feff289f4c872"}

