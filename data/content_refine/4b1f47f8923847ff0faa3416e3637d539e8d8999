{"fields": [{"field": "modifiedtime", "type": "time", "value": "2016-11-18T05:12:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fotball 1. div", "\u00c5sane Fotball"]}, {"field": "author", "value": "\u00f8ystein vik"}, {"field": "body", "value": ["Saken oppdateres.", "Hjemme i sin moderne bolig med utsikt over Arna sentrum er det dagen derp\u00e5 for Kjetil Knutsen. Onsdag ble det klart at han ikke f\u00e5r forlenget sin kontrakt som trener i \u00c5sane.", "I stedet skal Mons Ivar Mjelde ta over. Kjetil Knutsen legger skylden for at han er ferdig p\u00e5 \u00e9n mann, etter tre \u00e5r i en jobb som har f\u00f8rt til opprykk fra 2. divisjon og to \u00e5r med overlevelse i 1. divisjon.", "\u2014 Svaret p\u00e5 at dette er blitt som det er blitt, er Roald Bruun-Hanssen. Folk m\u00e5 vite om den innflytelsen, p\u00e5virkningen og makten han er opptatt av, sier Kjetil Knutsen.", "48-\u00e5ringen sitter i sofaen i TV-stuen. Han forteller sin versjon av historien som kulminerte p\u00e5 et informasjonsm\u00f8te i \u00c5sane onsdag kveld, der grunnen til at Knutsen ikke fikk forlenget sitt engasjement var at han har sett for f\u00e5 juniorkamper og ikke er nok \u00abklubbmenneske\u00bb.Roald Bruun-Hanssen var ikke p\u00e5 informasjonsm\u00f8tet, og han har ikke frontet det som har skjedd i det siste i \u00c5sane. Men Knutsen mener likevel Bruun-Hanssen i praksis er lederen i klubben.", "\u2014 Det m\u00e5 du ta med styret, sier Bruun-Hanssen.", "\u2014 Hvilken rolle har du hatt i \u00e5r?", "\u2014 Jeg har hatt en rolle i styret som den som har fulgt opp sport. Det har gjort at jeg har v\u00e6rt mye involvert, sier Bruun-Hanssen.", "Bruun-Hanssen sluttet som kjent i Brann etter nedrykket for snart to \u00e5r siden. Etter det kom han sakte, men sikkert inn i igjen i moderklubben \u00c5sane. F\u00f8rst som daglig leder i 2015-sesongen. Og som styremedlem i 2016. Knutsen skryter av jobben Bruun-Hanssen gjorde i 2015. ## Styret avviser alt", "Etter 2015-sesongen var unnagjort, og man begynte \u00e5 se frem mot \u00e5rets sesong, den andre i 1.-divisjon, begynte tr\u00f8bbelet, forteller Knutsen.", "\u2014 En person til ble veldig sentral i dette, og det er s\u00f8nnen til Roald. S\u00f8nnen er Roalds m\u00e5l for alt han gj\u00f8r, sier Kjetil Knutsen.", "Knutsen forteller at han var p\u00e5 m\u00f8te med n\u00f8kkelpersoner i klubben dagen etter den siste seriekampen mot H\u00f8nefoss.", "\u2014 Da kom det veldig klart fra Roald at n\u00e5 var han opptatt av intern rekruttering. Vi m\u00e5tte ikke snakke om \u00e5 hente spillere, vi m\u00e5tte rydde plass for v\u00e5re egne, sier Knutsen.", "P\u00e5 dette tidspunktet var Bruun-Hanssen ikke lenger daglig leder, men var erstattet av Nils-Petter Lampe. Bruun-Hanssen skulle i stedet velges inn i styret. S\u00e5 rett, f\u00f8r jul i 2015, begynte konfliktniv\u00e5et \u00e5 skru seg til, if\u00f8lge Knutsen.", "\u2014 Da ble jeg hentet inn p\u00e5 kontoret til Roald og spurt om hvorfor jeg ikke hadde skrevet kontrakt med tre unge spillere, blant annet Roald sin s\u00f8nn. Allerede da sa jeg at jeg syntes det var ubehagelig \u00e5 diskutere hans s\u00f8nn med Roald selv, sier Knutsen.", "P\u00e5 ny\u00e5ret i \u00e5r forteller Knutsen om et lignende m\u00f8te.", "Bruun-Hanssen svarer bestemt nei p\u00e5 at han har presset p\u00e5 for \u00e5 gi kontrakt til sin egen s\u00f8nn, Magnus Bruun-Hanssen, men bekrefter m\u00f8tene om unge spillere.", "\u2014 Etter 2015-sesongen var styret enda mer opptatt av \u00e5 rekruttere spillere internt. Dette ble det naturlig nok diskusjoner med trenerne om, sier Bruun-Hanssen.", "\u00c5sane-styrets nestleder, Svein Andreassen, sier at \u00c5sanes styre st\u00e5r p\u00e5 egne bein og ikke har latt seg p\u00e5virke.", "\u2014 Styret tar sine beslutninger p\u00e5 uhildet grunnlag. Roald har en s\u00f8nn som spiller i \u00c5sane, og har ikke v\u00e6rt delaktig i prosessen rundt Kjetil Knutsen og Mons Ivar Mjelde.", "Men det er p\u00e5 det rene at Bruun-Hanssen i august i \u00e5r ba om et m\u00f8te mellom seg selv og trener Knutsen om nettopp s\u00f8nnen.", "Etter seinsommerens evalueringsprosess fikk Knutsen en tekstmelding av Roald der han ba om et m\u00f8te. (se bildet)", "\u2014 Jeg spurte hva som var agenda. Da svarte han at agendaen var meg og han, og litt Magnus, sier Knutsen.", "Roald Bruun-Hanssen husker det slik:", "\u2014 Denne SMS-en ble sendt to dager etter at Magnus returnerte fra Fana, og jeg skulle orientere Kjetil om \u00e5rsaken til at han vendte tilbake. Dette er for\u00f8vrig den eneste SMS-en som omhandler min s\u00f8nn, understreker Bruun-Hanssen.", "I midten av februar i \u00e5r mener Knutsen at Bruun-Hanssen sto bak at hans s\u00f8nn fikk kontrakt. Offisielt var det sportslig leder Trond Bj\u00f8rndal som gjorde det. Bj\u00f8rndal avviser n\u00e5 Knutsens versjon.", "\u2014 Jeg st\u00e5r 100 prosent inne for at jeg ville gi Magnus kontrakt, han kan bli en god 1.-divisjonsspiller. Jeg er ikke typen som lar meg presse, sier Bj\u00f8rndal. Han avviser ogs\u00e5 at Bruun-Hanssen bestemmer alt i klubben.Knutsen sier at det gjennom hele januar og februar ble trykket p\u00e5 fra Roald Bruun-Hanssen om at s\u00f8nnen skulle f\u00e5 kontrakt, men at Knutsen ikke ville sanksjonere det fordi han ikke mente spilleren var god nok.", "\u2014 Trond godkjente kontrakten, men det skjedde bak min rygg. Trond har forklart meg etterp\u00e5 at han uten \u00e5 tenke seg om skrev under kontrakten da han hadde d\u00e5rlig tid, sier Knutsen.", "S\u00e5 l\u00f8ste situasjonen seg, i alle fall midlertidig. Magnus Bruun-Hanssen var p\u00e5 l\u00e5n i Fana, der han spilte lite i 2.-divisjon, og \u00c5sane var et topplag gjennom hele v\u00e5ren.", "\u2014 Det var mye positivitet i klubben. Det vi m\u00e5tte leve med var at Roald jevnt og trutt kom inn p\u00e5 kontoret og hadde meninger om hvordan vi trente og mye annet. Han \u00f8nsket innflytelse p\u00e5 jobben vi gjorde.", "S\u00e5 var det sommerferie, og Knutsen var i Barcelona med familien. BA ringte ham og spurte ham om han ikke skulle forlenge sin kontrakt. Det ble en sak i avisen.", "\u2014 Da ringte Roald til Trond om at det skulle innledes kontraktsforhandlinger, og Trond ringte til meg p\u00e5 vegne av Roald. Slik skjedde det, sier Knutsen.Men det ble aldri kontraktsforhandlinger. I stedet skjedde det ting p\u00e5 spillersiden. Kaptein Vegard Leikvoll Moberg gikk til Sogndal, noen nye spillere kom inn i \u00c5sane.", "\u2014 Da var beskjeden fra Roald klar: Stallen var stor nok med 16 seniorspillere, og de resterende plassene skulle fylles av u-lagsspillere. Det var et krav. Jeg satte meg p\u00e5 bakbeina, sier Knutsen.", "Magnus Bruun-Hanssen var da tilbake fra Fana. Og Knutsen fikk vite at spilleren hadde f\u00e5tt proffkontrakt. Bak Knutsens rygg.", "\u2014 F\u00f8rste del av det m\u00f8tet handlet om at det hadde v\u00e6rt for mange m\u00f8ter med h\u00f8ylytt diskusjon. Han sa h\u00f8yt og tydelig at han og jeg var de to viktigste i klubben, og at vi to m\u00e5tte samarbeide. Han var tydelig p\u00e5 at hvis jeg samarbeidet og st\u00f8ttet ham, s\u00e5 ville det sl\u00e5 bedre ut for oss begge, sier Knutsen, og fortsetter.", "\u2014 Det ble en heftig diskusjon om hvordan han kunne skrive proffkontrakt med sin egen s\u00f8nn. Til slutt sa Roald at det at s\u00f8nnen fikk kontrakt, var tilbakebetaling til Roald for alt han hadde gjort for klubben, sier Knutsen.", "Knutsen understreker at han vil trekke frem Magnus Bruun-Hanssens gode holdninger og at han ser p\u00e5 s\u00f8nnen som helt uskyldig i denne saken.", "\u00c5sane holdt plassen. Etter sesongen innstilte Knutsen bare \u00e9n ung spiller til proffkontrakt. Magnus Bruun-Hanssen burde leies ut fordi han enn\u00e5 ikke var god nok for 1. divisjon, mente Knutsen.", "\u2014 Da jeg sa det skj\u00f8nte Roald at med meg som trener kom ikke s\u00f8nnen til \u00e5 f\u00e5 muligheten i \u00c5sane i 2017. Den siste m\u00e5neden har Bruun-Hanssen trukket seg ut av de synlige prosessene i \u00c5sane. Siden 20. oktober har ikke Knutsen snakket med ham.", "\u2014 Men Roald har v\u00e6rt involvert i absolutt alt. Evalueringsprosesser, ansettelsesprosser og utfrysningsprosesser. Han har styrt hele butikken, sier Knutsen, noe Bruun-Hanssen avviser."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "d49c09b56f90574a78852b280e6b33a562dcd1064c1d39bf4cf4f000cb2ce1a8"}, {"field": "createtime", "value": "2017-08-03T20:35:19.000Z"}, {"field": "description", "value": "Kjetil Knutsen mener han ikke f\u00e5r fortsette i \u00c5sane p\u00e5 grunn av Roald Bruun-Hanssen. Roald Bruun-Hanssen avviser alt overfor BT."}, {"field": "heading", "value": ["Her er SMS-en som beviser at Bruun-Hanssens s\u00f8nn var tema -adressa.no", "Har fulgt opp sport", "Bj\u00f8rndal tilbakeviser Knutsen", "Ville ha u-lagsspillere", "\u2014 Tilbakebetaling", "Altmuligmann"]}, {"field": "id", "value": "4b1f47f8923847ff0faa3416e3637d539e8d8999"}, {"field": "keyword", "value": ["Fotball 1. div", "\u00c5sane Fotball"]}, {"field": "keywords", "value": "Fotball 1. div,\u00c5sane Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["styre", "s\u00f8nn", "spiller", "kontrakt", "ung spiller"]}, {"field": "kw-entity", "value": ["\u00e5sane fotball", "fana", "styret", "kjetil knutsen og mons ivar mjelde", "bruun-hanssen", "arna", "nils-petter lampe", "brann"]}, {"field": "kw-location", "value": ["h\u00f8nefoss", "sogndal", "barcelona"]}, {"field": "kw-pageclass", "value": "article"}, {"field": "kw-person", "value": ["roald bruun-hanssen", "vegard leikvoll moberg", "svein andreassen", "trond bj\u00f8rndal", "mons ivar mjelde", "magnus bruun-hanssen", "kjetil knutsen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/9dfa20d3-5f48-44c3-8ef5-b5456eacc7f9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er SMS-en som beviser at Bruun-Hanssens s\u00f8nn var tema"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Her-er-SMS-en-som-beviser-at-Bruun-Hanssens-sonn-var-tema-221874b.html"}, {"field": "pageclass", "value": ["article"]}, {"field": "publishtime", "value": "2016-11-17T22:14:11.000Z"}, {"field": "recs-articleid", "value": "221874"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-11-17T22:14:11.000Z"}, {"field": "recs-rawtitle", "value": "Her er SMS-en som beviser at Bruun-Hanssens s\u00f8nn var tema -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Kjetil Knutsen mener han ikke f\u00e5r fortsette i \u00c5sane p\u00e5 grunn av Roald Bruun-Hanssen. Roald Bruun-Hanssen avviser alt overfor BT."}, {"field": "thumbnail", "value": "http://content-thumbnail.cxpublic.com/content/thumbnail200x150/4b1f47f8923847ff0faa3416e3637d539e8d8999.jpg?59838907"}, {"field": "thumbnailfullheightdimensions", "value": "200x2113"}, {"field": "timestamp", "value": "2017-08-03T20:35:19.000Z"}, {"field": "title", "value": "Her er SMS-en som beviser at Bruun-Hanssens s\u00f8nn var tema"}, {"field": "url", "value": "http://www.adressa.no/100Sport/fotball/Her-er-SMS-en-som-beviser-at-Bruun-Hanssens-sonn-var-tema-221874b.html"}, {"field": "urlhash", "value": "4b1f47f8923847ff0faa3416e3637d539e8d8999"}], "score": 0.96224666, "siteId": "9222270286501375973", "id": "4b1f47f8923847ff0faa3416e3637d539e8d8999"}

