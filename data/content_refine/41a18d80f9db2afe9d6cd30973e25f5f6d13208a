{"fields": [{"field": "modifiedtime", "type": "time", "value": "2012-06-19T06:22:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "SANGER FRA ANDRE ETASJE", "Svensk drama", "Regi: Roy Andersson", "Med: Lars Nordh, Stefan Larsson, Torbj\u00f6rn Fahlstr\u00f6m, Klas G\u00f6sta Olsson", "I det ene tabl\u00e5et mer uttykksfullt enn det andre nagler Roy Anderssons \u00abSanger fra andre etasje\u00bb tids\u00e5nden ved \u00e5rtusenskiftet til veggen. Som i scenene hvor kapitalisten med den store forretningsideen g\u00e5r fem p\u00e5: Han har selvf\u00f8lgelig funnet ut at ved tidsskillet vil den store symboleffekten bli et krusifiks som markering av 2000-\u00e5rsdagen. Men markedsanalysen sl\u00e5r feil, ingen vil ha krusifiks i ulike st\u00f8rrelser, og varepartiet havner p\u00e5 skraphaugen. Sammen med de fleste ideer som opptar menneskene i en epoke uten ideologier.", "Skikkelsene i filmen er b\u00e5de hverdagslige og verdensfjerne _ samtidig. De fleste er havnet i fornedrende situasjoner men beholder likevel en slags verdighet. Jeg finner ikke noe bedre \u00e5 sammenligne med en Beckkets absurde scener med forhutlede mennesker som tviholder p\u00e5 forventningen om at noe bedre er i vente. Ved \u00e5rtusenskiftet er tomheten i tilv\u00e6relsen et sentralt tema for Andersson. Menneskene eier og har mer enn noen gang f\u00f8r, men likevel er tilv\u00e6relsen tom for mening.", "Dette kan h\u00f8res ut som en tung aff\u00e6re, men ettertanke og vemod stiller seg ikke i veien for en ironi som blinker og blusser av overlegent hum\u00f8r. En v\u00e5ger nesten ikke \u00e5 le med det samme, for filmfigurene appellerer til medf\u00f8lelse, og miksen alvor/humor er s\u00e5 h\u00e5rfint beregnet at tilskueren rett som det er befinner seg balanserende p\u00e5 denne eggen. Resultatet er at vi ser oss selv og v\u00e5re omgivelser i et avsl\u00f8rende, tragikomisk skj\u00e6r.", "Roy Andersson (manus og regi) er mannen som har laget tre filmer p\u00e5 30 \u00e5r (\u00abEn kj\u00e6rlighetshistorie\u00bb og \u00abGiliap\u00bb f\u00f8r denne), og som har brukt fire \u00e5r p\u00e5 innspillingen av \u00abSanger fra andre etasje\u00bb. Den er da ogs\u00e5 et sammenhengende signal fra en perfeksjonist som pakker bildene med informasjon og i nesten irriterende grad krever konsentrasjon. Kunne ikke denne formens mester ha s\u00f8rget for at en noenlunde observant tilskuer hadde sjans til \u00e5 f\u00e5 med seg det meste? (Det kunne han antakelig, men jeg mistenker ham for \u00e5 \u00f8nske at vi skal sitte igjen med en irriterende f\u00f8lelse av at her var det noe jeg ikke fikk helt tak i).", "I et egenutviklet filmspr\u00e5k forteller Andersson i korte, ofte gjentatte replikker en historie om \u00e5 bli til overs, bli arbeidsl\u00f8s, ufruktbar, isolert. Som individ er man hjelpel\u00f8s, som medlem av en masse blir man offer for manipulasjon og ensretting. Arenaen er korridorer og k\u00f8er, langbord eller bardisk, menneskene er mest menn, duknakket med dokumentmapper _ p\u00e5 vei fra ett nederlag (jobben) til et nytt hjemme (sengen). Er det rart at gjennomgangsfiguren (fortreffelig tolket av Lars Nordh, helt ukjent _ i likhet med akt\u00f8rene for\u00f8vrig) ankrer opp i en bar underveis og lager filmens beste scene som tilskuer til tidenes trafikk-kaos utenfor?", "Hvis du undres p\u00e5 om ikke Andersson finner lyspunkter i horisonten, f\u00e5r det bli et sp\u00f8rsm\u00e5l om nyanser. Men konklusjonen er dyster, for her avsl\u00f8rer en scene som bokstavelig talt har dybde, hvorfor filmen stort sett mangler unge mennesker. Plutselig f\u00e5r Anderssons analyse en feberaktig temperatur \u00e0 la von Triers \u00abDancer in the Dark\u00bb, og Benny Anderssons blandingsinspirasjon av folkemusikk og elektroniske klanger utdyper spennet i de lange, kontrastrike billedtagningene.", "Det m\u00e5 en poetisk avrunding til, for Roy Anderssons manus knytter seg bl.a. til lyrikeren C\u00e9sar Vallejos (fra Peru) utsagn som \u00abElsket v\u00e6re den som setter seg\u00bb. Hva han enn mener med det, _ den f\u00f8ler seg elsket som setter seg for \u00e5 oppleve \u00abSanger fra andre etasje\u00bb."]}, {"field": "category0", "value": "kultur"}, {"field": "contenthash", "value": "be6552dc0e1117db687f5a6ae5aef37012998bc2f681173b891024ff978b288c"}, {"field": "createtime", "value": "2017-03-05T17:39:59.000Z"}, {"field": "description", "value": "Suveren svensk samtidssatire over sammenbruddet i en sivilisasjon hvor verdiskalaen er byttet ut med kassaapparat."}, {"field": "dominantimage", "value": "http://www.adressa.no/incoming/article1027878.ece5/ALTERNATES/w980-default/ver2%20terning5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/41a18d80f9db2afe9d6cd30973e25f5f6d13208a.jpg?5964c4d5"}, {"field": "dominantthumbnaildimensions", "value": "300x169"}, {"field": "heading", "value": "F\u00f8rsteklasses fra andre etasje -adressa.no"}, {"field": "id", "value": "41a18d80f9db2afe9d6cd30973e25f5f6d13208a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["film", "mennesker", "etasje", "scene"]}, {"field": "kw-entity", "value": ["beckkets", "triers", "dancer in the dark", "giliap", "elsket", "andersson"]}, {"field": "kw-location", "value": ["peru", "sanger"]}, {"field": "kw-pageclass", "value": "article"}, {"field": "kw-person", "value": ["lars nordh", "benny anderssons", "roy andersson", "c\u00e9sar vallejos"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1027878.ece5/ALTERNATES/w980-default/ver2%20terning5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rsteklasses fra andre etasje"}, {"field": "og-type", "value": "article"}, {"field": "og-url", "value": "http://www.adressa.no/kultur/article327644.ece"}, {"field": "pageclass", "value": ["article"]}, {"field": "publishtime", "value": "2000-11-02T23:00:00.000Z"}, {"field": "recs-articleid", "value": "3040832"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-11-02T23:00:00.000Z"}, {"field": "recs-rawtitle", "value": "F\u00f8rsteklasses fra andre etasje -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Suveren svensk samtidssatire over sammenbruddet i en sivilisasjon hvor verdiskalaen er byttet ut med kassaapparat."}, {"field": "thumbnail", "value": "http://content-thumbnail.cxpublic.com/content/thumbnail200x150/41a18d80f9db2afe9d6cd30973e25f5f6d13208a.jpg?5964c4d5"}, {"field": "thumbnailfullheightdimensions", "value": "200x1048"}, {"field": "timestamp", "value": "2017-07-11T12:30:13.000Z"}, {"field": "title", "value": "F\u00f8rsteklasses fra andre etasje"}, {"field": "url", "value": "http://www.adressa.no/kultur/article327644.ece"}, {"field": "urlhash", "value": "41a18d80f9db2afe9d6cd30973e25f5f6d13208a"}], "score": 0.6308714, "siteId": "9222270286501375973", "id": "41a18d80f9db2afe9d6cd30973e25f5f6d13208a"}

