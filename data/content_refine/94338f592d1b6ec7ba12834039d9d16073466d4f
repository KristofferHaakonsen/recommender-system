{"fields": [{"field": "modifiedtime", "type": "time", "value": "2016-12-04T14:57:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "thomas berndt / adresseavisen / politiken"}, {"field": "body", "value": ["- Jeg stemmer p\u00e5 Trump, ropte en mann p\u00e5 den andre siden av gaten da Glen og Sameenna Gulam var ute for \u00e5 handle.", "Greit nok \u00e5 vite, humret Glen for seg selv og gikk videre. Da mannen, stadig h\u00f8yere, skrek ut sin st\u00f8tte til Trump, forsto ekteparet Gulam at det var dem han henvendte seg til. Da han var sikker p\u00e5 at Glen og Sameenna hadde hans fulle oppmerksomhet, knyttet han neven og satte inn det han mente var prikken over i-en:", "- N\u00e5r Trump vinner, blir dere to sendt hjem.", "I l\u00f8pet av sine snart tjue \u00e5r i USA hadde Glen og Sameenna aldri opplevd at noen hadde ropt til dem p\u00e5 gaten p\u00e5 denne m\u00e5ten. Men under og etter \u00e5rets opphetede presidentvalgkamp kan flere medlemmer av USAs minoriteter fortelle lignende historier.", "- Det er skremmende. Jeg er ikke redd for meg selv, men jeg tenker p\u00e5 d\u00f8trene mine og p\u00e5 s\u00f8steren min som b\u00e6rer hijab, sier Sameenna.", "Vi befinner oss i det mest muslimske som USA har \u00e5 by p\u00e5. Hamtramck ligger i n\u00e6rheten av storbyen Detroit i delstaten Michigan. Fra h\u00f8yttalerne p\u00e5 moskeene i byen blir arabiske gloser sendt ut fem ganger om dagen n\u00e5r det er tid for b\u00f8nn. Her har innbyggerne spilt en ufrivillig hovedrolle i den amerikanske valgkampen, og fokuset kan fortsette ogs\u00e5 fremover. Donald Trump vant etter en valgkamp der budskapet hans om \u00e5 gj\u00f8re USA storsl\u00e5tt igjen inkluderte en skarp retorikk overfor muslimer.", "- Jeg tror de hater oss, sa han om muslimer.", "Likevel er det ikke tanken p\u00e5 Donald Trump i Det hvite hus som bekymrer menneskene vi m\u00f8ter i Hamtramck denne dagen.", "- De som styrer Kongressen er klokere enn ham, mener Glen Gulam n\u00e5r vi m\u00f8ter ham til lunsj p\u00e5 en jemenittisk restaurant.", "Han bor et stykke nord for Hamtramck, men har tydelig f\u00e5tt merke hvordan sjikaneringen mot muslimer har \u00f8kt i styrke og f\u00e5tt h\u00f8re om overfall p\u00e5 ikke-etniske amerikanere i det siste.", "- N\u00e5r de \u00f8verste lederne er slemme, blir folk slemme, sier Gulam.", "I sentrum av byen Hamtramck vaier Jemens r\u00f8de, hvite og sorte flagg side om side med", "Stars and Stripes. Gardinene er trukket for hos Islamic Center of Hamtramck, en av byens \u00e5tte moskeer.", "- Det er skremmende at han vant, men USA er et rettssamfunn med en fantastisk grunnlov. Donald Trump kan ikke bestemme alt selv, sier Hassan, \u00e9n av rundt 175 menn som akkurat har v\u00e6rt samlet til dagens f\u00f8rste fredagsb\u00f8nn i Islamic Center of Hamtramck.", "Kvinnene er forvist til nabobygget.", "- Jeg er mest bekymret for kvinnene v\u00e5re som ikke kan beskytte seg selv hvis de skulle bli angrepet, men jeg er ikke bekymret for muslimer generelt, og vi vil ikke endre hvem vi er, forteller Hassan.", "Under dagens andre fredagsb\u00f8nn, som fyller moskeen p\u00e5 ny, prediker imamen,", "dr. Muhammed Hakeem messende om \u00e5 v\u00e6re sterk i troen og ha t\u00e5lmodighet.", "- USA er et demokratisk land. Vi er ikke redde eller bekymret for Donald Trump. Det viktigste budskapet i islam er fred mellom mennesker, forteller imamen oss etterp\u00e5.", "- Det vil alltid v\u00e6re noen som bruker hat og frykt for \u00e5 hjelpe seg selv. Men Allah styrer alt. Vi ser hva som skjer, sier dr. Hakeem med et smil.", "Han er egypter, har bodd 15 \u00e5r i Bahrain og har etter invitasjon fra moskeen flyttet til byen rett \u00f8st for Detroit. Mange muslimer har reist samme vei.", "Det var i byene rundt Detroit at den amerikanske bilindustrien ble f\u00f8dt. Hamtramck kan skryte av at verdens f\u00f8rste Dodge ble bygget her for over hundre \u00e5r siden. Flere \u00e5r senere fikk bilbransjens nedtur husprisene til \u00e5 stupe i Hamtramck, noe som gjorde at folk med lav inntekt fikk r\u00e5d til \u00e5 kj\u00f8pe dem.", "I 1970-\u00e5rene hadde 90 prosent av befolkningen polsk bakgrunn. \u00abLille Warszawa\u00bb ble byen kalt. N\u00e5 er over halvparten av de rundt 22000 innbyggerne muslimer. Spesielt er det folk fra Bangladesh og Jemen som har kommet til byen. Siden i fjor har Hamtramck, som USAs f\u00f8rste noensinne, hatt et byr\u00e5d hvor flertallet", "- fire av seks - er muslimer.", "- Ja, jeg er muslim, men jeg er valgt som alle andre politikere og vil tjene alle innbyggerne, sier 29-\u00e5rige Saad Almasmari, som var med p\u00e5 \u00e5 skrive historie da han og to andre muslimer kom inn i byr\u00e5det ved valget i november i fjor.", "Selv om han kjempet hardt for \u00e5 samle stemmer til Hillary Clinton under det nylige presidentvalget, tar ogs\u00e5 han Trumps seier med stoisk ro.", "- Han er min kommende president. Jeg h\u00e5per at han vil f\u00f8lge grunnloven. I s\u00e5 fall finnes det ingen problemer. Folk er redde, men dette er USA. Presidenten kan ikke gj\u00f8re hva han vil. Vi har ytringsfrihet og", "religionsfrihet, sier Almasmari, som p\u00e5 dressen sin har festet et amerikansk flagg som er minst dobbelt s\u00e5 stort som de amerikanske politikere normalt g\u00e5r med.", "At Trump vant Michigan var en av n\u00f8klene til hans overraskende sammenlagtseier over", "Hillary Clinton. Riktignok fikk han bare 700 stemmer i Hamtramck mot Clintons 5300, men de n\u00e5v\u00e6rende og tidligere arbeiderklassevelgerne ellers i staten stemte i hopetall p\u00e5 kandidaten med den t\u00f8ffe holdningen til", "muslimer.", "Trump droppet planen om innreiseforbud", "for alle muslimer, men vil til gjengjeld n\u00e5 nekte innreisetillatelse for folk som kommer fra", "regioner som har eksportert terror, les alts\u00e5 Midt\u00f8sten.", "Han har utnevnt tidligere generall\u00f8ytnant Michael Flynn som sikkerhetsr\u00e5dgiver. Flynn mistet jobben som toppsjef i forsvarets etterretningstjeneste for sin harde kritikk av islam.", "- Jeg har brukt ti\u00e5r av livet mitt p\u00e5 \u00e5 v\u00e6re i krig med islam, eller i hvert fall en del av islam, har han uttalt.", "Tidligere i \u00e5r tweetet han at det er \u00abrasjonelt \u00e5 frykte muslimer\u00bb.", "Trump har utpekt den sv\u00e6rt innvandringskritiske Jeff Session som justisminister, og st\u00f8ttespilleren Kris Kobach har meddelt at han allerede er i ferd med \u00e5 unders\u00f8ke hvordan man kan lage et nasjonalt register for muslimer.", "- Vi er selvf\u00f8lgelig bekymret for retorikken som har blitt brukt i valgkampen, og vi h\u00e5per at det vil bli annerledes n\u00e5, sier Kassem Allie, administrasjonssjef ved Islamic Center of America, Nord-Amerikas st\u00f8rste mosk\u00e9.", "Den ligger i Dearborn p\u00e5 motsatt side av", "Detroit i forhold til Hamtramck. Bare et par kilometer fra stedet hvor Henry Ford grunnla sin ber\u00f8mte bilfabrikk, strekker moskeen seg 46 meter opp i v\u00e6ret med en minaret p\u00e5 hver side.", "- V\u00e5r hovedbekymring er \u00f8kningen i hatforbrytelser det siste \u00e5ret - og spesielt etter valget \u2013 mot muslimer og andre minoriteter, sier han sittende i sofaen p\u00e5 kontoret sitt.", "Ved et universitet i det n\u00e6rliggende Ann Arbor truet en mann med \u00e5 tenne p\u00e5 en kvinnelig student om hun ikke tok av seg hijaben. Hun gjorde som han sa og stakk av. Muslimene i Detroit-omr\u00e5det ellers har stort sett sluppet unna, men det vekket landsdekkende oppmerksomhet da skoleelever i en forstad til", "Detroit begynte \u00e5 rope: \u00abBuild the wall.\u00bb", "- Folk i omr\u00e5det kjenner oss. Men vi er p\u00e5 vakt, og vi er mer bekymret for omr\u00e5der med sm\u00e5 muslimske befolkningsgrupper, mener Kassem Allie.", "Donald Trump har tatt avstand fra hatforbrytelser som blir beg\u00e5tt i hans navn, men han b\u00e6rer et ansvar for utviklingen, mener Allie.", "- Angsten n\u00e6res av noen som \u00f8nsker at frykten er der og som vil bruke \u00abde andre\u00bb som syndebukker for at enkelte omr\u00e5der er rammet av problemer. Vi har omr\u00e5der med mange arbeidervelgere hvor \u00f8konomien fortsatt ikke har kommet seg siden finanskrisen i 2008, og s\u00e5 har vi enkelte ledere som kommer med lettvinte l\u00f8sninger, som for eksempel at hvis vi bare kvitter oss med meksikanerne og inng\u00e5r bedre avtaler med Kina, s\u00e5 vil alt l\u00f8se seg. De benytter seg av frykten hos folk som virkelig har \u00f8konomiske problemer.", "- Kan du forst\u00e5 det hvis ikke-muslimske amerikanere f\u00f8ler en viss nerv\u00f8sitet ved \u00e5 plutselig v\u00e6re i mindretall i \u00absitt eget land\u00bb?", "- Det vil v\u00e6re hyklersk ikke \u00e5 tenke p\u00e5 at dette landet ble bygget p\u00e5 innvandring, svarer han.", "Hamtramck var en gang kjent som en festlig by. Under forbudstiden i 1920-\u00e5rene fl\u00f8t alkoholen i byen uten problemer, takket v\u00e6re smuglertunnelene. \u00abMan er alltid innenfor kryperekkevidde av en bar\u00bb, l\u00f8d et ordtak i byen. S\u00e5 sent som i 2003 k\u00e5ret musikkbladet Blender Hamtramck til USAs nest mest rocka by.", "Antallet barer har falt jevnt. N\u00e5r vi svinger innom New Dodge Lounge, er det riktignok fortsatt liv i byens punkmilj\u00f8.", "- Vi er \u00abfree bleeders\u00bb og ikke redde for \u00e5 innr\u00f8mme det, proklamerer vokalisten i et kvinnepunkband idet de g\u00e5r p\u00e5 scenen.", "- \u00abMy body is not your body\u00bb, synger hun mens hun l\u00f8fter opp det r\u00f8de skj\u00f8rtet sitt og avsl\u00f8rer r\u00f8de flekker p\u00e5 de hvite trusene sine.", "For deler av lokalbefolkningen har endringene i byen imidlertid blitt for store, og de", "mener at det er tid for \u00e5 se p\u00e5 rettighetene til alle borgere.", "Susan Dunn har i over ett \u00e5r klaget jevnlig over at innkallingen til b\u00f8nn er s\u00e5 h\u00f8ylytt at hun til stadighet blir forstyrret i huset sitt - noen ganger f\u00f8r klokken seks om morgenen, andre ganger rundt 22.55 om kvelden.", "- Jeg \u00f8nsker ikke \u00e5 h\u00f8re det i huset mitt. Dette er fristedet mitt. Du h\u00f8rer ikke meg ut\u00f8ve min religion p\u00e5 fire gaters avstand, men jeg er tvunget til \u00e5 bli utsatt for deres. Det vil jeg bare ikke akseptere uten et ord, sier hun mens vi sitter ved spisebordet hennes.", "- Hvis USA har religionsfrihet, og kirken overfor meg kan ringe s\u00f8ndag morgen, hvorfor kan ikke en mosk\u00e9 kalle inn til b\u00f8nn?", "- Kirken kom f\u00f8r deg, svarer hun.", "At Susan Dunn skulle bli byens mest ivrige motstander, er p\u00e5 \u00e9n m\u00e5te overraskende. Hun synes at Bernie Sanders h\u00f8rer hjemme mange klasser over b\u00e5de Trump og Clinton. P\u00e5 veggene henger bilder av hennes halvt iranske barn, og i huset ved siden av bor et par fra Jemen som flyttet inn p\u00e5 hennes oppfordring.", "Susan har imidlertid opplevd for mye til at hun vil ignorere det, sier hun, som da en gjeng voksne l\u00e6rte lokale barn \u00e5 lage bomber av husholdningsmidler som fyrverkeri til 4. juli.", "I skolen har uttrykk som juleferie og p\u00e5skeferie forsvunnet, akkurat som de har gjort flere andre steder i USA for \u00e5 gj\u00f8re forholdene s\u00e5 religionsn\u00f8ytrale som mulig. Likevel er h\u00f8yttalerne det mest gjennomg\u00e5ende problemet. B\u00e5de volumet deres, og at de enkelte ganger blir brukt til mer enn bare innkalling til b\u00f8nn.", "Dagen i forveien hadde en stemme snakket lenge - samtidig som FBI advarte om risikoen for et terrorangrep i forbindelse med valget.", "- Jeg h\u00e5per det ikke blir sagt noe ille over h\u00f8yttalerne. Jeg aner ikke. Jeg forst\u00e5r ikke hva som blir sagt, sier Susan Dunn.", "Hun har flere ganger pr\u00f8vd \u00e5 bli valgt inn til byr\u00e5det, men hun mener at lokale muslimer har jukset med valglistene og truet trosfeller til \u00e5 stemme p\u00e5 bestemte personer. Hun har klaget til politiet.", "- Barna mine vil ha meg til \u00e5 flytte. De kan se irritasjonen min. Men jeg vil ikke endre min m\u00e5te \u00e5 leve p\u00e5. Jeg vil kjempe for din rett til \u00e5 si hva du mener, men du vil ikke respektere min rett. Du har ikke rett til \u00e5 be om noe du ikke er villig til \u00e5 gi en annen.", "Tilbake p\u00e5 den jemenittiske kafeen forteller Glen Galum at Koranen p\u00e5byr \u00e5 behandle alle med respekt, uansett hvor de er i verden.", "- Hele verden tilh\u00f8rer Gud, sier han.", "Og siden valget av Trump ikke kan gj\u00f8res om, er det ingen grunn til \u00e5 tenke for mye p\u00e5 det.", "- Vi m\u00e5 se hva som skjer. N\u00e5 har vi en fordomsfull president. Men en hund som bjeffer, biter ikke."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "89c6a7a46d8cd253e615d8777d0210a45f3c50e294c837663f09958819feebce"}, {"field": "createtime", "value": "2016-12-04T15:01:21.000Z"}, {"field": "description", "value": "I USAs mest muslimske by er lokalbefolkningen mer bekymret for hatforbrytelser enn for hva Donald Trump m\u00e5tte komme til \u00e5 finne p\u00e5 n\u00e5r han blir president."}, {"field": "dominantimage", "value": "http://www.adressa.no/incoming/article13869058.ece/8viuji/ALTERNATES/w980-default/33.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/94338f592d1b6ec7ba12834039d9d16073466d4f.jpg?58d41f1e"}, {"field": "dominantthumbnaildimensions", "value": "300x169"}, {"field": "heading", "value": ["En muslimsk by i Trump-land -adressa.no", "Et rettssamfunn", "N\u00f8kkelen til seier", "Stolte \u00abfree bleeders\u00bb", "Mistenker valgfusk"]}, {"field": "id", "value": "94338f592d1b6ec7ba12834039d9d16073466d4f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["byen", "muslim", "muslimsk by"]}, {"field": "kw-entity", "value": ["blender hamtramck", "allah", "nord-amerikas", "sameenna gulam", "stripes", "glen og sameenna", "dr. hakeem", "clintons 5300", "kongressen", "new dodge lounge", "trump og clinton", "kassem allie", "sameenna", "bangladesh og jemen", "glen og sameenna gulam", "midt\u00f8sten", "saad almasmari", "gud", "hakeem", "koranen", "a. presidenten", "glen", "islamic center of hamtramck", "islamic center of america", "islamic center"]}, {"field": "kw-location", "value": ["ann arbor", "hassan", "warszawa", "kina", "michigan", "bahrain", "detroit", "jemen", "dearborn"]}, {"field": "kw-pageclass", "value": "article"}, {"field": "kw-person", "value": ["bernie sanders", "hillary clinton", "michael flynn", "glen gulam", "jeff session", "henry ford", "glen galum", "donald trump", "kris kobach", "susan dunn"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13869058.ece/8viuji/ALTERNATES/w980-default/33.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En muslimsk by i Trump-land"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/04/En-muslimsk-by-i-Trump-land-13869065.ece"}, {"field": "pageclass", "value": ["article"]}, {"field": "publishtime", "value": "2016-12-04T14:57:40.000Z"}, {"field": "recs-articleid", "value": "13869065"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-04T14:57:40.000Z"}, {"field": "recs-rawtitle", "value": "En muslimsk by i Trump-land -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "I USAs mest muslimske by er lokalbefolkningen mer bekymret for hatforbrytelser enn for hva Donald Trump m\u00e5tte komme til \u00e5 finne p\u00e5 n\u00e5r han blir president."}, {"field": "thumbnail", "value": "http://content-thumbnail.cxpublic.com/content/thumbnail200x150/94338f592d1b6ec7ba12834039d9d16073466d4f.jpg?58d41f1e"}, {"field": "thumbnailfullheightdimensions", "value": "200x2466"}, {"field": "timestamp", "value": "2017-03-23T19:16:46.000Z"}, {"field": "title", "value": "Dette er en muslimsk by i Trump-land"}, {"field": "url", "value": "http://www.adressa.no/pluss/magasin/2016/12/04/En-muslimsk-by-i-Trump-land-13869065.ece"}, {"field": "urlhash", "value": "94338f592d1b6ec7ba12834039d9d16073466d4f"}], "score": 0.57603383, "siteId": "9222270286501375973", "id": "94338f592d1b6ec7ba12834039d9d16073466d4f"}

