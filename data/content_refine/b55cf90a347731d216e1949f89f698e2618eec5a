{"fields": [{"field": "modifiedtime", "type": "time", "value": "2014-10-15T06:19:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Sigrid Krogh og Alexander Halsen har nettopp hentet datteren Frida (21 m\u00e5neder) i barnehagen. Frida er en liten jente med brunt h\u00e5r og bl\u00e5 \u00f8yne, og hun kniser n\u00e5r pappa l\u00f8fter henne h\u00f8yt opp i v\u00e6ret. Frida skiller seg fra andre barn p\u00e5 ett punkt: hun har kromosomfeilen trisomi 18.", "Foreldrene visste ikke om funksjonshemmingen hennes f\u00f8r datteren var seks m\u00e5neder gammel. R\u00e5det gravide kvinner f\u00e5r er vanligvis at denne diagosen er uforenlig med liv. Abort blir anbefalt.", "- Jeg vet ikke hva vi vi ville gjort hvis vi visste om dette mens hun var i magen, sier Sigrid \u00e6rlig.", "Tirsdag deltok familien p\u00e5 et stortingsseminar der foreldre og fagfolk m\u00f8tes for \u00e5 dr\u00f8fte hvordan man gir et godt helsetilbud til barna med trisomi 18 og 13 i Norge.", "LES OGS\u00c5: - Barn diskrimineres utfra diagnose", "Bildet som blir tegnet av denne diagnosen er ofte dystert. Mange barn d\u00f8r ved eller f\u00f8r f\u00f8dselen, og helsetilstanden er ofte alvorlig. Men her sitter Frida i mammas fang og smiler og babler, og kommuniserer i h\u00f8yeste grad med foreldrene, selv om det er uten ord.", "- Hun liker \u00e5 tulle og herje, sier Alexander og Sigrid.", "- Hun jabber masse: hun sier ma-ma-ma og pa-pa-pa. Men det er kanskje ikke mening bak det, undrer Sigrid.", "- En gr\u00f8nnsak, sier Alexander sakte, som om han pr\u00f8ver ut ordet.", "- Det er hun iallfall ikke.", "Lege Siri Fuglem Berg, som er en av p\u00e5driverne for \u00e5 f\u00e5 i stand seminaret, er selv mor et til barn med trisomi 18. Hennes fjerde barn Evy Kristine ble f\u00f8dt med syndromet, og d\u00f8de som nyf\u00f8dt.", "Berg sier at Frida er prototypen p\u00e5 barna som lever med trisomi 18 \u2013 de kommuniserer, har stor glede av kos og klemmer, og mange er lite syke. I kontrast til bildet som ofte tegnes av diagnosen.", "Det gis ofte lindrende framfor livreddende hjelp til barn med trisomi 18 og 13, og mange foreldre opplever \u00e5 m\u00e5tte kjempe for \u00e5 f\u00e5 hjelp til barna.", "- M\u00e5let er \u00e5 f\u00e5 bort det lindrende fokuset. Forskning viser at n\u00e5r barna f\u00e5r tilgang til kirurgi og livreddende behandling ved behov, \u00f8ker overlevelsen og livskvaliteten betraktelig. Vi foreldre vet at det ikke er gitt at barna overlever likevel \u2013 vi er ikke helt naive. Men de m\u00e5 f\u00e5 sjansen, mener Berg.", "N\u00e5 er et sett nasjonale retningslinjer under utarbeidelse for disse familiene. Retningslinjene skal v\u00e6re ferdige i begynnelsen av 2015.", "- M\u00e5let er \u00e5 f\u00e5 til et mer strukturert tilbud for alle som har et barn med en vanskelig diagnose. Dette er et tilbud som de m\u00e5 velge om de vil motta. Det er ulike \u00f8nsker og behov i en slik situasjon, sier Jens Gr\u00f8gaard, seniorr\u00e5dgiver i Helsedirektoratet. Han understreker at de m\u00e5 ta hensyn til flere diagnoser enn trisomi 18 og 13.", "Frida var bitte liten ved f\u00f8dselen \u2013 1610 gram og 39 centimeter, og ble lagt inn p\u00e5 nyf\u00f8dt intensiv ved St. Olavs hospital fordi hun trengte hjelp til \u00e5 f\u00e5 i seg n\u00e6ring. Hun hadde noen pustestopp i l\u00f8pet av de fire f\u00f8rste ukene, som var preget av frykt for Alexander og Sigrid.", "- Vi var redde for at hun skulle d\u00f8, forteller faren.", "Vel hjemme merket foreldrene at Frida utviklet seg langsommere enn gjennomsnittet. Da hun var seks m\u00e5neder, ga en genetiker dem diagnosen - jenta deres hadde trisomi 18.", "For Frida betyr det blant annet at hun er mindre enn barn p\u00e5 samme alder, har nedsatt syn, og en langsom motorisk utvikling.", "Legene advarte om at foreldrene kunne m\u00f8te d\u00e5rlige holdninger, men familien har m\u00f8tt respekt fra helsevesenet og kommunen, og understreker at Frida f\u00e5r den hjelpen hun trenger.", "- Men vi vet om flere som m\u00e5tte kjempe for \u00e5 f\u00e5 pustehjelp og sondemat til sine barn med trisomi 18. Jeg synes det er h\u00e5rreisende at det i 2014 skilles mellom ulike diagnoser - hvem som skal f\u00e5 hjelp, og hvem som ikke skal f\u00e5 det, forteller Sigrid.", "Dette er en av \u00e5rsakene til at helse- og omsorgskomiteen p\u00e5 Stortinget arrangerer seminaret for foreldre og fagfolk.", "- Jeg opplever at situasjonen er langt fra god nok, og at mange av familiene har m\u00e5tte kjempe en kamp mot systemet og fagmilj\u00f8ene. P\u00e5 meg virker det som om det unnlates \u00e5 gi st\u00f8ttende medisinsk hjelp ut fra diagnosen i seg selv, ikke ut fra en individuell, faglig vurdering. Det forst\u00e5r jeg at familiene reagerer p\u00e5, sier komiteens nestleder Kjersti Toppe (Sp).", "Hverdagen med Frida er en hverdag med ei jente som trenger en del ekstra hjelp, men som er frisk og blid. Hun g\u00e5r i en barnehage som er tilrettelagt for barn med spesielle behov, og trives godt. Hun f\u00e5r oppf\u00f8lging av fysioterapeut, ergoterapeut og spesialpedagog. Det er ikke gitt at barn med trisomi 18 vil kunne g\u00e5 og snakke.", "- Selv om det tar lang tid f\u00f8r det skjer ting, vil vi ikke begrense henne. Og om hun aldri l\u00e6rer seg \u00e5 prate, s\u00e5 kommuniserer hun tydelig allerede, sier Sigrid.", "Frida er glad i mat, og spiser det meste. Heller ikke en selvf\u00f8lge, for over 70 prosent av barn med trisomi 18 kan ikke spise selv, og m\u00e5 ha en innoperert knapp p\u00e5 magen.", "- Hun har l\u00e6rt masse den siste tida, forteller Alexander.", "Frida er blant annet blitt mye flinkere til \u00e5 sitte st\u00f8dig, og hun har l\u00e6rt \u00e5 bla i b\u00f8ker.", "Frida har f\u00e5tt sin egen g\u00e5stol for \u00e5 \u00f8ve opp muskulaturen i beina. Foreldrene setter datteren i g\u00e5stolen for \u00e5 vise, og plutselig beveger hun beina og setter det ene foran det andre, i retning mot fotografen og hans kamera.", "- Oi! At hun bruker annenhver fot, det er litt nytt, sier mamma Sigrid, og smiler stolt og forbl\u00f8ffet.", "Ingen t\u00f8r gi foreldrene noen garantier. Men nyere forskning tyder p\u00e5 at barna som har overlevd til de er ett \u00e5r, lever i noen \u00e5r. Det finnes trisomi 18-barn i Norge som er i skolealder, og den eldste kjent i Norge ble 37 \u00e5r.", "- Hva vil dere f\u00e5 fram p\u00e5 seminaret?", "- At man m\u00e5 se p\u00e5 individet, ikke bare syndromet. Det er jo faktisk et barn. Frida har det bra, hun er blid og forn\u00f8yd og klarer \u00e5 uttrykke seg, sier foreldrene.", "- Det m\u00e5 kanskje en holdningsendring til blant mange leger. De m\u00e5 se at det kan v\u00e6re verdt \u00e5 gi disse barna en sjanse, mener Alexander.", "Foreldrene vet at de kommer til \u00e5 ha en \u00abbaby\u00bb lenge, og det er de forberedt p\u00e5.", "- Det viktigste er at hun er her, sier Sigrid og tar et godt tak rundt datteren, som kikker etter bes\u00f8ket som skal til \u00e5 g\u00e5. Frida vinker, hviner - og smiler."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4f748d3d746b41c6fb9c9c2633ffa507b784f7b09857c749ae813b45ff818a90"}, {"field": "createtime", "value": "2017-05-01T19:37:11.000Z"}, {"field": "description", "value": "Frida blir snart to \u00e5r. Det er ingen selvf\u00f8lge."}, {"field": "dominantimage", "value": "http://www.adressa.no/incoming/article10228047.ece/ALTERNATES/w980-default/Helsehjelp03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b55cf90a347731d216e1949f89f698e2618eec5a.jpg?59078e67"}, {"field": "dominantthumbnaildimensions", "value": "300x169"}, {"field": "heading", "value": ["- Det viktigste er at hun er her -adressa.no", "- Ingen gr\u00f8nnsak", "- M\u00e5 f\u00e5 sjansen", "Trengte starthjelp", "- Vil ikke begrense henne", "- Se p\u00e5 individet, ikke syndromet"]}, {"field": "id", "value": "b55cf90a347731d216e1949f89f698e2618eec5a"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["barn", "foreldre", "trisomi"]}, {"field": "kw-entity", "value": ["helsedirektoratet", "st. olavs", "alexander og sigrid", "evy kristine", "sigrid krogh og alexander halsen", "stortinget", "frida", "sigrid"]}, {"field": "kw-location", "value": ["alexander", "norge"]}, {"field": "kw-pageclass", "value": "article"}, {"field": "kw-person", "value": ["siri fuglem berg", "kjersti toppe", "sigrid krogh", "jens gr\u00f8gaard", "alexander halsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article10228047.ece/ALTERNATES/w980-default/Helsehjelp03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det viktigste er at hun er her"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10228024.ece"}, {"field": "pageclass", "value": ["article"]}, {"field": "publishtime", "value": "2014-10-13T20:43:44.000Z"}, {"field": "recs-articleid", "value": "10228024"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-10-13T20:43:44.000Z"}, {"field": "recs-rawtitle", "value": "- Det viktigste er at hun er her -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Frida blir snart to \u00e5r. Det er ingen selvf\u00f8lge."}, {"field": "thumbnail", "value": "http://content-thumbnail.cxpublic.com/content/thumbnail200x150/b55cf90a347731d216e1949f89f698e2618eec5a.jpg?59078e67"}, {"field": "thumbnailfullheightdimensions", "value": "200x1862"}, {"field": "timestamp", "value": "2017-05-01T19:37:11.000Z"}, {"field": "title", "value": "Frida blir snart to \u00e5r, men det er ingen selvf\u00f8lge"}, {"field": "url", "value": "http://www.adressa.no/pluss/nyheter/article10228024.ece"}, {"field": "urlhash", "value": "b55cf90a347731d216e1949f89f698e2618eec5a"}], "score": 0.5909054, "siteId": "9222270286501375973", "id": "b55cf90a347731d216e1949f89f698e2618eec5a"}

