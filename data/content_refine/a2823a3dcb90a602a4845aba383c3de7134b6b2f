{"fields": [{"field": "modifiedtime", "type": "time", "value": "2016-08-04T08:54:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Slow living", "Linn Kristin Nordseth", "Beate Grimsrud", "Geir Berthelsen"]}, {"field": "author", "value": "linn kristin nordseth"}, {"field": "body", "value": ["Jobbe hundre prosent? Eh, nei takk! Tjene s\u00e5 s\u00e5 mye for \u00e5 kj\u00f8pe s\u00e5 og s\u00e5 fine ting? Eh, nei takk!", "Etter at Eirin Tr\u00f8en gikk gjennom en skilsmisse for elleve \u00e5r siden, var det bare noe som manglet, og 45-\u00e5ringen m\u00e5tte stille seg selv det sp\u00f8rsm\u00e5let som oftest dukker opp ved livskriser:", "\u00abHva er n\u00e5 egentlig meningen med dette livet?\u00bb", "Svaret fant hun p\u00e5 en pub i Lys\u00f8ysund.", "Eirin Tr\u00f8en har fire flotte barn og alt p\u00e5 stell, men etter skilsmissen kjente hun at noe var feil. S\u00e5 m\u00f8tte hun Rune Kjerstad helt tilfeldig p\u00e5 en pub i Lys\u00f8ysund p\u00e5 Fosen, i edru tilstand vel \u00e5 merke. Kjerstad luftet ideen om \u00e5 g\u00e5 Norge p\u00e5 langs. Tr\u00f8en tok mot til seg og spurte om Kjerstad ville ha selskap p\u00e5 turen.", "- Vi hadde aldri sett hverandre f\u00f8r, men da denne ideen kom p\u00e5 banen og jeg fikk bli med, s\u00e5 var det jammen noe vi ville s\u00e5 intenst begge to. For meg har det v\u00e6rt en lang prosess med \u00e5 finne ut av ting.", "- For meg er det viktig \u00e5 stoppe opp og kjenne etter, bremse ned. Jeg har ikke klipt plenen p\u00e5 tre og et halvt \u00e5r. Det er ikke noe jeg vil bruke tiden min p\u00e5. Hvis jeg vil se p\u00e5 en ryddig hage, s\u00e5 kan jeg da bare finne en annen pyntelig hage \u00e5 se p\u00e5!", "Det fine med saktelivet er at det er noe som alle kan gj\u00f8re og det er forskjellige m\u00e5ter \u00e5 gj\u00f8re det p\u00e5, mener Tr\u00f8en. Men hun vil ogs\u00e5 f\u00f8ye til at hun har stor respekt for dem som velger annerledes.", "- Alle m\u00e5 f\u00e5 leve som de selv vil. Jeg mener ikke at dette er riktig for alle andre selv om det er riktig for meg, sier hun.", "Geir Berthelsen, en fysiker bosatt i Kristiansand, er noe s\u00e5 sjeldent som en tidskonsulent. I 1999 startet han The World Institute of Slowness som er en tenketank for \u00abThe Slow Revolution\u00bb.", "- \u00abThe Slow Revolution\u00bb er en erkjennelse av at tidsmangel, eller v\u00e5r oppfattelse av tidsmangel, er en st\u00f8rre utfordring for den vestlige verden enn vitaminmangel. Vi jobber med \u00e5 fasilitere et helt nytt tankesett, bort fra de tradisjonelle oppfattelsene av suksess og statussymboler hvor faktorer som helse, relasjoner og milj\u00f8 er underordnet, sier Berthelsen.", "Tenketanken promoterer bevissthet omkring langsomhet b\u00e5de i stort og sm\u00e5tt og hjelper st\u00f8rre internasjonale bedrifter og reklameselskaper med \u00e5 m\u00f8te skiftet med at tid for mange er blitt viktigere enn penger.", "Som fysiker med en mastergrad i organisasjonspsykologi har Berthelsen selv en spesiell tiln\u00e6rming til tiden. Kanskje er det nettopp derfor han innleder intervjuet med \u00e5 snakke om Albert Einstein, den verdenskjente fysikeren som formulerte relativitetsteorien.", "- Da Einstein ble spurt om hvorfor vi har tid, svarte han at vi har tid for at ikke alt skal skje p\u00e5 en gang. Etter \u00e5 ha jobbet mange \u00e5r med endringsledelse og omstruktureringer av bedrifter rundt om i verden, inns\u00e5 jeg at roten til de fleste problemene i organisasjonene enten er at de ikke har tid eller tar seg tid til de riktige tingene. Vi greier aldri \u00e5 bruke teknologien riktig hvis vi ikke tenker i de langsomme termene, sier Berthelsen.", "Men hva er egentlig langsomhet og hvorfor er den s\u00e5 viktig for oss?", "- Langsomheten er den glemte dimensjonen i tiden. I motsetning til kronologisk tid, er den ikke-line\u00e6r. Den er her og n\u00e5, ekstraordin\u00e6r tid, forklarer han.", "- Langsomhet handler ogs\u00e5 om balanse. Hvis du m\u00e5 skynde deg, s\u00e5 skynd deg sakte. Tiden som ikke kan m\u00e5les, men bare f\u00f8les i v\u00e5re relasjoner med tanke p\u00e5 tilh\u00f8righet, omsorg og kj\u00e6rlighet, det er den tiden livet dreier seg om. Den raskeste veien til en god livsstil er \u00e5 senke tempoet. Vi synes \u00e5 ha glemt litt at det er mer enn \u00e9n dimensjon i tiden.", "Vi har noe \u00e5 l\u00e6re av de gamle grekerne, mener Berthelsen, de hadde to tidsdimensjoner: chronos og kairos. Chronos er line\u00e6r tid og kairos er tiden n\u00e5r spesielle hendelser skjer.", "- Psykologene forteller oss at en persons grunnleggende behov er tilh\u00f8righet, omsorg og kj\u00e6rlighet.", "Men hvis du er en av dem som tror at det \u00e5 jobbe mindre automatisk gj\u00f8r tiden din mer meningsfylt, s\u00e5 tar du feil. For den ikke-line\u00e6re og langsomme tiden kan ogs\u00e5 finne sted mens du jobber med noe. Men da m\u00e5 du like jobben din veldig godt.", "- Du har kanskje lagt merke til at n\u00e5r du gj\u00f8r noe du virkelig liker, uavhengig av om det er i jobbsammenheng eller p\u00e5 fritiden, s\u00e5 er det akkurat som om tiden opph\u00f8rer, og det er nettopp det som skjer n\u00e5r du gj\u00f8r noe du brenner for. Hvis du forsvinner s\u00e5nn inn i jobben din at tiden bare viskes ut, da er det et godt tegn, forklarer han.", "Gjennom kontakt med mange store brands ser Berthelsen at det er i ferd med \u00e5 skje et skifte, ved at det \u00e5 v\u00e6re opptatt ikke lenger er det st\u00f8rste statussymbolet.", "- Flere og flere velger \u00e5 tilbringe mer tid med venner og familie i stedet for \u00e5 jobbe seg i hjel. Hvis du drar ut og spiser middag med venner i London i dag, s\u00e5 er det ikke lenger slik at det vil bli oppfattet som positivt hvis du sier at du har jobbet hundre timer den siste tiden...", "Hvorfor raskt i stedet for langsomt?", "\u00c5 stille dette sp\u00f8rsm\u00e5let i 1999, da Berthelsen dannet tenketanken, var n\u00e6rmest tabu.", "- Jeg ble enten oppfattet som en s\u00e6ring eller en som sp\u00f8kte. Men n\u00e5 er det flere og flere som begynner \u00e5 sp\u00f8rre seg selv: \u00abHvor annerledes ville livet v\u00e6rt om jeg levde med mindre stress?\u00bb", "Med det rasende tempoet p\u00e5 den teknologiske utviklingen er det bare to veier dette kan g\u00e5. Enten blir vi fullstendig digitalisert eller s\u00e5 blir vi mer langsomme. Bevegelser som Kinfolk, dannet i 2011, hvor unge mennesker g\u00e5r tilbake til r\u00f8ttene med mindre konsum og mer fokus p\u00e5 sosialt samv\u00e6r, er et eksempel p\u00e5 at det skjer holdningsendringer. Kinfolk-bevegelsen har vokst seg stor p\u00e5 kryss og tvers av kontinenter, sier han.", "Tidskonsulenten oppfordrer alle til \u00e5 stoppe opp og sp\u00f8rre seg selv: \u00abHvorfor gj\u00f8r jeg dette?\u00bb", "-Svaret b\u00f8r v\u00e6re at du gj\u00f8r noe for \u00e5 skape tid til det som er viktig for deg, for \u00e5 ha tid til det som er verdt \u00e5 leve for. Hvis du hele tiden gj\u00f8r noe veldig fort, s\u00e5 g\u00e5r det mekanikk i det. Det gj\u00f8r det hos mange i dag. Og da har vi mistet kontrollen.", "Berthelsen legger til at vi trenger hurtighet og raskt tempo ogs\u00e5, det er bare det at hurtigheten har g\u00e5tt for langt. Langsom tid handler om balanse, tid for stillhet, planlegging, refleksjon og tid for \u00e5 observere. Det beste er at du ikke trenger \u00e5 reise et annet sted for \u00e5 finne langsomheten. Langsomheten eier du selv, uansett hvor du er.", "En annen som er opptatt av \u00e5 dra tiden ned og finne lommene i den, er forfatter og filmskaper Beate Grimsrud.", "I fjor sommer forarget hun seg over et radioprogram hvor en \u00ablivsstilscoach\u00bb formante lytteren til \u00e5 leve to  hundre prosent \u2013 og betrakte seg selv som et \u00abJEG AS\u00bb. Der kroppen er en bedrift med egne avdelinger som sammen m\u00e5 jobbe optimalt for \u00e5 yte best mulig. Etter radioprogrammet skrev Grimsrud kronikken \u00abHer ligger vi og underpresterer\u00bb, hvor hun tok et oppgj\u00f8r med prestasjonshysteriet og bli best-mentaliteten. I dag har vi all verdens muligheter. Men m\u00e5 vi gripe dem? sp\u00f8r Grimsrud.", "- Hvor mange prosent m\u00e5 vi leve i fremtiden for \u00e5 henge med? \u00c5 leve mer enn hundre prosent m\u00e5 vel bety at tiden gjentar seg? Eller tar ditt Jeg AS og breier seg i tid og rom p\u00e5 bekostning av andre, spurte Grimsrud i kronikken. Forfatteren tror tiden vi sparer ved alltid \u00e5 ligge i forkant, fort kan vise seg \u00e5 v\u00e6re verdil\u00f8s valuta. Forfatterens dager kan ogs\u00e5 fylles opp av gj\u00f8rem\u00e5l, men aller best har hun det n\u00e5r hun kan h\u00f8ste av mellomrommene .", "- Det \u00e5 si at du kan bli best bare du tenker annerledes, er en torn i \u00f8yet p\u00e5 meg n\u00e5 som jeg har begynt \u00e5 tenke i retning av \u00e5 underprestere. At livet er for kort til \u00e5 kastes bort p\u00e5 \u00e5 bli best i verden til noe. En god dag for meg er en dag p\u00e5 30 prosent hvor jeg f\u00e5r til et par setninger som jeg er tilfreds med. F\u00e5r jeg til det, s\u00e5 blir jeg glad. Hvis jeg f\u00e5r en tanke eller et blikk som jeg kan bruke til noe, da kan jeg v\u00e6re forn\u00f8yd i flere dager, sier hun.", "Grimsrud lever av \u00e5 beskrive den tiden som st\u00e5r stille. Det hun selv omtaler som virkeligheten: mellomrommene.", "Og det er disse mellomrommene mange i dag ofte bruker til \u00e5 forsvinne inn i noe annet . Det er opp til oss hva vi fyller disse mellomrommene med.", "Samtidig er det mange av oss som lengter etter \u00e5 sprike med t\u00e6r som det er altfor lenge siden vi har sett n\u00f8ye p\u00e5 eller \u00e5 kjenne omsorgen i sommergress under fots\u00e5ler. Kanskje f\u00e5r vi mer ut av tiden om vi ikke skal gj\u00f8re den s\u00e5 stor, mener Grimsrud som fra naturens side er velsignet med et sinn som ikke flakker s\u00e5 mye i tid og rom.", "- Hvis jeg skulle begynne \u00e5 tenke p\u00e5 h\u00f8sten, p\u00e5 hva som skjer i h\u00f8st, eller det foredraget jeg skal holde om to dager, ville jeg ikke f\u00e5tt med meg noe av det som skjer n\u00e5, sier hun.", "Som forfatter er hun kjent for \u00e5 v\u00e6re en som er tett p\u00e5 opplevelsene, en som assosierer som ingen andre. I den siste boken \u00abEvighetsbarna\u00bb beskriver hun universet som et kjempe\u00f8re, en mottaker for alle tanker og forvirrede utsagn. Kanskje henger mylderet av assosiasjoner nettopp sammen med at hun sjelden lar inntrykk slippe unna?", "For hvis Grimsrud tar opp mobilen p\u00e5 bussen p\u00e5 vei hjem fra byen, s\u00e5 legger hun kanskje ikke merke til den fuglen som st\u00e5r der nede p\u00e5 bakken og skakker hodet mot jorda eller paret som sitter p\u00e5 en benk og kysser foroverlent.", "N\u00e5r forfatteren tenker p\u00e5 Petter Northug, s\u00e5 vil hun bare ha ferie. Det er nesten s\u00e5 hun blir sliten av andres jag.", "- For meg handler det \u00e5 underprestere om \u00e5 prestere det du er komfortabel med. Jeg vet at jeg er heldig som kan leve p\u00e5 denne m\u00e5ten og jeg skj\u00f8nner at ikke alle kan gj\u00f8re det. Samtidig tenker jeg at den prestasjonshysteriske kulturen i verste fall skaper ulykkelige mennesker, mennesker som setter seg m\u00e5l som de aldri kan n\u00e5 og som da kanskje ikke rekker \u00e5 leve i jakten p\u00e5 \u00e5 komme dit.", "For henne blir det sm\u00e5tt absurd n\u00e5r man m\u00e5 stresse for \u00e5 f\u00e5 tid til mindfulness. Men selv om det ser ut til at tiden strammer mer og mer grepet om oss, har hun likevel troen p\u00e5 at det vil snu. Optimist som hun er, tror hun at vi kan f\u00e5 til balanse i livene v\u00e5re hvis vi legger lista lavere og aksepterer at det \u00e5 v\u00e6re flink til \u00e9n ting ikke trenger \u00e5 gi en dominoeffekt p\u00e5 alle andre plan her i livet.", "- Ja, jeg tror det. Selv kan jeg skryte av enkelte ting jeg f\u00e5r til, men samtidig er jeg ogs\u00e5 klar p\u00e5 at det er mange ting jeg ikke f\u00e5r til. Dessuten kjeder jeg meg aldri. Det skjer alltid s\u00e5 mye som fanger oppmerksomheten min.", "Les ogs\u00e5: Mindful kampkunst (PLUSS)", "Kjell-Erik Lommerud er professor i \u00f8konomi ved Universitetet i Bergen. Han mener det vil bli vanskelig \u00e5 f\u00e5 \u00f8konomien til \u00e5 g\u00e5 opp hvis et stort flertall av innbyggerne skal jobbe under 50 prosent.", "- Det som er problemet hvis mange begynner \u00e5 jobbe lite, er at skatteinntektene svikter. De som er i jobb betaler inn opp mot halvparten av verdiskapningen i skatt. Folk gj\u00f8r som de vil, men hvis folk begynner \u00e5 jobbe halvdag i stort antall, m\u00e5 skattesystemet endres for \u00e5 oppmuntre til arbeid, sier Lommerud.", "Deltid etter ungdomstiden tas i dag nesten bare ut av kvinner, s\u00e5 dette har ogs\u00e5 et likestillingsperspektiv ved seg, forklarer han. Norske kvinner jobber i snitt rundt 30 timer i uken. En kan si at de har tatt ut sekstimersdagen og betalt selv. Det setter selvf\u00f8lgelig begrensninger for hva slags maktposisjoner de kan ha, sier Lommerud.", "Borgerl\u00f8nn har lenge blitt diskutert som en mulig l\u00f8sning som kan sikre enhver et \u00f8konomisk eksistensminimum. Borgerl\u00f8nn vil i praksis si en betingelsesl\u00f8s og universell grunninntekt som utbetales uavhengig av sosial status og som er h\u00f8y nok til at de som mottar den kan leve et godt liv. \u00d8konomiprofessoren tror en slik ordning vil svekke intensivene til \u00e5 jobbe, spesielt blant ungdom.", "- Det er ganske mange tusen ungdommer som ikke er i jobb, tar utdanning eller g\u00e5r p\u00e5 trygd. Noen av disse tar nok fri\u00e5r av en eller annen type, og det tror jeg ville \u00f8ke i omfang med borgerl\u00f8nn. Borgerl\u00f8nn har v\u00e6rt diskutert i minst 50 \u00e5r i \u00f8konomifaget. Det var opprinnelig en id\u00e9 fra ytterste h\u00f8yre fl\u00f8y. Man kan spare mange velferdsbyr\u00e5krater hvis alle bare f\u00e5r en slik sum inn p\u00e5 konto, men selv er jeg imot borgerl\u00f8nn. Jeg tror mange med problemer har behov for en oppf\u00f8lging utover et kontantbel\u00f8p, sier han. Lommerud vil heller ha bedre ytelser til de som trenger det, enn en mindre ytelse som ogs\u00e5 g\u00e5r til husm\u00f8dre, ungdom p\u00e5 fri\u00e5r og andre som vil ta ut fritid. Professoren vil heller beholde velferdsmodellene slik de er i dag.", "Helle Aune Brastein (32) og Mette Bj\u00f8rnsdatter Hafskjold (30) driver den veganske kafeen \u00abStammen\u00bb i Trondheim sammen med deleier Marius Korsnes (29).", "- F\u00f8r vi startet opp, var det flere som sa til oss at \u00abdere kommer til \u00e5 jobbe dere i hjel\u00bb. Jeg tror det er det inntrykket folk sitter igjen med om restaurantdrift og entrepren\u00f8rskap. Skal du lykkes, s\u00e5 m\u00e5 du jobbe helsa av deg. Hvis ikke kommer du til \u00e5 bukke under, sier Aune Brastein. Men de to unge kvinnene g\u00e5r mot str\u00f8mmen.", "- Vi har \u00e5pent 12 timer i uka og er mer opptatt av at restauranten har en organisk vekst enn at vi skal tjene s\u00e5 mye. N\u00e5 kobler nok mange det begrepet til aksjer og frav\u00e6r av fusjoner og oppkj\u00f8p, men vi knytter det til planteriket. En plante trenger tid til \u00e5 vokse, forklarer hun.", "Restaurantgr\u00fcnderne er blitt r\u00e5det til \u00e5 jobbe beinhardt, men har likevel bestemt seg for \u00e5 ta det i sitt eget tempo. De har heller ikke like store utgifter som restaurantene som baserer seg p\u00e5 kj\u00f8tt og fisk.", "- Mye av frukten og gr\u00f8nnsakene som vi bruker i restauranten er overskuddsmat. Vi lager mat ut fra det vi f\u00e5r inn, sier Aune Brastein, som ogs\u00e5 har en liten jobb i helsesektoren ved siden av.", "For henne har det v\u00e6rt et aktivt valg \u00e5 jobbe og forbruke mindre slik at hun f\u00e5r mer tid til det hun har lyst til. Derfor bor hun i kollektiv og bruker generelt lite penger. S\u00e5 lenge hun klarer \u00e5 betale regningene sine, er hun forn\u00f8yd, og hun velger heller \u00e5 bruke tiden sin til \u00e5 ha fri enn \u00e5 jobbe. Restauranten elsker hun \u00e5 drive med, s\u00e5 det ser hun nesten p\u00e5 som fritid.", "Les ogs\u00e5: Trendforsker tror vi g\u00e5r mot enklere mat", "Mette Bj\u00f8rnsdatter Hafskjold sier det skjedde noe da hun leste Carl Honor\u00e9s bok \u00abSlow\u00bb og ble mer bevisst handlingsm\u00f8nsteret sitt. Boken \u00abSlow \u2013 Lev livet langsomt\u00bb, er en internasjonal bestselger som er oversatt til over 30 spr\u00e5k. Boken utforsker hvordan vi siden industrialismen har havnet i et tidsrace og hvordan vi kan sette ned tempoet for \u00e5 f\u00e5 et rikere og mer produktivt liv. Filosofien til Slow-bevegelsen som vokste frem tidlig p\u00e5 2000-tallet, er \u00e5 leve det moderne livet i et mer balansert tempo. Det er nettopp slik Bj\u00f8rnsdatter Hafskjold \u00f8nsker \u00e5 leve.", "- Jeg har en tendens til \u00e5 bli fort stressa, jeg er den typen. Etter at jeg leste \u00ab Slow\u00bb, har jeg sluttet \u00e5 bruke klokke, og jeg har begynt med faste morgenrutiner. Jeg st\u00e5r alltid opp en og en halv time f\u00f8r jeg skal dra p\u00e5 jobb, det er en s\u00e5nn nytelsesgreie som du ikke skj\u00f8nner f\u00f8r du har kommet inn i den selv, sier hun.", "Aune Brastein er ogs\u00e5 opptatt av morgenene, at de skal legge lista for resten av dagen. Derfor starter hun dagen p\u00e5 et stort mykt teppe p\u00e5 gulvet, med god musikk p\u00e5 \u00f8ret og en raus kopp te. Men selv om de to unge kvinnene er opptatt av \u00e5 leve slik, er det ogs\u00e5 viktig for dem \u00e5 understreke at de ikke sitter p\u00e5 noen livsfasit med to streker under svaret. Livssituasjonen til folk er s\u00e5 forskjellig, og man skal passe seg for \u00e5 generalisere, mener de.", "- Det er ikke alle som har mulighet til \u00e5 trappe ned. Jeg har arvet litt penger, noe som gj\u00f8r det mulig for meg \u00e5 vie meg utelukkende til restauranten helt til jeg begynner \u00e5 jobbe litt som l\u00e6rer igjen i h\u00f8st, sier Bj\u00f8rnsdatter Hafskjold.", "Selv om Bj\u00f8rnsdatter Hafskjold pr\u00f8ver \u00e5 justere ned forbruket sitt og jobber mindre, er hun ikke fanatisk av den grunn. Men hun fors\u00f8ker \u00e5 ta bevisste og b\u00e6rekraftige valg. Da hun var student, levde hun av dumpsterdiving i en periode og klarte seg p\u00e5 sparsommelige 1300 kroner i m\u00e5neden etter at alle regningene var betalt. Det ga en veldig god mestringsf\u00f8lelse, forteller hun. Etter hennes mening best\u00e5r ikke l\u00f8sningen p\u00e5 tidsknipa bare i \u00e5 jobbe mindre og forbruke mindre, men ogs\u00e5 i \u00e5 f\u00e5 langsomheten inn i hverdagen.", "Begge kvinnene har reist mye og m\u00f8tt kulturer hvor hastverk faktisk er lastverk og ikke bare et tomt ordtak.", "- Da jeg var i Ghana, ble jeg misunnelig p\u00e5 ghaneserne som svettet s\u00e5 mye mindre enn meg, men s\u00e5 la jeg merke til at alle rundt meg gikk sakte. Da jeg ogs\u00e5 gjorde det, svettet jeg nesten ikke i det hele tatt, sier hun.", "Kulturen der nede var mye mer s\u00e5nn \u00abmaybe tomorrow\u00bb, forteller hun videre. Ghaneserne hadde et veldig godt uttrykk som hun syns illustrerer det hele ganske bra: \u00abYou\u2019ve got the watch, but we\u2019ve got the time.\u00bb Bj\u00f8rnsdatter Hafskjold har sluttet \u00e5 si til folk at hun ikke har tid til ting, hun har heller begynt \u00e5 si at hun ikke har prioritert tid til det. P\u00e5 den m\u00e5ten blir hun ogs\u00e5 tvunget til \u00e5 reflektere rundt hva hun velger \u00e5 bruke tiden til, forklarer hun.", "- Alle brikkene er sm\u00e5, ulike og har en mening. Du kan ogs\u00e5 si at vi bare er et sandkorn p\u00e5 universets store badestrand, sier Aune Brastein.", "- Men er ikke alle sandkorn like da? svarer Bj\u00f8rnsdatter Hafskjold.", "- Nei, ikke hvis du ser dem under et mikroskop.", "I februar 2017 legger venneparet Rune Kjerstad og Eirin Tr\u00f8en alts\u00e5 ut p\u00e5 turen Norge p\u00e5 langs. De har satt av seks m\u00e5neder.", "Det er soloppganger, solnedganger og b\u00e5tturer som gjelder for Tr\u00f8en, \u00e5ret rundt. S\u00e5nn er det for turmakker Rune Kjerstad ogs\u00e5.", "- Denne turen er egentlig noe jeg har g\u00e5tt og tenkt p\u00e5 i 15 \u00e5r. Jeg er nok litt s\u00e5nn som Eirin, at jeg ikke vil v\u00e6re med p\u00e5 karrierejaget eller er opptatt av det materielle, sier Kjerstad som er utdannet skogtekniker, men som per i dag jobber med laks i Marine Harvest.", "Kjerstad har alltid sagt at han skal se hver krik og krok av Norge f\u00f8r han i det hele tatt begynner \u00e5 tenke p\u00e5 noen sydenturer.", "- Syden er ikke noe for meg. Dr\u00f8mmen min er, som for Eirin, \u00e5 jobbe veldig lite og klare meg med lite, kanskje drive et lite sm\u00e5bruk i fjellregionen, sier han.", "- Du kan kalle det en sakteaksjon, for det er ganske sakte \u00e5 g\u00e5 Norge p\u00e5 langs over seks m\u00e5neder. Vi vil ta oss tid til \u00e5 nyte denne opplevelsen. Jeg vet det kommer til \u00e5 bli ubeskrivelig, sier hun.", "Begge har det til felles at de nekter \u00e5 avfinne seg med at meningen med livet skal v\u00e6re blodslit til man fyller 70, for s\u00e5 \u00e5 leve en pensjonisttilv\u00e6relse med en utslitt kropp som har sett sine beste dager.", "- Jeg elsker \u00e5 jobbe som l\u00e6rer og v\u00e6re sammen med barn og ungdom, men b\u00e5de i l\u00e6rerjobben og andre steder i samfunnet stilles det uhorvelige krav til en. Det blir s\u00e5 mye kav. T\u00e5rnfrid er satt p\u00e5 spissen, men det er fader meg ikke langt unna! Vi m\u00e5 bremse litt og vi m\u00e5 t\u00f8rre \u00e5 gj\u00f8re det vi har mest lyst til, utdyper hun.", "N\u00e5r de kommer tilbake fra turen Norge p\u00e5 langs i august 2017, skal Kjerstad tilbake i full jobb for \u00e5 betale ned litt gjeld, mens Tr\u00f8en ikke vet hva som venter.", "- Det kan hende jeg m\u00e5 jobbe mer en periode etter turen for \u00e5 dekke utgiftene, men hundre prosent jobb p\u00e5 sikt? Eh, nei takk. Tjene s\u00e5 og s\u00e5 mye penger for \u00e5 ha det s\u00e5 og s\u00e5 fint? Eh, nei takk. Kanskje kommer vi aldri hjem igjen, kanskje m\u00e5 de sende ut en etterlysning etter oss med \u00abSist sett p\u00e5 Lindesnes\u00bb. Du verden, s\u00e5 deilig!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9fe02dd0dab83ac4630b029c83a6478ccafbbb38e92fbe784f39f3a2d06bc040"}, {"field": "createtime", "value": "2017-05-02T10:52:01.000Z"}, {"field": "description", "value": "Eirin Tr\u00f8en har ikke klipt plenen p\u00e5 tre og et halvt \u00e5r. Hun har bestemt seg for \u00e5 leve sakte."}, {"field": "dominantimage", "value": "http://www.adressa.no/pluss/magasin/article13068887.ece/yt0umj/ALTERNATES/w980-default/troen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2823a3dcb90a602a4845aba383c3de7134b6b2f.jpg?595cd8d2"}, {"field": "dominantthumbnaildimensions", "value": "300x169"}, {"field": "heading", "value": ["Det sakte -adressa.no", "Var det s\u00e5nn det skulle v\u00e6re?", "- Gjennom \u00e5renes l\u00f8p har jeg fjernet meg mer og mer fra det materielle etter hvert som jeg har blitt tryggere p\u00e5 meg selv.", "Tidskonsulenten", "S\u00e5 skynd deg sakte", "- Den postmoderne verden har gitt oss utdanning og kunnskap, men likevel er tilh\u00f8righet, omsorg og kj\u00e6rlighet ofte ting vi ikke prioriterer tid til. Det er et av v\u00e5r tids st\u00f8rste paradoks.", "Skap tid til det viktige", "- Vi er ikke rotter, og livet er ikke et race, sier han.", "Forfatteroppr\u00f8r p\u00e5 30 prosent", "Paradokset mindfulness", "Fri fra Northug", "- Selv om mange av oss i dag har nesten ubegrensede muligheter, s\u00e5 er det ikke dermed sagt at vi f\u00e5r et bedre liv om vi griper alle sammen, sier hun.", "Sviktende skattesystem", "\u00c5pent 12 timer i uka", "- Du kan si det slik at Stammen bare er en spire enn\u00e5, og at denne spiren skal f\u00e5 lov til \u00e5 vokse i et rolig, naturlig tempo.", "Sluttet \u00e5 bruke klokke", "- Jeg tenker som s\u00e5 at meningen med livet er \u00e5 v\u00e6re en brikke i universets store puslespill. P\u00e5 den m\u00e5ten s\u00e5 gj\u00f8r du ikke deg selv for stor.", "Seks m\u00e5neder til fots", "Sakteaksjon"]}, {"field": "id", "value": "a2823a3dcb90a602a4845aba383c3de7134b6b2f"}, {"field": "keyword", "value": ["Ukeadressa", "Slow living", "Linn Kristin Nordseth", "Beate Grimsrud", "Geir Berthelsen"]}, {"field": "keywords", "value": "Ukeadressa,Slow living,Linn Kristin Nordseth,Beate Grimsrud,Geir Berthelsen"}, {"field": "kw-category", "value": ["pluss", "magasin"]}, {"field": "kw-company", "value": ["marine harvest", "jeg as"]}, {"field": "kw-concept", "value": ["ve got the", "tids", "jobb", "nei takk", "klipt plenen", "dag", "hundre prosent"]}, {"field": "kw-entity", "value": ["the slow revolution", "stammen", "aune brastein", "bj\u00f8rnsdatter hafskjold", "fosen", "rune kjerstad og eirin tr\u00f8en", "the world institute of slowness", "the world institute", "evighetsbarna", "lys\u00f8ysund", "universitetet", "lommerud", "kinfolk"]}, {"field": "kw-location", "value": ["kristiansand", "london", "lindesnes", "trondheim", "norge", "bergen", "ghana"]}, {"field": "kw-pageclass", "value": "article"}, {"field": "kw-person", "value": ["marius korsnes", "eirin tr\u00f8en", "rune kjerstad", "albert einstein", "carl honor\u00e9s", "geir berthelsen", "mette bj\u00f8rnsdatter hafskjold", "beate grimsrud", "petter northug"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13068887.ece/yt0umj/ALTERNATES/w980-default/troen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det sakte"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/23/Det-sakte-13068889.ece"}, {"field": "pageclass", "value": ["article"]}, {"field": "publishtime", "value": "2016-07-23T07:36:26.000Z"}, {"field": "recs-articleid", "value": "13068889"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-23T07:36:26.000Z"}, {"field": "recs-rawtitle", "value": "Det sakte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Eirin Tr\u00f8en har ikke klipt plenen p\u00e5 tre og et halvt \u00e5r. Hun har bestemt seg for \u00e5 leve sakte."}, {"field": "thumbnail", "value": "http://content-thumbnail.cxpublic.com/content/thumbnail200x150/a2823a3dcb90a602a4845aba383c3de7134b6b2f.jpg?595cd8d2"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-05T12:17:22.000Z"}, {"field": "title", "value": "Eirin har ikke klipt plenen p\u00e5 tre og et halvt \u00e5r"}, {"field": "url", "value": "http://www.adressa.no/pluss/magasin/2016/07/23/Det-sakte-13068889.ece"}, {"field": "urlhash", "value": "a2823a3dcb90a602a4845aba383c3de7134b6b2f"}], "score": 0.47839233, "siteId": "9222270286501375973", "id": "a2823a3dcb90a602a4845aba383c3de7134b6b2f"}

