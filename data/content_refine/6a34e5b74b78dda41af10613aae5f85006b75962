{"fields": [{"field": "modifiedtime", "type": "time", "value": "2012-06-20T09:57:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "Hvor er det blitt av fotball\u00f8kkene? Er de sm\u00e5 uoffisielle banene der unger kan leke med ballen og v\u00e6re i sin egen verden, helt borte? VM i fotball har startet, og vi ser det som en oppgave \u00e5 lete etter den virkelige grasrotfotballen. Noen m\u00e5 jo tenke p\u00e5 VM i 2018 ogs\u00e5.", "Vi starter letingen innerst i Stordalen, en ekte innlandsgrend i kystkommunen \u00c5fjord. P\u00e5 Stjern skal det v\u00e6re en fotball\u00f8kke et eller annet sted langs en skogsvei, f\u00e5r vi h\u00f8re p\u00e5 By, nabogrenda litt lenger nede i dalen.", "Ganske riktig, p\u00e5 den f\u00f8rste g\u00e5rden i grenda treffer vi Jan Stjern som forteller at l\u00f8kka l\u00e5 omtrent fem kilometer innover seterveien.", "- Da vi var ungdommer, hadde vi b\u00e5de trening og kamper der. Det var alltid en eller annen som hadde bil, men ofte droppet vi skyssen og sprang hjem.", "Selv om Jan ogs\u00e5 opplyser at fotballbanen n\u00e5 er omgjort til kvigebeite, bestemmer vi oss for en befaring. P\u00e5 vei innover m\u00f8ter vi en familie p\u00e5 sykkeltur. Vi ruller ned vinduet, og Ole Torstein Stjern nikker bekreftende.", "- R\u00e5skinnet stadion, ja. Der gikk det for seg, men det m\u00e5 v\u00e6re minst tjue \u00e5r siden.", "St\u00f8rrelsen p\u00e5 det inngjerdede kvigebeitet er imponerende, det m\u00e5 ha v\u00e6rt litt av ei l\u00f8kke. En velvoksen gran st\u00e5r der midtsirkelen kan ha v\u00e6rt og forteller at det har g\u00e5tt noen \u00e5r siden R\u00e5skinnet levde opp til navnet sitt.", "Fra innland til kyst", "Vi kj\u00f8rer mot Stoksund og svinger av ved Herfjord. Ved det gamle skipsverftet ligger fullt brukbare fiskeb\u00e5ter og venter p\u00e5 \u00e5 bli hugd opp. Stolte b\u00e5ter som m\u00e5 ha kostet flere titalls millioner, skal skrotes. Heldigvis er ikke oppgaven v\u00e5r \u00e5 finne ut hva som er i veien med norsk fiskeripolitikk, og vi blir raskt satt p\u00e5 sporet igjen av tre jenter som leker med ballen i veikanten. I Herfjord er det lite trafikk, s\u00e5 afalten kan bli l\u00f8kka. Julie Skj\u00e6rvik, Anette Storvik og Anette Skj\u00e6rvik har ikke noen annen mulighet, hvis de ikke drar inn til skolen da, men det er adskillige kilometer.", "P\u00e5 Stokk\u00f8ya finner vi ekspedisjonens f\u00f8rste ekte l\u00f8kke som fortsatt er intakt. Mellom veien og fj\u00e6ra gj\u00f8r en smal gress-slette nytten. M\u00e5l er satt opp og vinduet til den lille brannstasjonen ved siden av er beskyttet med netting. Vi f\u00e5r h\u00f8re at det er lokalpolitikeren Knut Sundet som har f\u00e5tt i stand l\u00f8kka. N\u00e5r han var kar om \u00e5 f\u00e5 en staselig bru til \u00f8ya, var det vel ikke noen kunst \u00e5 ordne med en liten l\u00f8kke. I duskregnet er det ikke unger \u00e5 oppdrive, s\u00e5 vi tar en ensom skuddtrening med nyinnkj\u00f8pt ball og sko fra sportsbutikken p\u00e5 \u00c5rnes.", "R\u00e5tne m\u00e5l og usl\u00e5tt gress", "- N\u00e5 drar vi til Vingsand, sier fotografen. Han husker han tok et bilde for snart femten \u00e5r siden p\u00e5 en l\u00f8kke der det var malt \u00abVINGSAND STADION\u00bb p\u00e5 bergveggen. Vingsand i Osen er et godt stykke unna, men vi drar mot det forjettede land i en regnv\u00e5t fotball\u00f8kkel\u00f8s v\u00e5rkveld.", "Neste morgen skinner sola og vi gleder oss til \u00e5 inspisere Vingsand stadion - som viser seg \u00e5 v\u00e6re s\u00e5 godt som nedlagt. Gresset har ikke v\u00e6rt sl\u00e5tt p\u00e5 et par \u00e5r, restene av m\u00e5lstenger og tverrligger ligger og r\u00e5tner i gr\u00f8fta, og den stolte graffitien p\u00e5 bergveggen ser vi bare spor av. Men beliggenheten! En perfekt naturlig avgrenset slette med utsikt mot Buholmr\u00e5sa fyr og havet utenfor.", "Vingsand syder ikke akkurat av aktivitet denne morgenen, men vi h\u00f8rer en gressklipper i det fjerne. Jeg g\u00e5r etter lyden. Hvem andre m\u00f8ter vi enn Jarle Vingsand, lokalhistoriker, pensjonert l\u00e6rer og i sin tid aktiv fotballspiller. Riktig nok ble Jarles karriere p\u00e5 banen avsluttet p\u00e5 femtitallet, den gangen spillerne kom utrent rett fra fiskeb\u00e5ten og brukte pausen til \u00e5 r\u00f8yke. De reiste rundt med b\u00e5t og spilte kamper i Stoksund, Roan og Osen.", "- N\u00e5r vi spilte p\u00e5 Vik i Bessaker og det var landvind, l\u00e5 det alltid en f\u00e6ring p\u00e5 sj\u00f8en, klar til \u00e5 plukke opp ballene.", "Jarle forteller at l\u00f8kka som ble d\u00f8pt Ving-sand stadion kom lenge etter at hans tid. Opprinnelig var den en del av dyrkajorda p\u00e5 g\u00e5rden som gammelonkelen hans solgte", "til kommunen i begynnelsen av 1970-\u00e5ra. N\u00e5 er den bygdemuseum.", "- Da jeg vokste opp i 30-\u00e5ra var det ikke snakk om \u00e5 tr\u00f8 i graset, nei. Det var nesten ikke mulig \u00e5 oppdrive en fotball. N\u00e5 bor Jarle Vingsand p\u00e5 stedet i feriene og har l\u00f8kka som n\u00e6rmeste nabo. Han synes ikke det er rart at den er forlatt, det er jo nesten ikke unger her. De hvitmalte bokstavene p\u00e5 bergveggen likte han ikke.", "- Hvorfor ikke?", "- Antagelig hang det igjen litt respekt for bestefar som strevde med dette jordstykket.", "\u00abEin p\u00e5 veggen\u00bb", "Vi skj\u00f8nner at vi m\u00e5 lete i en noe yngre generasjon for \u00e5 spore opp de som spilte p\u00e5 Vingsand stadion - og kanskje finne \u00absynderen\u00bb som malte bokstavene. P\u00e5 butikken treffer vi Tone Engan som straks avsl\u00f8rer at det trolig var s\u00f8nnen \u00d8yvind som tok malerkosten fatt. Her m\u00f8ter vi ogs\u00e5 en kjeledresskledd P\u00e5l R\u00f8d\u00f8y. F\u00f8rti\u00e5ringen er opptatt med malerarbeid, men lar seg overtale til \u00e5 friske opp gamle kunster p\u00e5 l\u00f8kka.", "Han forteller at de ofte spilte \u00abein p\u00e5 veggen\u00bb som gikk ut p\u00e5 at deltakerne etter tur skulle sparke ballen mot bergveggen, gjerne p\u00e5 en slik m\u00e5te at det ble vanskelig for nestemann \u00e5 treffe. Den som feilet var ute.", "Jeg henter ballen og pr\u00f8ver et par runder mot P\u00e5l. Jeg er forn\u00f8yd med at vi vinner \u00e9n gang hver, til tross for at han sikkert har finurlig kunnskap om hvordan ballen spretter p\u00e5 de ulike deler av berget.", "- Hvorfor brukes ikke denne l\u00f8kka lenger, det er da morsomt \u00e5 spille fotball, ogs\u00e5 om man er f\u00f8rti eller femti \u00e5r?", "- Jo, men det er ikke s\u00e5 mange av oss heller.", "Mil etter mil p\u00e5 leting", "N\u00e5 blir det langetappe p\u00e5 Volvoen. Osens offisielle stadion p\u00e5 \u00d8rin er en ordentlig bane og utenfor v\u00e5rt forskningsfelt. Vi kj\u00f8rer over Steinsdalen, ned til Namdalseid og mot", "Beitstad. Der i omlandet til den tidligere s\u00e5 legendariske fotballklubben Steinkjer, m\u00e5 det da v\u00e6re mange gamle l\u00f8kker. Sprova stadion og S\u00f8r-Beitstad stadion p\u00e5 Vellamelen registrerer vi bare, de er ikke l\u00f8kker.", "Kanskje er landskapet for sm\u00e5kupert, kanskje er dyrkajorda for dyrebar, ikke vet vi, men vi kj\u00f8rer milevis med grusveier og snakker med k\u00e5rkaller og kjerringer, gubber og guttunger, uten \u00e5 la oss imponere av annet enn de store og flotte tr\u00f8nderl\u00e5nene i omr\u00e5det. Til slutt ender vi p\u00e5 Bartnes der veien ikke g\u00e5r lenger og vi kan se over til Malm p\u00e5 den andre siden av fjorden, med et ekte femtitalls boligfelt.", "Men hva ser vi rett foran oss? Et fotballm\u00e5l! Strengt tatt ingen l\u00f8kke, men et fotballm\u00e5l utenfor et hus. Her bor Hans Arve Arntzen, kona Gerd Anita Holien og ungene Lasse (13), Steinar (10) og Hilde (9). N\u00e5r vi f\u00f8rst skulle slumpe borti en familie, var dette den rette. Far er leder av junioravdelingen i Beitstad fotballklubb og alle ungene spiller. Det er ikke vanskelig \u00e5 f\u00e5 til en liten trenings\u00f8kt. Her oppmuntres man virkelig til \u00e5 bli treffsikker med skuddene, for m\u00e5let st\u00e5r p\u00e5 kanten av en bratt skr\u00e5ning.", "Siden det er 11 kilometer inn til stadion, blir den private lille fotball\u00f8kka mye brukt. Eldstemann sykler gjerne tur-retur, men de andre m\u00e5 ha skyss. Vi ser fort at Lasse har ambisjonene i orden. Han tilbringer timer foran m\u00e5let hjemme og skyter s\u00e5 hardt med venstrebeinet at bror Steinar ikke engang t\u00f8r pr\u00f8ve \u00e5 redde skuddene.", "L\u00f8kke eller kirkeg\u00e5rd?", "Men er det virkelig ingen l\u00f8kker i Beitstad? Jo, ved gammelskolen st\u00e5r det visst fortsatt noen m\u00e5l. Vi kj\u00f8rer dit, og betegnende nok, en gravsteinlignende bauta over Bartnes skole (1898-1966) \u00f8nsker oss velkommen til en ikke lenger brukbar fotball\u00f8kke.", "V\u00e5r tilm\u00e5lte tid ebber ut og vi haster hjem mot S\u00f8r-Tr\u00f8ndelag. Rekker ikke engang \u00e5 stoppe i Verdal der jeg i en fjern barndom spilte fotball p\u00e5 \u00abSteikpanna\u00bb, en ekte l\u00f8kke p\u00e5 Haug. Jeg f\u00e5r den ikke ut av tankene og ringer barndomsvennen Torbj\u00f8rn Guddingsmo som jeg ikke har sett p\u00e5 f\u00f8rti \u00e5r. Han fortsatte \u00e5 bruke l\u00f8kka lenge etter at jeg flyttet som sju\u00e5ring.", "- Steikpanna, ja. Det var en bane helt og holdent styrt av oss ungene. De som var litt eldre l\u00e5nte seg stubbryter og sl\u00e5dd og fikk utvidet banen. Graset slo vi selv, og leieavtalen med bonden p\u00e5 Haug var at vi skulle v\u00e6re med og luke i nepe\u00e5keren.", "Torbj\u00f8rn forteller at ungene organiserte egne sm\u00e5 idrettslag, syklet rundt og avtalte kamper og arrangerte loddsalg p\u00e5 egen h\u00e5nd for \u00e5 f\u00e5 r\u00e5d til en fotball. Om vinteren var det skirenn og sk\u00f8ytel\u00f8p. Alt foregikk uten innblanding fra de voksne, men han husker at de kunne skrive inn til barnesiden \u00abIF-gutta\u00bb i ukebladet Illustrert og f\u00e5 diplomer og merker.", "- Kanskje blir ungene i dag fratatt noe viktig n\u00e5r vi legger alt s\u00e5 til rette for dem, undrer barndomsvennen min.", "Juletr\u00e6r og ballbinger", "N\u00e5 passerer vi \u00c5sen med flotte fotballbaner der det kryr av unger - som har kommet til dekket bord. Ordentlige baner med krittstreker, drakter - og sj\u00e5f\u00f8rforeldre p\u00e5 sidelinja. Hva kan man si? Det som er bra er ikke alltid bare bra.", "Ville veiers l\u00f8kkejakt er ikke helt over. En stikkpr\u00f8ve i Skaun m\u00e5 til. Vi f\u00e5r med oss Rolf Wulvik som kjentmann. P\u00e5 Eggkleiva finner vi en bane som m\u00e5 kunne kalles en l\u00f8kke. At den har flere mopedspor enn fotballknottemerker, kan v\u00e6re en tilfeldighet. P\u00e5 vei tilbake til Skaun oppdager Wulvik et omr\u00e5de mellom veien og B\u00f8rselva.", "- Her spilte vi jo fotball, utbryter han. Vi bremser opp og rygger tilbake. Sletta er gjenplantet med juletr\u00e6r og ble kalt \u00d8ya, men Wulvik minnes harde kamper mellom ungdom fra B\u00f8rsa og Skaun. Vi m\u00e5 avbryte mimringen, for n\u00e5 skal kjentmannen vise oss et eksempel p\u00e5 dagens fotball\u00f8kke, ballbingen.", "Vi har selvsagt ikke unng\u00e5tt \u00e5 se dem. Trykkimpregnert trevirke, aluminiumsrammer og teppelagt dansegulvaktig dekke. De er p\u00e5fallende like, en eller annen oppfinnsom produsent m\u00e5 ha gjort det godt ved \u00e5 f\u00e5 innpass i fritidsbyr\u00e5kratiet. Vi er i boligfeltet Gr\u00e5bakkan der vi f\u00e5r med oss Hanne (12) og Vegard (7) Syrstad Esp inn i bingen. Fotballgleden er sikkert den samme, men vi strever med \u00e5 la oss begeistre.", "For oss halvgamle samtidsarkeologer blir det nesten for enkelt \u00e5 harselere med ballbingene. Kontrasten til Vingsand stadion og Steikpanna p\u00e5 Haug taler for seg. Det er flott at foreldre engasjerer seg og at vi bruker penger p\u00e5 ungenes oppvekst. En ny tid krever sikkert nye l\u00f8sninger. Noe m\u00e5 likvel ha blitt borte under veis, er det ikke noe som heter spillerom?", "Selv om vi p\u00e5 v\u00e5r ekspedisjon ikke fant mange av dem, finnes det ekte fotball\u00f8kker i dag ogs\u00e5, unger er tross alt unger. De mest unnselige er tydeligvis forsvunnet. Muligens blir det flere habile spillere til VM i 2018 med dagens tilrettelegging, men det var jo ikke muligheten til \u00e5 bli VM-spillere som fikk oss til \u00e5 leke med ballen p\u00e5 Steikpanna og andre l\u00f8kker. Egentlig handlet det bare om l\u00f8kka i livet."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "4b44ff4aa3b170351d0e89d16fcd43caa9b90a9fce2930d7e933da784ae708ad"}, {"field": "createtime", "value": "2016-02-19T04:58:55.000Z"}, {"field": "description", "value": "Langt vekk fra VM tr\u00e5ler vi Tr\u00f8ndelag p\u00e5 sporet av gjengrodde fotball\u00f8kker. Er fotballgleden henvist til ballbinger og foreldrestyrt alvor?"}, {"field": "dominantimage", "value": "http://www.adressa.no/incoming/article1168132.ece5/ALTERNATES/w980-default/ukeny-uke23-FOTBALL%C3%98KKER54%20copy"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6a34e5b74b78dda41af10613aae5f85006b75962.jpg?59847b86"}, {"field": "dominantthumbnaildimensions", "value": "300x169"}, {"field": "heading", "value": "L\u00f8kka i livet -adressa.no"}, {"field": "id", "value": "6a34e5b74b78dda41af10613aae5f85006b75962"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "sports"}, {"field": "kw-concept", "value": ["l\u00f8kka", "ekte l\u00f8kke", "ordentlig bane", "unger"]}, {"field": "kw-entity", "value": ["\u00f8ya", "esp", "vellamelen", "eggkleiva", "volvoen", "r\u00e5skinnet", "illustrert", "stjern", "stokk\u00f8ya", "herfjord", "anette storvik og anette skj\u00e6rvik", "steinsdalen", "bartnes", "vegard", "b\u00f8rselva", "gr\u00e5bakkan", "stordalen", "steinar", "b\u00f8rsa og skaun", "hilde", "stoksund", "buholmr\u00e5sa", "roan og osen", "hanne", "\u00f8rin", "hans arve arntzen", "lasse", "bessaker", "s\u00f8r-beitstad", "\u00f8yvind", "steikpanna", "haug", "beitstad", "\u00e5sen"]}, {"field": "kw-location", "value": ["s\u00f8r-tr\u00f8ndelag", "skaun", "malm", "vik", "osen", "tr\u00f8ndelag", "namdalseid", "verdal", "steinkjer", "\u00e5fjord", "\u00e5rnes"]}, {"field": "kw-pageclass", "value": "article"}, {"field": "kw-person", "value": ["gerd anita holien", "jan stjern", "rolf wulvik", "ole torstein stjern", "torbj\u00f8rn guddingsmo", "jarle vingsand", "p\u00e5l r\u00f8d\u00f8y", "anette skj\u00e6rvik", "knut sundet", "tone engan", "anette storvik", "julie skj\u00e6rvik"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1168132.ece5/ALTERNATES/w980-default/ukeny-uke23-FOTBALL%C3%98KKER54%20copy"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "L\u00f8kka i livet"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article673485.ece"}, {"field": "pageclass", "value": ["article"]}, {"field": "publishtime", "value": "2006-06-10T04:00:00.000Z"}, {"field": "recs-articleid", "value": "868503"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2006-06-10T04:00:00.000Z"}, {"field": "recs-rawtitle", "value": "L\u00f8kka i livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Langt vekk fra VM tr\u00e5ler vi Tr\u00f8ndelag p\u00e5 sporet av gjengrodde fotball\u00f8kker. Er fotballgleden henvist til ballbinger og foreldrestyrt alvor?"}, {"field": "thumbnail", "value": "http://content-thumbnail.cxpublic.com/content/thumbnail200x150/6a34e5b74b78dda41af10613aae5f85006b75962.jpg?59847b86"}, {"field": "thumbnailfullheightdimensions", "value": "200x3092"}, {"field": "timestamp", "value": "2017-08-04T13:49:58.000Z"}, {"field": "title", "value": "L\u00f8kka i livet"}, {"field": "url", "value": "http://www.adressa.no/tema/villeveier/article673485.ece"}, {"field": "urlhash", "value": "6a34e5b74b78dda41af10613aae5f85006b75962"}], "score": 0.67165744, "siteId": "9222270286501375973", "id": "6a34e5b74b78dda41af10613aae5f85006b75962"}

