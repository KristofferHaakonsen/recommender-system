{"fields": [{"field": "modifiedtime", "type": "time", "value": "2012-04-17T17:58:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ikke mindre enn fem konserter og \u00e9n nattlig korvake rekker 450 kvinnelige sangere p\u00e5 Nordisk Damekorfestival \u00e5 presentere for publikum i l\u00f8pet av de tre festivaldagene, som \u00e5pner i Nidarosdomen torsdag kveld kl. 19.", "Baadsvik&Baadsvik", "\u00d8ystein Baadsvik, tubaist og festivalmusiker, har gode erfaringer med klangen fra tuba og damestemmer sammen, det ble pr\u00f8vd p\u00e5 arrangementet \u00abDamer i Domen\u00bb for f\u00e5 \u00e5r siden. P\u00e5 korfestivalen spiller han ved to anledninger: Under \u00e5pningskonserten torsdag og p\u00e5 festivalkonserten fredag. Da fremf\u00f8res bestillingsverket \u00abFrejas sang\u00bb av komponist og fiolinist Anna Baadsvik.", "Anna og \u00d8ystein Baadsvik utgj\u00f8r et s\u00e6rdeles musikalsk ekteskapelig fellesskap. Hun som fiolinist og med utdannelse i komposisjon fra Musikkonservatoriet i Trondheim. Han som vel etablert solo-tubaist og komponist for tuba.", "- Vi har begge fors\u00f8kt \u00e5 v\u00e6re ansatt i faste jobber - jeg i et symfoniorkester i Sverige, og Anna som musikkl\u00e6rer etter at vi bosatte oss Trondheim. Men etter en stund har vi begge funnet ut hva som gj\u00f8r oss mest forn\u00f8yd. Jeg blir lykkelig n\u00e5r jeg kan spille tuba, og det m\u00e5tte jeg ta konsekvensen av, forteller \u00d8ystein Baadsvik. Han er hjemme i Trondheim en ettermiddag mellom to jobber, et par dager med mesterklasser i Paris og tre dager p\u00e5 skolebes\u00f8k i \u00c5lesund med Trondheim Symfoniorkester i regi av Rikskonsertene. Torsdag kveld deltar han i \u00e5pningskonsert med Trondheims egne damekor og Midtnorsk damekor. Fredag har han og tubaen en viktig rolle n\u00e5r \u00abFrejas sang\u00bb skal urframf\u00f8res. Anna Baadsviks festivalkomposisjon er for damekor, fiolin, tuba og trafikklys.", "Trafikklys", "- Jeg sitter ved miksebordet og styrer lyset fra fire litt ekstra forseggjorte trafikklyss\u00f8yler, forteller Anna Baadsvik.", "- Med gr\u00f8nt, gult og r\u00f8dt lys dirigerer jeg hvilke grupper av sangere som skal synge, hvor sterkt de skal synge, om de skal herme fiolinen min eller improvisere, forklarer hun. Komponistens frihet er suverent overordnet de trafikale konvensjoner - iallfall inne i Domen. Trafikklysene er for anledningen utvidet med en ekstra signalfarge, bl\u00e5tt.", "Sangerne er inndelt i fire korgrupper som skal synge dels vanlig damekorsats, og dels fremf\u00f8re lysstyrt lydforming - mer eller mindre improvisert. Tubaen fungerer som en rytmisk r\u00f8d tr\u00e5d gjennom verket, som det tar ca. 20 minutter \u00e5 fremf\u00f8re.", "Svenske Anna Baadsvik har oppkalt komposisjonen etter Freja, (Fr\u00f8ya), fruktbarhetsgudinnen fra nordisk mytologi.", "- Verket er inspirert av Norden, av det spesielle lyset og landskapet og menneskene her nord. Jeg har flettet inn i komposisjonen kjente melodier fra ulike steder, for eksempel Island og Finland, forteller hun.", "Kontakt via Skype", "\u00d8ystein Baadsviks komposisjon \u00abFnugg\u00bb fra et par \u00e5r tilbake har begynt \u00e5 sl\u00e5 rot blant tubaister, og den fremf\u00f8res under \u00e5pningskonserten torsdag, med Embla, Schola Santa Sunnivae, Cantus, Midtnorsk Damekor, Nidarosdomens jentekor og Trondhjems Kvinnelige Studentersangforening.", "- \u00abFnugg\u00bb begynte som en improvisasjon for ca. ti \u00e5r siden og har utviklet seg til en selvstendig komposisjon. I den introduserer jeg nye tuba-spilleteknikker: spill og sang samtidig, og en rytmisk trommelyd som skal lages med leppene, forteller \u00d8ystein Baadsvik.", "Med tre barn og \u00d8ystein med rundt 170 reisedager i \u00e5ret har familien hele tiden hatt under overveielse om den hektiske livsformen kunne fortsette.", "- Vi har klart det. Men ikke uten b\u00e6rbar datamaskin med kamerafunksjon, sier \u00d8ystein Baadsvik, som mange kvelder har m\u00e5ttet si god natt til barna via kamera.", "- Da jeg var med og uroppf\u00f8rte en kvintett av Anna i Sverige nylig, satte jeg laptop-en ute p\u00e5 siden av scenen, s\u00e5 hun kunne f\u00f8lge med konserten hjemme i stua p\u00e5 Ranheim."]}, {"field": "category0", "value": "kultur"}, {"field": "contenthash", "value": "6a8f290a958f461798d6cafe4be8ea3426b37be392929ea1054d75d73dda180d"}, {"field": "createtime", "value": "2017-04-30T11:36:29.000Z"}, {"field": "description", "value": "- Tuba og damer fungerer godt sammen, sier tubaisten \u00d8ystein Baadsvik, festivalmusiker under Nordisk Damekorfestival i Nidarosdomen 10.-13. april. Tilsett fire trafikklys og en fiolin, s\u00e5 er det klart for Anna Baadsviks festival-komposisjon."}, {"field": "dominantimage", "value": "http://www.adressa.no/incoming/article1241664.ece5/ALTERNATES/w980-default/a%20Tuba_02"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7c3d7842203b3398fe86544995bdae2392f85ccd.jpg?5976384d"}, {"field": "dominantthumbnaildimensions", "value": "300x169"}, {"field": "heading", "value": "To blad Baadsvik -adressa.no"}, {"field": "id", "value": "7c3d7842203b3398fe86544995bdae2392f85ccd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["\u00e5pningskonserten torsdag", "torsdag kveld", "komposisjon", "trafikklys", "sang", "tuba", "damekor", "fiolin"]}, {"field": "kw-entity", "value": ["nidarosdomen", "freja", "anna baadsvik", "baadsvik", "ranheim", "anna og \u00f8ystein baadsvik", "musikkonservatoriet", "embla", "schola santa sunnivae", "skype", "damer", "trondheim symfoniorkester", "nordisk damekorfestival", "cantus", "midtnorsk damekor", "fnugg", "island og finland", "rikskonsertene", "domen", "trondhjems kvinnelige studentersangforening"]}, {"field": "kw-location", "value": ["fr\u00f8ya", "norden", "sverige", "paris", "\u00e5lesund"]}, {"field": "kw-pageclass", "value": "article"}, {"field": "kw-person", "value": "\u00f8ystein baadsvik"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1241664.ece5/ALTERNATES/w980-default/a%20Tuba_02"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "To blad Baadsvik"}, {"field": "og-type", "value": "article"}, {"field": "og-url", "value": "http://www.adressa.no/kultur/article1061373.ece"}, {"field": "pageclass", "value": ["article"]}, {"field": "publishtime", "value": "2008-04-09T07:39:24.000Z"}, {"field": "recs-articleid", "value": "1663234"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-04-09T07:39:24.000Z"}, {"field": "recs-rawtitle", "value": "To blad Baadsvik -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Tuba og damer fungerer godt sammen, sier tubaisten \u00d8ystein Baadsvik, festivalmusiker under Nordisk Damekorfestival i Nidarosdomen 10.-13. april. Tilsett fire trafikklys og en fiolin, s\u00e5 er det klart for Anna Baadsviks festival-komposisjon."}, {"field": "thumbnail", "value": "http://content-thumbnail.cxpublic.com/content/thumbnail200x150/7c3d7842203b3398fe86544995bdae2392f85ccd.jpg?5976384d"}, {"field": "thumbnailfullheightdimensions", "value": "200x1465"}, {"field": "timestamp", "value": "2017-07-24T18:11:25.000Z"}, {"field": "title", "value": "To blad Baadsvik"}, {"field": "url", "value": "http://www.adressa.no/kultur/article1061373.ece"}, {"field": "urlhash", "value": "7c3d7842203b3398fe86544995bdae2392f85ccd"}], "score": 1.3533323, "siteId": "9222270286501375973", "id": "7c3d7842203b3398fe86544995bdae2392f85ccd"}

