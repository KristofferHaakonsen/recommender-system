{"fields": [{"field": "modifiedtime", "type": "time", "value": "2016-04-16T12:23:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Russ", "Voldtekt"]}, {"field": "author", "value": ["sven egil omdal", "gjesteskribent"]}, {"field": "body", "value": ["Etter innbruddet i september i fjor foreslo politiet at vi alltid stenger vinduene n\u00e5r vi g\u00e5r ut. R\u00e5det var banalt og f\u00f8ltes temmelig overfl\u00f8dig, sporene etter tyvens grove skos\u00e5ler sto enn\u00e5 igjen i vinduskarmen. Pr\u00f8vde politimannen \u00e5 si at vi hadde et visst ansvar for at vi n\u00e5 sto uten datamaskiner, pass, kredittkort og smykker, men derimot med en sterk f\u00f8lelse av \u00e5 v\u00e6re invadert? Antakelig gjorde han det, men hva s\u00e5? Vi hadde jo bevislig lagt oss p\u00e5 et for lavt sikkerhetsniv\u00e5. De doble l\u00e5sene p\u00e5 inngangsd\u00f8ren i leiligheten burde v\u00e6rt et signal om at leieboere f\u00f8r oss har opplevd det samme.", "LES OGS\u00c5: Hvordan kan jenter feste til slike l\u00e5ter?", "Lensmann K\u00e5re Birkeland i Gjesdal har f\u00e5tt s\u00e5 uniformsluen passer den siste uken. F\u00f8rste helg i mai rykker 13 000 russ inn i Kongeparken, som ligger innenfor Birkelands jurisdiksjon. Mange av dem vil ha et merke p\u00e5 russedressen som sier at \u00abNei er nei\u00bb, men statistikken taler for at noen f\u00e5 deltakere p\u00e5 landstreffet likevel vil bli voldtatt eller fors\u00f8kt voldtatt. Derfor har lensmannen gjort som kollegaen som \u00abetterforsket\u00bb innbruddet v\u00e5rt, og gitt gode r\u00e5d, basert p\u00e5 politiets erfaringer, om hvordan faren for \u00e5 bli offer kan reduseres.", "Det burde han ikke gjort, om vi skal tro en rekke reportasjer og kommentarer fra Oslo til Troms\u00f8. \u00abJeg blir s\u00e5 utrolig provosert. Vi m\u00e5 slutte \u00e5 snakke om at jentene skal unng\u00e5 \u00e5 bli voldtatt. Det er p\u00e5 tide at menn sier til menn at man ikke skal voldta eller beg\u00e5 overgrep\u00bb, sier komiker Trine Lise Olsen til Nordlys. Artikkelen var illustrert med en selfie der hun viser fingeren til lensmannen.", "Hvor kommer den oppfatning fra at menn ikke sier til menn at voldtekt er en forbrytelse? Menn var i flertall p\u00e5 Stortinget da loven og strafferammen ble vedtatt, menn etterforsker, tiltaler og d\u00f8mmer menn som voldtar. Hvis den nordnorske komikeren heller stikker fingeren i jorden, vil hun oppdage at det ogs\u00e5 blant menn er allment kjent at voldtekt er sterkt u\u00f8nsket atferd.", "Mener de mange som deler hennes indignasjon at politiets kriminalitetsforebyggende r\u00e5d skal begrenses til p\u00e5peking av hva som er forbudt? Tror de at voldtekt og andre forbrytelser skyldes rettsvillfarelse hos ut\u00f8verne? At forbryterne ikke vet hvor grensen g\u00e5r, fordi det har v\u00e6rt for lite mann-til-mann-prat om straffelovens bestemmelser?", "Sarkasmene har haglet over lensmann Birkelands forslag om at jentene som drar til Kongeparken tar p\u00e5 seg sykkelbukser under russedressen. Penisl\u00e5s p\u00e5 guttene har v\u00e6rt lansert som et alternativ. Det er lett \u00e5 ty til vittigheter om kyskhetsbelter n\u00e5r kvinner blir bedt om \u00e5 kle seg p\u00e5 mest mulig utilgjengelig vis. Men hva om lensmannen hadde v\u00e6rt litt mer digitalt oppdatert, og minnet jentene om de mange anti-overgrepsappene som er tilgjengelig?", "Circle of 6 er en slik app, utviklet i en konkurranse det amerikanske helsedepartementet, Det hvite hus og visepresident Joe Biden utlyste. To tapp p\u00e5 mobilskjermen er nok til \u00e5 varsle en predefinert gruppe om at du er i fare. De f\u00e5r ogs\u00e5 gps-posisjonen din. Konkurransen ble utlyst fordi hver femte kvinnelige college-student opplyser at de har v\u00e6rt utsatt for seksuelle overgrep. Statistikken er verst de f\u00f8rste m\u00e5nedene av freshman-\u00e5ret, som likner mest p\u00e5 v\u00e5r russetid. Er slike apper ogs\u00e5 overgrep mot kvinner, fordi de ikke begrenser seg til \u00e5 minne menn om ikke \u00e5 voldta?", "Amnesty, som driver \u00abNei er nei\u00bb-kampanjen, sier at det legges for mye vekt p\u00e5 hvordan kvinner kan unng\u00e5 \u00e5 bli voldtatt, mens det snakkes for lite med unge menn om hva som ligger i begrepet samtykke. Det er sikkert riktig, men \u2013 og her kommer kravet til to samtidige tanker inn \u2013 ingen opplysningskampanje kan fjerne farer fullstendig.", "Kvinner b\u00f8r selvsagt kunne g\u00e5 trygt, i de kl\u00e6rne de selv velger, eller helt uten, om forholdene ligger til rette for det. De b\u00e6rer selvsagt ingen skyld for overgrep der de selv er offer. Men fordi verden er et uperfekt sted, minner vi v\u00e5re d\u00f8tre om ikke \u00e5 g\u00e5 fra glasset ubevoktet p\u00e5 et utested. Vi l\u00e6rer dem \u00e5 ta ansvar \u2013 ikke for overgrepet \u2013 men for \u00e5 minimere farer som uansett finnes. Det var det lensmann Birkeland gjorde da han sa at jentene i Kongeparken helst ikke b\u00f8r g\u00e5 inn i m\u00f8rke omr\u00e5der alene, ikke bli for beruset og holde seg til gutter de stoler p\u00e5. Han gir dem ikke skyld for noe som helst, men voldtekt kan ikke v\u00e6re den eneste forbrytelsen hvor potensielle ofre ikke har noe som helst ansvar for sin egen sikkerhet.", "Sosiologiprofessor Willy Pedersen skrev i Aftenposten for noen \u00e5r siden at hans forskning p\u00e5 seksuelle overgrep viste at det br\u00e5 overfallet ikke er det vanlige. Voldtekten rammer heller ikke blindt. Noen er mer utsatt enn andre: \u00abFor jentene i de tidligste ten\u00e5rene var den sterkeste risikofaktoren lav alkohol-debutalder og h\u00f8yt alkoholforbruk, i kombinasjon med d\u00e5rlig tilsyn og st\u00f8tte fra foreldre\u00bb.", "Slik tale provoserer antakelig alle som den siste uken har g\u00e5tt l\u00f8s p\u00e5 lensmannen i Gjesdal. Men hva skal forskeren si n\u00e5r fakta viser sammenheng mellom den unge kvinnens - og hennes foreldres \u2013 atferd, og faren for \u00e5 bli voldtatt? Pedersen kaller det \u00abs\u00e5rbarhet\u00bb, som er et godt ord. N\u00e5r vi lukker vinduene, l\u00e5ser d\u00f8rene, unng\u00e5r \u00e5 g\u00e5 gjennom storbyenes m\u00f8rkeste bakgater, spesielt med h\u00f8y promille, og ber jentene v\u00e5re g\u00e5 i f\u00f8lge hjem, reduserer vi denne s\u00e5rbarheten.", "Lensmann Birkeland utviste offentlig omsorg for en gruppe mennesker som er blitt fortalt at de tre uker i mai kan oppf\u00f8re seg som hodel\u00f8se h\u00f8ns. Russetiden er institusjonalisert s\u00e5rbarhet, og vi burde v\u00e6re glade for alle som gj\u00f8r det de kan for \u00e5 hindre at den ender med noe verre enn lungebetennelse og d\u00e5rligere karakterer.", "H\u00f8r Adresseavisens kommentatorer p\u00e5 podkast"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "20f348abb5acc7c2b96556047c7316c2d141d32e4d2644a51214dbbea8b284ad"}, {"field": "createtime", "value": "2017-03-16T22:11:27.000Z"}, {"field": "description", "value": "Selvsagt har kvinner ansvar for \u00e5 redusere faren for \u00e5 bli voldtatt. Som de har for \u00e5 holde to tanker i hodet samtidig."}, {"field": "dominantimage", "value": "http://www.adressa.no/pluss/meninger/article12604741.ece/5z5t1x/ALTERNATES/w980-default/russ.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/172712abaf7bd50c37112220e80ae0d21387f7c8.jpg?58cc543f"}, {"field": "dominantthumbnaildimensions", "value": "300x169"}, {"field": "heading", "value": "Russen, lensmannen og ansvaret for voldtekt -adressa.no"}, {"field": "id", "value": "172712abaf7bd50c37112220e80ae0d21387f7c8"}, {"field": "keyword", "value": ["Russ", "Voldtekt"]}, {"field": "keywords", "value": "Russ,Voldtekt"}, {"field": "kw-category", "value": ["pluss", "meninger"]}, {"field": "kw-concept", "value": ["fare", "lensmann", "seksuelle overgrep", "redusere faren", "overgrep", "kvinner ansvar", "jenter", "kvinner", "voldtekt", "ansvar", "menn", "voldtatt"]}, {"field": "kw-entity", "value": ["adresseavisens", "aftenposten", "kongeparken", "nei", "stortinget", "nordlys"]}, {"field": "kw-location", "value": ["troms\u00f8", "gjesdal", "oslo"]}, {"field": "kw-pageclass", "value": "article"}, {"field": "kw-person", "value": ["joe biden", "willy pedersen", "k\u00e5re birkeland", "trine lise olsen"]}, {"field": "kw-sentiment", "value": "negative"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12604741.ece/5z5t1x/ALTERNATES/w980-default/russ.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Russen, lensmannen og ansvaret for voldtekt"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/04/16/Russen-lensmannen-og-ansvaret-for-voldtekt-12604742.ece"}, {"field": "pageclass", "value": ["article"]}, {"field": "publishtime", "value": "2016-04-16T04:00:00.000Z"}, {"field": "recs-articleid", "value": "12604742"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-04-16T04:00:00.000Z"}, {"field": "recs-rawtitle", "value": "Russen, lensmannen og ansvaret for voldtekt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Selvsagt har kvinner ansvar for \u00e5 redusere faren for \u00e5 bli voldtatt. Som de har for \u00e5 holde to tanker i hodet samtidig."}, {"field": "thumbnail", "value": "http://content-thumbnail.cxpublic.com/content/thumbnail200x150/172712abaf7bd50c37112220e80ae0d21387f7c8.jpg?58cc543f"}, {"field": "thumbnailfullheightdimensions", "value": "200x1573"}, {"field": "timestamp", "value": "2017-03-17T21:25:19.000Z"}, {"field": "title", "value": "Selvsagt har kvinner ansvar for \u00e5 redusere faren for \u00e5 bli voldtatt"}, {"field": "url", "value": "http://www.adressa.no/pluss/meninger/2016/04/16/Russen-lensmannen-og-ansvaret-for-voldtekt-12604742.ece"}, {"field": "urlhash", "value": "172712abaf7bd50c37112220e80ae0d21387f7c8"}], "score": 0.8479766, "siteId": "9222270286501375973", "id": "172712abaf7bd50c37112220e80ae0d21387f7c8"}

