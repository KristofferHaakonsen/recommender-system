{"fields": [{"field": "modifiedtime", "type": "time", "value": "2012-04-17T10:55:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar skaar major", "hovedl\u00e6rer luftmakt ved luftkrigsskolen"]}, {"field": "body", "value": ["Saken oppdateres.", "Norske avdelinger har flere ganger v\u00e6rt involvert i omfattende stridshandlinger mot oppr\u00f8rere, kanskje mest markant under Operasjon \u00abHarekate Yolo 2\u00bb h\u00f8sten 2007. I forbindelse med den norske deltagelsen i den siste ukens operasjoner i Faryab provinsen i Afghanistan hevdes det flere steder, ikke minst fra Forsvarets egne talsmenn, at sivile ikke er drept eller skadet. Dette er et problematisk utsagn.", "Det er bred aksept om at konflikten i Afghanistan er en v\u00e6pnet konflikt, eller krig om man vil. Konflikten er s\u00e5ledes underlagt et annerledes internasjonalt regelsett enn hva som gjelder for f.eks. kriminalitetsbekjempelse. Norge, i likhet med de fleste stater, anerkjenner disse reglene som grunnlag for sin maktanvendelse i v\u00e6pnede konflikter. Krigens folkerett definerer forskjellige typer av v\u00e6pnet konflikt. Mellomstatlige konflikter, utkjempet av statenes regul\u00e6re milit\u00e6re styrker, reguleres i all hovedsak av Gen\u00e8vekonvensjonene I - IV av 1949. Slike konflikter kalles internasjonale v\u00e6pnede konflikter.", "Den alminnelig aksepterte definisjon av konflikten i Afghanistan er at den er en ikke-internasjonal v\u00e6pnet konflikt. Juridisk skiller slike konflikter seg fra \u00abalminnelige\u00bb mellomstatlige konflikter. De grunnleggende kravene til humanit\u00e6r adferd og forbud mot visse typer v\u00e5pen er dog like.", "Den kanskje mest markante forskjell ligger i partenes status og betydningen av dette. I en mellomstatlig konflikt vil kamphandlingene utf\u00f8res av s\u00e5kalt kombatante. Kombatante er medlemmer av statens v\u00e6pnede styrker som gjennom sitt \u00abmedlemskap\u00bb i disse er underlagt et s\u00e6rlig regelsett. De kan blant annet ikke straffes for \u00e5 ta liv n\u00e5r det skjer innenfor rammen av konflikten (krigsforbrytelser selvsagt unntatt) og de har s\u00e6rlig beskyttelse blant annet som krigsfanger. Kombatante er ogs\u00e5 lovlige m\u00e5l for den andre part i konflikten basert p\u00e5 deres medlemskap i de v\u00e6pnede styrker.", "P\u00e5 den annen side har vi sivile. Sivile kan ikke lovlig delta i kamphandlinger (med noen f\u00e5 unntak). De er heller ikke lovlige m\u00e5l og har krav p\u00e5 s\u00e6rskilt beskyttelse. Man er alts\u00e5 enten kombattant eller sivil.", "Utfordringen med konflikter som den som n\u00e5 skjer i Afghanistan ligger blant annet i at skillet mellom kombatante og sivile lett blir uklart. Kombatante er utelukkende de som tilh\u00f8rer de v\u00e6pnede styrker til en anerkjent part i en v\u00e6pnet konflikt. Alle andre er pr. definisjon sivile. Selv om det finnes en \u00e5pning for \u00e5 anerkjenne en oppr\u00f8rsbevegelse som part i en v\u00e6pnet konflikt (borgerkrig) er kriteriene som listes innenfor krigens folkerett strenge.", "Konflikten i Afghanistan tilfredsstiller i all hovedsak ikke kriteriene som er listet innenfor Gen\u00e8ve-konvensjonens tilleggsprotokoll II av 1977 om ikke-internasjonale v\u00e6pnede konflikter. Ingen av oppr\u00f8rsbevegelsene i Afghanistan har status som part i en v\u00e6pnet konflikt verken med utgangspunkt i krigens folkerett eller i realpolitiske betraktninger. Av dette f\u00f8lger at oppr\u00f8rere i Afghanistan, ofte referert til som Taliban-soldater, ikke har eller kan kreve status som kombatante. De er ikke anerkjent som lovlig stridende verken av den Afghanske regjering eller noen av de stater som har milit\u00e6re styrker i Afghanistan. De er mao. pr. definisjon sivile.", "N\u00e5 er det likevel en \u00e5pning for at ogs\u00e5 sivile kan bli lovlige m\u00e5l og f\u00f8lgelig angripes i en v\u00e6pnet konflikt. Sivile som selv deltar i fiendtligheter vil miste sin beskyttelse som sivil for den periode de aktivt deltar i slike handlinger. Utfordringen ligger i \u00e5 definere \u00abaktivt deltar i fiendtligheter\u00bb b\u00e5de i forhold til deltagelsens natur og til tid.", "Hvilke handlinger er det som gir grunnlag for \u00e5 hevde at noen deltar i fiendtligheter? Det er \u00e5penbart at milit\u00e6re avdelinger kan forsvare seg selv mot direkte angrep ogs\u00e5 fra sivile. Utover selvforsvarsretten er det imidlertid noe mer uklart hvilke handlinger som kan defineres som \u00abaktivt deltar i fiendtligheter\u00bb. Det er bred enighet om at jo n\u00e6rmere man befinner seg selve handlingen eller avgj\u00f8relsen om \u00ab\u00e5 trykke p\u00e5 knappen\u00bb, desto mer n\u00e6rliggende er det \u00e5 hevde at man aktivt deltar og f\u00f8lgelig mister sin beskyttelse som sivil. P\u00e5 den annen side er det \u00e5penbart at andre handlinger ikke kvalifiserer til \u00abaktivt deltagelse\u00bb. Det \u00e5 gi oppr\u00f8rssoldater mat og evt. husly vil i de fleste tilfeller ikke kvalifisere til slik deltagelse.", "Tilsvarende er tid av betydning. Dette eksemplifiseres gjennom det s\u00e5kalte svingd\u00f8rsproblemet. Er det mulig \u00e5 delta i fiendtligheter p\u00e5 mandag, med tilh\u00f8rende tap av beskyttelse som sivil og \u00e5 v\u00e6re l\u00e6rer p\u00e5 tirsdag da med de samme rettigheter intakt? Organisasjoner som Den Internasjonale Komite av R\u00f8de Kors argumenterer normalt for en begrensende definisjon; \u00abaktiv deltagelse\u00bb er kun i den tid det faktisk skjer. Det er likevel en viss enighet mellom stater at en oppr\u00f8rer ikke kan skifte status fra en dag til en annen. Ved aktiv deltagelse i fiendtligheter gjentatte ganger er det naturlig \u00e5 anta at vedkommende vil miste sin beskyttelse som sivil for et forlenget tidsrom. Hva som ligger fast er likevel at den grunnleggende status som sivil ikke endres av vedkommendes deltagelse i fiendtligheter. Det er derfor uriktig \u00e5 hevde at ingen sivile ble drept.", "Hva betyr dette? Presisjon i spr\u00e5kbruk er viktig, s\u00e6rlig i saker som gjelder liv og d\u00f8d. Det er selvsagt lettere \u00e5 hevde at ingen sivile ble drept n\u00e5r det man egentlig mener \u00e5 si er at de som ble drept var sivile som aktivt deltok i fiendtligheter. Hvis skillet mellom sivile og kombatante blir retorisk uklart er det naturlig \u00e5 anta at dette ogs\u00e5 kan ha konsekvenser for v\u00e5r forst\u00e5else av b\u00e5de konflikten og de regler som gjelder. Dette er uheldig. Derfor er det viktig at autoritative utsagn fra offentlige talspersoner har et tilstrekkelig presisjonsniv\u00e5 og at dette reflekteres i media. I motsatt fall er det lett \u00e5 oppfatte slike utsagn som omtrentligheter med liten informasjonsverdi.", "steska@online.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "dd12ba8866a7a195a460d0711ada4cb5f8116604870af8d74c0d8c7852fee7a8"}, {"field": "createtime", "value": "2016-11-07T06:50:39.000Z"}, {"field": "description", "value": "I l\u00f8pet av de siste uker har det fremkommet at norske soldater igjen har v\u00e6rt i kamp i Afghanistan hvor det antas at oppr\u00f8rere har blitt drept. Dette er ikke nytt."}, {"field": "dominantimage", "value": "http://www.adressa.no/incoming/article1279238.ece5/ALTERNATES/w980-default/Steinar%20Skaar"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c83e6b4f67d887ed0f97ceba68ce833c04b5c29d.jpg?5989918c"}, {"field": "dominantthumbnaildimensions", "value": "300x169"}, {"field": "heading", "value": "Sivile i v\u00e6pnede konflikter -adressa.no"}, {"field": "id", "value": "c83e6b4f67d887ed0f97ceba68ce833c04b5c29d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["v\u00e6pnet konflikt", "v\u00e6pnet", "konflikt", "sivil"]}, {"field": "kw-entity", "value": ["afghanske", "operasjon", "r\u00f8de kors", "gen\u00e8vekonvensjonene i", "harekate yolo 2", "taliban", "den internasjonale komite", "forsvarets"]}, {"field": "kw-location", "value": ["afghanistan", "faryab"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1279238.ece5/ALTERNATES/w980-default/Steinar%20Skaar"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sivile i v\u00e6pnede konflikter"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1200264.ece"}, {"field": "pageclass", "value": ["article"]}, {"field": "publishtime", "value": "2008-12-01T08:08:02.000Z"}, {"field": "recs-articleid", "value": "1476404"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-12-01T08:08:02.000Z"}, {"field": "recs-rawtitle", "value": "Sivile i v\u00e6pnede konflikter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I l\u00f8pet av de siste uker har det fremkommet at norske soldater igjen har v\u00e6rt i kamp i Afghanistan hvor det antas at oppr\u00f8rere har blitt drept. Dette er ikke nytt."}, {"field": "thumbnail", "value": "http://content-thumbnail.cxpublic.com/content/thumbnail200x150/c83e6b4f67d887ed0f97ceba68ce833c04b5c29d.jpg?5989918c"}, {"field": "thumbnailfullheightdimensions", "value": "200x1839"}, {"field": "timestamp", "value": "2017-08-08T10:25:16.000Z"}, {"field": "title", "value": "Sivile i v\u00e6pnede konflikter"}, {"field": "url", "value": "http://www.adressa.no/meninger/kronikker/article1200264.ece"}, {"field": "urlhash", "value": "c83e6b4f67d887ed0f97ceba68ce833c04b5c29d"}], "score": 1.2612395, "siteId": "9222270286501375973", "id": "c83e6b4f67d887ed0f97ceba68ce833c04b5c29d"}

