{"fields": [{"field": "modifiedtime", "type": "time", "value": "2012-06-19T10:16:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ann-margrit harkjerr", "byplansjef"]}, {"field": "body", "value": ["Saken oppdateres.", "Utbygging p\u00e5 Bratt\u00f8ra er i tr\u00e5d med kommunens strategier for byutvikling. Fortetting i sentrale byomr\u00e5der og riktig lokalisering av virksomheter vil gj\u00f8re det enklere \u00e5 velge milj\u00f8vennlig transport. Bybebyggelse p\u00e5 Bratt\u00f8ra styrker Midtbyen og kollektivknutepunktet og knytter byen til fjorden. Havneomr\u00e5dene har dessuten egne kvaliteter som gj\u00f8r dem attraktive for byutvikling. Vann gir lys og liv, og havneomr\u00e5dene har en spesiell tiltrekning som kanskje er knyttet til dr\u00f8mmen om \u00e5 reise, v\u00e5r fortid som sj\u00f8fartsnasjon, den litt r\u00f8ffe arkitekturen og opplevelsen av at ting skjer.", "Samtidig er det viktig \u00e5 ta vare p\u00e5 og styrke byens s\u00e6rpreg, Midtbyen, byens hjerte, som omkranses av elva, fjorden og de gr\u00f8nne \u00e5sene rund byen og de gr\u00f8nne omr\u00e5dene langs elva og fjorden. I dette landskapsrommet dominerer Nidarosdomen. Dette er merkevaren v\u00e5r, dette er Trondheim, og det er en kvalitet som det er viktig \u00e5 ta vare p\u00e5 framover. Dette var ogs\u00e5 utgangspunktet da bystyret i 2007 vedtok prinsipper som begrenser bruk av h\u00f8yhus i Trondheim. Ny bebyggelse p\u00e5 Bratt\u00f8ra m\u00e5 ta hensyn til dette.", "For at bydelen p\u00e5 Bratt\u00f8ra skal bli vellykka m\u00e5 tre krav oppfylles: Gode forbindelser til resten av byen, god kvalitet p\u00e5 byrommene og tilstrekkelig funksjonsblanding. Bevegelsesm\u00f8nstrene i byen ble endret da Verftsbrua kom p\u00e5 plass ved Nedre Elvehavn. P\u00e5 samme m\u00e5te, kanskje enda mer, vil den nye tverrforbindelsen ved Sentralstasjonen endre byen n\u00e5r den \u00e5pner i h\u00f8st. Tverrforbindelsen har ligget i kommunens planer siden 1995. N\u00e5 blir en fjern dr\u00f8m virkelighet. Avstanden fra Midtbyen til fjorden blir kortere, og jernbanestasjonen og hurtigb\u00e5tterminalen knyttes sammen. Byen blir mer kompakt.", "Ideen om kaipromenade og strand p\u00e5 Bratt\u00f8ra kommer fra vinnerforslaget p\u00e5 arkitektkonkurransen \u00abByen s\u00f8ker vannet\u00bb i 1993. Vinneren beskrev omr\u00e5det som et sted der vi kan bade om sommeren og rope mot stormen om vinteren. At kaipromenaden og stranda kan realiseres skyldes Nordre avlastningsvei, veien som mange fryktet skulle bli en barriere, men som tvert imot f\u00f8rer oss ut til fjorden og lar oss oppleve nye synsvinkler. Nordre avlastningsvei er en avgj\u00f8rende faktor i byutviklinga. Den f\u00f8rer gjennomgangstrafikk og tungtrafikk utenfor Midtbyen og Ila, den forbinder havneomr\u00e5dene og den gir veitilknytning til viktige byutviklingsomr\u00e5der. Nordre avlastningsvei endrer opplevelsen av Bratt\u00f8ra fra \u00e5 v\u00e6re utkant til \u00e5 bli en hovedatkomst til bysentrum.", "Uten mangfold i funksjoner blir det ingen ordentlig by. Det er avgj\u00f8rende at det kommer viktige publikumsfunksjoner i omr\u00e5det og at det ikke blir en \u00ab\u00e5tte til fire-by\u00bb. Pirbadet, Rockheim, Pirterminalen og kongresshotellet bidrar til det. Butikker m\u00e5 det ogs\u00e5 v\u00e6re i en by, og boliger. Boliger er det s\u00e5 langt ikke \u00e5pnet for, f\u00f8rst og fremst p\u00e5 grunn av st\u00f8y fra godsterminalen. Flytting av godsterminalen er derfor viktig ikke bare for \u00e5 frigi areal, men ogs\u00e5 for \u00e5 kunne utvikle en fullverdig by p\u00e5 de arealene som allerede er frigitt til byutvikling.", "En langsiktig og robust plan er en forutsetning for god byutvikling. Mange tror at det som skjer p\u00e5 Bratt\u00f8ra er tilfeldig. Slik er det ikke. Utbygging i havneomr\u00e5dene styres gjennom en kommunedelplan for havneomr\u00e5det, vedtatt i 1995 og revidert i 2001. Dette er en overordna plan. Den fastsetter hvor byutvikling kan skje og hvilke siktakser og kulturminner som skal tas hensyn til. Hovedtrekkene i arkitektkonkurransen \u00abByen s\u00f8ker vannet\u00bb er ogs\u00e5 innarbeidet i kommunedelplanen.", "Det er ogs\u00e5 vedtatt en samlet detaljreguleringsplan for hele bebyggelsen langs Bratt\u00f8rkaia, Tverrforbindelsen og stasjonsomr\u00e5det mot Kanalen. Planen bringer byfunksjoner ut til vannkanten, og med Tverrforbindelsen binder utbyggingen byen til fjorden. Den bestemmer h\u00f8yder og at vi skal ha tverrstilte bygg og ikke en sammenhengende vegg langs havnefronten. Denne planen er utarbeidet gjennom samarbeid mellom akt\u00f8rene og med kommunen som prosjektleder og koordinator.", "Samarbeid og koordinering er viktig. Det er mange akt\u00f8rer og det er viktig at alle ser helheten og ikke bare er opptatt av egen eiendom. S\u00e5 langt har det v\u00e6rt stor vilje til samarbeid. Et godt eksempel p\u00e5 dette er at det ble samarbeidet om en arkitektkonkurranse for de offentlige rommene p\u00e5 hele Bratt\u00f8ra. I alt dreier dette seg om 40 dekar offentlige kaier, gater og torg.", "Bratt\u00f8ra er byens ansikt mot sj\u00f8en. Her m\u00f8ter de som kommer sj\u00f8veien byen. P\u00e5 Bratt\u00f8ra kan en tillate st\u00f8rre h\u00f8yder og r\u00f8ffere arkitektur enn i Midtbyen. For at prosjektene skal fungere sammen er det likevel viktig \u00e5 holde fast ved de overordna og helhetlige planene vi har, og ikke starte diskusjonen om struktur, byform og byggeh\u00f8yder p\u00e5 nytt for hvert prosjekt.", "Nedre Elvehavn kan p\u00e5 mange m\u00e5ter v\u00e6re et forbilde for Bratt\u00f8ra. Her har vi f\u00e5tt en god blanding av funksjoner, kulturminner, ny arkitektur og gode byrom. Utbyggingen av Nedre Elvehavn har i hovedsak v\u00e6rt tro mot overordna planer. Eierne har hatt h\u00f8ye ambisjoner om \u00e5 bygge en mangfoldig bydel med boliger, n\u00e6ring og kulturinstitusjoner, og det har v\u00e6rt godt samarbeid mellom utbyggerne og kommunen.", "P\u00e5 Bratt\u00f8ra er det flere akt\u00f8rer og kommunens rolle som koordinator og tilrettelegger blir derfor enda viktigere her enn p\u00e5 Nedre Elvehavn, men dette er en utfordring kommunen har tatt og fortsatt \u00f8nsker \u00e5 ta."]}, {"field": "category0", "value": "meninger"}, {"field": "contenthash", "value": "42c7a316b587a8fee6fcdf7734414858168b7c59ef375ed6fef47ae4a732dbbb"}, {"field": "createtime", "value": "2017-05-02T14:01:58.000Z"}, {"field": "description", "value": "Byen vokser mot fjorden, og den nye forbindelsen over jernbanen \u00e5pner nye muligheter. Da kommer ogs\u00e5 debatten \u2013 og det er bra."}, {"field": "dominantimage", "value": "http://www.adressa.no/incoming/article2141620.ece5/ALTERNATES/w980-default/kronikk2203"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3eb26b91dd9c7b19c7e4246dc9750ef53cb6d004.jpg?59984488"}, {"field": "dominantthumbnaildimensions", "value": "300x169"}, {"field": "heading", "value": "Bratt\u00f8ra \u2013 ny bydel i Trondheim -adressa.no"}, {"field": "id", "value": "3eb26b91dd9c7b19c7e4246dc9750ef53cb6d004"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["byen s\u00f8ker vannet", "overordna plan", "s\u00f8ker vannet", "r\u00f8ffere arkitektur", "byen s\u00f8ker", "plan", "byen", "kommunen"]}, {"field": "kw-entity", "value": ["nordre", "nidarosdomen", "midtbyen og ila", "midtbyen", "bratt\u00f8ra", "bratt\u00f8rkaia", "byen", "verftsbrua", "kanalen", "nedre elvehavn", "sentralstasjonen", "rockheim", "tverrforbindelsen", "pirterminalen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2141620.ece5/ALTERNATES/w980-default/kronikk2203"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bratt\u00f8ra &ndash; ny bydel i Trondheim"}, {"field": "og-type", "value": "article"}, {"field": "og-url", "value": "http://www.adressa.no/meninger/article1794397.ece"}, {"field": "pageclass", "value": ["article"]}, {"field": "publishtime", "value": "2012-03-22T08:41:36.000Z"}, {"field": "recs-articleid", "value": "3163191"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-03-22T08:41:36.000Z"}, {"field": "recs-rawtitle", "value": "Bratt\u00f8ra &ndash; ny bydel i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Byen vokser mot fjorden, og den nye forbindelsen over jernbanen \u00e5pner nye muligheter. Da kommer ogs\u00e5 debatten \u2013 og det er bra."}, {"field": "thumbnail", "value": "http://content-thumbnail.cxpublic.com/content/thumbnail200x150/3eb26b91dd9c7b19c7e4246dc9750ef53cb6d004.jpg?59984488"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-08-19T14:00:40.000Z"}, {"field": "title", "value": "Bratt\u00f8ra &ndash; ny bydel i Trondheim"}, {"field": "url", "value": "http://www.adressa.no/meninger/article1794397.ece"}, {"field": "urlhash", "value": "3eb26b91dd9c7b19c7e4246dc9750ef53cb6d004"}], "score": 0.80421656, "siteId": "9222270286501375973", "id": "3eb26b91dd9c7b19c7e4246dc9750ef53cb6d004"}

