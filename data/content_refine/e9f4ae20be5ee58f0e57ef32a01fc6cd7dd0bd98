{"fields": [{"field": "modifiedtime", "type": "time", "value": "2012-04-24T12:15:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "MEN JUBILANTEN tar seg fort inn.", "- At livet er blitt finere og finere for hvert \u00e5r, det gir meg samtidig h\u00e5p, sier Marvin Wiseth.", "- Jeg har l\u00e6rt \u00e5 ta en dag om gangen. Har ikke s\u00e5 mange dr\u00f8mmer lenger. Livet er skj\u00f8rt, og det gjelder \u00e5 ta vare p\u00e5 \u00f8yeblikkene. Lykke for meg kan v\u00e6re \u00e5 g\u00e5 ut i hagen og se p\u00e5 rosene en duggfrisk morgen f\u00f8r jeg g\u00e5r p\u00e5 jobb. Jeg har i det hele tatt lett for \u00e5 kose meg.", "Med samboer, nyanskaffet labrador, velfylte bokhyller, stor hage, feriested i Venneshamn i Mosvik og mye uspist mat er Marvin stadig sulten p\u00e5 livet.", "Ulastelig antrukket tar han imot oss p\u00e5 sitt hj\u00f8rnekontor i det \u00e6rverdige sparebankbygget, med utsikt mot S\u00f8ndre og Kongens gate. Trondheims ordf\u00f8rer fra 1990 til v\u00e5ren 1998 har funnet sin nye plass i yrkeslivet. Men det tok tid.", "- Jobben i SpareBank 1 Midt-Norge var ny og veldig udefinert, og jeg har virkelig strevd med \u00e5 finne stilen. Bankfaget kunne jeg ikke noe s\u00e6rlig. Jeg satt riktignok i kassa i Fokus Bank p\u00e5 Buran i mine yngre \u00e5r - sjelden for\u00f8vrig at oppgj\u00f8ret stemte. Et par ganger har jeg vurdert alvorlig \u00e5 finne meg noe annet \u00e5 gj\u00f8re. Men Finn, min overordnede, har v\u00e6rt en t\u00e5lmodig pedagog. N\u00e5 trives jeg. S\u00e6rlig n\u00e5r jeg f\u00e5r dra ut og treffe folk.", "KONSERNBANKSJEF med ansvar for informasjon og samfunnskontakt i tr\u00f8ndernes n\u00e6rmeste bank, stillingen skulle v\u00e6re som h\u00e5ndsydd for folkekj\u00e6re og patriotiske Marvin. \u00c5 bygge entusiasme og identitet st\u00e5r sentralt i hans gjerning, n\u00e5 som f\u00f8r.", "- Jeg fors\u00f8ker \u00e5 skape forst\u00e5else for at vi tr\u00f8ndere har alt \u00e5 tjene p\u00e5 \u00e5 st\u00e5 sammen. Vi har s\u00e5 veldig mye til felles. Forskjellen p\u00e5 en som bor i Trondheim og en som bor i Namdalen, er at sistnevnte har slekta si i n\u00e6rheten.", "- Jeg er optimist p\u00e5 Tr\u00f8ndelags vegne. Det betyr ikke s\u00e5 mye at fylkesgrensene fortsatt vil best\u00e5, for det tror jeg de vil i overskuelig fremtid. Grensene er tydeligere i politikernes hoder enn hos tr\u00f8ndere flest, sier Marvin. Og setter fra seg glasset med Cola Light.", "- Vil herrene ha noe \u00e5 spise, undrer han og viser vei til bankens kantine. P\u00e5 vei ut av kontoret peker han p\u00e5 bildet av seg selv h\u00e5ndhilse p\u00e5 Pave Johannes Paul i Roma.", "- Var det ikke du Olsen som tok det bildet?", "Fotografen samtykker.", "- Ingen sm\u00e5gutter du har med \u00e5 gj\u00f8re, humrer han henvist til skribenten. Det glimter til i h\u00f8yre \u00f8ye. Det venstre skiller bare lys fra m\u00f8rke.", "- Guten tag, mine sm\u00e5piker. Er det entrec\u00f4te, eller kanskje ytrefilet \u00e5 f\u00e5, sp\u00f8ker han og stryker seg over sin velvoksne mave. Godt redskap m\u00e5 ha solid tak \u00e5 st\u00e5 under, skal han ha p\u00e5pekt overfor en kollega som driver g\u00e5rd.", "De tre kantinedamene spretter opp fra r\u00f8ykepausen, og disker opp. Marvin n\u00f8yer seg med wienerbr\u00f8d - og nok en Cola Light. Hamburger finnes ikke p\u00e5 menyen.", "- Jeg tok drosje i Oslo like f\u00f8r jul. Sj\u00e5f\u00f8ren, stor og feit akkurat som meg, snudde seg og sa: Er det ikke selveste Hamburger King fra Trondheim? Ustyrtelig morsomt.", "Marvin innr\u00f8mmer at han er glad i hamburger. Men synes fokuseringen utenfra er hinsides all fornuft.", "- Det er til \u00e5 bli schizofren av. Jeg var p\u00e5 oljeseminar i Stavanger en gang. Til middag fikk alle indrefilet, unntatt meg. Hamburger er godt, men jeg er da ikke f\u00f8dt med den i h\u00e5nda. Lutefisk og andebryst er mine livretter, for \u00f8vrig.", "MARVIN SER IKKE UT, han er tykk, liker ikke \u00f8l, er ikke sportsmann og mistrives med \u00e5 g\u00e5 p\u00e5 ski. Det er hans egne ord. Som nytiltr\u00e5dt ordf\u00f8rer fortalte han \u00e5penhjertig om seg selv.", "- Det kom sterke reaksjoner p\u00e5 at den fyren, alts\u00e5 meg, er jo helt uselgelig. Det nytter bare ikke \u00e5 si at du ikke g\u00e5r p\u00e5 restaurant, ikke drikker, ikke r\u00f8yker og attp\u00e5til er ungkar, og glad i b\u00f8ker. Hadde det ikke v\u00e6rt for at jeg var s\u00e5 forbannet sta og egen og med s\u00e5 liten selvtillit, ville jeg antakelig ha h\u00f8rt p\u00e5 dem. Men jeg var for nerv\u00f8s til \u00e5 pr\u00f8ve noe annet.", "Marvin valgte \u00e5 v\u00e6re seg selv. Heldigvis. Knapt noen ordf\u00f8rer i byen er blitt mer folkekj\u00e6r.", "- De ba meg fremst\u00e5 som en litt mer sporty kar, en som gikk ut og tok en \u00f8l med gutta, ikke en som satt hjem og drakk cola light og spiste kamferdrops. Og med mora si i andreetasjen, da. Akkurat det ble for \u00f8vrig gjort til et sinnsvakt poeng. N\u00e5 var det egentlig slik at mora mi bodde hos meg, ikke motsatt, men det var for s\u00e5 vidt ikke poenget - det ville jo ikke v\u00e6re noe galt i at en 38-\u00e5ring bodde hjemme, heller. Men det passet liksom s\u00e5 godt inn i et litt stakkarslig bilde av meg.", "Marvin bor fortsatt i Sky\u00e5sveien ved Kuhaugen, og med mora si ovenp\u00e5. F\u00f8rsteetasjen deler han sammen med sin Tone og sin Sophie, labradoren som er oppkalt etter sekret\u00e6ren til sjefen i banken.", "FRA SIN F\u00d8RSTE NERV\u00d8SE DAG som ordf\u00f8rer, den dagen han f\u00f8lte selv Olav Tryggvason p\u00e5 Torvet snudde ham ryggen da han s\u00e5 ut kontorvinduet, tok det ikke lang tid f\u00f8r byens befolkning ble p\u00e5 fornavn med Marvin. Han er nevnt i 3006 artikler i Adresseavisen gjennom 90-tallet, det bidro nok ogs\u00e5.", "- Det var ikke bare stas \u00e5 bli gjenkjent, noe jeg ofte ble med mitt litt sjeldne utseende. Under den s\u00e5kalte eldrekrisen i Trondheim tidlig p\u00e5 90-tallet var det i perioder jeg ikke \u00f8nsket \u00e5 g\u00e5 ut blant folk. \u00c5 bli kalt morder fra tilh\u00f8rerbenken i bystyresalen satt i lenge.", "Marvin ble i 1995 valgt for fire nye \u00e5r som ordf\u00f8rer i Trondheim. Men hoppet av dr\u00f8yt halvveis i perioden.", "- Det var p\u00e5 tide \u00e5 finne seg noe annet \u00e5 gj\u00f8re. Like greit at det skjedde, ogs\u00e5. Til slutt var jeg ikke ydmyk nok til \u00e5 v\u00e6re noen god ordf\u00f8rer. De andre var noen dumminger, selv var jeg smartest. Slik f\u00f8lte jeg det. \u00c5 bli folkevalgt er noe av den st\u00f8rste tilliten du kan ha i samfunnet, og da gjelder det \u00e5 v\u00e6re tilstrekkelig ydmyk. Trolig hadde jeg v\u00e6rt med for lenge. Jeg s\u00e5 det ikke da, men har tenkt mye p\u00e5 det senere.\u00abLamorampen\u00bb ble medlem av H\u00f8yre i 1965, 14 \u00e5r gammel. Det var overbevisningen om enkeltindividets ukrenkelighet, og frihet under ansvar, som f\u00f8rte ham til partiet. Noe politisk comeback tar han ikke sikte p\u00e5.", "- Det tok ikke lang tid etter at jeg gikk av som ordf\u00f8rer f\u00f8r jeg begynte \u00e5 f\u00f8le meg fremmed for politikken. N\u00e5 er ogs\u00e5 jeg blant dem som rister p\u00e5 hodet n\u00e5r jeg leser i avisen om hva bystyret holder p\u00e5 med. Jeg ser godt at politikerne har et kommunikasjonsproblem overfor velgerne.", "Marvin mener han ikke har v\u00e6rt p\u00e5 r\u00e5dhuset mer enn et par ganger etter at han gikk av. Begge ganger var han invitert. Noen syvende far i partiet er han ikke blitt.", "HODEL\u00d8ST AV SPAREBANKEN Midt-Norge, uttalte ordf\u00f8rer Wiseth over flere spalter i Adresseavisen en sommerdag i 1992.", "- N\u00e5r du nevner det, s\u00e5 husker jeg saken. Det var etter generalforsamlingen i Forenede, hvor Sparebanken stemte for salg til Gjensidige. Det likte jeg ikke. Jeg fikk brev fra administrerende direkt\u00f8r Finn Haugan noen dager senere. Han ba om et m\u00f8te p\u00e5 mitt kontor.", "Ordf\u00f8reren fryktet at Gjensidige ville \u00e5relate byen for arbeidsplasser og beslutningsmyndighet, men finanskonsernet har fortsatt veldig mange ansatte og hovedkontorfunksjoner i Trondheim.", "- Mye tyder p\u00e5 at jeg tok feil akkurat i den saken, men det er ikke s\u00e5 mange andre eksempler p\u00e5 at oppkj\u00f8p utenfra har v\u00e6rt en lykke for tr\u00f8ndersk n\u00e6ringsliv.", "Marvin var fryktelig sjenert som yngre, og i sine f\u00f8rste \u00e5tte \u00e5r i bystyret v\u00e5get han \u00e5 ta ordet bare et par ganger. Rammet av lammelse over skjortesnippen, forklarer han. N\u00e5 turnerer han Tr\u00f8ndelag og resten av landet med ordet i sin makt.", "- Jeg har l\u00e6rt meg \u00e5 akseptere at jeg ikke forst\u00e5r alt, og at det heller ikke er s\u00e5 mange andre som gj\u00f8r det. Jeg tenker mer p\u00e5 hva jeg selv er rimelig god p\u00e5. Jeg er blitt mye mer harmonisk, mer tilfreds med ting. Har det veldig bra n\u00e5.", "Det koster Marvin lite \u00e5 gj\u00f8re narr av seg selv, og det har hjulpet p\u00e5 selvtilliten.", "- Har f\u00e5tt det mye bedre med meg selv etter at jeg l\u00e6rte \u00e5 v\u00e6re selvironisk. Det er ikke bare ment som frieri fra min side. Du vinner p\u00e5 \u00e5 v\u00e6re uformell med deg selv.", "- Du har i storparten av ditt liv v\u00e6rt enslig, men kanskje ikke ensom?", "- Jo, til tider, men stort sett ikke. Jeg har v\u00e6rt velsignet med mange gode venner. Flere av oss har holdt sammen helt fra 15-\u00e5rsalderen. Vennegjengen har v\u00e6rt en fin ballast \u00e5 ha. Vi er ikke s\u00e5 opptatte av hva hver enkelt presterer p\u00e5 jobb, men heller hvordan vi har det n\u00e5r vi m\u00f8tes.", "BAK DEN LUNE FREMTONINGEN skjuler seg et temperament som han ikke alltid har klart \u00e5 undertrykke. Politiske motstandere har opplevd ham som krakilsk i pressede situasjoner.", "- Jeg har et enormt sinne. Har dessverre sagt mye som skulle ha v\u00e6rt usagt, ogs\u00e5 i bystyresalen. En ordf\u00f8rer skal ikke sitte og krangle med sitt bystyre. Men jeg kan bli ustyrlig sint n\u00e5r noen fors\u00f8ker \u00e5 s\u00e5 tvil om mine motiver. Som ordf\u00f8rer opplevde jeg \u00e5 bli beskyldt for korrupsjon. I slike tilfeller kan jeg bli krakilsk.", "Marvin trekker frem etableringen av Smart Club p\u00e5 Tiller som eksempel. Atle Brynestad hadde verv i H\u00f8yre sentralt, og det var nok til \u00e5 mistenkeliggj\u00f8re Marvin og hans partifeller i bystyret under byggesaksbehandlingen.", "- Jeg har ogs\u00e5 veldig lett for \u00e5 bli r\u00f8rt. Har ofte skyldt p\u00e5 pollen i lufta, men det er jo ikke pollen hele \u00e5ret. Ser jeg mishandling av barn p\u00e5 TV, sl\u00e5r jeg av. Muligens reagerer jeg st\u00e5 sterkt fordi jeg ikke har barn selv. Uansett forringer det ikke livskvaliteten \u00e5 ha empati.", "I H\u00d8ST DEBUTERTE HAN som forfatter. Han ga ut en samling av tr\u00f8nderskr\u00f8ner. Av et opplag p\u00e5 10 000 eksemplarer hadde den tidlig i desember solgt dr\u00f8ye 7000.", "- Humor er et kraftig undervurdert nytelsesmiddel. Selv benytter jeg det ofte. Men det gjelder \u00e5 finne riktig balanse. Humoren b\u00f8r ikke bli utagerende. Bare morsomheter er ikke morsomt i lengden. Humor er ogs\u00e5 til \u00e5 misforst\u00e5.", "Fra boka si trekker han frem en av de mer kortfattede historiene.", "- H\u00f8rt om han fra Tr\u00f8ndelag som satt sammen med en \u00f8stlending og en vestlending, og fikk sp\u00f8rsm\u00e5l om hva han ville v\u00e6rt hvis han ikke hadde v\u00e6rt tr\u00f8nder?", "- Nei?", "- Skamfull, svarte tr\u00f8nderen.", "Marvin antyder at det kan bli flere b\u00f8ker fra hans h\u00e5nd. En skr\u00f8nebok til, eller en om hans store forbilde Winston Churchill.", "- Jeg jobber med manuset oppi hodet mitt.", "I kveld er det fest for slekt og venner i Jernbanefolkets hus. 75 i tallet. Marvin har sin mor Halldis til bords. Faren Arne d\u00f8de under Ski-VM for tre \u00e5r siden.", "- En veldig kontrastfylt tid. Jeg dro ofte rett fra sykesenga oppl\u00f8st i t\u00e5rer og til jubelscener i Gran\u00e5sen. Det er s\u00e5 mye jeg skulle ha spurt faren min om. Jeg tenkte mange ganger at jeg skulle g\u00e5 opp og fortelle ham at jeg syntes han var en veldig \u00e5lreit kar, men det skjedde ikke. Det var lettere \u00e5 sp\u00f8rre ham om han hadde sett samme film som meg p\u00e5 TV kvelden f\u00f8r, og hvordan han syntes den var.", "I kveld er ogs\u00e5 storebror Arne-Erik (53) til stede. Han jobber i cruisebransjen og bor i Miami i USA. Br\u00f8drene treffes ikke oftere enn \u00e9n gang i \u00e5ret.", "- Jeg er veldig glad for at Arne-Erik kunne komme. Vi to er blitt knyttet stadig tettere til hverandre. Familien og mine r\u00f8tter betyr stadig mer for meg, sier 50-\u00e5ringen."]}, {"field": "category0", "value": "kultur"}, {"field": "contenthash", "value": "8cfead9aad20073cda212f6fc5c5ec43d251ebfd97cee9019d24f7828dc9f446"}, {"field": "createtime", "value": "2017-04-30T16:10:00.000Z"}, {"field": "description", "value": "- Alderen skremmer meg, den gj\u00f8r det, alts\u00e5. Heretter g\u00e5r det vel bare en vei. Hva annet har en 50-\u00e5ring i vente enn h\u00e5ravfall og prostata?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9f4ae20be5ee58f0e57ef32a01fc6cd7dd0bd98.jpg?5984da3e"}, {"field": "dominantthumbnaildimensions", "value": "256x256"}, {"field": "heading", "value": "Marvin p\u00e5 middagsh\u00f8yden -adressa.no"}, {"field": "id", "value": "e9f4ae20be5ee58f0e57ef32a01fc6cd7dd0bd98"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "law-government-and-politics"}, {"field": "kw-company", "value": ["fokus bank", "gjensidige"]}, {"field": "kw-concept", "value": ["tr\u00f8nder", "ordf\u00f8rer", "cola light", "par ganger"]}, {"field": "kw-entity", "value": ["s\u00f8ndre og kongens", "kuhaugen", "forenede", "tone", "arne", "halldis", "sparebank 1", "torvet", "tiller", "venneshamn", "olsen", "arne-erik", "a. br\u00f8drene", "sparebanken", "h\u00f8yre", "smart club", "sky\u00e5sveien", "namdalen", "gran\u00e5sen", "buran", "cola light", "adresseavisen", "sophie", "jernbanefolkets"]}, {"field": "kw-location", "value": ["ski", "miami", "oslo", "roma", "midt-norge", "mosvik", "stavanger", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["finn haugan", "pave johannes paul", "atle brynestad", "olav tryggvason", "marvin wiseth", "hamburger king", "winston churchill"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Marvin p\u00e5 middagsh\u00f8yden"}, {"field": "og-type", "value": "article"}, {"field": "og-url", "value": "http://www.adressa.no/kultur/article302566.ece"}, {"field": "pageclass", "value": ["article"]}, {"field": "publishtime", "value": "2001-01-19T23:00:00.000Z"}, {"field": "recs-articleid", "value": "2995244"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-19T23:00:00.000Z"}, {"field": "recs-rawtitle", "value": "Marvin p\u00e5 middagsh\u00f8yden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Alderen skremmer meg, den gj\u00f8r det, alts\u00e5. Heretter g\u00e5r det vel bare en vei. Hva annet har en 50-\u00e5ring i vente enn h\u00e5ravfall og prostata?"}, {"field": "thumbnail", "value": "http://content-thumbnail.cxpublic.com/content/thumbnail200x150/e9f4ae20be5ee58f0e57ef32a01fc6cd7dd0bd98.jpg?5984da3e"}, {"field": "thumbnailfullheightdimensions", "value": "200x2007"}, {"field": "timestamp", "value": "2017-08-04T20:34:06.000Z"}, {"field": "title", "value": "Marvin p\u00e5 middagsh\u00f8yden"}, {"field": "url", "value": "http://www.adressa.no/kultur/article302566.ece"}, {"field": "urlhash", "value": "e9f4ae20be5ee58f0e57ef32a01fc6cd7dd0bd98"}], "score": 0.56756365, "siteId": "9222270286501375973", "id": "e9f4ae20be5ee58f0e57ef32a01fc6cd7dd0bd98"}

