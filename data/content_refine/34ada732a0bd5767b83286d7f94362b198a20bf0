{"fields": [{"field": "modifiedtime", "type": "time", "value": "2013-12-11T19:45:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "- Jeg f\u00f8ler meg s\u00e5 skyldig, jeg skader henne ikke?", "- Nei, det er mer skade \u00e5 ikke f\u00e5 dette til. Du hjelper henne \u00e5 komme n\u00e6r deg n\u00e5. Var det opp til henne, ville hun v\u00e6rt vekk for lengst. Det er vanskelig, men du klarer dette, lille venn. Her er mammas armkrok, den er helt sikker og trygg. Men som du ser, denne nye erfaringen er ganske heftig for henne.", "I en kosekrok p\u00e5 et kontor i L\u00f8renskog, omgitt av myke tepper og myke m\u00f8bler, sitter en ung mor, f\u00f8rstegangsf\u00f8dende sist april. Over henne st\u00e5r spedbarnsterapeut Ute Imhof.", "Moren \u00f8nsker ikke \u00e5 st\u00e5 frem med navn.", "Dengang i april hadde hun og datteren Melina begge en t\u00f8ff f\u00f8dsel. Etter det som hun opplevde som lange og kritiske minutter og timer, ble datteren til slutt forl\u00f8st med hastekeisersnitt. Moren fryktet at datteren ikke skulle overleve, f\u00f8rst over et d\u00f8gn senere fikk hun holde henne.", "Har du en historie eller et tema du vil vi skal skrive om, ta kontakt her.", "LES OGS\u00c5 : Vil kke anbefale omstridt \u00abholdemetode\u00bb", "Nybakte foreldre s\u00f8ker i st\u00f8rre grad enn f\u00f8r hjelp utover det det offentlige tilbyr n\u00e5r barnet gr\u00e5ter eller har andre utfordringer. Ute Imhof opplever et \u00f8kende antall m\u00f8dre som trenger hennes hjelp, etter at de opplever \u00e5 ikke f\u00e5 den rette oppf\u00f8lgingen andre steder.", "Ogs\u00e5 andre behandlere melder om \u00f8kt antall nybakte foreldre som s\u00f8ker hjelp.", "I november gikk leder av R\u00e5det for legeetikk i legeforeningen og professor i barnemedisin ved Universitetet i Bergen, Trond Markestad, ut og sa at spedbarn utsettes for massiv behandling de ikke trenger . Han viste til at stadig flere s\u00f8ker behandling hos alternative akt\u00f8rer.", "- Jeg er bekymret for det jeg vil kalle en sterk medikalisering av normalfenomener hos barn, og for at foreldre s\u00f8ker behandling som lover langt mer enn det er dokumentasjon for, sa Markestad til NRK Puls.", "Ogs\u00e5 rapporter fra sykehusene bekreftet \u00f8kningen.", "- Vi ser en \u00f8kende tendens til behandling av spedbarn i v\u00e5rt distrikt innen privat virksomhet av kiropraktikk, manuellterapi og barnefysioterapi, sier Henriette Tokvam Larsen, spesialist i barne- og ungdomsfysioterapi ved Stavanger universitetssykehus til NRK Puls.", "Tilbake p\u00e5 kontoret p\u00e5 L\u00f8renskog er behandlingen i full gang.", "Syv m\u00e5neder gamle Melina ligger i armene til mor. Det vil si; ligger gj\u00f8r hun ikke direkte, hun vr\u00e6ler og spenner fra med all kraft, og vil desperat ut av posisjonen som spedbarnsterapeut Ute Imhof har lagt henne i - den liggestillingen som alle babyer skal kunne f\u00f8le seg trygge i, der de kan lade batteriene, i mors armer vendt mot hennes ansikt.", "- Hun har aldri villet ligge slik, bortsett fra da jeg ammet i starten eller n\u00e5r jeg har l\u00f8ftet henne til meg etter at hun har sovnet. Det virker ikke som hun vil se meg i \u00f8ynene lenge av gangen, og hun vil bare holdes oppreist med ansiktet vendt vekk, forteller moren.", "- Dette er en adferd som er helt vanlig for en baby som er traumatisert, reaksjonen er utl\u00f8st av den t\u00f8ffe starten. Hennes f\u00f8rste opplevelse med n\u00e6rhet var p\u00e5 intesiven, det er helt andre kvaliteter enn \u00e5 ligge p\u00e5 mammas bryst, sier Imhof og legger til:", "- Det er derfor det er s\u00e5 vanskelig for henne \u00e5 kunne slappe av i den n\u00e6rheten du tilbyr, det normale blir plutselig stress. Det er de erfaringene vi skal korrigerere her i dag - og vi gir oss ikke f\u00f8r vi har klart det. N\u00e5 m\u00e5 vi lage et lite \u00abreset\u00bb.", "Siden 2006 har Ute Imhof, spesialist i barnefysioterapi, drevet som privatpraktiserende, hennes metoder er omstridte og ikke s\u00e5kalt evidensbaserte.", "Med faste grep fra b\u00e5de mor og terapeut holdes Melina i posisjonen. Det f\u00f8les som en time, men i virkeligheten tar det ikke mer enn fem-ti minutter. Skrike-anfallene g\u00e5r etter hvert i b\u00f8lger, jenta roer seg mer og mer ned.", "- Du m\u00e5 ha i bakhodet at du hjelper henne dit hun egentlig vil. Det kan bare du gj\u00f8re for Melina, hun kan ikke ha det som prosjekt. Du m\u00e5 v\u00e6re tydelig, hun vil merke det minste tvil hos deg. Tenk at du som har mamma har rett til \u00e5 ha disse tette b\u00e5ndene, forteller spedbarnsteraputen.", "S\u00e5 endelig, etter noen dype, dype sukk faller Melina til ro for siste gang, og hun sovner slik.", "- Jeg hadde aldri trodd jeg skulle f\u00e5 oppleve at hun ville ligge slik i armene mine. S\u00e5 heldig mamma er som fikk ha deg inntil seg, smiler moren ned til datteren.", "- Jeg har egentlig aldri f\u00f8lt at jeg har v\u00e6rt noe spesielt for henne. Jeg har sett andre m\u00f8dres kontakt med babyene sine p\u00e5 helsestasjonen , og jeg har h\u00f8rt mange beskrive at de merker babyen kjenner dem igjen. Jeg trodde det bare var slik hun var. Er det h\u00e5p om at det vil bli en forbedring n\u00e5, sp\u00f8r hun.", "- Ja, dette vil styrke b\u00e5ndet mellom dere, n\u00e5 er dere begynt p\u00e5 en positiv spiral. Babyens hjerne er i en utrolig vekst, derfor monner det s\u00e5 fort det vi gj\u00f8r her, svarer Imhof.", "Denne kontakten mellom moren og hennes baby burde v\u00e6rt l\u00e6rt for lengst, mener spedbarnsterapeuten.", "Hun mener norsk helsevesen er altfor d\u00e5rlige til \u00e5 ha fokus p\u00e5 tilfeller der det er manglende tilknytning.", "- Det problematiseres nesten ikke i Norge at en traumatisk f\u00f8dsel setter spor hos babyen og kan forstyrre tilknytningsprosessen, sier hun.", "- Den emosjonelle biten blir ikke snakket om p\u00e5 f\u00f8destuene. Foreldre f\u00e5r vite \u00abalt er g\u00e5tt bra\u00bb etter en traumatisk f\u00f8dsel, men s\u00e5 sitter de der med skjegget i postkassen fordi ungen reagerer p\u00e5 f\u00f8dselen. Det disse babyene trenger er traumebehandling, sier hun og legger til:", "- Tendensen med traumatiske f\u00f8dsler er stigende, s\u00e5 mange som hver fjerde f\u00f8dsel er ikke normal. Og med traumatisk f\u00f8dsel mener jeg for eksempel forl\u00f8st med sugekopp, tang, keisersnitt, ekstremt langvarige f\u00f8dsler eller der hvor babyen kommer ut med navlesnoren rundt halsen.", "I Melinas tilfelle var det ikke snakk om hverken kolikk eller bevegelsesinnskrenkning, som for eksempel Kiss-Kidd-diagnose. Hun har ikke v\u00e6rt et utpreget urolig barn, men Imhof m\u00f8ter mange foreldre som kommer med sine skrikende babyer.", "- N\u00e5r man har en skrikende baby, da vil en naturlig reaksjon v\u00e6re \u00e5 tr\u00f8ste \u2013  Er du sulten? Har du b\u00e6sj i bleia? Hvis alt er normalt, s\u00e5 hjelper jo det. Men hvis det ikke g\u00e5r greit med disse intuitive tingene, babyen skriker og skriker og lar seg ikke tr\u00f8ste. Da blir man fortvilet, og det er viktig \u00e5 be om hjelp, sier hun.", "- Det kan v\u00e6re veldig mange \u00e5rsaker til at en unge skriker, og ikke sjelden ser man tilknytningsvansker p\u00e5 grunn av en traumatisk f\u00f8dsel. Det foreldre burde blitt fortalt p\u00e5 f\u00f8destuen er: \u00abDet ungen din trenger n\u00e5 er en overdose oksytosin, hold henne fast.\u00bb, legger hun til.", "- Generelt vil jeg si at alle nyf\u00f8dte barn trenger kroppskontakt. Derfor legger jordm\u00f8dre som oftest barnet opp p\u00e5 mors bryst rett etter f\u00f8dselen, forteller leder i den norske jordmorforening, Marit Heiberg.", "Hun forteller videre at hvis mor av en eller annen grunn ikke er i stand til \u00e5 ha barnet hos seg rett etter f\u00f8dselen, kan far eller partner ivareta den rollen.", "- Det viktigste er at barnet f\u00e5r varme og trygghet. S\u00e5 de fleste nyf\u00f8dte barn har godt av en ekstra dose oksytosin, ikke kun de med traumatiske f\u00f8dselsopplevelser, sier hun.", "- En vanskelig f\u00f8dsel kan p\u00e5virke relasjonen mellom mor og barn. Det er mors opplevelse av f\u00f8dselen som avgj\u00f8r om f\u00f8dselen er traumatisk eller ikke. For noen kvinner kan en opplevelse av en vanskelig f\u00f8dsel sammen med andre faktorer medf\u00f8re et vanskelig samspill, som igjen kan p\u00e5virke barnet tilknytning til foreldre og barnets utvikling. Det  er likevel mange faktorer som p\u00e5virker barnets utvikling, tilknytning er en av disse. Det er ikke grunnlag for \u00e5 si at det er en 1 :1-forhold mellom vanskelig f\u00f8dsel og utviklingsproblemer hos barnet, sier Trude Fixdal, barne - og ungdomspsykiater og avdelingsleder ved Barne - og ungdomspsykiatrisk avdeling ved Oslo Universitetssykehus.", "Hun peker p\u00e5 at det er en bevisst politikk at m\u00f8dre ikke skal ligge lenge p\u00e5 barsel, og for de aller fleste foreldre og barn er dette en god ordning. For noen kan likevel overgangen blir stor.", "- Jeg har m\u00f8tt m\u00f8dre som f\u00f8ler seg \u00ablost\u00bb og overveldet n\u00e5r de blir overlatt til seg selv p\u00e5 for eksempel barselhoteller. Da b\u00f8r man si fra om dette. Nyf\u00f8dte sjekkes somatisk (kroppslig) f\u00f8r de sendes hjem, og f\u00f8deavdelingene er i \u00f8kende grad ogs\u00e5 oppmerksomme p\u00e5 psykiske reaksjoner etter f\u00f8dsel. Men det er i f\u00f8rste rekke opp til helsestasjonene og fastlegene \u00e5 fange opp problemer i foreldre-barn samspill og tilknytning, legger hun til.", "Hun er ikke med p\u00e5 at tilknytningsperspektivet ikke er sentralt i barselomsorgen.", "- Tilknytning er sentralt i utviklingspsykologien og i omsorgen for sm\u00e5 barn. I helsevesenet er man i \u00f8kende grad klar over hvor viktig en god st\u00f8tte i utviklingen er, spesielt de f\u00f8rste \u00e5rene. Dette ser man b\u00e5de i forskningen og i tilbudet i helsetjenesten. Ved mange barne - og ungdomspsykiatriske poliklinikker er det egne team som er spesialiserte p\u00e5 spedbarn og tidlig samspill. Det er hjelp \u00e5 f\u00e5, leger og helses\u00f8stre kan henvise videre, foreldre m\u00e5 bare t\u00f8rre \u00e5 snakke om dette, sier hun.", "Overlegen sier at dessverre er det veldig tabu- og skambelagt \u00e5 ha f\u00f8lelser om at man tror man ikke greier \u00e5 v\u00e6re en god nok mor, eller f\u00f8ler seg deprimert i forbindelse med svangerskap og f\u00f8dsel. Men det er vanligere enn man tror.", "- Ofte kan man ogs\u00e5 f\u00e5 god hjelp hos helses\u00f8ster; norske helses\u00f8stre har masse kompetanse p\u00e5 dette, opplyser Fixdal.", "Seansen har v\u00e6rt en p\u00e5kjenning for b\u00e5de mor og datter. N\u00e5 skal de hjem og fortsette med \u00f8velsen p\u00e5 egenh\u00e5nd. Melina trenger \u00e5 f\u00e5 bekreftet flere ganger at det er ok \u00e5 v\u00e6re slik hos mamma, s\u00e5 vil det g\u00e5 lettere og lettere for hver gang.", "- Det er ingen i helsevesenet som har fortalt oss at den opplevelsen vi hadde kan ha skapt en avstand mellom oss. Jeg har ligget s\u00f8vnl\u00f8s mange netter og v\u00e6rt sikker p\u00e5 at noe var galt med Melina. Jeg har tenkt at jeg var skyld i det var skjedd noe fundamentalt galt med henne som ikke lot seg reparere, det har v\u00e6rt veldig \u00f8deleggende, sier moren.", "Som s\u00e5 mange andre bekymrede m\u00f8dre, har hun s\u00f8kt og s\u00f8kt p\u00e5 nettet, lest for \u00e5 pr\u00f8ve \u00e5 bli klokere.", "- S\u00f8ker du p\u00e5 et symptom p\u00e5 nettet, finner du uendelige diagnoser. Jeg oppfordrer andre til \u00e5 kjenne p\u00e5 mammaf\u00f8lelsen sin hvis de mistenker noe, ikke la seg stoppe med svar om at det g\u00e5r seg til, sier hun."]}, {"field": "category0", "value": "familieogoppvekst"}, {"field": "contenthash", "value": "414046838adc32d4008cad54b003752619427222535803cd031171a2855b1cad"}, {"field": "createtime", "value": "2015-09-21T13:33:33.000Z"}, {"field": "description", "value": "B\u00e5de mor og datter hadde en traumatisert start med f\u00f8dselen. F\u00f8rst etter syv m\u00e5neder f\u00e5r datteren sin debriefing, det blir en heftig konfrontasjon."}, {"field": "dominantimage", "value": "http://www.adressa.no/incoming/article8788363.ece/ALTERNATES/w980-default/melinany1-YmKeP6XJb4.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/34ada732a0bd5767b83286d7f94362b198a20bf0.jpg?59773f1e"}, {"field": "dominantthumbnaildimensions", "value": "300x169"}, {"field": "heading", "value": ["- Jeg hadde aldri trodd jeg skulle f\u00e5 oppleve at hun ville ligge slik i armene mine -adressa.no", "Stadig flere s\u00f8ker hjelp", "Spenner fra med all kraft", "- Du som mamma har rett til disse tette b\u00e5ndene", "- Norsk helsevesen er for d\u00e5rlig", "Skrikende babyer som ikke lar seg tr\u00f8ste", "- Omstridt teori", "- Kjenn p\u00e5 mammaf\u00f8lelsen"]}, {"field": "id", "value": "34ada732a0bd5767b83286d7f94362b198a20bf0"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["baby", "mor", "traumatisk f\u00f8dsel", "f\u00f8dsel", "barn"]}, {"field": "kw-entity", "value": ["r\u00e5det", "kiss-kidd", "barne", "puls", "universitetet", "melina", "oslo universitetssykehus", "trude fixdal"]}, {"field": "kw-location", "value": ["l\u00f8renskog", "stavanger", "norge", "bergen"]}, {"field": "kw-pageclass", "value": "article"}, {"field": "kw-person", "value": ["marit heiberg", "ute imhof", "trond markestad", "henriette tokvam larsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8788363.ece/ALTERNATES/w980-default/melinany1-YmKeP6XJb4.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg hadde aldri trodd jeg skulle f\u00e5 oppleve at hun ville ligge slik i armene mine"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8788389.ece"}, {"field": "pageclass", "value": ["article"]}, {"field": "publishtime", "value": "2013-12-11T19:42:07.000Z"}, {"field": "recs-articleid", "value": "8788389"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-12-11T19:42:07.000Z"}, {"field": "recs-rawtitle", "value": "- Jeg hadde aldri trodd jeg skulle f\u00e5 oppleve at hun ville ligge slik i armene mine -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "B\u00e5de mor og datter hadde en traumatisert start med f\u00f8dselen. F\u00f8rst etter syv m\u00e5neder f\u00e5r datteren sin debriefing, det blir en heftig konfrontasjon."}, {"field": "thumbnail", "value": "http://content-thumbnail.cxpublic.com/content/thumbnail200x150/34ada732a0bd5767b83286d7f94362b198a20bf0.jpg?59773f1e"}, {"field": "thumbnailfullheightdimensions", "value": "200x2286"}, {"field": "timestamp", "value": "2017-07-25T12:52:46.000Z"}, {"field": "title", "value": "- Jeg hadde aldri trodd jeg skulle f\u00e5 oppleve at hun ville ligge slik i armene mine"}, {"field": "url", "value": "http://www.adressa.no/familieogoppvekst/article8788389.ece"}, {"field": "urlhash", "value": "34ada732a0bd5767b83286d7f94362b198a20bf0"}], "score": 0.6930413, "siteId": "9222270286501375973", "id": "34ada732a0bd5767b83286d7f94362b198a20bf0"}

