{"fields": [{"field": "modifiedtime", "type": "time", "value": "2013-07-05T10:45:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["cecilie hagemann", "overlege st. olavs hospital", "arne helland", "overlege st. olavs hospital."]}, {"field": "body", "value": ["Saken oppdateres.", "Mange kvinner som tar kontakt med overgrepsmottak i Norge mener de har v\u00e6rt utsatt for seksuelle overgrep mens de sov, eller ikke var i stand til \u00e5 samtykke eller yte motstand. Av og til husker, eller de vet ikke, hva som er skjedd. De kan ha en vag f\u00f8lelse av ubehag i underlivet, eller ha v\u00e5knet opp uten truse. Andre kan ha fortalt om seksuelle hendelser de skal ha v\u00e6rt utsatt for, bilder eller filmer kan ha v\u00e6rt framlagt.", "Noen av disse kvinnene lurer p\u00e5 om de kan ha v\u00e6rt utsatt for ufrivillig p\u00e5f\u00f8rt bed\u00f8velse med legemidler eller illegale rusmidler (\u00abdate rape drugs\u00bb). Det er liten kunnskap om utbredelsen av slik neddoping i Norge, og om hvilke stoffer som eventuelt brukes.", "Dette har vi unders\u00f8kt ved St. Olavs Hospital her i Trondheim. Overgrepsmottaket tar i mot pasienter fra hele S\u00f8r-Tr\u00f8ndelag og ligger p\u00e5 Kvinne-barn-senteret p\u00e5 sykehuset. De fleste som kommer til mottaket er unge kvinner, med gjennomsnittsalder p\u00e5 24 \u00e5r. I senere tid har cirka 100 kvinner henvendt seg til overgrepsmottaket hvert \u00e5r. Vi gjennomgikk et sju og et halvt \u00e5rs materiale av urin- og blodpr\u00f8ver fra kvinner som hadde henvendt seg til overgrepsmottaket.", "Resultatene er oppsiktsvekkende, men ikke overraskende n\u00e5r de sammenholdes med resultater fra lignende unders\u00f8kelser i andre vestlige land. Alkohol var det dominerende rusmidlet som ble p\u00e5vist. Blant de som ble testet innen tolv timer etter overgrepet, fikk 85 prosent p\u00e5vist alkohol. Funnene stemmer bra med at 84 prosent oppga at de hadde drukket alkohol i forkant av overgrepet. Alkoholniv\u00e5ene var gjennomg\u00e5ende sv\u00e6rt h\u00f8ye. N\u00e5r vi beregnet alkoholkonsentrasjonen i blodet rundt tidspunktet da overgrepet ble beg\u00e5tt, var niv\u00e5et i gjennomsnitt p\u00e5 1,9 promille. Et s\u00e5 h\u00f8yt alkoholniv\u00e5 er nok til \u00e5 sette de fleste mennesker ut av spill \u2013 s\u00e6rlig unge kvinner som i liten grad er tilvent alkohol.", "De fleste som kom til mottaket hadde v\u00e6rt utsatt for voldtekt i private omgivelser. Overgriper ble oftest oppgitt \u00e5 v\u00e6re en venn eller tilfeldig bekjent. N\u00e5r det gjaldt de pasientene som hadde h\u00f8yest promille, ble overgriper oftere beskrevet som helt fremmed, det vil si s\u00e5kalt overfallsvoldtekt.", "Urinen ble ogs\u00e5 unders\u00f8kt for en rekke andre stoffer. Hos s\u00e5 mange som en av fem fant vi sl\u00f8vende og beroligende legemidler, eller illegale rusmidler. Disse funnene ble for det meste forklart av eget, frivillig inntak. Det var ingen av pr\u00f8vene som viste overraskende funn av s\u00e5kalte \u00abdate rape drugs\u00bb, verken av stoffer som GHB (gammahydroksybutyrat) eller noen av de hurtigvirkende sovemedisinene som vanligvis blir mistenkt i slike saker. Alle kvinnene som \u00abuventet\u00bb testet positivt p\u00e5 beroligende legemidler oppga enten rusmisbruk eller angstplager. Disse stoffene kan ofte p\u00e5vises flere d\u00f8gn etter inntak. Vi kunne derfor ikke utelukke at de likevel hadde brukt medisinene frivillig noen dager i forveien, selv om kvinnene ikke opplyste om dette.", "Er det da noen vits i \u00e5 ta slike pr\u00f8ver? Ja, det mener vi. De h\u00f8ye alkoholkonsentrasjonene kan i rettslig sammenheng tjene som indikasjon p\u00e5 at kvinnene var s\u00e5 sansel\u00f8st beruset at de ikke var i stand til \u00e5 samtykke til de u\u00f8nskede seksuelle handlingene. I norsk straffelov er seksuell utnyttelse av en persons hjelpel\u00f8shet grunnet bevisstl\u00f8shet, rus eller s\u00f8vn definert som voldtekt. Vi vet ogs\u00e5 at ufrivillig neddoping forekommer, selv om det sannsynligvis er sjelden. Da er det viktig \u00e5 sikre seg urinpr\u00f8ve s\u00e5 raskt som mulig, slik at man har en mulighet til \u00e5 p\u00e5vise dette.", "Hva kan vi ellers bruke disse funnene til? Vi mener det er viktig \u00e5 opplyse om sammenhengen mellom visse typer av voldtekt og h\u00f8ye alkoholniv\u00e5er. Nylig kom en rapport fra Nasjonalt kunnskapssenter om vold og traumatisk stress. Denne p\u00e5peker at rus er den viktigste risikofaktoren for voldtekt, hvis man ser bort fra kj\u00f8nn og ung alder. Dette betyr ikke at ofrene selv er skyld i overgrepet. Ansvaret for voldtekten ligger ene og alene p\u00e5 overgriper. Bruk av alkohol og andre rusmidler er s\u00e5rbarhetsfaktorer for voldtekt, ikke \u00e5rsaksfaktorer. N\u00e5r unge kvinner inntar store mengder alkohol eller andre rusmidler, gj\u00f8r de seg s\u00e5rbare for alle typer av voldtekt, men s\u00e6rlig for de skremmende og relativt sjeldne overfallsvoldtektene. Det hjelper ikke med selvforsvarskurs hvis man er s\u00e5 overstadig beruset at man nesten ikke kan st\u00e5 p\u00e5 beina.", "Denne kunnskapen b\u00f8r brukes i forebygging. B\u00e5de foreldre, l\u00e6rere, helsepersonell og andre voksne b\u00f8r opplyse unge gutter og jenter om seksualitet og grensesetting, men ogs\u00e5 om alkoholens u\u00f8nskede sider. M\u00e5let m\u00e5 v\u00e6re \u00e5 gi de unge en forst\u00e5else av at hvis de drikker store mengder alkohol, gj\u00f8r dette dem s\u00e5rbare for blant annet voldtekt. Vet de dette, kan de kanskje passe bedre p\u00e5 seg selv og p\u00e5 hverandre. Helst s\u00e5 de drikker mindre alkohol, men ogs\u00e5 slik at de tar vare p\u00e5 venninnen som allerede er overstadig beruset \u2013 og i hvert fall ikke lar henne snuble hjemover gjennom parken alene.", "Studien er sponset av Extrastiftelsen Helse&Rehabilitering, via Norske kvinners sanitetsforening, og Samarbeidsorganet mellom Helse Midt-Norge og NTNU. Artikkelen \u00abEthanol and drug findings in women consulting a Sexual Assault Center - Associations with clinical characteristics and suspicions of drug-facilitated sexual assault\u00bb er nylig publisert i Journal of Forensic and Legal Medicine."]}, {"field": "category0", "value": "meninger"}, {"field": "contenthash", "value": "14cbbe2807cd30f1beb2e5e7dae46f192a5291d7af51dcb3e594a47607d8d737"}, {"field": "createtime", "value": "2016-06-12T13:04:06.000Z"}, {"field": "description", "value": "Pr\u00f8ver som er tatt av kvinner som har henvendt seg til overgrepsmottaket i Trondheim, viser at de i snitt hadde en promille p\u00e5 1,9 da overgrepet skjedde. Det er nok til \u00e5 sette en ung kvinne helt ute av spill."}, {"field": "dominantimage", "value": "http://www.adressa.no/meninger/article7879917.ece/ALTERNATES/w980-default/sx5c1ad0.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6f7375ac5e30ee6c3751fb4e3721fec8b05218b7.jpg?5911902d"}, {"field": "dominantthumbnaildimensions", "value": "300x169"}, {"field": "heading", "value": "Mange voldtektsofre har skyh\u00f8y promille -adressa.no"}, {"field": "id", "value": "6f7375ac5e30ee6c3751fb4e3721fec8b05218b7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-concept", "value": ["overgrep", "kvinne", "alkohol", "voldtekt", "date rape drugs", "ung kvinne"]}, {"field": "kw-entity", "value": ["kvinne", "sexual assault center", "olavs hospital", "extrastiftelsen helse", "rehabilitering", "u. artikkelen", "ethanol", "samarbeidsorganet", "st. olavs hospital", "helse midt-norge", "nasjonalt", "journal of forensic", "norske", "legal medicine"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-sentiment", "value": "negative"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article7879917.ece/ALTERNATES/w980-default/sx5c1ad0.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mange voldtektsofre har skyh\u00f8y promille"}, {"field": "og-type", "value": "article"}, {"field": "og-url", "value": "http://www.adressa.no/meninger/article7879919.ece"}, {"field": "pageclass", "value": ["article"]}, {"field": "publishtime", "value": "2013-07-05T08:52:49.000Z"}, {"field": "recs-articleid", "value": "7879919"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2013-07-05T08:52:49.000Z"}, {"field": "recs-rawtitle", "value": "Mange voldtektsofre har skyh\u00f8y promille -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Pr\u00f8ver som er tatt av kvinner som har henvendt seg til overgrepsmottaket i Trondheim, viser at de i snitt hadde en promille p\u00e5 1,9 da overgrepet skjedde. Det er nok til \u00e5 sette en ung kvinne helt ute av spill."}, {"field": "thumbnail", "value": "http://content-thumbnail.cxpublic.com/content/thumbnail200x150/6f7375ac5e30ee6c3751fb4e3721fec8b05218b7.jpg?5911902d"}, {"field": "thumbnailfullheightdimensions", "value": "200x1144"}, {"field": "timestamp", "value": "2017-05-09T09:47:25.000Z"}, {"field": "title", "value": "Mange voldtektsofre har skyh\u00f8y promille"}, {"field": "url", "value": "http://www.adressa.no/meninger/article7879919.ece"}, {"field": "urlhash", "value": "6f7375ac5e30ee6c3751fb4e3721fec8b05218b7"}], "score": 0.79005903, "siteId": "9222270286501375973", "id": "6f7375ac5e30ee6c3751fb4e3721fec8b05218b7"}

