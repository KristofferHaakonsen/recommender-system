{"fields": [{"field": "modifiedtime", "type": "time", "value": "2014-09-10T15:16:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jan gunnar furuly"}, {"field": "body", "value": ["Saken oppdateres.", "At en norsk avis er p\u00e5 plass med sin egen innkj\u00f8pssjef for dokumentarer vekker oppsikt p\u00e5 filmfestivalen i Toronto, skriver aftenposten.no", "- Ja, jeg ser at \u00f8ynene til salgsagentene begynner \u00e5 rulle litt n\u00e5r jeg introduserer meg, og forteller hvem jeg er,  ler innkj\u00f8pssjef for VG TV, Linn Aronsen overfor Aftenposten da vi m\u00f8ter henne p\u00e5 en utekafe rett foran Toronto-festivalens hjerte, Tiff Bell Lightbox.", "- De skj\u00f8nner ikke helt dette, og har aldri v\u00e6rt i den situasjon at de har forhandlet med et avishus om salg av dokumentarfilm, legger hun til.", "Side om side med kolleger fra kino- og TV-bransjen fra hele verden jakter Aronsen n\u00e5 p\u00e5 internasjonale dokumentarer som skal presenteres p\u00e5 VG TV det kommende \u00e5ret.", "Avishuset g\u00e5r ogs\u00e5 inn som co-produsent p\u00e5 norske dokumentarer, og legger betydelig finansiering p\u00e5 bordet overfor det norske dokumentarfilmmilj\u00f8et.", "Dokumentarfilm har trange k\u00e5r p\u00e5 norske kinoer, og de fleste filmene som settes opp f\u00e5r beskjedent billettsalg. Hos VG TV kan dokumentaristene n\u00e5 mange hundre tusen seere, viser erfaringene hittil.", "Og fra begynnelsen av november kan TV-seere over hele landet klikke seg inn p\u00e5 VG TV som en regul\u00e6r TV-kanal via kanaltilbudet til Canal Digital.", "Den skal bli en ny konkurrent til TV 2 Nyhetskanalen, med direkterapportering av l\u00f8pende nyhetssaker, og visning av dokumentarer p\u00e5 kveldstid.", "- Dette er en utrolig spennende satsing fra VG TV, og det gir oss helt nye muligheter, sier produsent Christian Falch i produksjonsselskapet Gammaglimt.", "Akkurat n\u00e5 lager Falch en ambisi\u00f8s tre-episoders dokumentarfilm om tre black metal fans fra Colombia, Iran og Hellas som reiser til Norge for \u00e5 m\u00f8te sine idoler i Oslo. Filmskaperne har ogs\u00e5 opps\u00f8kt dem i deres hjemmemilj\u00f8.", "Serien som heter Blackhearts kommer f\u00f8rst til neste \u00e5r, men produsent Falch lover allerede n\u00e5 unike glimt inn i black metal-milj\u00f8et.", "- Hovedpersonen fra Colombia solgte sjelen sin til Satan i en seremoni som varte i to timer, for \u00e5 v\u00e6re helt sikker p\u00e5 at han skulle f\u00e5 visum til Norge. Vi har filmet en utrolig seanse med satanprester og nakne damer, s\u00e5 dette blir det voldsomt bra dokumentarfilm av, sier han.", "- Dette er folk som har sterke oppfatninger av hvordan det norske black metal-milj\u00f8et er, og de ser kanskje for seg at det brenner kirker over alt og at musikerne her er harde satanister. Det viser seg at de blir noe skuffet n\u00e5r de m\u00f8ter sine helter, som er tilsynelatende helt vanlige norske gutter, ler Falch.", "En av de deltagende i filmen er Giorgos Germenis. Han er en av 18 representanter i det greske parlamentet fra det ekstreme h\u00f8yrepartiet Gyldent Morgengry, men ogs\u00e5 aktiv black metal-musiker i bandet Naer Mataron.", "VG TV har investert 200.000 kroner i filmen, som ogs\u00e5 er st\u00f8ttet av Fritt Ord, Norsk filminstitutt, Midtnorsk filmsenter og Filminvest Midt-Norge. Totalt er budsjettet 4,1 millioner kroner.", "- VG TV betaler kanskje noe under halvparten av det en tradisjonell investor som NRK og TV 2 ville gjort, men til gjengjeld har vi mye st\u00f8rre kunstnerisk frihet til \u00e5 lage dokumentaren slik vi vil. Mens TV-kanalene legger seg veldig opp i b\u00e5de innhold og form, har vi helt frie hender fra VG TV, sier Falch.", "- Det har dessuten blitt vanskeligere og vanskeligere \u00e5 slippe til hos NRK og TV 2 fordi budsjettene deres stadig blir trangere, legger han til.", "I fjor var VG TV ogs\u00e5 investor og medprodusent i skifilmen Supervention, som ble en gedigen kinosuksess og solgte hele 37.700 billetter p\u00e5 norsk kino.", "VG TV har allerede markert seg sterkt som nettkanal for visning av kvalitetsdokumentarer, og kan vise til sv\u00e6rt h\u00f8ye seertall.", "Blant annet har avisen sikret seg dokumentaren Rich Hill, som tidligere i \u00e5r vant hovedprisen p\u00e5 prestisjetunge Sundance Film Festival i USA. Den har forel\u00f8pig hatt over 92.000 visninger.", "Return to Homs, en annen prisvinnende dokumentar om krigen i Syria, er forel\u00f8pig vist over 100.000 ganger.", "Mens rekorden til VG TV s\u00e5 langt er en egenprodusert dokumentar om sjakkesset Magnus Carlsen \u2013 sett av 750.000 hittil. En annen egenprodusert film, Da Alin kysset Lars, har 239.000 visninger.", "Andre filmer avisen har sikret visningsrettigheter og lagt ut p\u00e5 nettet er: Oscar-vinneren Searching for Sugar Man (34.000 visninger), P\u00e5 innsiden av Nord-Korea (217.000), Diary of a teenage virgin (418.000) og klassikeren Queen of Versailles (227.000).", "Solgte 6000 billetter p\u00e5 kino", "- Vi hadde nylig kinopremiere p\u00e5 v\u00e5r Oppr\u00f8rske oldem\u00f8dre, som etter mye arbeid fikk litt over 6000 solgte billetter. Det er vi faktisk godt forn\u00f8yd med. Men selv om film absolutt er best p\u00e5 kino, er mulighetene for str\u00f8mming via VG veldig fristende for oss, sier produsent Falch i Gammaglimt.", "NRKs innkj\u00f8pssjef for dokumentarer, Fredrik Luihn, er ogs\u00e5 til stede p\u00e5 filmfestivalen i Toronto.", "- At VG TV gj\u00f8r inntreden her betyr jo mer konkurranse. De senere \u00e5rene har vi merket \u00f8kt trykk etter \u00e5 kj\u00f8pe dokumentarer, s\u00e6rlig fra Netflix. Det er blitt enda vanskeligere for NRK \u00e5 f\u00e5 de programmene vi \u00f8nsker. Men for publikum betyr jo dette \u00f8kt tilbud av dokumentarer, sier han.", "- Netflix opererer bak en betalingsmur, og er ofte tidlig ute med dokumentarer. For oss er innkj\u00f8p av disse dokumentarene, og visning i vinduet etter Netflix, mindre interessant, legger han til.", "For NRK er NRK2 den store dokumentarkanalen, men ogs\u00e5 statskanalen legger ut store mengder norske og utenlandske dokumentarer p\u00e5 nett.", "- Seertallene VG TV viser til m\u00e5 tas med en klype salt. Det er stor forskjell p\u00e5 seertallene NRK opererer med p\u00e5 TV, og det som oppgis for nettvisninger. Der telles alle som har klikket p\u00e5 filmene, selv de som gir seg etter to minutter. Mange ser ogs\u00e5 filmene litt p\u00e5 kontoret, f\u00f8r de fortsetter tittingen n\u00e5r de kommer hjem. En seer kan dermed telle fire-fem klikk f\u00f8r han eller hun har sett hele filmen, sier han.", "VGs sjefredakt\u00f8r Torry Pedersen kan ikke gi en n\u00f8yaktig dato for n\u00e5r VG TV lanseres som egen, regul\u00e6r TV-kanal via Canal Digital, men opplyser at det skjer tidlig i november."]}, {"field": "category0", "value": "kultur"}, {"field": "contenthash", "value": "4613616f5e10fa3247cb237575df0e1d9d2cbab295d95b592fb75237272d7dac"}, {"field": "createtime", "value": "2017-02-04T19:49:19.000Z"}, {"field": "description", "value": "VG TV satser sterkt p\u00e5 innkj\u00f8p av norske og utenlandske dokumentarer, og viser dem via nett og snart en egen TV-kanal."}, {"field": "dominantimage", "value": "http://www.adressa.no/incoming/article10112523.ece/ALTERNATES/w980-default/IMG_9340.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/afb02f3ec003f57fc8c0272753a7df99dcf95caa.jpg?5980a4a2"}, {"field": "dominantthumbnaildimensions", "value": "300x169"}, {"field": "heading", "value": ["Avishus er blitt nytt hjem for dokumentarfilmskapere -adressa.no", "Egen TV-kanal fra november", "Solgte sjelen til Satan", "- F\u00e5r st\u00f8rre frihet", "Kj\u00f8pte Sundance-vinner fra i \u00e5r", "Carlsen-dokumentar sett av 750.000.", "NRK: Merker \u00f8kt konkurranse"]}, {"field": "id", "value": "afb02f3ec003f57fc8c0272753a7df99dcf95caa"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "netflix"}, {"field": "kw-concept", "value": ["nytt hjem", "solgte sjelen", "dokumentar", "merket \u00f8kt", "film", "black metal-milj\u00f8et", "utenlandske dokumentarer", "norsk kino"]}, {"field": "kw-entity", "value": ["gammaglimt", "aftenposten", "naer mataron", "fritt ord", "a. den", "lars", "nyhetskanalen", "searching for sugar man", "satan", "sundance film festival", "sugar man", "blackhearts", "queen of versailles", "oppr\u00f8rske", "midtnorsk", "oscar", "giorgos germenis", "canal digital", "tiff bell lightbox", "gyldent morgengry", "norsk", "supervention", "diary", "iran og hellas", "da alin", "filminvest midt-norge"]}, {"field": "kw-location", "value": ["nord-korea", "oslo", "toronto", "syria", "rich hill", "homs", "colombia"]}, {"field": "kw-pageclass", "value": "article"}, {"field": "kw-person", "value": ["fredrik luihn", "magnus carlsen", "christian falch", "torry pedersen", "linn aronsen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10112523.ece/ALTERNATES/w980-default/IMG_9340.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Avishus er blitt nytt hjem for dokumentarfilmskapere"}, {"field": "og-type", "value": "article"}, {"field": "og-url", "value": "http://www.adressa.no/kultur/article10112583.ece"}, {"field": "pageclass", "value": ["article"]}, {"field": "publishtime", "value": "2014-09-10T15:16:48.000Z"}, {"field": "recs-articleid", "value": "10112583"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-09-10T15:16:48.000Z"}, {"field": "recs-rawtitle", "value": "Avishus er blitt nytt hjem for dokumentarfilmskapere -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "VG TV satser sterkt p\u00e5 innkj\u00f8p av norske og utenlandske dokumentarer, og viser dem via nett og snart en egen TV-kanal."}, {"field": "thumbnail", "value": "http://content-thumbnail.cxpublic.com/content/thumbnail200x150/afb02f3ec003f57fc8c0272753a7df99dcf95caa.jpg?5980a4a2"}, {"field": "thumbnailfullheightdimensions", "value": "200x1889"}, {"field": "timestamp", "value": "2017-08-01T15:56:18.000Z"}, {"field": "title", "value": "Avishus er blitt nytt hjem for dokumentarfilmskapere"}, {"field": "url", "value": "http://www.adressa.no/kultur/article10112583.ece"}, {"field": "urlhash", "value": "afb02f3ec003f57fc8c0272753a7df99dcf95caa"}], "score": 0.808567, "siteId": "9222270286501375973", "id": "afb02f3ec003f57fc8c0272753a7df99dcf95caa"}

