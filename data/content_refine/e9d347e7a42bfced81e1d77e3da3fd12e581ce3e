{"fields": [{"field": "modifiedtime", "type": "time", "value": "2015-09-05T08:00:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Flyktningkatastrofen", "Tyrkia", "Fripenn"]}, {"field": "author", "value": "sven egil omdal"}, {"field": "body", "value": ["Saken oppdateres.", "De snur seg bort fra bildene av tre \u00e5r gamle Aylan fra Kobane der han ligger i den r\u00f8de skjorten og den bl\u00e5 shortsen med ansiktet ned i de sm\u00e5 sommerb\u00f8lgene. De lukker Facebook og ser demonstrativt bort fra avisstativene. Vis respekt for den lille flyktningen som aldri n\u00e5dde det s\u00e5kalte europeiske fellesskapet, sier de. Det er uverdig \u00e5 bruke barnelik for \u00e5 fremme politiske standpunkt. La oss diskutere hva vi gj\u00f8r med masseflukten fra Syria uten \u00e5 henfalle til sentimentalitet.", "Andre orker ikke smerten i sin egen empati. De har sm\u00e5 barn eller barnebarn og ser disse i den vesle kroppen som b\u00e6res bort av den tyrkiske politimannen. Innlevelsen gj\u00f8r for vondt.", "LES OGS\u00c5: Bilde av d\u00f8d syrisk gutt p\u00e5 strand i Tyrkia ryster verden", "Var det da riktig eller galt av aviser over store deler av Europa \u00e5 publisere bildene av det d\u00f8de barnet p\u00e5 stranden? Er det de som deler bildene p\u00e5 sosiale medier eller de som bevisst lar v\u00e6re, som best hedrer Aylan?", "De som tror at et slikt bilde ikke har noen virkning utover \u00e5 massere samvittigheten til all verdens passive f\u00f8lere, tar feil. Selv om det er vanskelig \u00e5 m\u00e5le effekten, har noen bilder en kraft som tvinger politikken inn i nye spor, eller som for alltid former v\u00e5r oppfatning av store tragedier. Per Edgar Kokkvold sa i en tilsvarende debatt for noen \u00e5r siden at uten bildene av likhaugene ville ikke Holocaust hatt samme posisjon i v\u00e5r bevissthet. Han har rett, til tross for at det er legitimt \u00e5 hevde at de d\u00f8de j\u00f8denes verdighet ikke ble tilstrekkelig ivaretatt.", "LES PLUSSKOMMENTAR: Folkevandring 2.0", "Da SS-general J\u00fcrgen Stroop valgte \u00e5 illustrere rapporten til Berlin om hvordan han hadde sl\u00e5tt ned oppstanden i den j\u00f8diske gettoen i Warszawa, sikret han samtidig sitt evige, onde etterm\u00e6le. Ett av bildene han brukte viser en liten gutt som med armene i v\u00e6ret g\u00e5r foran sin familie forbi de tyske soldatene. Bildet ble et uttrykk for uskyldens vilk\u00e5r i m\u00f8te med den absolutte vold, og huskes enn\u00e5 som et av 2. verdenskrigs mest symboltunge minner.", "Da president Richard Nixon s\u00e5 APs foto av ni \u00e5r gamle Phan Thi Kim Phuc som naken og vettskremt l\u00f8p mot fotografen, mens ryggen hennes ble oppbrent av amerikansk napalm, spurte han om bildet kunne v\u00e6re manipulert. Nixon inns\u00e5 hvilken politisk kraft barnets lidelse hadde, og lurte p\u00e5 hvordan bildets autoritet kunne svekkes. Han tok ikke feil. Fotografiet er Vietnamkrigen i essens.", "Bildene av lille Aylan i vannkanten p\u00e5 det turistbrosjyrene kaller de \u00abstr\u00e5lende hvite sandstrendene\u00bb utenfor Bodrum, gj\u00f8r vondt for alle med normalt f\u00f8lelsesapparat. Men i denne kollektive smerten ligger det en kraft som kan gi flyktningekatastrofen og krigen i Syria den plassen i v\u00e5r bevissthet som f\u00f8rer til at vi presser de som trenger \u00e5 bli presset.", "Det var dette som skjedde i Storbritannia denne uken. Plutselig snudde aviser som hittil har fremstilt asyls\u00f8kerne som en trussel, og sluttet seg til de som lenge har hevdet at denne retorikken er dehumaniserende.", "The Daily Mail , som i \u00e5revis har forurenset debatten med oppslag om alle godene flyktningene f\u00e5r hvis de bare klarer \u00e5 lure seg inn det forjettede land, brukte torsdag hele forsiden p\u00e5 bildet av politimannen som b\u00e6rer Aylan bort fra stranden. Tittelen: \u00abEt lite offer for en menneskelig katastrofe\u00bb var p\u00e5 linje med The Independents: \u00abNoens barn\u00bb, og The Guardians: \u00abDen sjokkerende, onde virkeligheten som Europas flyktningekrise er\u00bb. Det er to aviser som vanligvis ikke snakker samme spr\u00e5k som The Daily Mail.", "LES P\u00c5 PLUSS: Europa revner", "Den politiske virkningen var \u00f8yeblikkelig. Fra kirkeledere og humanit\u00e6re organisasjoner, fra opposisjonen i parlamentet, men ogs\u00e5 fra hans eget parti, kom kravet om at David Cameron m\u00e5 legge om kursen \u2013 og retorikken. Det er ikke mange ukene siden Cameron omtalte asyls\u00f8kerne som \u00aben sverm\u00bb. Det er dypt deprimerende at en s\u00e5 rutinert politiker tyr til insekter som metafor n\u00e5r han omtaler mennesker som ikke har noen ting tilbake, bortsett fra et syltynt h\u00e5p, sterk vilje og desperat mot, men det er ufattelig at han gj\u00f8r det bare noen m\u00e5neder etter at landets st\u00f8rste avis, The Sun, lot spaltisten Katie Hopkins, omtale asyls\u00f8kerne som kakerlakker.", "I etterkant har Cameron forsvart ordbruken \u2013 og m\u00f8tt forst\u00e5else i den populistiske h\u00f8yrepressen. N\u00e5 kan de samme avisenes bruk av bildene fra stranden i Bodrum tvinge den britiske regjeringen til \u00e5 komme Tyskland i m\u00f8te og diskutere felles europeiske l\u00f8sninger.", "En av de f\u00f8rste til \u00e5 dele bildene var Peter Bouckaert, n\u00f8dhjelpsdirekt\u00f8r i Human Rights Watch. Han er i Ungarn og ser p\u00e5 n\u00e6rt hold de dramatiske scenene p\u00e5 grensen mot Serbia og p\u00e5 jernbanestasjonen i Budapest. P\u00e5 bloggen sin skriver han at det var de sm\u00e5 joggeskoene som traff ham sterkest. Han har selv sm\u00e5 barn, og kunne se for seg hvordan Aylans foreldre om morgenen hadde hjulpet tre\u00e5ringen med \u00e5 f\u00e5 dem p\u00e5 riktig fot.", "\u00abDet var ingen lett avgj\u00f8relse \u00e5 dele et brutalt bilde av et druknet barn\u00bb, skriver han. Men hvis Europas ledere klarer \u00e5 se sine egne barn i de som v\u00e5ger livet, \u00abvil de kanskje fors\u00f8ke \u00e5 stoppe disse uhyggelige scenene\u00bb.", "Den politiske virkningen av \u00e5 bryte de etiske reglene, som i Norge tilsier at vi ikke bruker bilder av d\u00f8de barn, avhenger av at bruddene er sjeldne. Ellers setter medlidenhetstr\u00f8ttheten inn, og vi beskytter oss mot smertene over andres lidelse ved \u00e5 nekte \u00e5 se den. En slik utvikling vil i hvert fall ikke tjene flyktningene.", "Men noen ganger kan et bilde av et enkelt barns tragedie, som gutten i Warszawa, jenta i Trang Bay i Vietnam og Aylan p\u00e5 stranden i Tyrkia bevege politikken mot l\u00f8sninger som redder mange andre. I slike tilfeller er det en etisk handling \u00e5 dele bildet med flere."]}, {"field": "category0", "value": "pluss"}, {"field": "contenthash", "value": "a3699f6f71ef95334ac499b73d02e708a756de2e26b6838790c37715d6513139"}, {"field": "createtime", "value": "2015-09-05T07:06:15.000Z"}, {"field": "description", "value": "Grensen mellom sosialpornografi og det som er verdig og rett, kan v\u00e6re vanskelig \u00e5 trekke. Mange trakk den langs vannkanten i Tyrkia, ved det d\u00f8de barnet."}, {"field": "dominantimage", "value": "http://www.adressa.no/meninger/article11517462.ece/hmvz1n/ALTERNATES/w980-default/aylan5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9d347e7a42bfced81e1d77e3da3fd12e581ce3e.jpg?591b8f8b"}, {"field": "dominantthumbnaildimensions", "value": "300x169"}, {"field": "heading", "value": "Gutten, d\u00f8den og etikken -adressa.no"}, {"field": "id", "value": "e9d347e7a42bfced81e1d77e3da3fd12e581ce3e"}, {"field": "keyword", "value": ["Flyktningkatastrofen", "Tyrkia", "Fripenn"]}, {"field": "keywords", "value": "Flyktningkatastrofen,Tyrkia,Fripenn"}, {"field": "kw-category", "value": "pluss"}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["bildet", "barn", "dele bildet", "d\u00f8de barn"]}, {"field": "kw-entity", "value": ["phan thi kim phuc", "the independents", "human rights watch", "aylan", "the guardians", "per edgar kokkvold", "fripenn", "vietnamkrigen", "holocaust", "the sun", "vietnam og aylan", "kobane", "the daily mail"]}, {"field": "kw-location", "value": ["europa", "warszawa", "bodrum", "storbritannia", "tyskland", "tyrkia", "syria", "budapest", "ungarn", "serbia", "norge", "berlin"]}, {"field": "kw-pageclass", "value": "article"}, {"field": "kw-person", "value": ["david cameron", "katie hopkins", "richard nixon", "peter bouckaert", "trang bay", "j\u00fcrgen stroop"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/meninger/article11517462.ece/hmvz1n/ALTERNATES/w980-default/aylan5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gutten, d\u00f8den og etikken"}, {"field": "og-type", "value": "article"}, {"field": "og-url", "value": "http://www.adressa.no/pluss/article11517463.ece"}, {"field": "pageclass", "value": ["article"]}, {"field": "publishtime", "value": "2015-09-04T20:00:00.000Z"}, {"field": "recs-articleid", "value": "11517463"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-09-04T20:00:00.000Z"}, {"field": "recs-rawtitle", "value": "Gutten, d\u00f8den og etikken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Grensen mellom sosialpornografi og det som er verdig og rett, kan v\u00e6re vanskelig \u00e5 trekke. Mange trakk den langs vannkanten i Tyrkia, ved det d\u00f8de barnet."}, {"field": "thumbnail", "value": "http://content-thumbnail.cxpublic.com/content/thumbnail200x150/e9d347e7a42bfced81e1d77e3da3fd12e581ce3e.jpg?591b8f8b"}, {"field": "thumbnailfullheightdimensions", "value": "200x1825"}, {"field": "timestamp", "value": "2017-05-16T23:47:23.000Z"}, {"field": "title", "value": "Grensen mellom sosialpornografi og det som er verdig"}, {"field": "url", "value": "http://www.adressa.no/pluss/article11517463.ece"}, {"field": "urlhash", "value": "e9d347e7a42bfced81e1d77e3da3fd12e581ce3e"}], "score": 0.6126861, "siteId": "9222270286501375973", "id": "e9d347e7a42bfced81e1d77e3da3fd12e581ce3e"}

