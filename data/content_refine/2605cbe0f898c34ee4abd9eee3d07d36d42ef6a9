{"fields": [{"field": "modifiedtime", "type": "time", "value": "2013-01-12T10:34:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Jeg elsker jobben min. Der m\u00f8ter jeg h\u00f8ye krav og klarer stort sett \u00e5 innfri. Det gj\u00f8r meg stolt og glad, og gir meg p\u00e5gangsmot b\u00e5de for st\u00f8rre innsats p\u00e5 jobb, og energi for livet hjemme med mann og to sm\u00e5skolebarn.", "Da jeg ble alvorlig syk for tre \u00e5r siden og l\u00e5 p\u00e5 sykehus i to m\u00e5neder, felte jeg t\u00e5rer bare en gang. Det var vel selvmedlidenhet som en stakket stund tok overh\u00e5nd. Men sykepleierne holdt motet oppe i meg ved \u00e5 bli med p\u00e5 diskusjoner rundt b\u00e5de helsevesen, krimb\u00f8ker, porsjonsst\u00f8rrelser p\u00e5 sykehusmaten og behov for lenestol for en rusten kropp.", "Da jeg i liggende stilling skulle flyttes tre timer med sykebil til mitt lokalsykehus, var gode r\u00e5d dyre da undertegnede m\u00e5tte late vannet midtveis. If\u00f8rt kun sykehusets usedvanlig kledelige skjorte var det ingen l\u00f8sning \u00e5 svippe innom n\u00e6rmeste bensinstasjon. Det eneste alternativet var \u00ab\u00f8sekar\u0113-metoden inne i bilen, mens vi sto parkert utenfor et gatekj\u00f8kken.", "Da fikk det heller v\u00e6re sa jeg. \u00d8sekar blir det ikke. Gutta i bilen tenkte noen sekunder, og kom opp med ideen. Pasienten deres skulle selvsagt f\u00e5 g\u00e5 p\u00e5 do. Og slik hadde det seg at sykehjemmet i n\u00e6rmeste kommune fikk et uventet bes\u00f8k en s\u00f8ndag ettermiddag. Ambulansen min rygget seg inn mot inngangsd\u00f8ra, tok ut b\u00e5ra og trilla meg inn. Der hadde de b\u00e5de toalett og lett humoristisk sans.", "S\u00e5 hva har dette med Nav \u00e5 gj\u00f8re?", "Den verdigheten jeg har p\u00e5 jobb, som jeg beholdt gjennom akutt sykdom og p\u00e5f\u00f8lgende sykehusopphold, forsvinner n\u00e5r jeg sl\u00e5r nummeret til Nav. Den verdigheten ambulansegutta ga meg ved \u00e5 finne et toalett til meg, den er borte inne i telefonr\u00f8ret og det store, felles telefonmottaket.", "Jeg sp\u00f8r om \u00e5 f\u00e5 snakke med navngitt saksbehandler p\u00e5 navngitt lokalkontor. Jeg har tross alt v\u00e6rt i \u00abrullene\u00bb mer eller mindre i tre \u00e5r. Da f\u00f8les det greit \u00e5 f\u00e5 snakke med samme person om sm\u00e5tt og stort rundt mitt liv, en person som kjenner saken og som hjelper meg p\u00e5 en fin m\u00e5te. \u00abHva gjelder det?\u00bb. Jeg ber igjen om \u00e5 f\u00e5 snakke med min saksbehandler, og begrunner det med at jeg ble syk for tre \u00e5r siden og har ei som kjenner saken min. I den andre enden h\u00f8rer jeg \u00abPersonnummer?\u00bb og \u00abVi pr\u00f8ver \u00e5 redusere antallet telefonsamtaler til saksbehandlere.\u00bb", "S\u00e5 det ender med at jeg tar til t\u00e5rene og trygler om \u00e5 f\u00e5 snakke med min saksbehandler. Og det p\u00e5 samme dag som jeg holdt et innlegg for 30 personer uten noe problem. Fikk til og med skryt. Det er som om jeg er to forskjellige personer. Dyktige jobbe- og familie-Hilde som f\u00e5r det til s\u00e5nn t\u00e5lelig. Og plutselig teskje-Hilde. Som sitter der. Uten verdighet. Tryglende. Og med t\u00e5rene rennende.", "Det samme skjedde da jeg ganske nyutskrevet var s\u00e5 naiv at jeg trodde jeg kunne rydde opp selv da Nav forvaltning mistet alle papirene jeg sendte inn. Jeg ringte for \u00e5 f\u00e5 snakke med saksbehandler. Det fikk jeg ikke. I stedet endte jeg opp med \u00e5 sitte med t\u00e5rene rennende, med uforrettet sak, og f\u00f8lelsen av \u00e5 v\u00e6re en skurk.", "Mange som tar kontakt med Nav er s\u00e5rbare. Det blir vi alle n\u00e5r det gjelder personlige saker. Da er det ekstra ille \u00e5 bli definert som et ellevesifret tall, avvist som en byrde som man pr\u00f8ver \u00e5 begrense ved ikke \u00e5 sette flere enn n\u00f8dvendig videre til saksbehandler. F\u00f8lelsen av \u00e5 m\u00e5tte be tynt og ydmykt om \u00e5 f\u00e5 det som faktisk b\u00f8r v\u00e6re en selvf\u00f8lge, er uutholdelig. Det \u00e5 f\u00f8le seg mindreverdig, liten og annenrangs, er \u00f8deleggende for de som ikke klarer \u00e5 riste det av seg.", "Forslag til Nav: Tenk p\u00e5 alle oss som ringer inn eller tar kontakt p\u00e5 annen m\u00e5te som om vi var Kronprins Haakon p\u00e5 \u00abDignity day\u00bb. Se for dere at det er han som ringer, og gi service deretter. Dere kan gjerne hoppe over det med kongelig h\u00f8yhet, men bortsett fra det b\u00f8r det v\u00e6re likt. Vi har alle samme rett til \u00e5 bli behandlet som individer, og bli sett p\u00e5 som likeverdige med den som sitter i andre enden. Jeg tror det kan v\u00e6re en billig og effektiv m\u00e5te for Nav \u00e5 starte oppbyggingen av et bedre omd\u00f8mme, og samtidig gi en langt bedre behandling av kundene.", "N\u00e5r jeg har st\u00e5tt p\u00e5 med alt jeg har for \u00e5 f\u00e5 tilv\u00e6relsen p\u00e5 et godt spor etter den store smellen, har Nav v\u00e6rt en av de st\u00f8rste utfordringen. Takk og lov for et godt lokalkontor. Heretter skal jeg aldri mer ringe, bare stikke innom p\u00e5 NAV-kontoret her i kommunen n\u00e5r det er noe jeg lurer p\u00e5. Jeg lover."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "0eecde2fcc8ec1a62ab01c3672a8785094e489f7faad522617de2afa5e3fff4e"}, {"field": "createtime", "value": "2015-07-03T07:09:38.000Z"}, {"field": "description", "value": "Jeg snakker gjerne i forsamlinger, tar kontakt med ordf\u00f8rere og r\u00e5dmenn gjennom jobben, ringer hvem det skulle v\u00e6re og er sosial og omgjengelig. Jeg f\u00e5r gode tilbakemeldinger i jobben og jeg gleder meg til hver arbeidsdag. S\u00e5 hvorfor gr\u00e5ter jeg n\u00e5r jeg snakker med Nav?"}, {"field": "dominantimage", "value": "http://www.adressa.no/incoming/article6915855.ece/ALTERNATES/w980-default/NAV.Melhus.03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2605cbe0f898c34ee4abd9eee3d07d36d42ef6a9.jpg?59940d8a"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r Nav stjeler verdigheten -adressa.no"}, {"field": "id", "value": "2605cbe0f898c34ee4abd9eee3d07d36d42ef6a9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["kjenner saken", "jobb", "saksbehandler", "person", "t\u00e5rene rennende", "sak", "verdighet", "stjeler verdigheten", "snakk", "ringer"]}, {"field": "kw-entity", "value": ["dignity", "kronprins haakon", "nav", "hilde", "personnummer"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6915855.ece/ALTERNATES/w980-default/NAV.Melhus.03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r Nav stjeler verdigheten"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6915847.ece"}, {"field": "pageclass", "value": ["article"]}, {"field": "publishtime", "value": "2013-01-12T04:00:34.000Z"}, {"field": "recs-articleid", "value": "6915847"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-01-12T04:00:34.000Z"}, {"field": "recs-rawtitle", "value": "N\u00e5r Nav stjeler verdigheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Jeg snakker gjerne i forsamlinger, tar kontakt med ordf\u00f8rere og r\u00e5dmenn gjennom jobben, ringer hvem det skulle v\u00e6re og er sosial og omgjengelig. Jeg f\u00e5r gode tilbakemeldinger i jobben og jeg gleder meg til hver arbeidsdag. S\u00e5 hvorfor gr\u00e5ter jeg n\u00e5r jeg snakker med Nav?"}, {"field": "thumbnail", "value": "http://content-thumbnail.cxpublic.com/content/thumbnail200x150/2605cbe0f898c34ee4abd9eee3d07d36d42ef6a9.jpg?59940d8a"}, {"field": "thumbnailfullheightdimensions", "value": "200x1244"}, {"field": "timestamp", "value": "2017-08-16T09:16:58.000Z"}, {"field": "title", "value": "N\u00e5r Nav stjeler verdigheten"}, {"field": "url", "value": "http://www.adressa.no/meninger/kronikker/article6915847.ece"}, {"field": "urlhash", "value": "2605cbe0f898c34ee4abd9eee3d07d36d42ef6a9"}], "score": 0.8201325, "siteId": "9222270286501375973", "id": "2605cbe0f898c34ee4abd9eee3d07d36d42ef6a9"}

