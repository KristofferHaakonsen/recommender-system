{"fields": [{"field": "modifiedtime", "type": "time", "value": "2016-09-04T20:38:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "tine dommerud - lene skogstr\u00f8m/aftenposten"}, {"field": "body", "value": ["Saken oppdateres.", "Terje Hol\u00f8yen sitter i rullestolen sin. Kroppen er lammet for godt. Den er blitt et hylster som holder ham fanget. Sykdommen ALS har koblet ut signalene mellom nervecellene og musklene. N\u00e5 er det bare \u00f8ynene han kan bevege, skriver Aftenposten .", "Hendene hans har pleierne plassert p\u00e5 armlenene. I munnen har han en hvit t\u00f8ylapp for \u00e5 hindre at spyttet renner.", "N\u00e5r det er stille i stuen i det hvite huset i Elverum, er det bare den mekaniske pusten fra respiratoren som h\u00f8res. Jevnt og hvesende s\u00f8rger den for at lungene f\u00e5r luft gjennom et hull i halsen og for at Terje kan leve. \u00d8ynene er bindeleddet mellom ham og omverdenen. De stirrer rett frem, gransker oppmerksomt. Med \u00f8ynene kan han svare p\u00e5 sp\u00f8rsm\u00e5l. N\u00e5r han ser til siden, betyr det nei. N\u00e5r han ser opp, betyr det ja.", "Med \u00f8ynene styrer han ogs\u00e5 datamaskinen som snakker og skriver for ham. Slik har det v\u00e6rt de siste tre \u00e5rene. Men n\u00e5 begynner ogs\u00e5 \u00f8ynene \u00e5 svikte. Om natten ligger han med dem \u00e5pne, enda han tror de er lukket. Noen ganger tror han at han blunker, men s\u00e5 skjer det ingenting. Det er derfor Terje Hol\u00f8yen har bestemt seg for \u00e5 avslutte behandlingen som holder ham i live. Tanken p\u00e5 at han ikke lenger vil greie \u00e5 kommunisere, er ikke til \u00e5 b\u00e6re. Men f\u00f8rst vil han ha med seg sommeren med familien, fotball-EM, Tour de France og OL.", "Han er 31, hun er 27. Han elsker countrymusikk, hun liker \u00e5 danse. Det gj\u00f8r ikke han. De treffer hverandre p\u00e5 en bygdefest i 1996, mens Liv-Monica var p\u00e5 bes\u00f8k i bygda.", "\u00c5ret etter er Terje fra g\u00e5rden Hol\u00f8yen, n\u00e6r Tolga i Hedmark, og Liv-Monica fra Oslo gift.", "Deres f\u00f8rste s\u00f8nn, Marius, kommer til verden i 1999. De neste seks \u00e5rene kommer to gutter til og en lilles\u00f8ster.", "Det er travle, men gode dager. Sammen driver de fjellg\u00e5rden n\u00e6r tregrensen med 32 melkekyr, 178 m\u00e5l dyrkbar mark og 2000 m\u00e5l utmark. Terje er b\u00e5de bonde, t\u00f8mmerhugger og snekker - en seig og sterk kar. Liv-Monica jobber heltid som sosionom p\u00e5 Tynset.", "En dag i 2010 fornemmer hun at noe er galt med Terje. Stemmen er annerledes. Er han full?", "Det er utenkelig, men til slutt m\u00e5 hun likevel sp\u00f8rre.", "- Har du drukket?", "Han svarer t\u00f8rt:", "- Vet du hvor mye klokken er? Selvsagt ikke.", "Men han er enig i at det har skjedd noe med stemmen og den ene armen. I ett \u00e5rs tid opps\u00f8ker han flere ulike leger og blir til slutt henvist til nevrolog.", "August 2011: Det er en gledens dag i familien. Lilles\u00f8ster Ingeborg er endelig blitt skolejente! Mens Terje har time hos nevrologen i Tynset, tusler Liv-Monica og barna i butikker p\u00e5 senteret ved elven, kj\u00f8per fargeblyanter og annet sm\u00e5tteri.", "S\u00e5 ser hun Terje komme g\u00e5ende.", "- Legen sa at jeg har ALS, sier han kort.", "For Liv-Monica er det som om himmelen faller ned.", "- Vet du hva det er? sp\u00f8r hun forsiktig.", "Ektemannen svarer at han ikke er helt sikker. De snakker lite i bilen de fem-seks milene hjem til fjellg\u00e5rden. Som sosionom vet Liv-Monica godt hva sykdommen inneb\u00e6rer. Terje er ikke like orientert. Ikke enn\u00e5. Men da han kommer hjem, g\u00e5r han rett p\u00e5 nettet og leser om diagnosen.", "ALS (amyotrofisk lateralsklerose) er en sykdom som gradvis \u00f8delegger nerver i ryggmarg og hjerne. Pasienten lammes gradvis og klarer til slutt ikke \u00e5 puste selv.", "Nerver som styrer kroppens motorikk - muskler og bevegelser - rammes.", "I Norge er det ca. 300-400 som har diagnosen ALS.", "I snitt tar det tre fire \u00e5r f\u00f8r pasienten d\u00f8r.", "Og til slutt: \u00c5rsaksmekanismen er ukjent, sykdommen er uhelbredelig.", "Samme kveld f\u00e5r de to eldste barna vite at pappa har f\u00e5tt en sykdom som er veldig alvorlig. En sykdom han kan d\u00f8 av.", "De minste f\u00e5r beskjed senere.", "I ukene som kommer, er Terje mye ute i skogen. Han er en f\u00e5m\u00e6lt mann og deler ikke s\u00e5 ofte tankene sine, men hugger ved nok for de neste fem \u00e5rene.", "Den eneste gangen ektefellene krangler i dette uvirkelige vakuumet, var da Terje insisterte p\u00e5 at han kunne bli frisk.", "Parallelt med at stemmen og taleevnen forsvinner, blir det vanskeligere \u00e5 tygge og svelge maten. Han begynner \u00e5 hoste og harke, setter maten fast i halsen. Flere ganger m\u00e5 Liv-Monica ta det livreddende grepet Heimlichs man\u00f8ver for \u00e5 hindre at han blir kvalt.", "Midt i sorgen over den uhelbredelige sykdommen blir alt det praktiske et tema. Ekteparet forst\u00e5r at de m\u00e5 flytte for \u00e5 komme n\u00e6rmere lege og sykehus, og to \u00e5r etter diagnosen valgte de en enebolig i Elverum.", "Terje holder seg bra ganske lenge, men s\u00e5 forverrer sykdommen seg. Kona sammenligner det med en trapp: Noen av trinnene var korte og bratte, andre lengre, men det gikk hele tiden nedover.", "En liten andel ALS-pasienter kan leve i ti \u00e5r eller mer, men de fleste lever bare tre til fem \u00e5r etter at diagnosen er stilt. Men ekteparet leser dystrere artikler p\u00e5 nettet:", "- Alt fra et halvt til tre \u00e5r var det vi leste oss til da diagnosen ble stilt, forteller Liv-Monica.", "Hvordan tilpasser man seg en slik skjebne?", "Hverdagene tar de to voksne, med fire barn og fulle jobber, men p\u00e5 en m\u00e5te opplever de det godt.", "- Vi er ikke laget s\u00e5nn, noen av oss, at vi g\u00e5r ned i gropen og blir der, sier Liv-Monica.", "Alvoret skyver de foran seg til den dagen det ikke g\u00e5r lenger, og det oppst\u00e5r problemer som m\u00e5tte l\u00f8ses.", "- Holdningen v\u00e5r er at ingen ting er umulig. Det umulige tar bare litt lengre tid, sier Liv-Monica.", "Vennene til Terje, Ivar Steen-Johnsen og Olav Njaastad, sp\u00f8r om det er noe han har lyst til \u00e5 gj\u00f8re f\u00f8r han blir for syk til \u00e5 klare det. Den country-interesserte Terje har alltid dr\u00f8mt om \u00e5 dra til Nashville, Tennesse. Og i februar 2012 reiser de. Han g\u00e5r fremdeles selv, men kommuniserer best ved \u00e5 skrive lapper.", "Under den siste elgjakten h\u00f8sten for fire \u00e5r siden er talen til Terje s\u00e5 utydelig at ingen skj\u00f8nner hva han sier over radioen der han sitter p\u00e5 post. Men den svarte elghunden Pernille tilpasser seg matfars manglende stemme. N\u00e5r han klapper to ganger i hendene, kommer hun med en gang.", "Barna syntes ogs\u00e5 det er vanskeligere \u00e5 snakke med pappa. En stund skriver han p\u00e5 lapper, s\u00e5 pr\u00f8ver de med en liten datamaskin som leser ordene og setningene h\u00f8yt.", "N\u00e5r er det nok? Allerede tre m\u00e5neder etter diagnosen kommer Terje til utredning p\u00e5 Lillehammer sykehus hos nevrolog Grethe Kleveland, sammen med Liv-Monica.", "Nevrologen forklarer dem tidlig at man med respirator kan holdes i live s\u00e5 lenge at det til slutt egentlig ikke er noe liv.", "Hun ber dem ogs\u00e5 tenke over n\u00e5r de ikke synes Terje har noe liv lenger. N\u00e5r \u00abnok er nok\u00bb.", "For Kleveland er det i tillegg viktig \u00e5 informere Terje og Liv-Monica om at en respirator ikke bare er en teknisk innretning, men en avansert behandling som krever omfattende pleie og oppf\u00f8lging, og som kommer til \u00e5 dominere livet og hjemmet.", "Legen forteller videre at n\u00e5r man f\u00f8rst tar over kontrollen over livet p\u00e5 en s\u00e5 avansert m\u00e5te, hender det ogs\u00e5 at man m\u00e5 ta kontroll over d\u00f8den.", "- Behandlingen kan fortsette s\u00e5 lenge den blir vurdert som meningsfull, og hans evne til kommunikasjon er sentral her. Jeg forberedte ham derfor p\u00e5 at jeg kom til \u00e5 sp\u00f8rre ham innimellom om han fortsatt \u00f8nsket behandling, sier Kleveland til Aftenposten.", "Bare 5 prosent av ALS-pasienter mottar slik respiratorbehandling.", "Terje bestemmer seg for at han vil ha hjelp til \u00e5 puste. \u00c5rsaken er enkel: Han vil leve.", "12.12.12 klokken 12 blir en s\u00e5kalt trakeostomi (\u00abhull p\u00e5 halsen\u00bb) operert inn.", "Legen og ekteparet snakker ogs\u00e5 om at dersom Terje ikke lenger klarer \u00e5 si ifra om han fortsatt \u00f8nsket behandling eller ikke, m\u00e5 behandlingen avsluttes, slik at man ikke risikerer \u00e5 behandle ham mot hans vilje. Det er ogs\u00e5 journalf\u00f8rt at han aksepterte disse betingelsene f\u00f8r behandlingen ble startet.", "Livet hos familien endrer seg etter inngrepet. En ALS-pasient som er avhengig av pustehjelp med respirator, inneb\u00e6rer mange ansatte som g\u00e5r i turnus. Hos familien Hol\u00f8yen er det 22 mennesker som kommer og g\u00e5r, tilsvarende en turnus p\u00e5 fem-seks stillinger. Ingen ringer p\u00e5 d\u00f8ren.", "F\u00f8rste etasje i eneboligen er innredet med vaktrom, et eget soverom og stort bad.", "I flere \u00e5r lever Terje med pustehjelp, men blir gradvis d\u00e5rligere.", "24. mai i \u00e5r er det nytt bes\u00f8k p\u00e5 sykehuset i Elverum hos nevrolog Grethe Kleveland. Terje forbereder en setning p\u00e5 datamaskinen. Liv-Monica vet ingenting om det han n\u00e5 skal formidle. S\u00e5 sier den elektroniske stemmen:", "\u00abDette livet er j\u00e6vlig. Dersom det ikke kommer noen kur, vil jeg avslutte det.\u00bb", "Nevrologen stiller kontrollsp\u00f8rsm\u00e5let: - Tenker du \u00e5 skru av respiratoren? Terje svarer \u00abja\u00bb.", "Hvordan forteller man fire barn at pappa har bestemt seg for \u00e5 d\u00f8?", "Det er en lettskyet l\u00f8rdag i mai, og alle fire barna Marius (17), Martin (16), Mons (14) og Ingeborg (11) har pyntet seg og er og klare for konfirmasjonsselskap.", "F\u00f8r de g\u00e5r ut i Citro\u00ebnen, sier Marius til Martin, som om han har en forutanelse: - Har du gitt pappa en kos? Vi vet jo ikke hvor lenge vi har ham, vet du ...", "Etter et par kilometer ber moren dem om \u00e5 ta ut \u00f8reproppene.", "Hun har noe alvorlig \u00e5 si.", "- Pappa er mye d\u00e5rligere n\u00e5, han har forferdelig vondt i \u00f8ynene, sier hun.", "- Han har bestemt seg for at han ikke orker mer og vil skru av respiratoren.", "Og hun forteller at det vil skje omtrent slik: Pappa f\u00e5r noe \u00e5 sove p\u00e5 hjemme i sengen. S\u00e5 tar vi bort alle slangene, og da kommer pappa til \u00e5 d\u00f8 fordi det er maskinen som puster for ham.", "Det blir helt stille i bilen, lenge. S\u00e5 sp\u00f8r Martin: Snakker vi om dager eller m\u00e5neder? Vil han rekke konfirmasjonen til Mons?", "Liv Monica forteller at det er slutt n\u00e5r sommeren er over. At han ikke orker leve helt til konfirmasjonen neste v\u00e5r, men vil ha sommeren sammen med dem. S\u00e5 det blir ikke f\u00f8r denne h\u00f8sten.", "Hun oppfordrer barna til \u00e5 benytte tiden godt og \u00e5 sp\u00f8rre pappa om det er noe de lurer p\u00e5.", "Hun sier:", "- Vi f\u00e5r ikke denne tiden tilbake.", "August i \u00e5r: Liv-Monica sitter i stuen sammen med Terje. Strikket\u00f8yet er p\u00e5 plass. I sommer har Liv-Monica strikket fire gensere og er p\u00e5 vei med den femte.", "- Det er mye psykisk helse i et godt strikket\u00f8y, sier hun.", "Dagen Aftenposten bes\u00f8ker ekteparet, er spesiell: N\u00f8yaktig samme dato for fem \u00e5r siden fikk Terje ALS-diagnosen.", "Vi sitter i sofaen ved siden av rullestolen hans. Terje f\u00f8lger med i samtalen og bryter inn hvis han vil korrigere noe som blir sagt.", "Det er dagen etter bursdagsfeiringen til minstejenta Ingeborg, som fylte 11 \u00e5r. Kona Liv-Monica serverer kakerester, hjemmelaget sjokoladekake og bl\u00f8tkake med fyll. Hun har bes\u00f8k av en venninne. Det gj\u00f8r hun ofte.", "De to pleierne som er her p\u00e5 dagtid, kommer og g\u00e5r, steller rundt Terje. Skifter den hvite t\u00f8ylappen i munnen. Suger vekk slim. Han har f\u00e5tt frokost med Biola, men det er lenge siden han kunne svelge selv. For fire \u00e5r siden fikk Terje operert inn en peg i magen. All mat og ern\u00e6ring blir spr\u00f8ytet direkte inn.", "Terje sier fra til pleierne hva han trenger. Han er varm:", "- Jakke, sier datastemmen.", "Han har f\u00e5tt sp\u00f8rsm\u00e5lene v\u00e5re sendt p\u00e5 mail, men det tar flere dager for ham \u00e5 svare. Det er anstrengende og slitsomt for \u00f8ynene. Likevel svarer han p\u00e5 alt vi sp\u00f8r om.", "Terje har selv \u00f8nsket at Aftenposten skriver om det vanskelige valget han tar, mens han fremdeles er i live. Han vil at alle han kjenner skal vite at han har bestemt seg for \u00e5 d\u00f8, og hvorfor. Men han er litt overrasket over at saken i avisen blir s\u00e5 omfattende. Han og kona tror at det kan bli godt for barna \u00e5 lese om pappas valg n\u00e5r det er g\u00e5tt noen \u00e5r.", "- Dette kan v\u00e6re et dokument ungene v\u00e5re kan se tilbake p\u00e5 n\u00e5r de er mer klar for \u00e5 f\u00e5 vite litt om hvordan jeg tenkte. Vi kjenner p\u00e5 at det \u00e5 ha ALS er en \u00abensom reise\u00bb. Vi har m\u00e5ttet finne ut l\u00f8sninger og tatt mange valg om hvordan hverdagen v\u00e5r skal v\u00e6re. Det har ikke v\u00e6rt mye informasjon \u00e5 hente, skriver Terje.", "Han er sv\u00e6rt forn\u00f8yd med oppf\u00f8lgingen til nevrolog Grethe Kleveland.", "- Jeg har v\u00e6rt heldig som har hatt Grethe som har fulgt meg hele sykdomsperioden. Hun har jeg m\u00f8tt jevnlig hver tredje m\u00e5ned, og dersom jeg har hatt noen sp\u00f8rsm\u00e5l, har jeg og min familie kunnet ta kontakt hele denne tiden.", "Terje formidler videre at han vil beskrive for andre ALS-pasienter hvordan han opplever tiden med respirator.", "- Hvordan har livet p\u00e5 respirator v\u00e6rt?", "- Helt greit. Om jeg fikk valget en gang til, hadde jeg sagt ja.", "- Hvorfor velger du \u00e5 avslutte behandlingen?", "- Grethe (nevrologen journ.anm.) sa til meg at n\u00e5r \u00f8ynene svikter, er det slutt. N\u00e5 svikter \u00f8ynene mine. \u00d8yenlokkene siger ned, og de svir mye. Livet mitt g\u00e5r ikke lenger. Jeg orker heller ikke mer oppl\u00e6ring av assistenter.", "- Hva tenker du om barna dine?", "- Barnas liv g\u00e5r videre h\u00e5per jeg, og de har en god mor og mange kloke voksne rundt seg.", "Denne siste sommeren har Terje sett mye p\u00e5 TV, s\u00e6rlig sport. EM i fotball, Tour the France og OL i Brasil - han har gledet seg til det. N\u00e5r det er tungt \u00e5 kommunisere, slapper han av foran skjermen.", "Familien har tilbrakt noen uker p\u00e5 hytta p\u00e5 fjellet i n\u00e6rheten av familieg\u00e5rden, som er forpaktet bort. Men de s\u00f8kte fort hjem for \u00e5 v\u00e6re hos faren.", "Snart kommer dagen da nevrolog Grethe Kleveland sammen med en anestesioverlege drar fra Lillehammer for \u00e5 v\u00e6re der n\u00e5r Terje blir koblet fra respiratoren.", "Han kommer til \u00e5 f\u00e5 sedasjon (sterk sovemedisin/beroligende medisin) slik at han sover dypt n\u00e5r respiratoren skrus av, og kommer ikke til \u00e5 merke noe.", "- Ved en slik planlagt avslutning m\u00e5 man bed\u00f8ve ham f\u00f8r respiratoren sl\u00e5s av. Dette er lindrende behandling, det ville v\u00e6re umenneskelig ikke \u00e5 gj\u00f8re det i en slik situasjon, sier hun.", "Terje har tenkt p\u00e5 om det er noen mulighet for at han kan komme til \u00e5 ombestemme seg n\u00e5r dagen er der. Senest for f\u00e5 dager siden snakket han med Liv-Monica og legene om dette, og han er sikker p\u00e5 at han ikke vil ombestemme seg.", "Han ser klart for seg hva som skal skje den dagen respiratoren blir skrudd av:", "- Det blir m\u00f8rkt og stille. Kanskje det blir lyst? Kanskje jeg blir f\u00f8dt p\u00e5 ny?", "Den dagen kommer jeg til \u00e5 ha familien rundt meg. Vi s\u00f8rger for at ungene v\u00e5re f\u00e5r det rommet de trenger for \u00e5 kunne g\u00e5 til og fra. At de er mest mulig forberedt og f\u00e5r en s\u00e5 god dag som mulig.", "- Grethe Kleveland og anestesioverlegen kommer hjem til meg om morgenen for \u00e5 sette inne en veneflon, slik at jeg f\u00e5r noe \u00e5 sove p\u00e5. N\u00e5r jeg sover godt, vil de koble fra respiratoren, og da g\u00e5r det sin naturlige gang. I og med at jeg ikke lenger har noen som helst muskulatur, vil jeg ikke kunne trekke pusten og f\u00f8re oksygen rundt i kroppen. Det vil antageligvis ikke oppst\u00e5 kramper eller spasmer da jeg er veldig muskelsvak.", "Det vil ta opp til 20 minutter f\u00f8r hjertet slutter \u00e5 sl\u00e5, mulig kortere tid.", "Jeg vil da ha de n\u00e6rmeste rundt meg, og det blir en stille og rolig stund for alle til stede.", "Etterp\u00e5 vil det bli rom for familien til \u00e5 ta farvel, og etter hvert vil jeg bli hentet av begravelsesbyr\u00e5et.", "- Er du redd for \u00e5 d\u00f8?", "- Nei.", "Barna og de n\u00e6rmeste andre i familien er informert om at Aftenposten skriver denne artikkelen, og at den kommer p\u00e5 trykk f\u00f8r Terje d\u00f8r."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "c1a0f1c8c8f0d9c727cb171e166835a409dadc0e2b970cb2982c94c474f08c96"}, {"field": "createtime", "value": "2016-09-04T19:42:06.000Z"}, {"field": "description", "value": "Den elektroniske stemmen sier til legen og kona: \u00abDette livet er j\u00e6vlig. Hvis det ikke kommer noen kur, vil jeg avslutte det.\u00bb"}, {"field": "dominantimage", "value": "http://www.adressa.no/incoming/article13282387.ece/ko19rx/ALTERNATES/w980-default/terje%20hol%C3%B8yen%20aftenposten.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5359b32cf8b4a2942b80db6aa04623c9c91ce9bf.jpg?598b60c8"}, {"field": "dominantthumbnaildimensions", "value": "300x169"}, {"field": "heading", "value": ["Om f\u00e5 dager skal Terje d\u00f8. Det har han selv bestemt -adressa.no", "Bonden p\u00e5 Hol\u00f8yen Nordre", "Diagnosen", "Hva gj\u00f8r vi med g\u00e5rden?", "Reisen med vennene", "- Dette livet er j\u00e6vlig", "Fem \u00e5r siden skjebnedagen", "Den siste dagen"]}, {"field": "id", "value": "5359b32cf8b4a2942b80db6aa04623c9c91ce9bf"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["\u00f8ynene", "behandle", "avslutte behandlingen", "familie", "elektroniske stemmen", "barn", "liv", "\u00f8nsket behandling", "respirator", "dag"]}, {"field": "kw-entity", "value": ["tennesse", "citro\u00ebnen", "aftenposten", "terje og liv-monica", "marius", "heimlichs", "ingeborg", "ivar steen-johnsen og olav njaastad", "tour the france", "pernille", "terje", "liv-monica", "tour de france", "august 2011", "hol\u00f8yen"]}, {"field": "kw-location", "value": ["hedmark", "oslo", "nashville", "mons", "tynset", "martin", "brasil", "biola", "elverum", "norge", "tolga", "lillehammer"]}, {"field": "kw-pageclass", "value": "article"}, {"field": "kw-person", "value": ["grethe kleveland", "terje hol\u00f8yen", "ivar steen-johnsen", "terje als", "olav njaastad", "liv monica"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article13282387.ece/ko19rx/ALTERNATES/w980-default/terje%20hol%C3%B8yen%20aftenposten.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Om f\u00e5 dager skal Terje d\u00f8. Det har han selv bestemt"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/09/04/Om-f%C3%A5-dager-skal-Terje-d%C3%B8.-Det-har-han-selv-bestemt-13282379.ece"}, {"field": "pageclass", "value": ["article"]}, {"field": "publishtime", "value": "2016-09-04T20:38:28.000Z"}, {"field": "recs-articleid", "value": "13282379"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-09-04T20:38:28.000Z"}, {"field": "recs-rawtitle", "value": "Om f\u00e5 dager skal Terje d\u00f8. Det har han selv bestemt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Den elektroniske stemmen sier til legen og kona: \u00abDette livet er j\u00e6vlig. Hvis det ikke kommer noen kur, vil jeg avslutte det.\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/5359b32cf8b4a2942b80db6aa04623c9c91ce9bf.jpg?598b60c8"}, {"field": "thumbnailfullheightdimensions", "value": "200x3181"}, {"field": "timestamp", "value": "2017-08-09T19:21:44.000Z"}, {"field": "title", "value": "Om f\u00e5 dager skal Terje d\u00f8. Det har han selv bestemt"}, {"field": "url", "value": "http://www.adressa.no/pluss/nyheter/2016/09/04/Om-f%c3%a5-dager-skal-Terje-d%c3%b8.-Det-har-han-selv-bestemt-13282379.ece"}, {"field": "urlhash", "value": "5359b32cf8b4a2942b80db6aa04623c9c91ce9bf"}], "score": 0.5885872, "siteId": "9222270286501375973", "id": "5359b32cf8b4a2942b80db6aa04623c9c91ce9bf"}

