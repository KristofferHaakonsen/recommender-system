{"fields": [{"field": "modifiedtime", "type": "time", "value": "2017-04-01T08:06:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "\u00c5ge Winge", "Lego", "Charlottenlund", "lek", "Hobbyer"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Hei, jeg ringer fordi jeg skal lage en reportasje om voksne lego-byggere.", "- Du, for et sammentreff! Men akkurat n\u00e5 er jeg litt opptatt, jeg er p\u00e5 Obs hvor jeg har handlet altfor mye lego p\u00e5 salg.", "- Hvor mye har du handlet for?", "- Det har jeg ikke lyst til \u00e5 si.", "- Er du der alene?", "- Ja, jeg tar ikke kona med p\u00e5 disse handleturene, vi har forskjellig oppfatning av hva som er viktig og ikke s\u00e5 viktig.", "- Hun har vel sin egen hobby?", "- Hva sa du!", "- Kan vi komme p\u00e5 bes\u00f8k? Se p\u00e5 legosamlingen din?", "- Til legohuset, mener du?", "- Har du et eget hus til lego\u2019n din?", "- Yesss!", "I legoverdenen kalles trettisju \u00e5r gamle Gjermund Kvam for en AFOL, \u00abAdult fans of Lego\u00bb, voksne superbrukere som bidrar til at Lego-konsernet kan beholde sin posisjon som verdens nest st\u00f8rste leket\u00f8ysprodusent, snart femten \u00e5r etter at Lego var p\u00e5 kanten av konkurs.", "Men de voksne legobyggerne er mer enn kunder, sier Tormod Askildsen, direkt\u00f8r for \u00abLego Community Engagement\u00bb. Noen av dem er viktige informanter n\u00e5r nye produkter skal designes, og enda flere hyres inn n\u00e5r leket\u00f8yskjedene pusher legosett p\u00e5 unger.", "Etter \u00e5 ha handlet legosett til seg selv p\u00e5 Obs, skal Gjermund Kvam videre til leket\u00f8ysbutikken Toysrus p\u00e5 Heimdal, hvor han i et klossebasseng skal bygge legosett og snakke lego med unger og deres foreldre. Som betaling f\u00e5r han brikker til en billigere penge, og tilgang p\u00e5 legosett som ikke selges her i landet.", "Kvam er medlem av Brikkelauget , foreningen som samler over tre hundre av landets mest hardcore legobyggere over 16 \u00e5r.", "P\u00e5 verdensbasis er over en halv million voksne legobyggere organisert i s\u00e5kalte \u00abLego User Groups\u00bb, og tre hundre av disse gruppene har en egen \u00ablegoambassad\u00f8r\u00bb med tett kontakt til det danske Lego-konsernet.", "- Vi pleier \u00e5 si at 99,9 prosent av de smarteste i verden ikke jobber for oss, og derfor er det sv\u00e6rt viktig for oss \u00e5 ha n\u00e6rkontakt med de ivrigste av brukerne, sier Askildsen.", "Over hele verden utgir legoentusiaster egne magasiner, de lager filmer som legges ut p\u00e5 Youtube, arrangerer konkurranser og festivaler. Bare i mars m\u00e5ned arrangeres tjueto lego-festivaler. En av dem er utstillingen \u00abP\u00e5 kloss hold\u00bb i Charlottenlundhallen denne helga, en \u00e5rlig samling som i fjor hadde nesten fem tusen bes\u00f8kende.", "Gjermund Kvam gleder seg.", "Men f\u00f8r vi bes\u00f8ker legohuset hans hjemme i Rennebu, skal vi innom andre voksne legofans i Tr\u00f8ndelag.", "Harald Kvande mimrer.", "Han er \u00e5tte, gulvet hjemme p\u00e5 Bakkaunet er et hav og legob\u00e5ten hans t\u00f8ffer over d\u00f8rstokken inn mot gangen. Ved loftstrappa st\u00e5r ei brygge med et hus, og huset har en vinsj som heiser varer opp fra b\u00e5ten. Men f\u00f8rst m\u00e5 han runde svingen hvor det st\u00e5r et sj\u00f8r\u00f8verskip.", "N\u00e5 er han 39. Han blir aldri 40 i hodet, sier han. 39 f\u00e5r holde. Han har de samme lego-settene fra syttitallet. Men mye mer.", "- Det skjedde noe med meg for sju \u00e5r siden, da skj\u00f8nte jeg at det var mange andre voksne som satt rundt i sine kjellere med sin lego. Det var lettere da jeg fant et milj\u00f8.", "- \u00c5?", "- Mange forsvinner ut av legoen i ten\u00e5rene, men gjenoppdager den igjen n\u00e5r de f\u00e5r egne unger. De kommer ut av \u00abthe dark ages\u00bb som vi kaller det, den tida du lar deg styre av omgivelsene i stedet for \u00e5 gj\u00f8re det du selv elsker.", "Harald, som er en av ildsjelene i Brikkelauget, og ansvarlig for det store arrangementet i helga, har dratt interessen for lego litt lengre enn de fleste. Han tok permisjon fra jobben som IT-konsulent, begynte p\u00e5 \u00f8konomistudiet og \u00e5pnet lego-butikk p\u00e5 Lilleby. M\u00e5let er \u00e5 kunne leve av lego.", "S\u00e5 langt g\u00e5r det i balanse, sier han. Han tar ikke ut l\u00f8nn, men formuen stiger. M\u00e5lt i antall brikker.", "Han hadde 150 000 brikker da han s\u00e5 sm\u00e5tt startet med legobutikken for fem \u00e5r siden. N\u00e5 har han et par millioner brikker og er n\u00e6rmere dr\u00f8mmen om \u00e5 ha s\u00e5 mange at han kan bygge nesten hva som helst.", "Harald g\u00e5r bort til sin egen by i hj\u00f8rnet av butikken. Brikkeby er bygd med sytti tusen brikker. Egen jernbane. Et tivoli. Havn. Helikopterbase. Romstasjon. Mye mer.", "- Er den til salgs?", "- Slenger du et par hundre tusen kroner p\u00e5 bordet, s\u00e5 kanskje. Men det var ikke et tilbud, jeg h\u00e5per du forst\u00e5r det.", "Harald, som ogs\u00e5 er fallskjerminstrukt\u00f8r, kjenner p\u00e5 mye av det samme n\u00e5r han bygger lego som n\u00e5r han hopper ut av et fly. Da kobler han ut alt annet. En slags meditasjon, sier han. \u00c5 g\u00e5 inn i sin egen verden.", "- Leker du n\u00e5, eller er du mer ingeni\u00f8r?", "- Jeg flytter ikke p\u00e5 figurene og snakker ikke med meg selv. Jeg bygger nok mer enn jeg leker. Men noen ganger merker jeg jo at fantasien g\u00e5r litt ekstra.", "Han plukker taket av et funkishus. Mye av det spennende i lego-verden skjer inne i husene, ler han, det vi andre ikke ser. I et soverom ligger to personer i en dobbeltseng. Den ene av dem er p\u00e5satt h\u00e5ndjern.", "Kvande ler.", "- Forstyrrer vi?", "- Nei, nei. Lego er jo nesten det viktigste jeg driver med, men n\u00e5 m\u00e5 ikke du latterliggj\u00f8re dette, st\u00e5r det ikke i den V\u00e6r varsom-plakaten at dere skal beskytte intervjuobjektet mot seg selv?", "- Beskytte deg mot din egen lidenskap?", "- Nei, men jeg skj\u00f8nner jo at noen synes det er litt spesielt at voksne folk samler p\u00e5 lego. Det er greit at noen flirer av oss, men ikke at de himler med \u00f8ynene. Jeg \u00f8nsker at folk skal forst\u00e5 hvorfor vi driver med dette.", "- Ja, hvorfor?", "- Det er jo sikkert litt galskap i dette ogs\u00e5.", "- Hvordan?", "- Den ligger kanskje i det altoppslukende, at vi bruker mye penger p\u00e5 \u00e5 skaffe oss nok klosser til \u00e5 kunne bygge det vi vil. Og n\u00e5r vi har bygd det, river vi det ned for \u00e5 bygge noe annet.", "Men for min egen del handler det ogs\u00e5 om det samlegenet, det er jo en stor tilfredsstillelse i \u00e5 se en stor dunge r\u00f8de brikker.", "- Du blir happy?", "- Ja, og spesielt hvis brikkene er sortert etter st\u00f8rrelse.", "- Du er litt autist?", "- Jeg tror ikke det, men alle har vel noe i oss av b\u00e5de det ene og det andre uten at vi beh\u00f8ver \u00e5 diagnostisere det. Kona jobber p\u00e5 NTNU Samfunnsforskning hvor hun forsker p\u00e5 barn, og noen ganger tenker jeg at hun bor sammen med meg fordi jeg er et eneste stort forskningsprosjekt.", "Ler Kvande.", "Og anbefaler oss en annen stor legobygger. Seksten \u00e5r gamle Aasmund N\u00f8rsett p\u00e5 Spongdal.", "- Aasmund er jo egentlig i den alderen hvor mange slutter med lego, for s\u00e5 \u00e5 begynne p\u00e5 igjen n\u00e5r de selv f\u00e5r unger.", "I det som var ment \u00e5 v\u00e6re et h\u00f8ylager for familiens to islandshester, bygger Aasmund N\u00f8rsett det som p\u00e5 legospr\u00e5ket kalles MOC. \u00abMy own creation\u00bb.", "Det er scener fra Starwars, sier han. The Empire Strikes Back. Episode 4, 5, 6. Han skal vise dem p\u00e5 utstillinga i helga.", "- Hvorfor driver du ikke heller med dataspill, som andre p\u00e5 din alder?", "- Da jeg var tolv, sluttet jeg med lego og spilte mest Minecraft. Men jeg gikk lei for to \u00e5r siden, ble lei av \u00e5 sitte p\u00e5 r\u00e6va.", "- Men du sitter vel p\u00e5 r\u00e6va n\u00e5r du bygger ogs\u00e5?", "- Ja. Men da sitter jeg i alle fall ikke foran en skjerm.", "Aasmund, som ogs\u00e5 spiller trombone og gitar i et rockeband p\u00e5 Byneset, sier han blir fascinert av alle mulighetene med lego. Du starter med en haug deler, sier han, bruker fantasien og ender opp med noe fysisk. Dr\u00f8mmen er en uendelig mengde brikker som gj\u00f8r ham i stand til \u00e5 bygge hva som helst.", "Selv har han og familien en samling p\u00e5 180 000 brikker, og skaffer stadig flere ved \u00e5 kj\u00f8pe nye sett p\u00e5 tilbud. Enkeltbrikker skaffer han p\u00e5 Bricklink, verdens st\u00f8rste legobutikk, drevet av lego-entusiaster verden over. Aasmund liker \u00e5 bygge sett han ikke har, finne delene i samlingen sin og supplere med brikker han mangler. P\u00e5 den m\u00e5ten kan han bygge sett som ikke finnes i butikken lenger, eller som er altfor dyre \u00e5 kj\u00f8pe brukt.", "Lego-konsernet har gjennom \u00e5rene lansert flere tusen pakker med temaer hentet fra blant annet romfart, sj\u00f8r\u00f8vere, middelalderslott, Star Wars og Harry Potter. Men original-seriene er Creator, City og Technic. Det er bygninger, gravemaskiner, b\u00e5ter, racerbiler og tog av alle slag. Og n\u00e5r settene g\u00e5r ut av produksjon, kan markedsverdien stige mange ganger det du selv betalte.", "Et togsett Aasmund betalte tusen kroner for, g\u00e5r n\u00e5 for det mangedobbelte p\u00e5 eBay, vel \u00e5 merke hvis du har en u\u00e5pnet boks st\u00e5ende. Den original \u00abMillennium Falcon\u00bb i s\u00e5kalt UCS-utgave, kan oppn\u00e5 priser p\u00e5 flere titusen kroner, sier Aasmund. Men han driver ikke med salg. Han bygger!", "- Det er min jobb \u00e5 f\u00f8lge med p\u00e5 hva som kommer p\u00e5 salg, og skaffe billige legosett, sier faren, Sven Egil N\u00f8rsett.", "- Trikset er \u00e5 kj\u00f8pe tre sett, og la to av settene ligge u\u00e5pnet til prisene stiger. Slik finansierer mange voksne legobrukere sine innkj\u00f8p. Men alle settene jeg kj\u00f8per bygges av ungene, vi spekulerer ikke.", "Sven Egil, som er maskiningeni\u00f8r, mener legobyggingen har direkte overf\u00f8ringsverdi til arbeidslivet. Han l\u00f8fter taket av et av legohusene som Aasmund har bygd. Kj\u00f8kken, stue, peis. En hybel. Sofaer. Bokhyller. Alt.", "- \u00c5 designe et bygg av lego, er samme prosess som \u00e5 designe et ordentlig hus. Det handler om \u00e5 f\u00e5 planl\u00f8sningene til \u00e5 virke. Den st\u00f8rste verdien ligger kanskje i det \u00e5 \u00f8ve seg i \u00e5 lese en arbeidstegning. Legos eget 3D-designverkt\u00f8y, som kan lastes ned gratis p\u00e5 nettet, er veldig lik de verkt\u00f8yene ingeni\u00f8rer bruker. Og enhver gravemaskinkj\u00f8rer kjenner seg igjen i Legos gravemaskiner.", "Hver julaften senker julefreden seg over familien N\u00f8rsetts rehabiliterte husmannsplass p\u00e5 Spongdal n\u00e5r de tre ungene \u00e5pner legosettene de f\u00e5r fra de fleste i familien, da blir det stille i tre dager, ler faren.", "Thorvald p\u00e5 tolv sier han bygger mer enn han leker. Men han leker litt. S\u00f8steren Sigrid p\u00e5 ni sier hun leker mer enn hun bygger.", "Men Aasmund leker ikke, sier han.", "- Lego er jo egentlig en leke for barn, men vi har tatt det et steg videre. Jeg sluttet \u00e5 leke med lego da jeg var tolv. Jeg bruker fortsatt fantasien, men jeg leker ikke. Jeg bygger og h\u00f8rer p\u00e5 AC-DC!", "- N\u00e5r statsministeren leker med Pok\u00e9mon Go, kan vi harselere over det. Vi er i en kultur som ikke anerkjenner leken som en del av menneskeheten i hele livsl\u00f8pet, sier Vebj\u00f8rg Tingstad, professor i tverrfaglig barneforskning ved NTNU.", "Hun forklarer dette med at leken blir betraktet som det motsatte av alvor, l\u00e6ring og arbeid.", "- Da seks\u00e5ringene skulle inn i skolen, skulle vi ta med oss det beste fra to tradisjoner. Leken skulle bli med inn. Men fordi leken ikke hadde s\u00e5 stor levedyktighet, viste det seg at det ble mest skole ut av det. Det samme skjer n\u00e5r barnehagene skal adoptere deler av skolesystemet.", "- Hva med voksne som bygger lego?", "- Det interessante er at de m\u00e5 kalle det \u00abbygging\u00bb. Men de b\u00e5de bygger og leker. N\u00e5r folk lager ting, syr og hekler, er det veldig mye lek i det. Men vi kaller det noe annet.", "- Vi m\u00e5 liksom forsvare leken?", "- Da jeg googlet \u00abbare p\u00e5 lek\u00bb, fant jeg en artikkel fra Utdanningsforbundet hvor det henvises til forskere som forsvarer leken med \u00abSosial kompetanse\u00bb, \u00abbruke kroppen\u00bb, \u00ab\u00f8ve p\u00e5 nye ord og uttrykk\u00bb, \u00abbruke fantasien\u00bb. Det interessante er at en m\u00e5 forsvare leken med pedagogiske argumenter, heller enn \u00e5 argumentere for dens egenverdi. Vi har laget oss noen kunstige skiller. Av og til gj\u00f8r vi det for \u00e5 kunne forst\u00e5 bedre, men s\u00e5 begynner disse skillene \u00e5 leve sitt eget liv og f\u00e5r gjenklang i kulturen.", "- Leker du med Lego?", "- Nei, men jeg har mye annet jeg leker med. Jeg synger. Og jeg leker med hagen.", "- Du jobber ikke i hagen?", "- Jeg vil si at jeg leker i hagen. Jeg g\u00e5r rundt og finner p\u00e5 hva jeg skal dyrke, hvilke farger som passer med huset, hva jeg kan plante der og der.", "- S\u00e5 leken er fantasien?", "- Ja, kreativiteten, den frie tanken. I jobben som forsker kan jeg av og til stenge d\u00f8ra, tenke tanker, finne p\u00e5 ting, nye ideer, v\u00e6re kreativ. Da er jobben en lek. Og tenk p\u00e5 alle reportasjene i Norge Rundt, hvor mye lek er det ikke der? Og der er det jo stort sett bare voksne som lager og samler p\u00e5 alt mulig.", "- Og s\u00e5 ler vi og synes de er litt rare?", "- Ja, og hvis vi flirer av dem, er det utslag av flere ting. \u00abHerlighet, blir du aldri voksen\u00bb, sier vi. Vi er jo p\u00e5virket av denne kulturen alle sammen.", "- B\u00f8r flere voksne kommer ut av skapet som lekere?", "- Jeg jobber i en kunnskapsbedrift og tenker ofte at flere burde leke mer. Kanskje er det det vi gj\u00f8r ogs\u00e5, men kamuflerer det bak at det er noe rasjonelt? Eller kanskje vi f\u00e5r altfor liten tid til \u00e5 leke i akademia?", "Sier forskeren.", "Men en definisjon av lek m\u00e5tte hun ha litt mer tid \u00e5 tenke p\u00e5 f\u00f8r hun kom tilbake med denne e-posten:", "\u00abLek har sin egen logikk, det finnes mange definisjoner, litt avhengig av hvordan en ser p\u00e5 mennesket i verden. Men hvis en utelukkende ser p\u00e5 lek som et middel til \u00e5 oppn\u00e5 en instrumentell gevinst, gj\u00f8r en det lekende mennesket en stor urett.\u00bb", "Det skulle egentlig bli snekkerbod p\u00e5 toppen av garasjen til familien Kval\u00f8 i Malvik.", "- Men da s\u00f8nnen min p\u00e5 ti fikk legoklosser som fem\u00e5ring, ble jeg skikkelig hekta, ler Lise Kval\u00f8.", "N\u00e5 er toppen av garasjen blitt et femti kvadratmeter stort lego-rom.", "Det startet med at Lise brukte lego-figurer til \u00e5 illustrere historier i bloggen \u00abKaffestuggu\u00bb p\u00e5 Foreldreportalen. Se her, sier hun, og viser bilder av Jensen, en liten legofigur med slips.", "- En p\u00e5ske dro Jensen p\u00e5 fjellet for \u00e5 finne roen, men den fant han jo ikke fordi det dukket opp nye bes\u00f8kende hver dag. Derfor dro Jensen neste gang til Syden, hvor han ble innblandet i et diamanttyveri. Heldigvis gikk det bra til slutt, og han fant seg dame som han tok med seg hjem. Se, her sitter de hjemme hos Jensen, det er fredag og de spiser pizza foran tv'n.", "- Scener fra et liv, bygd i lego?", "- Ja. Jeg bygde ogs\u00e5 en fotballstadion, og nev\u00f8en til Jensen var keeper p\u00e5 laget mitt, Klossevik IL.", "Klossevik Stadion fikk egen klubbshop, garderober, tilh\u00f8rende hotell og en egen VIP-tribune. Det var reklameskilt og lystavler, og p\u00e5 tribunen satt 700 tilskuere, legofigurer, da Klossevik spilte mot Chelsea, en kamp som kunne f\u00f8lges p\u00e5 Instagram hvor Lise la ut bilder. Det ble 1-1, ler hun.", "Banen p\u00e5 2 x 1,5 meter, ble revet etter kampen, men en dag skal hun bygge en ny og mye st\u00f8rre. Kanskje. En av spillerne p\u00e5 Chelsea kommer forresten ogs\u00e5 fra Klossevik, sier hun, den byen hun en gang skal bygge.", "- Du leker?", "- Ja, jeg leker.", "- Snakker du med deg selv da?", "- Nei, men jeg tenker historier mens jeg bygger. Jeg har et sv\u00e6rt dokument hvor jeg har skrevet ned alt om Klossevik. Navnene p\u00e5 dem som bor der, familiebakgrunn og deres historier. Jeg har tegnet bykartet hvor jeg har rappa litt b\u00e5de fra Hommelvik, Levanger og Trondheim. Men byen m\u00e5 ligge ved havet, jeg har jo flere legosett med skipsvrak og fyrlykter.", "- Ikke mange 53 \u00e5r gamle damer som leker med legoklosser?", "- Nei, det er kanskje ikke det, men jeg h\u00e5per jeg blir kjent med noen p\u00e5 den utstillinga i helga. Jeg har jo v\u00e6rt litt sn\u00e5l hele tida, tidligere holdt jeg p\u00e5 med landrovere og skrudde girkasser p\u00e5 kj\u00f8kkenbordet.", "- Har du med deg andre voksne inn hit for \u00e5 leke?", "- Nei, dette er mitt, det er s\u00e5 vidt familien f\u00e5r komme hit, hehe.", "N\u00e5 er rommet fylt med en sv\u00e6r racerbane i lego, inspirert av den kjente racerbanen Brands Hatch i England. I kontrollt\u00e5rn sitter personer hun har gitt navn, det er datamaskiner, pressesenter, hunder, sykebiler, brannbiler, tv-skjermer, kaffetraktere. Detaljer. Utenfor racerbanen ligger en tr\u00f8ndersk bondeg\u00e5rd. En tr\u00f8nderl\u00e5n. Fj\u00f8s. Griser. Traktorer. Sm\u00e5 historier. Bonden solgte jorda til noen som ville investere i en racerbane, sier Lise.", "Hun har kj\u00f8pt over seks hundre lego-sett siden hun for alvor ble hekta for fire \u00e5r siden. Hun bygger dem opp \u00e9n gang for \u00e5 bli kjent med brikkene, og s\u00e5 river hun og bruker brikkene til noe annet. Over 180 000 brikker er sortert i sm\u00e5 beholdere.", "Ellers er Lise avdelingsingeni\u00f8r p\u00e5 NTNU, hvor hun er laboratorieansvarlig for m\u00e5leteknikk og instrumentering p\u00e5 Fysikk.", "- Vet studentene om dette?", "- De finner vel det ut n\u00e5, haha. Men jeg oppfordrer gjerne studentene mine til \u00e5 bruke lego, legorobotene kan for eksempel programmeres til mye morsomt.", "- Hva har legoen gjort med deg?", "- Den gj\u00f8r meg glad hver dag. Den gir meg mulighet til \u00e5 samle, leke og v\u00e6re kreativ. Dette er et perfekt sted \u00e5 v\u00e6re alene, det er deilig \u00e5 komme inn hit og bare tenke p\u00e5 lego. N\u00e5r jeg blir ferdig med denne racerbanen, skal jeg arrangere et stort l\u00f8p. Da skal jeg feste et action-kamera p\u00e5 en radiostyrt bil som kj\u00f8rer rundt p\u00e5 banen. Det blir mye action, noen skikkelige krasj, ambulanser og brannbiler og masse greier. Men da er det bare meg her inne, haha.", "- Og etter racet?", "- Da river jeg og bygger noe nytt.", "- Har du brukt mye penger p\u00e5 dette?", "- Det vil jeg ikke vite. Men jeg kj\u00f8per sjelden kl\u00e6r og s\u00e5nne ting, jeg bruker alle moropengene mine p\u00e5 lego.", "- Skal jeg si p\u00e5 trykk hvor vi er n\u00e5?", "- Hvilket hus, mener du?", "- Det er jo ganske store verdier i lego her. Holder de p\u00e5 ei hel natt, kan de f\u00e5 med seg ganske mye.", "Gjermund Kvam, rektor ved Vollan skole p\u00e5 Oppdal, bor p\u00e5 Voll i Rennebu hvor han ogs\u00e5 har leid deler av et gammelt hus for \u00e5 f\u00e5 plass til lego\u2019n sin.", "Vinduene er dekt med folie for at brikkene ikke skal blekne av sollyset. Brikkene han kj\u00f8pte brukt p\u00e5 Finn, og de som allerede var", "gulnet, har han f\u00e5tt hvit igjen ved \u00e5 bade dem i hydrogen peroxide, det samme stoffet som brukes til avluse oppdrettslaks.", "Akkurat n\u00e5 bygger Gjermund p\u00e5 sin legoby, mens s\u00f8nnen Ivar p\u00e5 seks bygger sin egen by under bordet.", "- Leker dere?", "- Jeg leker ikke. Men Ivar leker. Hvis du ser p\u00e5 husene hans s\u00e5 er fasadene vendt utover fordi han leker med figurer inne i husene. Mine hus er vendt innover mot byen. Jeg bygger!", "Det er tre \u00e5r siden Gjermund fikk skikkelig dilla, og siden har det bare klossa p\u00e5 seg, ler han.", "Legoen er forsikret for 250 000 kroner, men den forsikringa m\u00e5 nok justeres opp noen hakk, sier han. N\u00e5 har han en halv million brikker, og brikkene som ikke er i bruk, er systematisk plassert i 1250 bokser.", "I legoverdenen heter det at en legokloss i gjennomsnitt koster \u00e9n krone. Med andre ord, rektoren har en lego-formue p\u00e5 rundt en halv million kroner!", "Men samlet sett har han brukt bare tretti tusen kroner, sier han, men formuen av klosser er \u00f8kt ved at han kj\u00f8per legosett p\u00e5 salg, som selges videre n\u00e5r settene g\u00e5r ut av produksjon og prisene stiger.", "- Til kona sier jeg at jeg ikke bruker penger p\u00e5 lego, men at jeg plasserer dem.", "- I stedet for aksjer?", "- Haha, ja, det kan du si. Men jeg gj\u00f8r ikke dette for \u00e5 tjene penger, men for \u00e5 finansiere hobbyen min uten \u00e5 belaste familiens \u00f8konomi.", "Gjermund begynte med lego da han ble rektor for tre \u00e5r siden. Han jobbet nesten d\u00f8gnet rundt og hadde behov for \u00e5 tenke p\u00e5 noe annet.", "- N\u00e5 m\u00e5 du ikke gi deg selv en diagnose i avisa, sa kona mi f\u00f8r jeg skulle m\u00f8te dere. Jeg er nok typen som m\u00e5 ha et system, hvor alt m\u00e5 v\u00e6re ryddig. Men lego er jo s\u00e5nn at du blander brikkene. Jeg bruker \u00e5 si at lego utfordrer mine egne OCD-tendenser.", "- Et snev av tvangstanker?", "- Vel, livet blir jo litt begrenset n\u00e5r du er opptatt av orden, og der har nok lego hatt en slags terapeutisk funksjon for meg.", "- Hva sier elevene dine?", "- Ungene synes jo dette er det kuleste i hele verden, og de sp\u00f8r om jeg vil bygge med dem. Og da sp\u00f8r de jo ogs\u00e5 om jeg har den eller den klossen, og som regel har jeg jo det da.", "Hans egen legoby heter Tosgo Hot som betyr Brikkeby p\u00e5 mongolsk. Gjermund har tidligere v\u00e6rt misjon\u00e6r i Mongolia.", "- Men hvorfor misjonere legoklossen?", "- Legoklossen er et fantastisk medium, en haug med firkanta byggesteiner kan bli til en fotball eller hva som helst. Ta den amerikanske juristen Nathan Sawaya, som sa opp jobben sin for \u00e5 bli lego-kunstner, det han lager er jo helt fantastisk!", "- Har du en kunstnerisk \u00e5re?", "- Nja, jeg er nok litt for firkanta. Jeg synes det andre lager er finere.", "Sier Gjermund.", "Og avsl\u00f8rer dr\u00f8mmen om en gang \u00e5 kunne jobbe for Lego. Ikke som designer, til det er han ikke kreativ nok, sier han, men mer innen salg og markedsf\u00f8ring.", "Men inntil videre er han, i likhet med all verdens AFOL-er, frivillig soldat for et familiekonsern som bygger milliard p\u00e5 milliard.", "I fjor gikk Lego-konsernet med 11,7 milliarder kroner i overskudd.", "Og familien Kirk Kristiansen, etterkommerne etter Ole Kirk Christiansen, den fattige snekkeren fra Billund som lanserte byggeklossen i 1949, har n\u00e5 en antatt formue p\u00e5 224 milliarder norske kroner."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5962ee02a56f0ebe8c722646f5a93c33d2e478e18cdf8f7c04548ab321df1650"}, {"field": "createtime", "value": "2017-04-01T06:26:23.000Z"}, {"field": "description", "value": "For tre \u00e5r siden fant han noe nytt \u00e5 tenke p\u00e5. N\u00e5 har rektor Gjermund Kvam en halv million legobrikker. Han er ikke den eneste voksne det har klossa seg for."}, {"field": "dominantimage", "value": "http://www.adressa.no/pluss/magasin/article14532386.ece/g6z5jz/ALTERNATES/w980-default/lego__2.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d1af9de23d96ac29e4013a40476c11f9d7aed448.jpg?5975bbd8"}, {"field": "dominantthumbnaildimensions", "value": "300x169"}, {"field": "heading", "value": ["\u00abJeg flytter ikke p\u00e5 figurene og snakker ikke med meg selv\u00bb -adressa.no", "Et voksent marked", "Leker ikke butikk", "Lego p\u00e5 l\u00e5ven", "Forsker: De leker!", "P\u00e5 toppen av en garasje", "Klosse-investoren"]}, {"field": "id", "value": "d1af9de23d96ac29e4013a40476c11f9d7aed448"}, {"field": "keyword", "value": ["Ukeadressa", "\u00c5ge Winge", "Lego", "Charlottenlund", "lek", "Hobbyer"]}, {"field": "keywords", "value": "Ukeadressa,\u00c5ge Winge,Lego,Charlottenlund,lek,Hobbyer"}, {"field": "kw-category", "value": ["pluss", "magasin"]}, {"field": "kw-company", "value": ["ebay", "instagram"]}, {"field": "kw-concept", "value": ["bygg", "lego", "lek", "tusen kroner", "forsvare leken", "halv million"]}, {"field": "kw-entity", "value": ["minecraft", "obs", "bakkaunet", "spongdal", "thorvald", "jensen", "byneset", "heimdal", "sosial", "lego", "brands hatch", "empire strikes back", "bricklink", "levanger og trondheim", "star wars", "brikkelauget", "foreldreportalen", "pok\u00e9mon go", "brikkeby", "klossevik il", "stadion", "kaffestuggu", "creator", "lego user groups", "starwars", "fysikk", "samfunnsforskning", "sigrid", "syden", "city og technic", "finn", "tosgo hot", "lilleby", "n\u00f8rsetts", "ivar", "charlottenlundhallen", "lego community engagement", "norge rundt", "adult", "star wars og harry potter"]}, {"field": "kw-location", "value": ["chelsea", "billund", "england", "hommelvik", "rennebu", "oppdal", "mongolia", "malvik", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["kirk kristiansen", "gjermund kvam", "sven egil n\u00f8rsett", "millennium falcon", "aasmund n\u00f8rsett", "nathan sawaya", "ole kirk christiansen", "harry potter", "sven egil", "harald kvande", "lise kval\u00f8", "tormod askildsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14532386.ece/g6z5jz/ALTERNATES/w980-default/lego__2.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abJeg flytter ikke p\u00e5 figurene og snakker ikke med meg selv\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/04/01/%C2%ABJeg-flytter-ikke-p%C3%A5-figurene-og-snakker-ikke-med-meg-selv%C2%BB-14532397.ece"}, {"field": "pageclass", "value": ["article"]}, {"field": "publishtime", "value": "2017-04-01T07:18:32.000Z"}, {"field": "recs-articleid", "value": "14532397"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-04-01T07:18:32.000Z"}, {"field": "recs-rawtitle", "value": "\u00abJeg flytter ikke p\u00e5 figurene og snakker ikke med meg selv\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "For tre \u00e5r siden fant han noe nytt \u00e5 tenke p\u00e5. N\u00e5 har rektor Gjermund Kvam en halv million legobrikker. Han er ikke den eneste voksne det har klossa seg for."}, {"field": "thumbnail", "value": "http://content-thumbnail.cxpublic.com/content/thumbnail200x150/d1af9de23d96ac29e4013a40476c11f9d7aed448.jpg?5975bbd8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-24T09:20:24.000Z"}, {"field": "title", "value": "Rektor Kvam er hekta p\u00e5 lego: - Ivar leker. Jeg bygger."}, {"field": "url", "value": "http://www.adressa.no/pluss/magasin/2017/04/01/%c2%abJeg-flytter-ikke-p%c3%a5-figurene-og-snakker-ikke-med-meg-selv%c2%bb-14532397.ece"}, {"field": "urlhash", "value": "d1af9de23d96ac29e4013a40476c11f9d7aed448"}], "score": 0.7830403, "siteId": "9222270286501375973", "id": "d1af9de23d96ac29e4013a40476c11f9d7aed448"}

