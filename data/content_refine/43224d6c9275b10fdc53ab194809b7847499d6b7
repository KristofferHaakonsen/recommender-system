{"fields": [{"field": "modifiedtime", "type": "time", "value": "2012-06-19T08:09:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Knappe 50 kvadrat. Kun et rom, pluss et lite bad. Mer enn nok, syns mannen selv, og nyter en kopp kaffe og avisa fra en liggestol i tre, bygget som en forlengelse i fasaden i malmfuru. Like ved sildrer en bekk v\u00e5rlig, og utsikten er fjorden.", "\u2013I dag bygges det jo hytter st\u00f8rre enn hus, gjerne p\u00e5 opptil 400 kvadrat, sier Fredrik Lund. Han syns det er un\u00f8dvendig, uansett om det er hytte eller hus, egentlig. Professoren mener vi alle kan klare oss p\u00e5 langt mindre areal \u2013 hvis huset er velbygd, vel og merke.", "Hans eget lille paradis bare en kjapp kj\u00f8retur fra ferjeleiet p\u00e5 R\u00f8rvik er alts\u00e5 p\u00e5 like under 50 kvadrat, og han mener det inneholder alt han, og familien og gjester, strengt tatt beh\u00f8ver.", "Til daglig bor professoren i arkitektur og bildekunst ved NTNU sammen med kone og en s\u00f8nn p\u00e5 sju \u00e5r p\u00e5 Bakklandet, men p\u00e5 Rissa har han bygd seg en fritidsbolig \u2013 eller som han selv sier: Verdens minste villa.", "V\u00e5galt eksperiment", "\u2013Den er jo ekstremt velbygget, flirer Fredrik, temmelig selvsikkert. Professoren, som tidligere i \u00e5r gikk kraftig ut i Ukeadressa og kritiserte det meste av det som bygges i dagens Trondheim.", "\u2013Nettopp p\u00e5 grunn av den kritikken jeg kom med, s\u00e5 syns jeg det er greit \u00e5 vise fram noe jeg selv har tegnet. For \u00e5 vise fram at jeg kan noe, jeg vet hva jeg snakker om, sier Fredrik, som har mottatt en rekke f\u00f8rstepriser i arkitektur. I dag underviser Fredrik mest, men tar p\u00e5 seg noen f\u00e5 kvalitetsoppdrag, som han kaller det. For ikke \u00e5 glemme selve faget.", "Det siste han har tegnet er sitt eget hus i Rissa. Og han velger \u00e5 kalle sin lille villa for et eksperiment. Han har tatt flere v\u00e5gale valg, bare for \u00e5 teste ut om det g\u00e5r. Som om at det ikke finnes et eneste st\u00e5lbeslag p\u00e5 hytta, og at treet ikke skal behandles med annet en linolje. Og er et s\u00e5pass lite hus virkelig nok? Akkurat p\u00e5 det siste mener Fredrik at svaret absolutt er ja.", "Enkle, lange linjer", "Allerede sett utenfra er hytta annerledes, og i en sms fra Fredrik st\u00e5r det om veibeskrivelsen: \u00abKj\u00f8r 3 km, s\u00e5 ta til h\u00f8yre, kj\u00f8r 500 m. Se etter liten gr\u00e5 bil ved rart hus\u00bb.", "Og det er utvilsomt et litt rart hus. Men enda mer er det stilig eleganse, selv om det nok kommer an p\u00e5 \u00f8yet som ser. Det er bygget i et hyttefelt, hvor de andre hyttene er mer tradisjonelle. Det gj\u00f8r at Fredrik hus skiller seg enda mer ut. Overraskende enkle, lange linjer. Men med innsmett, som innebygde benker og en nesten skjult trapp opp til en like hemmelighetsfull takterrasse.", "Lavtliggende. Kledd i malmfuru, som etter hvert vil bli helt s\u00f8lvgr\u00e5.", "Det mest spesielle, utvendig, er de innebygde sitteplassene. Et lite hakk i fasaden, til \u00e5 sitte inni og nyte v\u00e5rsola. Liggestolen snekret i tre. Til sommeren kommer en langbenk med langbord p\u00e5 den andre siden.", "Det som er felles b\u00e5de ute og inne: Alt er enkelt, og alt av plass er utnyttet. Her finnes det ikke noe ekstra, noe sted uten mening. Likevel f\u00f8les ogs\u00e5 interi\u00f8ret luftig.", "\u2013Jeg har skapt mye ut av lite, sier Fredrik og mener det er slik vi alle b\u00f8r tenke oftere. For hvis hus og hytter bygges effektivt, s\u00e5 kan vi g\u00e5 ned p\u00e5 areal.", "18 meter langt", "Da Rissa kommune skulle behandle s\u00f8knaden fra Fredrik ang\u00e5ende hytta skrev de: \u00abDette prosjektet er det mest spennende man har satt p\u00e5 byggesakskontoret p\u00e5 lenge, og viser s\u00e5 tydelig at det g\u00e5r an \u00e5 bygge annerledes, men samtidig v\u00e6re n\u00f8ktern og tenke p\u00e5 byggets uttrykk i forhold til beliggenhet og naturen rundt\u00bb.", "Det lille huset er langt og smalt. Til tross sine knappe 50 kvadrat s\u00e5 er huset hele 18 meter lang. Men mens den ene kortveggen er 4,5 meter bred, s\u00e5 er den andre bare 3,5 meter bred.", "\u2013Det var selve tomta som ga de viktigste premissene for hvordan det skulle bygges. Tomta er nederst i feltet, og hytta m\u00e5tte v\u00e6re lavtliggende og jeg ville at den skulle g\u00e5 mest mulig i ett med naturen. I tillegg lager den en vinkel, og slik skapes det en egen liten verden her nede, selv om det er andre hytter like bak. Det er heller ingen vinduer opp mot de andre hyttene, slik f\u00f8les hytta mer ensom enn den egentlig er, forklarer Fredrik, men det viktigste var \u00e5 bygge lite, men godt.", "\u2013Ideen min var \u00e5 vise hvor lite man kan bygge. Det er brukt enkle virkemidler, for \u00e5 skape en f\u00f8lelse av mye rom ut av f\u00e5 kvadrat. Det er et h\u00f8yt, langt rom med masse lys inn. Det er hele 3,50 meter opp til taket, sier professoren.", "Kan \u00e5pnes helt opp", "Hytta sto ferdig i november i fjor, og enn\u00e5 mangler det noen sm\u00e5detaljer. Men n\u00e5 gleder Fredrik seg til sin f\u00f8rste sommer ute p\u00e5 Rissa. For selv om dette er et fint sted \u00e5 nyte b\u00e5de h\u00f8st- og vinterstormer fra, s\u00e5 er det f\u00f8rst og fremst en sommerperle.", "\u2013For \u00e5 utvide plassen er det laget masse utesteder, sier Fredrik og demonstrerer et av sine viktige arkitektoniske grep: Over kj\u00f8kkenbenken er det to store vinduer uten stolpe imellom. S\u00e5 n\u00e5r begge vinduene \u00e5pnes er det s\u00e5 \u00e5pent ut at det ogs\u00e5 er mulig \u00e5 st\u00e5 p\u00e5 terrassen utenfor kj\u00f8kkenet, og b\u00e5de lage mat og ta oppvasken. Like ved skal det bygges et langbord med benker, som ogs\u00e5 kan brukes til utesoveplass om sommeren. Og p\u00e5 begge sider av kj\u00f8kkenbenken er det d\u00f8rer, som ikke har d\u00f8rstokker, det er i det hele tatt ingen lister i hytta. Det gj\u00f8r at gulvet kan feies rent, rett ut.", "Og ogs\u00e5 inne er det tenkt b\u00e5de plassbesparende, og \u00f8konomisk.", "Kj\u00f8kkenet er av det enkle slaget, i st\u00e5l, og ble i helhet kj\u00f8pt brukt for kun 3000 kroner hos Rebygg. Kj\u00f8kkenet er et gammelt industrikj\u00f8kken fra St.Olavs Hospital. Det samme gjelder badesromsinnredningen.", "Flere overnattingsplasser", "\u2013Jeg liker ikke tendensen, at b\u00e5de villaer og hytter bare blir st\u00f8rre og st\u00f8rre. Det bygges rett og slett mye kvantitet, og lite kvalitet, sier Fredrik. Han har ingen adskilte soverom, men mener han har plass til store sommerselskaper med mange overnattende gjester. Inne p\u00e5 stua er det eneste m\u00f8blet en stol, foruten om en benk/soveplass i en vinduskarm og madrasser stablet opp\u00e5 hverandre langs den ene langveggen. Dette er om dagen sofa, om natta seng til to. Sengekl\u00e6r er det laget en egen, praktisk hems til.", "\u2013Gjester som kommer med sovepose, skal alltids f\u00e5 et sted \u00e5 sove, smiler Fredrik. Kanskje m\u00e5 de sove ute, men alle skal i alle fall f\u00e5 mulighet til \u00e5 sove under tak.", "Inne er det kun to rom. Et lite bad, og s\u00e5 er resten et eneste langt rom. Oppe i taket mot badet er det satt inn vinduer, dette er ogs\u00e5 et grep for \u00e5 f\u00e5 huset til \u00e5 virke st\u00f8rre. Det gj\u00f8r at du ser at taket ikke stopper der.", "\u2013Det handler bare om \u00e5 bygge litt mer kompakt, og om \u00e5 ta i bruk grep som vi har glemt etter hvert som husene har blitt st\u00f8rre, mener professoren.", "En god \u00f8velse", "I perioder n\u00e5r Fredrik ikke underviser arkitekturstudentene p\u00e5 NTNU, s\u00e5 jobber han gjerne fra hytta p\u00e5 Rissa. Og siden det kun tar noen f\u00e5 minutter \u00e5 kj\u00f8re til ferja, s\u00e5 kan han ogs\u00e5 dagpendle inn til jobben.", "\u2013For meg er dette stedet livskvalitet, sier Fredrik som helst sitter med ei bok og en kaffekopp p\u00e5 den spesialbygde trestolen som er bygd inn i fasaden av hans egen datter, som studerer til \u00e5 bli m\u00f8belsnekker i K\u00f8benhavn.", "Hytta ble i det hele tatt reist p\u00e5 utradisjonelt vis, forrige sommer. Byggmester Johan Lundbo satte opp selve hytta, og det meste av finsnekringen innomhus ble gjort av t\u00f8mrer Hans Ch. Stangvik. Men i tillegg sysselsatte Fredrik 14 studenter fra fem ulike nasjoner.", "\u2013Du som t\u00f8rr \u00e5 kritisere andre for sine bygg, er dette et hus du selv er hundre prosent forn\u00f8yd med?", "\u2013Ja, jeg er forn\u00f8yd. Samtidig som jeg har v\u00e6rt litt halvgal. Jeg er fortsatt litt nerv\u00f8s p\u00e5 grunn av noen v\u00e5gale valg. Men jeg ser p\u00e5 det som et eksperiment, sier Fredrik. Og mest er det et eksperiment om \u00e5 gj\u00f8re mest mulig ut av minst mulig.", "\u2013Det er alltid en god \u00f8velse for oss nordmenn \u00e5 fors\u00f8ke \u00e5 klare oss med litt mindre. Og dette er det minste jeg kan bygge, men det g\u00e5r an \u00e5 snu p\u00e5 det og si at jeg er rik som har dette, smiler Fredrik.", "Professoren tenkte egentlig \u00e5 selge hytta n\u00e5r den sto ferdig, men n\u00e5 er det utelukket. Rett og slett fordi han ble s\u00e5 forn\u00f8yd med eksperimentet at han vil bruke det selv.", "Og n\u00e5r han setter seg i innhugget p\u00e5 fasaden mot fjordutsikten, kanskje med et glass god r\u00f8dvin i h\u00e5nda, da er det helt sikkert at livet er godt."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f11e8e06a4b8ae3e56fd98e5e291002b9686f5aa6891ebddeb40aa14aba202bb"}, {"field": "createtime", "value": "2014-09-24T12:15:08.181Z"}, {"field": "description", "value": "I Rissa har arkitektprofessor Fredrik Lund bygget det han beskriver som verdens minste villa."}, {"field": "dominantimage", "value": "http://www.adressa.no/incoming/article1389779.ece5/ALTERNATES/w980-default/lund%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/43224d6c9275b10fdc53ab194809b7847499d6b7.jpg?5981d8bd"}, {"field": "dominantthumbnaildimensions", "value": "300x169"}, {"field": "heading", "value": "Et lite eksperiment -adressa.no"}, {"field": "id", "value": "43224d6c9275b10fdc53ab194809b7847499d6b7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["verdens minste", "hytta", "minste villa", "hus", "verdens minste villa", "bygg", "rart hus", "lange linjer", "sto ferdig", "v\u00e5gale valg"]}, {"field": "kw-entity", "value": ["bakklandet", "olavs hospital", "st.olavs hospital", "ukeadressa", "hans ch", "fredrik 14", "fredrik", "rebygg"]}, {"field": "kw-location", "value": ["r\u00f8rvik", "trondheim", "rissa", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["johan lundbo", "fredrik lund"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1389779.ece5/ALTERNATES/w980-default/lund%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et lite eksperiment"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1622107.ece"}, {"field": "pageclass", "value": ["article"]}, {"field": "publishtime", "value": "2011-04-22T10:30:12.000Z"}, {"field": "recs-articleid", "value": "1032213"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-04-22T10:30:12.000Z"}, {"field": "recs-rawtitle", "value": "Et lite eksperiment -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "I Rissa har arkitektprofessor Fredrik Lund bygget det han beskriver som verdens minste villa."}, {"field": "thumbnail", "value": "http://content-thumbnail.cxpublic.com/content/thumbnail200x150/43224d6c9275b10fdc53ab194809b7847499d6b7.jpg?5981d8bd"}, {"field": "thumbnailfullheightdimensions", "value": "200x4366"}, {"field": "timestamp", "value": "2017-08-02T13:50:53.000Z"}, {"field": "title", "value": "Et lite eksperiment"}, {"field": "url", "value": "http://www.adressa.no/forbruker/hjem/article1622107.ece"}, {"field": "urlhash", "value": "43224d6c9275b10fdc53ab194809b7847499d6b7"}], "score": 0.4812896, "siteId": "9222270286501375973", "id": "43224d6c9275b10fdc53ab194809b7847499d6b7"}

