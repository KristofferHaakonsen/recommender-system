{"fields": [{"field": "modifiedtime", "type": "time", "value": "2012-04-16T20:25:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siv sandvik"}, {"field": "body", "value": ["Saken oppdateres.", "Mens mamma Line og pappa Stig Morten fors\u00f8kte \u00e5 ta innover seg at s\u00f8nnen kom til \u00e5 d\u00f8, planla pleierne hvordan de best kunne ta vare p\u00e5 den lille familien i tiden som fulgte. Foreldrene er ikke i tvil om hvem som er deres helsehelter.", "\u2013 Det var utrolig tungt og t\u00f8ft. Samtidig hadde vi fem fantastiske uker sammen med Isak, takket v\u00e6re go'damene v\u00e5re. De var ved v\u00e5r side 24 timer i d\u00f8gnet, sier Line Neg\u00e5rd.", "Bittelille julaften i \u00e5r skulle Isak ha fylt tre \u00e5r. Men den lille gutten d\u00f8de p\u00e5 St. Olavs Hospital, bare fem uker etter f\u00f8dselen.", "\u2013 Vi s\u00f8rget for \u00e5 ha et team rundt dem, slik at de kunne forholde seg til s\u00e5 f\u00e5 pleiere som mulig, sier sykepleier Tone Alsvik. Sykepleier Unni L\u00f8vstad og barnepleier Bj\u00f8rg Garberg nikker.", "I et lite, varmt m\u00f8terom p\u00e5 avdelingen nyf\u00f8dt intensiv er de samlet igjen, alle fem. Stig Morten nevner at m\u00f8blene er nye. Han har v\u00e6rt her f\u00f8r. Det var i dette rommet han og kona fikk vite at det ikke var noe h\u00e5p for Isak. Legene kunne gj\u00f8re med den omfattende hjerneskaden han ble f\u00f8dt med.", "\u2013 S\u00e5 dette rommet har en helt egen betydning. Jeg kommer aldri til \u00e5 glemme den dagen, sier Stig Morten.", "To uker f\u00f8r den dramatiske beskjeden kom s\u00f8nnen Isak til verden ved katastrofekeisersnitt. Ingen visste om han ville overleve den f\u00f8rste natten. Men han ble gradvis bedre, og foreldrene begynte \u00e5 h\u00e5pe at dette kunne g\u00e5 bra. En handikappet s\u00f8nn skulle de alltids klare.", "Men i det lille m\u00f8terommet med tulipaner p\u00e5 veggene skj\u00f8nte de at s\u00f8nnen aldri kom til \u00e5 flytte inn p\u00e5 barnerommet de hadde gjort klart. Lege Kari Risnes fortalte at den vakre gutten deres ville plages med kraftige kramper hele livet. Isak kom aldri til \u00e5 uttrykke seg med ord, smil eller gr\u00e5t. Han manglet sugerefleks og kunne ikke kjenne smerte.", "Sammen bestemte de seg for \u00e5 p\u00e5 sikt avslutte den livsforlengende behandlingen.", "\u2013 Beskjeden vi fikk her markerte p\u00e5 mange m\u00e5ter begynnelsen p\u00e5 slutten, sier Stig Morten og ser seg rundt i rommet.", "Go'damene husker tiden sammen med Isak godt. I ukene som fulgte var han deres eneste pasient.", "\u2013 Vi jobber med syke barn hele tida, og i det store og det hele klarer vi \u00e5 g\u00e5 fra det n\u00e5r arbeidsdagen er over. Men Isak gikk vi ikke fra. Han var med meg hele tida, sier Tone.", "Det som skjedde i resten av avdelingen enset dem ikke. Alt handlet om Isak og foreldrene hans. Mor, far og pleiere byttet p\u00e5 \u00e5 holde han i armene sine.", "Vissheten om at han alltid var i trygge hender ga foreldrene overskuddet de trengte for \u00e5 holde ut.", "\u2013 Takket v\u00e6re dem klarte vi \u00e5 sove om nettene, sier Stig Morten.", "Han og kona flyttet inn p\u00e5 et familierom p\u00e5 avdelingen kort tid etter at s\u00f8nnen ble f\u00f8dt. Sykehuset og de som jobbet der ble deres univers.", "\u2013 Sammen ble vi et team som jobbet for Isaks velv\u00e6re. Det ble en fin tid, selv om vi visste at det kom til \u00e5 ta slutt, sier Stig Morten.", "Dagene ble brukt til \u00e5 kose med s\u00f8nnen, ta bilder og skape minner. Line forteller at en av nattsykepleierne tok med seg gips slik at de kunne ta h\u00e5ndavtrykk av s\u00f8nnen.", "\u2013 Vi hadde v\u00e6rt p\u00e5 en hobbybutikk selv, men de var utsolgt og fikk ikke inn ny gips f\u00f8r om noen uker. Vi visste jo ikke om Isak ville leve s\u00e5 lenge. Pleieren h\u00f8rte om det og tok med seg gips hjemmefra.", "Hun viser fram minneboka de ansatte laget for familien. Foreldrene og go'damene ler og sp\u00f8ker mens de deler historier fra den tida. N\u00e5r de m\u00f8tes er det ikke langt fra t\u00e5rer i \u00f8yekroken til rungende latter. Den samme latteren var der ogs\u00e5 da Isak levde.", "\u2013 Det var der for oss n\u00e5r vi hadde behov for \u00e5 flire litt. Vi kunne jo ikke gr\u00e5te hele tida, sier Line.", "Unni L\u00f8vstad sier hum\u00f8r og latter fungerer som en overlevelsesmekanisme for mange p\u00e5r\u00f8rende.", "Men n\u00e5r de snakker om 27. januar er latteren borte. Det var den dagen Isak d\u00f8de. Bj\u00f8rg Garberg kom p\u00e5 jobb kort tid etter at Isak hadde sovnet inn.", "\u2013 Jeg kjente det p\u00e5 stemningen med en gang jeg kom inn i gangene her. Selv om det var ventet, s\u00e5 ventet vi det ikke likevel, sier hun og ser ned.", "Foreldrene flyttet hjem samme kveld. P\u00e5 avdelingen gikk livet videre, men for \u00abteam-Isak\u00bb var tomrommet vanskelig \u00e5 takle. Bj\u00f8rg husker f\u00f8rste gang hun skulle stelle et barn p\u00e5 det som hadde v\u00e6rt Isaks rom. Hun klarte det ikke. Noen andre m\u00e5tte gjennomf\u00f8re stellet den dagen.", "\u2013 Jeg var s\u00e5nn: \u00abH\u00e6? Skal jeg jobbe med andre unger?\u00bb Det f\u00f8ltes helt meningsl\u00f8st, sier Tone.", "Hjemme p\u00e5 Tiller visste foreldrene at de n\u00e5r som helst kunne ringe sykehuset og snakke med pleierne.", "\u2013 Det betydde mye for oss. Vi visste at vi ikke var alene med alle f\u00f8lelsene, sier Stig Morten.", "Besteforeldrene, stores\u00f8ster og to venner hadde v\u00e6rt p\u00e5 bes\u00f8k og m\u00f8tt Isak en del ganger. Men det var f\u00f8rst og fremst pleierne og foreldrene som kjente Isak, og som visste hvordan livet hans hadde v\u00e6rt.", "\u2013 Det har delt en spesiell opplevelse sammen. Det var et privilegium \u00e5 g\u00e5 veien sammen med dere, sier Tone og nikker mot foreldrene.", "Hun og kollegene setter derfor pris p\u00e5 at Stig Morten og Line holder kontakten. Det var et stort \u00f8yeblikk da de fikk hilse p\u00e5 Isaks lilles\u00f8ster, Pernille, da hun kom til verden for to \u00e5r siden.", "F\u00f8r hver jul tar foreldrene med seg henne og stores\u00f8ster Silje for \u00e5 gi bort en kurv med frukt, godteri og utstyr til minneb\u00f8ker til avdelingen. De synes det er godt \u00e5 bes\u00f8ke nyf\u00f8dt intensiv. I dag er lukta av sykehus og antibakteriell sprit noe av det beste Line vet om.", "\u2013 Det lukter Isak. Det lukter den tida vi fikk sammen, sier hun.", "Andre saker i serien:", "LES OGS\u00c5: N\u00f8den, n\u00e5la og nestekj\u00e6rlighet", "LES OGS\u00c5: Kj\u00e6resten er Lises helsehelt", "LES OGS\u00c5: Lyser opp n\u00e5r han ser legen", "LES OGS\u00c5: Kreftpasient m\u00f8tte sin helsehelt", "LES OGS\u00c5: Tipsene str\u00f8mmer inn", "LES OGS\u00c5: Slik reddet de livet til nyf\u00f8dte Lars H\u00e5kon", "LES OGS\u00c5: Lydh\u00f8r barnelege"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9e1a195bed522761c1d67cca3d552965deb2199b8c9e225d25f846d4ffce691f"}, {"field": "createtime", "value": "2014-08-11T11:54:33.769Z"}, {"field": "description", "value": "Da foreldrene fikk vite at deres nyf\u00f8dte Isak skulle d\u00f8, s\u00f8rget pleierne ved nyf\u00f8dt intensiv for at den korte tiden de fikk sammen med s\u00f8nnen ble s\u00e5 fin som mulig."}, {"field": "dominantimage", "value": "http://www.adressa.no/incoming/article1338638.ece5/ALTERNATES/w980-default/helsehelter0022"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e3debe9fee7dc3ac49463c498fd3945437b10494.jpg?59676683"}, {"field": "dominantthumbnaildimensions", "value": "300x169"}, {"field": "heading", "value": ["Mistet sin nyf\u00f8dte s\u00f8nn \u2013 takker pleierne for minnene -adressa.no", "F\u00f8dt med hjerneskade", "Begynnelsen p\u00e5 slutten", "Enset bare Isak", "Alltid lov \u00e5 le", "Delte sorgen", "Hjertelige m\u00f8ter"]}, {"field": "id", "value": "e3debe9fee7dc3ac49463c498fd3945437b10494"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "family-and-parenting"}, {"field": "kw-concept", "value": ["pleierne", "s\u00f8nn", "foreldrene", "tida", "go damene", "uker", "nyf\u00f8dt intensiv", "nyf\u00f8dt"]}, {"field": "kw-entity", "value": ["olavs hospital", "silje", "isak", "stig morten og line", "lises", "pernille", "tiller", "st. olavs hospital"]}, {"field": "kw-pageclass", "value": "article"}, {"field": "kw-person", "value": ["unni l\u00f8vstad", "tone alsvik", "line neg\u00e5rd", "bj\u00f8rg garberg", "stig morten", "lars h\u00e5kon", "kari risnes"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1338638.ece5/ALTERNATES/w980-default/helsehelter0022"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mistet sin nyf\u00f8dte s\u00f8nn &ndash; takker pleierne for minnene"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1425648.ece"}, {"field": "pageclass", "value": ["article"]}, {"field": "publishtime", "value": "2009-12-28T08:47:47.000Z"}, {"field": "recs-articleid", "value": "1265889"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2009-12-28T08:47:47.000Z"}, {"field": "recs-rawtitle", "value": "Mistet sin nyf\u00f8dte s\u00f8nn &ndash; takker pleierne for minnene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Da foreldrene fikk vite at deres nyf\u00f8dte Isak skulle d\u00f8, s\u00f8rget pleierne ved nyf\u00f8dt intensiv for at den korte tiden de fikk sammen med s\u00f8nnen ble s\u00e5 fin som mulig."}, {"field": "thumbnail", "value": "http://content-thumbnail.cxpublic.com/content/thumbnail200x150/e3debe9fee7dc3ac49463c498fd3945437b10494.jpg?59676683"}, {"field": "thumbnailfullheightdimensions", "value": "200x2574"}, {"field": "timestamp", "value": "2017-07-13T12:24:35.000Z"}, {"field": "title", "value": "Mistet sin nyf\u00f8dte s\u00f8nn &ndash; takker pleierne for minnene"}, {"field": "url", "value": "http://www.adressa.no/nyheter/trondheim/article1425648.ece"}, {"field": "urlhash", "value": "e3debe9fee7dc3ac49463c498fd3945437b10494"}], "score": 0.98331755, "siteId": "9222270286501375973", "id": "e3debe9fee7dc3ac49463c498fd3945437b10494"}

