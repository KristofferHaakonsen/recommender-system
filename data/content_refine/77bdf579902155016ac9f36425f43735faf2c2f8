{"fields": [{"field": "modifiedtime", "type": "time", "value": "2015-06-25T13:05:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne-marit dahl"}, {"field": "body", "value": ["Saken oppdateres.", "Er du en av dem som leter etter snarveier i kostholdet som f\u00e5r deg til \u00e5 prestere bedre? Glem det, mener eksperter.", "Cathrine Borchsenius, klinisk ern\u00e6ringsfysiolog i Bramat.no, mener planlegging av kostholdet har st\u00f8rre effekt p\u00e5 fysisk prestasjon enn det er \u00e5 hive seg p\u00e5 trendy dietter og kosttilskudd.", "\u2013 Du vil aldri oppn\u00e5 ditt maksimale, hvis du ikke er bevisst p\u00e5 \u00e5 spise nok og riktig, sier Borchsenius.", "\u2022 F\u00f8lg Sprek p\u00e5 Facebook her!", "\u2022 F\u00f8lg Sprek p\u00e5 Twitter her!", "Det viktigste m\u00e5ltidet er det du spiser etter trening, mener hun. Da er nemlig kroppen mest mottakelig for \u00e5 fylle p\u00e5 glykogenlagrene som gj\u00f8r kroppen i stand til \u00e5 ta i skikkelig p\u00e5 neste \u00f8kt ogs\u00e5.", "\u2013 Det er et lurt grep \u00e5 tilpasse treningen etter m\u00e5ltidene. Det beste er \u00e5 trene f\u00f8r middagen. Spiser du en skikkelig middag, er du garantert \u00e5 fylle lagrene etterp\u00e5, sier hun. \u2013 Hva skal du spise etter trening?", "\u2013 Fyll p\u00e5 med karbohydrater slik at du f\u00e5r fylt p\u00e5 glykogenlagrene. Pass ogs\u00e5 p\u00e5 \u00e5 f\u00e5 i deg proteiner. Det finner du i matvarer som kj\u00f8tt, fisk, kylling og egg. De dagene der du ikke f\u00e5r spist et komplett m\u00e5ltid etter trening, kan du gjerne ta deg en restitusjonsdrikk som inneholder det du trenger av protein etter en styrketrenings\u00f8kt, sier hun.", "Atle Kv\u00e5lsvoll er tidligere proffsyklist og var treneren til Thor Hushovd. N\u00e5 jobber han med \u00e5 f\u00e5 de som ikke er s\u00e5 fysisk aktive til \u00e5 bli det gjennom bedriftskundene til Avantas aktiv.", "\u2013 Utholdenhetstrening er veldig enkelt, men utfordringen for mange er \u00e5 gjennomf\u00f8re som planlagt. Trening og kosthold kan bli en besettelse for mange. Ligger de litt etter, pr\u00f8ver mange \u00e5 dekke opp for manglende trening med tilskudd og kurer. Men den mentale effekten er nok den st\u00f8rste man f\u00e5r, mener Kv\u00e5lsvoll og legger til:", "\u2013 For meg er det selve treningsarbeidet som gj\u00f8r utslaget p\u00e5 om du oppn\u00e5r framgang. Det hjelper ikke med bare r\u00f8dbeter eller c-vitaminer. Det er det du gj\u00f8r hver dag som er det viktige.", "\u2013 Hva tror du om \u00e5 spise magnesium mot kramper?", "\u2013 \u00c5 f\u00e5 krampe er jo en klassiker for syklister. Man kan selvf\u00f8lgelig v\u00e6re utsatt for det, men er du godt trent og har distansen inne, f\u00e5r du ikke krampe. Er ikke treningsgrunnlaget godt, blir belastningen for stor.", "Som proffsyklist levde han p\u00e5 pasta og kylling i Frankrike.", "\u2013 Kostholdet er mer sammensatt i dag, og profflagene har egne kokker. P\u00e5 Knut Knudsens tid spiste de r\u00e5 biff for \u00e5 holde distansen ut. Vi spiste pasta til alle m\u00e5ltider, ogs\u00e5 til frokost. Hvis kona serverte pasta bolognese hjemme hos oss etter Tour de France, var det skilsmissegrunn, humrer Kv\u00e5lsvoll.", "Da sommerferien skulle markeres for Stiftstaden sykkelklubb i Trondheim, sto hjemmelagde hveteboller p\u00e5 menyen. Frank \u00c5lberg (46) og Frode Laukholm (37) mener det er en fin variasjon til gjengangeren havregryn og rosiner.", "\u2013 R\u00f8dbetjuice? Nei. Men de siste par \u00e5rene har spist magnesium. Jeg har ikke hatt kramper siden, sier \u00c5lberg. N\u00e5r man er litt opp \u00e5rene, som han beskriver det selv, opplever han hvor viktig det med god restitusjon og en bevissthet rundt kostholdet. Men det viktigste er at treningen er artig:\u2013 Man skal spise f\u00f8r og etter trening. Man skal ikke d\u00f8 lidende og ikke spise seg i hjel, sier han.", "Harriet Hestad (40) deltok i Norseman i fjor og l\u00f8p Ultrabirken sist helg. Hun er trener i sykkelklubben.", "\u2013 Det som g\u00e5r igjen blant mange mosjonister, er at de drikker proteinpulver. For meg har det ikke hatt noen spesiell effekt. Spis heller et m\u00e5ltid som er rikt p\u00e5 proteiner og som ogs\u00e5 gir deg mineraler og vitaminer, r\u00e5der Hestad og legger til:", "\u2013 Spis noe du liker. Hvis du har lyst p\u00e5 en skillingsbolle med melis i stedet for gel og barer under et ritt, s\u00e5 spis det. Test ut hva som fungerer for deg, sier hun og snakker av egen erfaring.", "Steinar Samdal (32) er opptatt av \u00e5 fylle lagrene etter en trenings\u00f8kt p\u00e5 raceren.", "\u2013 Br\u00f8d med syltet\u00f8y venter etter trening. Og dagen f\u00f8r et ritt g\u00e5r det med litt ekstra karbohydrater, sier han.", "Forskning ved University of Exeter har vist at \u00e5 drikke r\u00f8dbetjuice kan forbedre tiden til konkurransesyklister. Forskningen ble publisert i tidsskriftet Medicine & Science in Sports & Exercise, og omtalt i Science Daily . Det har ikke syklistene Steinar Samdal (32) og Anders Haraldsen (25) noe tro p\u00e5.\u2013 H\u00e6, nei, det har jeg aldri tenkt p\u00e5, sier Samdal.", "\u2013 Nei, da tar jeg meg heller en pils, sier Haraldsen og ler.", "I tillegg til hva du spiser, mener Cathrine Borchsenius at du b\u00f8r v\u00e6re like opptatt av at du spiser nok.", "\u2013 Mange trener mye og spiser for lite. Det nytter ikke \u00e5 trene og trene uten nok n\u00e6ring. Kroppen m\u00e5 restituere seg. Og det mange ikke vet, er at du bygger muskler mer effektivt hvis du er i kalorioverskudd. Det kan v\u00e6re en motivasjon til \u00e5 spise mer, s\u00e6rlig for unge jenter. Det er ogs\u00e5 mulig \u00e5 bygge muskler selv om du er i kaloriunderskudd, men det er ikke s\u00e5 effektivt.", "Hun r\u00e5der oss til \u00e5 ikke ha s\u00e5 h\u00f8ye ambisjoner med kostholdet, og gjerne bytte om p\u00e5 middag og kvelds.", "\u2013 Ikke bestem deg for \u00e5 lage ny mat fra bunnen av hver dag. Ha som et m\u00e5l \u00e5 f\u00e5 i deg mer frukt, gr\u00f8nt og b\u00e6r, og husk at br\u00f8dskiver med makrell ogs\u00e5 kan v\u00e6re ok middag innimellom. Inspirasjon fra blogger og oppskrifter kan du finne n\u00e5r du har tid og overskudd, sier hun.", "\u2013 Hva tenker du om effekten r\u00f8dbetjuice skal ha for utholdenheten?", "\u2013 R\u00f8dbeter inneholder nitrat, men skal det ha en effekt p\u00e5 fysiologiske funksjoner, m\u00e5 du drikke innmari mye av det. S\u00e5 store mengder klarer du ikke f\u00e5 i deg, og ikke smaker det godt heller. Vanlig norsk mat holder i massevis for den som skal prestere. God planlegging av maten i forhold til treningen, er det beste du kan gj\u00f8re, mener Borchsenius.", "Spis ofte: Jevn tilf\u00f8rsel av energi gir en lavere produksjon av stresshormoner, redusert insulinutskillelse, forbedret blodsukkerkontroll og redusert sultf\u00f8lelse.", "Ha fire hovedm\u00e5ltider, og mellomm\u00e5ltider etter behov: Det b\u00f8r ikke g\u00e5 mer enn 3-4 timer mellom hvert energiinntak. Ha passende mellomm\u00e5ltider i treningsbagen som frukt, gulr\u00f8tter, n\u00f8tter, smoothies, yoghurt med eller uten korn, og ferdigsmurte knekkebr\u00f8d.", "Husk frokost - det bidrar til et stabilt blodsukker og gj\u00f8r at intensiteten p\u00e5 trenings\u00f8kten i st\u00f8rre grad kan opprettholdes. Drikke eller flytende m\u00e5ltider kan brukes som alternativer til fast f\u00f8de.", "Frokost, lunsj og kveldsmat b\u00f8r best\u00e5 av karbohydratrike matvarer, og mat eller drikke med henholdsvis protein og antioksidanter fra frukt, b\u00e6r og gr\u00f8nnsaker.", "Middagen b\u00f8r best\u00e5 av en del proteinrike matvarer, en del karbohydratrike matvarer, og en del kokte/r\u00e5 gr\u00f8nnsaker eller salat.", "Hver dag b\u00f8r ut\u00f8vere innta mat fra alle sju matvaregruppene: br\u00f8d og kornvarer, poteter, ris, pasta og nudler, gr\u00f8nnsaker, frukt/b\u00e6r, fisk, fj\u00e6rkre, kj\u00f8tt og egg, melk, yoghurt, ost og matfett.", "Idrettsut\u00f8vere anbefales \u00e5 ta tran eller kapsler med omega 3-fettsyrer og vitamin D hver dag.", "Kilde: Olympiatoppen", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "ca0d34e7487689a5899aeb1788c76050172817ed87468f65b4bcd209cc4e7ca9"}, {"field": "createtime", "value": "2017-03-21T20:10:01.000Z"}, {"field": "description", "value": "Dette er mye viktigere n\u00e5r du skal prestere under trening, mener eksperter."}, {"field": "heading", "value": ["Glem mirakelpulver, r\u00f8dbetjuice og magnesium -adressa.no", "Karbohydrater og proteiner", "\u2013 St\u00f8rst mental effekt", "Pasta og kylling", "Magnesium mot kramper", "\u2014 Lite effekt", "\u2013 Spis nok!"]}, {"field": "id", "value": "77bdf579902155016ac9f36425f43735faf2c2f8"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": ["sports", "health-and-fitness"]}, {"field": "kw-company", "value": "facebook"}, {"field": "kw-concept", "value": ["tro", "spist magnesium", "spis", "mental effekt", "karbohydratrike matvarer", "bygge muskler", "fylle lagrene"]}, {"field": "kw-entity", "value": ["bramat", "university of exeter", "avantas", "exercise", "medicine", "ultrabirken", "science in sports", "science daily", "stiftstaden", "sprek", "twitter", "tour de france", "norseman"]}, {"field": "kw-location", "value": ["trondheim", "frankrike"]}, {"field": "kw-pageclass", "value": "article"}, {"field": "kw-person", "value": ["thor hushovd", "steinar samdal", "atle kv\u00e5lsvoll", "cathrine borchsenius", "frank \u00e5lberg", "anders haraldsen", "knut knudsens", "harriet hestad", "frode laukholm"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/8e75a262-9ebb-447e-9b51-f00011f0f65d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glem mirakelpulver, r\u00f8dbetjuice og magnesium"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Glem-mirakelpulver_-rodbetjuice-og-magnesium-198466b.html"}, {"field": "pageclass", "value": ["article"]}, {"field": "publishtime", "value": "2015-06-25T10:08:17.000Z"}, {"field": "recs-articleid", "value": "198466"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-06-25T10:08:17.000Z"}, {"field": "recs-rawtitle", "value": "Glem mirakelpulver, r\u00f8dbetjuice og magnesium -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Dette er mye viktigere n\u00e5r du skal prestere under trening, mener eksperter."}, {"field": "thumbnail", "value": "http://content-thumbnail.cxpublic.com/content/thumbnail200x150/77bdf579902155016ac9f36425f43735faf2c2f8.jpg?59840e1e"}, {"field": "thumbnailfullheightdimensions", "value": "200x1764"}, {"field": "timestamp", "value": "2017-08-04T06:03:10.000Z"}, {"field": "title", "value": "Glem mirakelpulver, r\u00f8dbetjuice og magnesium"}, {"field": "url", "value": "http://www.adressa.no/100Sport/sprek/Glem-mirakelpulver_-rodbetjuice-og-magnesium-198466b.html"}, {"field": "urlhash", "value": "77bdf579902155016ac9f36425f43735faf2c2f8"}], "score": 0.9366376, "siteId": "9222270286501375973", "id": "77bdf579902155016ac9f36425f43735faf2c2f8"}

