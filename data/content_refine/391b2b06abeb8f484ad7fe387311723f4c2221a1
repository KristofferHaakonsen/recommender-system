{"fields": [{"field": "modifiedtime", "type": "time", "value": "2015-09-15T12:17:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jan harry svendsen"}, {"field": "body", "value": ["Saken oppdateres.", "Det tynne rattet i bakelitt (et av de f\u00f8rste plaststoffene, red.anm.) er blitt blankt med \u00e5rene, men den lille bensinmotoren starter umiddelbart n\u00e5r den f\u00e5r litt choke. Med 40 \u00e5r gammelt metall rundt oss, svinger vi ut i trafikken i en bil som bare vil stige i verdi.", "\u2014 Gamle biler er blitt trendy. \u00c5 kj\u00f8pe en slik bil, kan v\u00e6re en god investering, samtidig som det gir en genuin form for bilglede. Fortsatt finnes det mange rimelige biler i sv\u00e6rt god stand, sier B\u00e5rd Risan i Rud Vintage Garage.", "\u00abYoungtimere\u00bb, biler som snart er veteraner, er gode investeringer om dagen. Ogs\u00e5 selv om du velger \u00e5 ha dem som bruksbiler. Men du m\u00e5 kj\u00f8pe klokt.", "\u2014 En typisk youngtimer med lav kj\u00f8relengde, som en Mercedes E-klasse med 124 karosseri, kan fort stige i verdi med rundt 50 prosent. Eldre Porsche 911 vet vi har doblet verdien p\u00e5 bare noen f\u00e5 \u00e5r. Det samme gjelder Volvo PV og Amazon hvor prisstigningen typisk ligger p\u00e5 mellom 40 og 50 prosent, sier Risan.", "Han mener prisene p\u00e5 denne typen biler ligger h\u00f8yere i utlandet enn her hjemme. \u2014 At verdien p\u00e5 disse bilene vil stige ogs\u00e5 her, er \u00e5penbart. I dag eksporteres det mange eldre biler fra Norge fordi prisene er lave, forteller Risan.", "Han anbefaler \u00e5 orientere seg n\u00f8ye i markedet f\u00f8r man velger bil.\u2014 Les prisguider i utenlandske bilblader. De gir en sv\u00e6rt god oversikt over hva de fleste hverdagsklassikere er verdt. F\u00f8lger man markedet litt f\u00f8r man kj\u00f8per, kan man finne ut hvilke biler som kan ha en god verdistigning. Da er det mulig \u00e5 gj\u00f8re gode kj\u00f8p, og ende opp med en bil som stiger i verdi, sier han.", "\u2014 Teknisk sett holder disse bilene lenge til daglig bruk. Mange av dem er ogs\u00e5 laget i et tidsrom da kvaliteten og holdbarheten p\u00e5 bilene ble bedre. Dermed t\u00e5ler de fint hverdagens p\u00e5kjenninger, sier kommunikasjonsr\u00e5dgiver Jan-Ivar Engebretsen i NAF.", "Sikkerhetsmessig er det derimot et hav av forskjell p\u00e5 youngtimere og veteranbiler p\u00e5 den ene siden, og moderne biler p\u00e5 den andre.", "For eksempel mangler de eldre bilene sikkerhetsutstyr som blokkeringsfrie bremser og kollisjonsputer. Heller ikke konstruksjonen og st\u00e5lkvaliteten var like god som p\u00e5 dagens biler.", "- De eldre bilene er ikke like sikre som moderne biler, og de er heller ikke like komfortable. Men for mange handler dette om nostalgi, forteller Risan.", "Den lille Toyotaen har ingen problemer med \u00e5 f\u00f8lge trafikken. Motoren trekker ivrig, og den manuelle girkassen med fire trinn er herlig mekanisk.Interi\u00f8ret er enkelt og oversiktlig. Bryterne er f\u00e5, og instrumentene lettfattelige. Det er s\u00e5 klassisk og sjarmerende som det kan f\u00e5 blitt.", "\u2014 Det finnes to typer kj\u00f8pere av youngtimere. Den ene er den som kj\u00f8per en slik bil for \u00e5 tjene penger p\u00e5 den, og den andre er nostalgikerne.", "De har kanskje minner fra en tilsvarende bil da de vokste opp. Vi ser ogs\u00e5 at mange kvinner har interesse for denne typen biler, sier Risan.", "If\u00f8lge Risan er det helt realistisk \u00e5 ha disse bilene som bruksbil i noen \u00e5r, for deretter \u00e5 selge dem med en liten gevinst.", "\u2014 B\u00e5de Volvo 240 og Mercedes-Benz E-klasse med 124-karosseri er gode investeringer. De t\u00e5ler ogs\u00e5 fint daglig bruk. Det er likevel viktig at man tar godt vare p\u00e5 dem og s\u00f8rger for at de er i god stand. Da kan man fint klare \u00e5 selge med gevinst om man har den rette bilen, mener Risan.", "Han advarer imidlertid mot \u00e5 kj\u00f8pe biler som trenger restaurering.", "\u2014 I mange tilfeller vil det koste mye mer enn hva bilen er verdt, og da stemmer ikke regnestykket lenger. R\u00e5det er \u00e5 kj\u00f8pe den beste bilen du finner. Det er ogs\u00e5 smart \u00e5 velge en original bil. Her er markedet st\u00f8rre enn for biler som er modifiserte eller bygget om.", "Skal du ha bilen p\u00e5 service?", "Den gamle Toyotaen sjarmerer, trass i at den ikke har like mange finesser som sine moderne etterkommere. Her er det ingen skjermer, ingen f\u00f8rerassistenter eller elektronikk \u2013 og vinduene m\u00e5 du sveive selv.Men vi er en bilopplevelse rikere og i bedre hum\u00f8r. For det blir man automatisk n\u00e5r medtrafikanter smiler og vender tomlene opp \u2013 og alt som skal til, er alts\u00e5 en bil som var helt vanlig p\u00e5 norske veier p\u00e5 sent 70-tall.", "\u2014 Det er ingen tvil om at klassikere som denne blir mer og mer popul\u00e6re. For mange handler det om nostalgi og om gleden av \u00e5 se en bil man for lenge siden hadde et forhold til, ute p\u00e5 veien igjen. Jeg opplever at mange kj\u00f8per tilbake den bilen de vokste opp i. \u00c5 kj\u00f8pe en bil som dette er mer enn \u00f8konomi, det er bilkj\u00f8p med hjertet, avslutter Risan.", "Les ogs\u00e5:", "\u2013 Den st\u00f8rste faren ved \u00e5 kj\u00f8pe en s\u00e5pass gammel bil er rust, men man m\u00e5 heller ikke glemme \u00e5 sjekke bilens tekniske tilstand for \u00f8vrig. Selv om det ikke er rust p\u00e5 bilen, kan det v\u00e6re feil p\u00e5 hjuloppheng og eksosanlegg, og det kan v\u00e6re problemer med motor og drivverk. Som for alle brukte biler er det viktig \u00e5 v\u00e6re grundig for \u00e5 finne ut hvilken stand bilen er i, sier Engebretsen.", "Han oppfordrer ogs\u00e5 eventuelle kj\u00f8pere av youngtimere og veteranbiler om \u00e5 unders\u00f8ke deletilgangen.", "\u2013 Mange ganger har forhandlere og import\u00f8rer deler tilgjengelig, men om de ikke har det, kan man ogs\u00e5 sjekke med frittst\u00e5ende bilvarehus. Mange av dem f\u00f8rer deler til eldre biler, sier han.", "Vis fakta"]}, {"field": "category0", "value": "bil"}, {"field": "contenthash", "value": "a05de90216c2550db31a7cf755c96a496a24af3e94c64b382635999f949983fc"}, {"field": "createtime", "value": "2016-12-20T11:19:15.000Z"}, {"field": "description", "value": "\u00c5 eie en bil trenger ikke v\u00e6re et tapsprosjekt. Velger du en klassiker, kan du oppleve at bilen stiger i verdi mens du eier den."}, {"field": "heading", "value": ["Bilene som kan bli pengemaskiner -adressa.no", "Hverdagsklassikerne som kan stige kjapt i verdi", "Sikkerhetskravene vs. nostalgi", "To type kj\u00f8pere: Nostalgikere og de som vil tjene penger", "Kj\u00f8p den beste du finner", "Bilkj\u00f8p med hjertet"]}, {"field": "id", "value": "391b2b06abeb8f484ad7fe387311723f4c2221a1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "amazon"}, {"field": "kw-concept", "value": ["bil", "eldre biler"]}, {"field": "kw-entity", "value": ["mercedes-benz e-klasse", "volvo pv", "rud vintage garage", "mercedes e-klasse", "toyotaen", "volvo 240", "porsche 911"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["b\u00e5rd risan", "jan-ivar engebretsen"]}, {"field": "kw-taxonomy", "value": "bil"}, {"field": "og-image", "value": "http://vertical.snd.no/images/c81fd560-9f5e-474c-bd49-737c19097fec?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abYoungtimere\u00bb: Bilene som kan bli pengemaskiner"}, {"field": "og-type", "value": "article"}, {"field": "og-url", "value": "http://www.adressa.no/bil/Youngtimere-Bilene-som-kan-bli-pengemaskiner-7282b.html"}, {"field": "pageclass", "value": ["article"]}, {"field": "publishtime", "value": "2015-09-15T06:00:00.000Z"}, {"field": "recs-articleid", "value": "7282"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2015-09-15T06:00:00.000Z"}, {"field": "recs-rawtitle", "value": "\u00abYoungtimere\u00bb: Bilene som kan bli pengemaskiner -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "\u00c5 eie en bil trenger ikke v\u00e6re et tapsprosjekt. Velger du en klassiker, kan du oppleve at bilen stiger i verdi mens du eier den."}, {"field": "thumbnail", "value": "http://content-thumbnail.cxpublic.com/content/thumbnail200x150/391b2b06abeb8f484ad7fe387311723f4c2221a1.jpg?5987712a"}, {"field": "thumbnailfullheightdimensions", "value": "200x1766"}, {"field": "timestamp", "value": "2017-08-06T19:42:34.000Z"}, {"field": "title", "value": "\u00abYoungtimere\u00bb: Bilene som kan bli pengemaskiner"}, {"field": "url", "value": "http://www.adressa.no/bil/Youngtimere-Bilene-som-kan-bli-pengemaskiner-7282b.html"}, {"field": "urlhash", "value": "391b2b06abeb8f484ad7fe387311723f4c2221a1"}], "score": 0.98209655, "siteId": "9222270286501375973", "id": "391b2b06abeb8f484ad7fe387311723f4c2221a1"}

