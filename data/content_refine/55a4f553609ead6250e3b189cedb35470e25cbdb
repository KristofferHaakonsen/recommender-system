{"fields": [{"field": "modifiedtime", "type": "time", "value": "2012-06-18T12:25:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ATTRAKTIVE tjukkaser holder koken i Hollywood. Men da b\u00f8r de v\u00e6re av Jack Nicholsons eller John Goodmans kaliber. \u00c5 holde en sosialt akseptabel vekt er i den vestlige verden blitt et nytt tegn for selvkontroll og suksess - om vi liker det eller ei.", "Mens norske kvinner har f\u00e5tt vekten under kontroll, er det mennene som er blitt overvektige eller direkte fete. En av seks menn i alderen 16 til 40 \u00e5r er overvektig, mot en av 12 for 30 \u00e5r siden. Overvekt er blitt et manneproblem.", "Kraftig puff", "Og mennene nekter tilsynelatende \u00e5 innse sin overvekt. For eksempel er bare ti prosent av kursdeltagerne hos det st\u00f8rste slankefirmaet menn. Ofte kommer de ikke p\u00e5 eget initiativ: Det er enten kona eller legen som sender dem p\u00e5 kurs for \u00e5 komme seg ned i vekt.", "- Det tar lengre tid for mennene \u00e5 innse sin overvekt. De trenger et slikt kraftig puff for \u00e5 melde seg p\u00e5 kurs, fastsl\u00e5r damen som har slanket bort noen tonn nordmenn, Grete Roede.", "Har menn \u00ablov\u00bb til \u00e5 v\u00e6re tjukkere enn kvinner?- Ja, tror Erik Roede, som er administrerende direkt\u00f8r i slankefirmaet.- Vekt har ikke v\u00e6rt noe tema for mannfolk p\u00e5 samme m\u00e5te som for kvinner. Samfunn og media har l\u00e6rt oss hvordan kvinner skal \u00abse ut\u00bb, mens det har v\u00e6rt tillatt at menn har kulemage. Det er bamsete og koselig - selv om kulemagen faktisk signaliserer farligere, helseskadelig fett enn det fettet som kvinner har p\u00e5 baken og l\u00e5rene, sier Erik Roede.", "Kvinnene i Roede-familien, mor Grete og datter Jeanette, tror det er en stor forskjell - n\u00e6rmest en kulturforskjell - n\u00e5r det gjelder selvf\u00f8lelsen til en overvektig mann og til en overvektig kvinne. Mannen f\u00f8ler seg rett og slett mer \u00e5lreit - selv om han har atskillige kilo for mange.", "Kulturforskjell", "- Menn legger ikke s\u00e5 mye f\u00f8lelse i mat som kvinner gj\u00f8r. Kvinners forhold til mat har ofte st\u00f8rre elementer av tr\u00f8st, vanespising og kos i seg enn menns, sier Jeanette Roede, som er blitt produktdirekt\u00f8r og nytt ansikt utad.", "For tre \u00e5r siden startet man egne mannekurs, i h\u00e5p om \u00e5 n\u00e5 fram til nye kundegrupper. Erfaringene viser nemlig at menn ikke kommer p\u00e5 kvinnekurs. Mange ser fremdeles p\u00e5 slanking som en \u00abkvinnegreie\u00bb.", "Det later heller ikke til at menn snakker seg imellom om f\u00f8lsomme ting som vekt - annet enn for \u00e5 fleipe om hverandres ofte voksende mager. Reklameeffekten er nemlig mindre mellom menn enn det er blant kvinnene, forteller Grete og Jeanette Roede. Har en kvinne tatt merkbart av, legger omgivelsene merke til det. S\u00e5nn er det ikke blant gutta: Der betyr konas eller legens ord mest.", "Stolthet - eller forsvar", "Mennene er stort sett mer overvektige n\u00e5r de kommer p\u00e5 kurs. Mens kvinner godt kan dukke opp fordi de har noen f\u00e5 kilo for mye, er mennene atskillig tyngre enn idealvekt, if\u00f8lge Erik Roede. Han tror en del menn har en slags merkelig stolthet over magene sine.", "- Men kanskje ligger det mest et slags forsvar i slike holdninger, innser Roede, som fikk sin andel av vektfleip og skjemt f\u00f8r han begynte i firmaet og m\u00e5tte slanke seg ut fra mottoet om selv \u00e5 leve som man l\u00e6rer bort.", "En av de tre mannlige kurslederne som jobber for Grete Roede, er Christian Boe Astrup i Oslo. Hans bilde av manneslankerne er mer nyansert:- Det er like mange myter om menn og slanking som det finnes om kvinner og slanking. Jeg har l\u00e6rt ikke \u00e5 generalisere: Menns holdninger til vekt avhenger av alt fra milj\u00f8, interesser, legning, utdannelse og lignende. Noen tar overvekt veldig alvorlig, andre prioriterer annerledes. Men generelt kan du si at overvekt generelt ofte er mer akseptert blant menn enn kvinner, og at det tar lengre tid f\u00f8r mennene melder seg p\u00e5 et slankekurs, sier Boe Astrup.", "Vil ha fakta", "I likhet med alle Roede-kursledere har han selv slitt med vekten, og gikk et av de f\u00f8rste kun for menn-kursene. N\u00e5 leder han sine egne slankekurs for menn, og legger dem opp p\u00e5 annen m\u00e5te enn kvinneutgaven:", "- Menn er mer faktaorientert, og vil ha informasjon og l\u00e6re mer om kosthold og ern\u00e6ringsfysiologi. Mennene bruker kunnskap som del av slankeprosessen - og vil vite hvorfor ting virker, og ikke bare at de virker. Kvinnekurs er mer praktisk rettet, og deltagerne er tidlig opptatt av \u00e5 dele sine opplevelser og psyke hverandre opp.", "Menn er annerledes i gruppesammenhenger, og det er en annen syklus for hvordan gruppen utvikler seg. F\u00f8rst tar vi for oss fakta, etter hvert kan gruppen kanskje begynne \u00e5 diskutere personlige problemer, sier Christian Boe Astrup.", "GITTE JOHANNESSEN, NTB PLUSS"]}, {"field": "category0", "value": "forbruker"}, {"field": "contenthash", "value": "ddb39d1ebb8b47060696f737f3e949ced2cc5e5ac718a53a5845a8da84cae71c"}, {"field": "createtime", "value": "2017-02-23T11:08:20.000Z"}, {"field": "description", "value": "Den norske gjennomsnittsmannen veier ni kilo mer enn hans far gjorde p\u00e5 samme alder. Men han innser sjelden at han har vektproblemer. Ofte er det kona eller legen som sl\u00e5r alarm."}, {"field": "dominantimage", "value": "http://www.adressa.no/incoming/article1046341.ece5/ALTERNATES/w980-default/ver2%20kulemageinni"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/55a4f553609ead6250e3b189cedb35470e25cbdb.jpg?59944377"}, {"field": "dominantthumbnaildimensions", "value": "300x169"}, {"field": "heading", "value": "Menn overser kulemagen -adressa.no"}, {"field": "id", "value": "55a4f553609ead6250e3b189cedb35470e25cbdb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "society"}, {"field": "kw-concept", "value": ["kvinne", "overser kulemagen", "menn overser", "menn", "menn overser kulemagen", "kraftig puff"]}, {"field": "kw-entity", "value": ["grete og jeanette roede", "roede"]}, {"field": "kw-location", "value": ["hollywood", "oslo"]}, {"field": "kw-pageclass", "value": "article"}, {"field": "kw-person", "value": ["erik roede", "boe astrup", "jeanette roede", "jack nicholsons", "john goodmans", "christian boe astrup", "grete roede"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1046341.ece5/ALTERNATES/w980-default/ver2%20kulemageinni"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Menn overser kulemagen"}, {"field": "og-type", "value": "article"}, {"field": "og-url", "value": "http://www.adressa.no/forbruker/article135819.ece"}, {"field": "pageclass", "value": ["article"]}, {"field": "publishtime", "value": "2002-04-22T07:52:35.000Z"}, {"field": "recs-articleid", "value": "2701206"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-04-22T07:52:35.000Z"}, {"field": "recs-rawtitle", "value": "Menn overser kulemagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Den norske gjennomsnittsmannen veier ni kilo mer enn hans far gjorde p\u00e5 samme alder. Men han innser sjelden at han har vektproblemer. Ofte er det kona eller legen som sl\u00e5r alarm."}, {"field": "thumbnail", "value": "http://content-thumbnail.cxpublic.com/content/thumbnail200x150/55a4f553609ead6250e3b189cedb35470e25cbdb.jpg?59944377"}, {"field": "thumbnailfullheightdimensions", "value": "200x1455"}, {"field": "timestamp", "value": "2017-08-16T13:07:03.000Z"}, {"field": "title", "value": "Menn overser kulemagen"}, {"field": "url", "value": "http://www.adressa.no/forbruker/article135819.ece"}, {"field": "urlhash", "value": "55a4f553609ead6250e3b189cedb35470e25cbdb"}], "score": 1.0798259, "siteId": "9222270286501375973", "id": "55a4f553609ead6250e3b189cedb35470e25cbdb"}

