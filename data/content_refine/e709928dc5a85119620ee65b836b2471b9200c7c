{"fields": [{"field": "modifiedtime", "type": "time", "value": "2016-02-16T20:36:26.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Svein Skibnes"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Det finnes de som dr\u00f8mmer hele livet om \u00e5 f\u00e5 tegnet og bygd et hus. Og s\u00e5 har du de som ender opp med \u00e5 gj\u00f8re det ved en ren tilfeldighet. Tone Dalheim tilh\u00f8rer den siste gruppen. Hun hadde i grunnen aldri tenkt p\u00e5 dette med \u00e5 bygge eget hus. Og gjorde det heller ikke da de ville flytte fra firemannsboligen i Jonsvannsveien i Trondheim rundt tusen\u00e5rsskiftet og gikk p\u00e5 visninger i omr\u00e5det. Men s\u00e5 opplevde de at alle husene de s\u00e5 p\u00e5 ble solgt f\u00f8r visning. Og s\u00e5 gikk de forbi denne superslitne eneboligen som var til salgs.", "LES P\u00c5 PLUSS: Se Ida Anettes glamor\u00f8se hjem i Kl\u00e6bu", "Det var egentlig p\u00e5 tull da hun sa \u00abvi kj\u00f8per dette her, river det og bygger nytt\u00bb. Men mannen svarte \u00abja, det gj\u00f8r vi!\u00bb. Og s\u00e5 ble det s\u00e5nn.", "\u2013 Vi kikket litt i noen huskataloger, men fant ut at det ikke var helt oss. S\u00e5 vi bestemte oss for \u00e5 ta sjansen p\u00e5 \u00e5 f\u00e5 tegnet og bygd noe eget. Dermed kontaktet vi Svein Skibnes. Det er vi veldig glade for n\u00e5, forteller Tone.", "De leide ut huset de hadde kj\u00f8pt p\u00e5 Berg i Trondheim i ett \u00e5r for \u00e5 f\u00e5 tid til \u00e5 planlegge. Det var da de kom med sine skisser og ideer og la dem fram for arkitekt Skibnes. Og det var da han valgte \u00e5 se helt bort fra disse og heller se p\u00e5 tomtas muligheter.", "\u2013 Jeg kastet ikke ideen deres med det samme. Men kollega Kai Rune Bakke og jeg kom fort p\u00e5 sporet av noe som var sv\u00e6rt forskjellig fra det de hadde sett for seg, forteller Svein Skibnes.", "Det gamle huset var plassert midt p\u00e5 den flate delen av tomta, slik det var vanlig \u00e5 gj\u00f8re det i etterkrigstida. Skibnes beskriver hagen rundt som \u00abrestarealer\u00bb. Hovedgrepet han ville ta n\u00e5r han kunne starte med blanke ark, var \u00e5 legge bebyggelsen mot en skr\u00e5ning i bakkant av tomta. Det lange, smale hovedhuset fungerer p\u00e5 et vis som en st\u00f8ttemur inn mot skr\u00e5ningen. Slik blir det mer flat hage i forkant av bebyggelsen.", "Som et kraftig smykke midt foran ligger en asymmetrisk garasje med avrundede hj\u00f8rner. Den er frittst\u00e5ende i forhold til huset, men de to byggene bindes sammen av taket over inngangspartiet, som blir en bru fra huset til takterrassen p\u00e5 garasjetaket. Det er tilgang til takterrassen b\u00e5de fra kj\u00f8kkenet og via en utvendig trapp opp fra hagen.", "\u2013 Svein Skibnes hadde laget en modell av dette huset da vi m\u00f8ttes for andre gang. Det var fint, for en modell er lettere \u00e5 sette seg inn i enn en tegning for oss som ikke er fagfolk. Vi var solgt med det samme. Forslaget hans var midt i blinken. Ikke bare arkitekturen, men ogs\u00e5 valg av materialer, overflater og farger, sier Tone.", "LES P\u00c5 PLUSS: Fargeklatt i blokka", "Utvendig regjerer en fargekvartett av skarp gul, m\u00f8rk brun, rojal impregnert trevirke og gr\u00e5 mur. Fargene h\u00f8rer hjemme p\u00e5 hver sin overflate, p\u00e5 hver sin kledningsprofil. M\u00f8rk brun p\u00e5 hovedkroppen, gult p\u00e5 deler av sokkelen og rundt vinduene. Gr\u00e5 puss p\u00e5 baksiden. Impregnert tre p\u00e5 de to delene som ligger langt fram i terrenget: garasjen og hageboden. Med runde former og denne fargen, blir garasjen en organisk del av hagen og binder slik sett hage og hus sammen.", "Ogs\u00e5 innvendig har arkitektene hatt en finger med i spillet. Bj\u00f8rkefinerplater i taket og p\u00e5 veggene, det forteller huseierne at de aldri ville ha kommet p\u00e5 selv. Pusset mur ville de heller neppe valgt. N\u00e5 er det nettopp disse to overflatene, og vinduer fra gulv til tak, stuen best\u00e5r av.", "\u2013 Vi er rett og slett veldig forn\u00f8yde. I de tretten \u00e5rene som er g\u00e5tt siden vi flyttet inn, har vi ikke forandret p\u00e5 noe. Det ble riktig p\u00e5 f\u00f8rste fors\u00f8k, fastsl\u00e5r Tone. Det sies at en m\u00e5 bygge tre hus for \u00e5 bli helt forn\u00f8yd. Det stemmer alts\u00e5 ikke i alle tilfeller. Ett var nok for familien Dalheim.", "Huset p\u00e5 Berg er tydelig inndelt i privat og offentlig sone, i den forstand at huset har mye st\u00f8rre vinduer og mer av b\u00e5de utsikt og innsyn p\u00e5 stua enn i soveromsfl\u00f8yen. Midt imellom ligger kj\u00f8kkenet, som har store vinduer, men er skjermet fra innsyn p\u00e5 grunn av den store verandaen som ligger i front.", "\u2013 Takterrassen er et veldig lunt sted, og vi har sol her nesten hele dagen, forteller Tone. Sol har de mye av p\u00e5 stua ogs\u00e5, de dagene den gule kula skinner p\u00e5 Trondheim. Utvendige persienner er et \u00abmust\u00bb for \u00e5 holde temperaturen nede. Men de fleste dagene er persiennene oppe. For det har seg jo s\u00e5nn at for lite lys ofte er et st\u00f8rre problem enn for mye sol p\u00e5 v\u00e5re breddegrader.", "\u2013 Akkurat lyset i huset er noe av det vi er mest forn\u00f8yd med, sier Tone og peker p\u00e5 effekten av \u00e5 f\u00e5 lys inn fra flere sider.", "Det var en sjanse \u00e5 ta den gangen de kj\u00f8pte et kondemnabelt hus og rev det.", "\u2013 Vi brukte all v\u00e5r tid og alt vi hadde og var p\u00e5 byggeplassen f\u00f8r og etter jobb for \u00e5 bidra med det vi kunne. Men jeg er utrolig glad for at vi hoppet i det. Vi ser jo at mange bruker en stor del av livet sitt p\u00e5 \u00e5 pusse opp uten noen gang \u00e5 bli ferdig. For oss var det mer riktig \u00e5 bygge fra grunnen av en gang for alle."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "aa5599b87028ee3125039df88dbb7f18f7515e14fc10945de7bd04c04005925d"}, {"field": "createtime", "value": "2017-05-02T07:19:00.000Z"}, {"field": "description", "value": "Ekteparet Dalheim hadde noen skisser og ideer til huset sitt. De er glade for at arkitekt Svein Skibnes forkastet alt de hadde tenkt ut."}, {"field": "dominantimage", "value": "http://www.adressa.no/pluss/magasin/article11177600.ece/qwwwtv/ALTERNATES/w980-default/omw_Hjem.Buggesvei.01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e709928dc5a85119620ee65b836b2471b9200c7c.jpg?5994ba01"}, {"field": "dominantthumbnaildimensions", "value": "300x169"}, {"field": "heading", "value": ["Glad arkitekten vraket alt de hadde tenkt ut -adressa.no", "Plassering p\u00e5 tomta", "Fargesetting", "Privat sone og offentlig sone", "Fra grunnen av"]}, {"field": "id", "value": "e709928dc5a85119620ee65b836b2471b9200c7c"}, {"field": "keyword", "value": "Svein Skibnes"}, {"field": "keywords", "value": "Svein Skibnes"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["arkitekten vraket", "m\u00f8rk brun", "glad arkitekten", "glad arkitekten vraket", "offentlig sone", "hus"]}, {"field": "kw-entity", "value": ["tone", "jonsvannsveien"]}, {"field": "kw-location", "value": ["kl\u00e6bu", "trondheim", "berg", "dalheim"]}, {"field": "kw-pageclass", "value": "article"}, {"field": "kw-person", "value": ["ida anettes", "svein skibnes", "kai rune bakke"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11177600.ece/qwwwtv/ALTERNATES/w980-default/omw_Hjem.Buggesvei.01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glad arkitekten vraket alt de hadde tenkt ut"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/06/08/Glad-arkitekten-vraket-alt-de-hadde-tenkt-ut-11177535.ece"}, {"field": "pageclass", "value": ["article"]}, {"field": "publishtime", "value": "2015-06-08T18:36:14.000Z"}, {"field": "recs-articleid", "value": "11177535"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-06-08T18:36:14.000Z"}, {"field": "recs-rawtitle", "value": "Glad arkitekten vraket alt de hadde tenkt ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ekteparet Dalheim hadde noen skisser og ideer til huset sitt. De er glade for at arkitekt Svein Skibnes forkastet alt de hadde tenkt ut."}, {"field": "thumbnail", "value": "http://content-thumbnail.cxpublic.com/content/thumbnail200x150/e709928dc5a85119620ee65b836b2471b9200c7c.jpg?5994ba01"}, {"field": "thumbnailfullheightdimensions", "value": "200x1615"}, {"field": "timestamp", "value": "2017-08-16T21:32:49.000Z"}, {"field": "title", "value": "Glad arkitekten vraket alt de hadde tenkt ut"}, {"field": "url", "value": "http://www.adressa.no/pluss/magasin/2015/06/08/Glad-arkitekten-vraket-alt-de-hadde-tenkt-ut-11177535.ece"}, {"field": "urlhash", "value": "e709928dc5a85119620ee65b836b2471b9200c7c"}], "score": 0.65761495, "siteId": "9222270286501375973", "id": "e709928dc5a85119620ee65b836b2471b9200c7c"}

