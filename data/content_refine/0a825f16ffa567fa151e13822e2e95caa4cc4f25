{"fields": [{"field": "modifiedtime", "type": "time", "value": "2015-11-07T08:54:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Fatima Almanea", "Hilde \u00d8stmoe"]}, {"field": "author", "value": "hilde \u00f8stmoe"}, {"field": "body", "value": ["Vakker, reflektert, smart, veltalende. Man skulle tro hun var f\u00f8dt til dette. Men la deg ikke lure. Hun er f\u00f8dt et helt annet sted. Dessuten. Det e itjn\u00e5 som kj\u00e6m t\u00e5 s\u00e6 sj\u00f8l.", "Skulle liksom et m\u00f8te med Jonas Gahr St\u00f8re og Hadia Tajik komme rekende p\u00e5 ei fj\u00f8l mens du er p\u00e5 dialogkonferanse med statsministeren? Skulle en invitasjon til Kronprinsens konferanse for unge ledertalenter tilfeldigvis dumpe ned i postkassa? Skulle det falle helt naturlig \u00e5 tale selveste Hans Rotmo midt i mot, midt i Verdal, og sporenstreks havne p\u00e5 direktesendt Aktuelt?", "Skulle hun v\u00e6re f\u00f8dt til dette?", "Aktuell: Jenta som i mai ble landskjent for sitt blogginnlegg \u00abJeg er norsk muslim. Jeg er loppa du snakker om...\u00bb som et motsvar til Rotmos sangtekst, ble av folket kumulert rett inn i kommunestyret og startet nylig sitt verv som kommunestyrepolitiker for Arbeiderpartiet i Verdal.", "Har de siste ukene deltatt b\u00e5de p\u00e5 Regjeringens nasjonale dialogkonferanse i Oslo og Kronprinsens SIKT-konferanse i Bergen.", "Alder: 20 \u00e5r", "Bor: Verdal", "Familie: Mor Soad, far Hazzam og fire yngre s\u00f8sken, Abdullah (18), Jassem (16), Fajer (14) og Omar (7).", "Utdanning: Nettopp startet p\u00e5 jusstudiet som fjernundervisning ved Universitetet i Nord<HH>land.", "Karriere: Under utvikling! Jobbet som 15-\u00e5ring p\u00e5 Kn\u00f8ttene barnehage som vaskehjelp. Har innimellom jobbet som journalist b\u00e5de for Innherreds Folkeblad Verdalingen og Tr\u00f8nder-Avisa. Har jobbet som assistent ved Frol barneskole. Har i dag helgejobb p\u00e5 Levanger bibliotek. Har nylig startet sin karriere i \u00abvoksenpolitikken\u00bbi kommunestyret i Verdal.", "Leser: For tiden mye pensum, men har en forkj\u00e6rlighet for eldre litteratur.", "Lytter til: Alt fra jazz til rock.", "Nei. La g\u00e5 at Fatima Almanea m\u00e5 ha f\u00e5tt utdelt et visst talent og et klokt hode fra Sjefen der oppe, om du vil kalle ham Gud eller Allah. Men man blir ikke f\u00f8dt til slikt. Man jobber knallhardt. Man kan til og med kalles arbeidsnarkoman.", "\u2013 Velkommen til Verdal!", "Ei ung jente med str\u00e5lende smil og h\u00f8stgul hijab har sittet med nesa langt nedi en notatbok i kafeen p\u00e5 Stiklestad. N\u00e5 kikker hun opp, lukker boka og spretter smilende opp. Dette er uten tvil v\u00e5r kvinne. Hun viser effektivt vei forbi foajeens \u00e5pne peis til en komfortabel sofagruppe hvor hun de neste timene skal fortelle, gestikulere og le. Boble over av ung entusiasme. Og rett som det er fremst\u00e5 som en klok kone full av gammel visdom.Fatima Almanea. Politiker. Samfunnsdebattant. Foredragsholder. Student.", "Dager b\u00f8yd over jussb\u00f8kene, kvelder b\u00f8yd over kommunale sakspapirer. Helgefri? Joda, bortsett fra en deltidsjobb p\u00e5 biblioteket.", "I stedet m\u00f8ter vi en ungdommelig entusiasme n\u00e6rmest hinsides normalitet. Ren energi, oppmagasinert gjennom 20 \u00e5r.", "Og hun bruker den godt. Vil s\u00e5 mye. Det er nok \u00e5 ta tak i. Flyktningekatastrofer, kommunepolitikk, fremmedfrykt, terror. Selv i trivelige Tr\u00f8ndelag. Selv i Verdal.", "Det var gode dager. Det var et helt annet sted i verden. Huset til bestefaren, der b\u00e5de morens og farens storfamilier en periode bodde og bestefaren dyrket sin gr\u00f8nnsakshobby p\u00e5 en liten jordlapp. En gr\u00f8nn oase i det skrinne \u00f8rkenlandskapet ved Basra, der til og med gr\u00f8nnfargen har sjatteringer av gr\u00e5tt. Det var gode dager for faren, som var selvstendig n\u00e6ringsdrivende, for moren med jussutdanning. For fire sm\u00e5 poder. Fatima st\u00f8rst, hadde skole, hadde venner.", "Men det var ikke dette som skulle bli Fatimas liv. Det diktatorstyrte Irak ble stadig mer utrygt, og til slutt valgte far Hazzam \u00e5 reise fra familien og legge ut p\u00e5 den farefulle ferden mot nord.", "\u2013 Det var pappas offer, han ville finne ut av ting f\u00f8r vi kom etter, smiler Fatima trygt i sofaen i Verdal, der hun har selskap av en kjempestor pute som hun har lagt p\u00e5 fanget og stryker varsomt til minnene fra en arabisk barndom. Den gang hun, som barn flest, tilpasset seg situasjonen og slo seg til ro med at de med tiden ville m\u00f8te pappa igjen. Ukene som gikk og som ble til to \u00e5r, mens situasjonen gradvis ble verre. Hverdagen var fremdeles hverdag, men samtalene som ikke var ment for barne\u00f8rer, ble flere.", "Og s\u00e5 blir alt forandret. En tidlig vintermorgen i mars 2003 blir Fatima og sm\u00e5s\u00f8sknene vekket av moren med beskjed om at bilen venter.", "Det var ikke s\u00e5 dramatisk som det h\u00f8res ut, forsikrer hun. \u2013Det ville v\u00e6rt helt annerledes dersom ikke pappa hadde v\u00e6rt der i andre enden. Vi skulle til noe, vi f\u00f8lte ikke at vi dro fra alt, sier Fatima og legger til: \u2013Men det slo jo inn senere...", "\u00c5tte \u00e5r, eldst i s\u00f8skenflokken. Etter noen dager gikk det opp for Fatima at hun hadde reist fra ganske mye.", "Noen forandringer er vanskeligere enn andre, noen kontraster st\u00f8rre. De dro fra et gr\u00e5tt \u00f8rkenlandskap i Basra til en liten gr\u00f8nn oase ved Tr\u00f8ndelagskysten. R\u00f8rvik, der alle snakket norsk og ungene hadde matpakke med seg p\u00e5 skolen. \u2013Ingen forsto meg! Jeg hadde det kjempef\u00e6lt den f\u00f8rste tida, sier Fatima, f\u00f8r hun skynder seg \u00e5 legge til at alt l\u00f8snet da det etter en m\u00e5neds tid ble satt inn tolk. Men da hadde lille Fatima allerede rukket \u00e5 bli Vikna barneskoles sinteste tredjeklassing.", "Men s\u00e5nn var det.", "\u2013 Jeg var kjempefrustrert, ler Fatima. \u2013Jeg forsto ikke leiken, og de andre ungene trodde jeg ikke ville v\u00e6re med.", "Men s\u00e5 kom heldigvis sommerferien, og ungene tok seg av integreringen p\u00e5 ungers vis, med gjemsel og sisten og paradis i gata.", "\u2013 Som vi levde den sommeren! Alle ungene var ute hele tida, og det var ingen tilrettelagte og organiserte ting som n\u00e5. Det var en veldig sunn oppvekst.", "Igjen f\u00e5r hun dette anstr\u00f8ket av klok gammel kone. En som forteller om en barndom p\u00e5 bygda fra en helt annen tid. Men en vakker tid, skal en tro smilet hennes. Og smilet til Fatima er lett \u00e5 tro p\u00e5.", "\u2013 \u00c5, vi levde vanvittig mye den sommeren!", "Men n\u00e5 er det h\u00f8st. Og mens de store bj\u00f8rkene p\u00e5 Stiklestad har sluppet sine knallgule blad til bakken og st\u00e5r nakne tilbake etter h\u00f8stvindens herjinger, har Fatima tatt med seg h\u00f8stfargen inn.", "\u2013 Du gj\u00f8r jo en skikkelig \u00abentrance\u00bb n\u00e5r du kommer i et rom med en fargerik hijab!", "Fatima ler h\u00f8yt. Hun har valgt det selv, hun er lei av \u00e5 understreke det, men det er like fullt s\u00e5 viktig at hun poengterer det igjen: Hun har selv valgt \u00e5 b\u00e6re hijab. En dag i \u00e5ttende p\u00e5 Verdals\u00f8ra ungdomsskole kom hun hjem fra skolen med f\u00f8lgende beskjed til foreldrene: \u00abVet dere hva, i morgen skal jeg begynne med hijab!\u00bb", "Det ble ikke spesielt godt mottatt i heimen. Mor Soad syntes datteren enn\u00e5 var for ung for en slik beslutning og fors\u00f8kte \u00e5 snakke henne fra det. Men Fatima hadde bestemt seg.", "\u2013 De trodde nok at jeg skulle gi meg p\u00e5 det etter hvert. Men jeg har holdt fast p\u00e5 valget, sier Fatima forn\u00f8yd i sin h\u00f8stgule hijab. \u00c9n av mange alts\u00e5. Moren husker med et lite hjertesukk tiden da alle datterens antrekk skulle kompletteres med matchende hodeplagg. For er man ung og fresh muslimsk kvinne med sans for estetikk, kan man fort ha et brukbart utvalg i skapet.", "\u2013 Hm... det er mange. Kan det v\u00e6re 50, da? Jo, jeg tror det m\u00e5 v\u00e6re over 50!", "Samt et mariusm\u00f8nstret panneb\u00e5nd hun trer utenp\u00e5 om det skulle bli for kaldt p\u00e5 \u00f8rene.", "Som regel g\u00e5r det imidlertid snarere ei kule varmt enn kaldt for Fatima. Dagene er travle, og de blir stadig travlere. Foredragene flere, henvendelsene mer mangfoldige, hun blir spurt om s\u00e5 mangt.", "En gang skal Fatima, som alle troende muslimer, ta pilegrimsreisen til Mekka. Men enn s\u00e5 lenge f\u00e5r det holde med turen til n\u00e6rmeste mosk\u00e9 i Levanger for \u00e5 feire h\u00f8ytidene og f\u00e5 \u00abgodf\u00f8lelsen\u00bb. N\u00e5r hun gj\u00f8r alvor av \u00e5 vende nesen mot Mekka, m\u00e5 hun v\u00e6re klar. Forel\u00f8pig f\u00e5r det v\u00e6re bra med pilegrimsleden fra svenskegrensa til Nidaros. Sju dager gikk hun leden, sammen med blant andre levangerprest Kjartan Bergsli og den svenske n\u00e6ringslivstoppen Anna Laurin. Og et filmteam. For det skal bli en dokumentar. Muligens er den allerede solgt til NRK.", "\u2013 Det var utrolig artig! Ulikt noe jeg har gjort f\u00f8r. Vi gikk, syklet og seilte siste stykket inn fjorden til Trondheim. For og traska gjennom storm, for den nest siste dagen slo \u00abRoar\u00bb inn!", "Hun sitter her, i hjertet av norsk religionshistorie, p\u00e5 Stiklestad, eller \u00abStekstad\u00bb, som hun kaller det, og forteller om pilegrimsreisen til Nidaros. Norges nasjonalhelligdom. Forteller p\u00e5 kav verdaling om sitt liv og sin arv. Fra Basra, R\u00f8rvik og mest av alt fra Verdal, hvor hun har bodd siden hun var 13. Forteller at hun virkelig trodde hun var helt integrert norsk-iraker og alt i orden.", "Helt til Hans Rotmo fortalte en helt annen historie. Og hun ble jenta som tok til motm\u00e6le.", "Egentlig er hun forferdelig lei av \u00e5 snakke om sangtekster som beskriver folk som lopper og lus. Men hun skj\u00f8nner at ogs\u00e5 det er blitt en del av hennes historie. Blogginnlegget som gjorde henne til en nasjonal debattant over natta.", "\u2013 Jeg ble jo s\u00e5ret. Jeg har f\u00e5tt s\u00e5nt tidligere ogs\u00e5, men dette var jo fra en person som jeg ser opp til og som har v\u00e6rt veldig flink til \u00e5 sparke oppover. Er du fra Verdal, s\u00e5 har du et forhold til Rotmo. Jeg kjente musikken hans, og jeg h\u00f8rer fremdeles p\u00e5 musikken hans. Det er jo kunst, og du skal ikke forakte kunsten. Musikken til Rotmo er like god, den sj\u00f8. Det e itjn\u00e5 som kj\u00e6m t\u00e5 s\u00e6 sj\u00f8l, veit du! Hehe.", "Hun humrer litt, forn\u00f8yd med kommentaren. \u2013 Og musikken hans er jo en del av arven til Verdal, til V\u00f8mm\u00f8l.", "\u2013 F\u00f8ler du fremdeles at den er en del av din arv ogs\u00e5, etter det som skjedde?", "\u2013 Hm, det er jo en rift der. Jeg ser ikke like mye opp til ham som jeg gjorde.", "Hun tygger litt p\u00e5 det, veier sine ord.", "\u2013 Jeg er glad hans utspill ikke fikk st\u00e5 uimotsagt. At jeg fikk nyansert det han hadde sagt og tydeliggjort det prinsipielle. At du snakker ikke om folk s\u00e5nn, uavhengig av hvem det er. Det er d\u00e9t jeg h\u00e5per st\u00e5r igjen, at folk reagerer.", "En hel nasjon reagerte. Mens hun trodde at oppmerksomheten ville begrense seg til Tr\u00f8nder-Avisa, tok det av nasjonalt, og plutselig satt hun hos Ole Torps Aktuelt, p\u00e5 direkten i beste sendetid.", "\u2013 Det skjedde s\u00e5 mye stort, s\u00e5 fort. Jeg var jo fortsatt lei meg, og samtidig skulle jeg h\u00e5ndtere alt dette. Og s\u00e5 var jeg jo usikker p\u00e5 meg sj\u00f8l, hvordan skal jeg klare det, hva er riktig \u00e5 si. For det m\u00e5 jo ligge en tanke bak.", "Det ligger alltid en tanke bak hos Fatima. Nettrollene er ikke like n\u00f8ye p\u00e5 det. Det var noen av dem. \u00c9n var s\u00e5pass konkret i truslene at hun valgte \u00e5 anmelde.", "\u2013 Hvordan oppleves det \u00e5 bli truet p\u00e5 livet?", "\u2013 Surrealistisk! Men det f\u00f8ltes ganske fjernt. En der nede i Oslo satt og skreiv, her i Verdal var det helt fredfullt. Men det b\u00f8r jo ikke skje, derfor er det viktig \u00e5 reagere. Kommentarfeltene er blitt et demokratisk problem.", "\u2013 Fatima intervjuet meg for Tr\u00f8nder-Avisa da jeg var i Levanger i fjor. F\u00f8r jeg skulle m\u00f8te henne, fikk jeg henne beskrevet som jenta med det store smilet. Det var s\u00e5 bra, for hun kunne jo lett blitt beskrevet som jenta med hijab! Hun er klok, omsorgsfull, og hun ser det store bildet. Det er ikke mange \u00e5rene til vi ser henne som statsminister. Jeg har h\u00f8ye forventninger til den jenta, sier lederen av JustUnity.", "\u2013 Opplever du mye av det n\u00e5 som du er blitt en offentlig person?", "\u2013 Veldig lite. Jeg kan reise til Oslo og v\u00e6re en offentlig figur der, men n\u00e5r jeg er her p\u00e5 Verdal, s\u00e5 er jeg Fatima og ikke noe annet. Hun ler en nesten litt beskjemmet latter. \u2013 Offentlig figur..... ka e no DET for noen ting?!", "Ja, ka e no det... Det er ingen tvil om at hun er \u00abup and coming\u00bb som det heter. Et politisk talent som vil gj\u00f8re det skarpt i Arbeiderpartiet. Politisk aktiv helt siden ungdomsskolen og dermed allerede veteran i AUF-sammenheng. Selv om hun ikke har ledet lokallaget, for som hun sier: \u2013Det er helt bevisst, det er greit \u00e5 gi andre muligheten til \u00e5 kjenne p\u00e5 et ansvar og forvalte et ansvar. Og s\u00e5 kan jeg v\u00e6re med \u00e5 v\u00e6re litt st\u00f8ttehjul og hjelpe til.", "\u2013 Du snakker som en gammel veteran?", "\u2013 Nei, nja.... Kanskje i AUF-sammenheng, for jeg har jo v\u00e6rt med fra starten. Og etter noen \u00e5r m\u00e5 du slippe til anna folk.", "I stedet kumulerte alts\u00e5 verdalingene henne rett inn i \u00abvoksenpolitikken\u00bb i kommunestyret. Og det mumles om store forventninger. Selv p\u00e5st\u00e5r hun at hun har et veldig avslappet forhold til politisk karriere. Jusstudiet er nettopp p\u00e5begynt, og hun f\u00f8ler slett ikke at hun har \u00abgiftet seg med politikken\u00bb for all framtid.", "- Vi m\u00f8ttes p\u00e5 \u00e5rsm\u00f8tet i AUF for et \u00e5rs tid siden, og hun er virkelig ikke vanskelig \u00e5 bli kjent med. Fatima er et fantastisk godt medmenneske og ser alle rundt seg. Hun er veldig l\u00f8sningsorientert, ser ikke m\u00f8rkt p\u00e5 noe. Dess<HH>uten snakker hun rett fra levra, en egenskap jeg setter veldig stor pris p\u00e5!", "\u2013 Jeg kan kanskje gj\u00f8re det godt i politikken, men samtidig kan jeg kanskje gj\u00f8re det enda bedre en annen plass. Jeg har jo lyst til \u00e5 praktisere yrket mitt utenfor landets grenser etter hvert. Folkeretten synes jeg er veldig triggende.", "\u2013 Strasbourg?", "\u2013 Ja! Det hadde v\u00e6rt kjempeartig!", "Men alt til sin tid. Enn\u00e5 har hun slett ikke lyst til \u00e5 flytte fra sitt kj\u00e6re Verdal, ikke for studiene heller, det fikk bli fjernuniversitet.", "\u2013 Jeg gj\u00f8r jo s\u00e5 mye spennende her p\u00e5 Verdal! Jeg f\u00e5r lov til \u00e5 sitte i kommunestyret, f\u00e5r lov til \u00e5 l\u00e6re s\u00e5 mye. \u00c5 skulle reise fra alt dette gjorde litt for vondt til at det kunne skje!", "Dessuten er hun hjemmeboende og hjemmekj\u00e6r, med tette b\u00e5nd b\u00e5de til foreldrene og de fire s\u00f8sknene.", "\u2013 Men jeg kan jo fortsatt finne ut at jeg vil dra om noen \u00e5r, om det blir for vanskelig \u00e5 gj\u00f8re dette herfra.", "\u2013 Og n\u00e5 er hverdagen juss, politikk og bibliotek?", "\u2013 Ja... Hehe, jeg er nok langt kjedeligere enn hva du hadde trodd!", "\u2013 Nei, men veldig voksen!", "\u2013 Ja, jeg har alltid v\u00e6rt veslevoksen, sj\u00f8, likte bedre \u00e5 diskutere med mamma og pappa enn med de andre ungene.", "\u2013 Hvordan tror du moren din vil beskrive deg?", "\u2013 Fatima har alltid v\u00e6rt et veldig aktivt barn, flink til \u00e5 ta initiativ. Hun elsket \u00e5 diskutere med oss voksne, finne ut hva som er rett og hva som er galt. Hun er en s\u00e5 entusiastisk og engasjert person at hun har lett for \u00e5 ta p\u00e5 seg for mye, s\u00e5 jeg m\u00e5 sette grenser for henne for at hun skal passe p\u00e5 helsa si, for hun er en perfeksjonist. Men hjemme er hun en rotekopp, sier Soad.", "\u2013 Hun ville vel sikkert sagt at jeg er flink. Men ogs\u00e5 at jeg er rotete og spontan og impulsiv. Og at jeg har et voldsomt temperament. Det tror jeg mamma ville sagt.", "\u2013 Har du v\u00e6rt ordentlig sint etter perioden i tredje klasse?", "\u2013 Ikke p\u00e5 den m\u00e5ten, det tror jeg aldri jeg vil oppleve igjen. Det var en veldig spesiell tilstand, det \u00e5 ikke bli forst\u00e5tt. Jeg kan ofte bli sint, men misforst\u00e5tt blir jeg ikke lenger.", "hilde.ostmoe@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "42584da0432dff1a330bd766916a6c6a06c0651778de5f9856500bbf3e03c03e"}, {"field": "createtime", "value": "2017-02-16T17:16:16.000Z"}, {"field": "description", "value": "Det e itjn\u00e5 som kj\u00e6m t\u00e5 s\u00e6 sj\u00f8l."}, {"field": "dominantimage", "value": "http://www.adressa.no/pluss/article11774353.ece/8pfqu9/ALTERNATES/w980-default/Fatima%20Almera181.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0a825f16ffa567fa151e13822e2e95caa4cc4f25.jpg?592f6530"}, {"field": "dominantthumbnaildimensions", "value": "300x169"}, {"field": "heading", "value": ["V\u00f8mm\u00f8ldalens nye v\u00e5r -adressa.no", "Verdalsveteran", "Ut fra en slik beskrivelse skulle man trodd hun n\u00e6rmet seg, om ikke AFP-alder, s\u00e5 i hvert fall midtlivskrise.", "Gr\u00e5 var min barndoms dal", "De m\u00e5 dra. N\u00e5. Tre dager senere starter invasjonen av Irak.", "Sinnaungen", "Det er vanskelig \u00e5 se for seg at denne spinkle unge kvinnen med det str\u00e5lende smilet har slamret med d\u00f8rer, kastet ting i veggen og g\u00e5tt l\u00f8s p\u00e5 andre barn.", "Hodet fullt av farger", "Pilegrimsreisen", "\u00abJeg er en norsk muslim. Jeg er loppa du snakker om, jeg er lusa.... Jeg er nasjonen innen nasjonen, jeg er byllen du \u00f8nsker \u00e5 fjerne\u00bb.", "Troll som truer", "Shooting star"]}, {"field": "id", "value": "0a825f16ffa567fa151e13822e2e95caa4cc4f25"}, {"field": "keyword", "value": ["Ukeadressa", "Portrettet", "Fatima Almanea", "Hilde \u00d8stmoe"]}, {"field": "keywords", "value": "Ukeadressa,Portrettet,Fatima Almanea,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-concept", "value": ["mor", "snakke", "smil", "t\u00e5 s\u00e6", "dag", "kj\u00e6m t\u00e5", "kj\u00e6m t\u00e5 s\u00e6", "ung"]}, {"field": "kw-entity", "value": ["allah", "regjeringens", "soad", "justunity", "hans rotmo", "jassem", "kn\u00f8ttene", "kronprinsens", "nidaros", "frol", "roar", "verdals\u00f8ra", "sjefen", "v\u00f8mm\u00f8l", "oslo og kronprinsens sikt", "abdullah", "jonas gahr st\u00f8re og hadia tajik", "stekstad", "anna laurin", "arbeiderpartiet", "hazzam", "innherreds folkeblad verdalingen og tr\u00f8nder-avisa", "tr\u00f8ndelagskysten", "tr\u00f8nder-avisa", "fajer", "gud", "innherreds folkeblad verdalingen", "universitetet", "omar", "kronprinsens sikt"]}, {"field": "kw-location", "value": ["levanger", "basra", "irak", "oslo", "mekka", "stiklestad", "r\u00f8rvik", "tr\u00f8ndelag", "trondheim", "vikna", "verdal", "bergen"]}, {"field": "kw-pageclass", "value": "article"}, {"field": "kw-person", "value": ["kjartan bergsli", "hadia tajik", "fatima almanea", "jonas gahr st\u00f8re", "ole torps aktuelt"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/article11774353.ece/8pfqu9/ALTERNATES/w980-default/Fatima%20Almera181.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "V\u00f8mm\u00f8ldalens nye v\u00e5r"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/07/V%C3%B8mm%C3%B8ldalens-nye-v%C3%A5r-11774535.ece"}, {"field": "pageclass", "value": ["article"]}, {"field": "publishtime", "value": "2015-11-07T08:54:24.000Z"}, {"field": "recs-articleid", "value": "11774535"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-07T08:54:24.000Z"}, {"field": "recs-rawtitle", "value": "V\u00f8mm\u00f8ldalens nye v\u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det e itjn\u00e5 som kj\u00e6m t\u00e5 s\u00e6 sj\u00f8l."}, {"field": "thumbnail", "value": "http://content-thumbnail.cxpublic.com/content/thumbnail200x150/0a825f16ffa567fa151e13822e2e95caa4cc4f25.jpg?592f6530"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-01T00:52:00.000Z"}, {"field": "title", "value": "Fatima h\u00f8rer fortsatt p\u00e5 musikken til Hans Rotmo"}, {"field": "url", "value": "http://www.adressa.no/pluss/magasin/2015/11/07/V%c3%b8mm%c3%b8ldalens-nye-v%c3%a5r-11774535.ece"}, {"field": "urlhash", "value": "0a825f16ffa567fa151e13822e2e95caa4cc4f25"}], "score": 0.7300159, "siteId": "9222270286501375973", "id": "0a825f16ffa567fa151e13822e2e95caa4cc4f25"}

