{"fields": [{"field": "modifiedtime", "type": "time", "value": "2016-06-16T13:31:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Virtual Reality"}, {"field": "author", "value": "per kristian bj\u00f8rkeng"}, {"field": "body", "value": ["Saken oppdateres.", "Virtual reality (VR) er akkurat n\u00e5 en av de en av de aller st\u00f8rste satsingene i teknoverdenen. Hollywood-selskaper som Disney satser hardt .", "Men kan det hende at selv ikke Mark Zuckerberg hadde rukket \u00e5 pr\u00f8ve VR-briller i mer enn noen minutter da han satset oppunder 20 milliarder kroner p\u00e5 det bitte lille VR-selskapet Oculus Rift?", "Jeg er en av sv\u00e6rt f\u00e5 som n\u00e5 har testet alle de tilgjengelige utgavene av virtual reality rettet mot forbrukere: Google Cardboard, Samsung Gear VR, HTC Vive og Oculus Rift. Til n\u00e5 har det g\u00e5tt ganske greit. De aller fleste opplevelsene er uansett unnagjort p\u00e5 noen minutter.", "Det var ikke f\u00f8r VR-brillene Oculus Rift nylig ble levert fra med bud fra USA at jeg m\u00f8tte veggen.", "Rift tilbyr et par f\u00f8rsteklasses opplevelser med h\u00f8ye produksjonsverdier \u2013 og er beregnet \u00e5 holde deg fokusert i flere timer i strekk. De m\u00e5tte selvsagt pr\u00f8ves. Det skulle vise seg \u00e5 g\u00e5 mye, mye d\u00e5rligere enn ventet.", "Og det gjelder ikke bare meg.", "Mange blir overrasket:", "P\u00e5 teknobransjens \"bibel\" techmeme.com er det bare de heteste nyhetene som gjelder. Forleden var toppnyheten dette svaret fra Steve Baker, opprinnelig fra quora.com.", "Baker har 25 \u00e5rs erfaring med VR, blant annet fra utvikling av de beste VR-simulatorene for milit\u00e6ret. I mange \u00e5r har piloter i flysimulatorer hatt tilgang til den samme teknologien som n\u00e5 skal tilbys forbrukere.", "Forskjellen er bare at teknologien tidligere kostet 500.000\u20131.000.000 kroner i stedet for 5.000\u201310.000 kroner.", "I storspillet Eve: Valkyrie spiller du en rompilot som suser gjennom asteroidebelter. Slik ser det ut gjennom VR-brillene Oculus Rift:", "Baker p\u00e5peker at de nye VR-selskapene har m\u00e5ttet ta mange snarveier for \u00e5 f\u00e5 teknologien s\u00e5 billig, og derfor er den d\u00e5rligere enn den milit\u00e6ret benytter. Og hva er det forsvaret har av erfaringer? I hele seks timer etter en VR-simulasjon anbefales det at man ikke kj\u00f8rer bil, p\u00e5 grunn av ettervirkningene.", "For 8 prosent av befolkningen varer p\u00e5virkningen mer enn 6\u20138 timer etter at VR-opplevelsen er overst\u00e5tt. For en del av befolkningen er det kanskje like farlig \u00e5 kj\u00f8re bil etter VR som etter \u00e5 ha drukket alkohol, p\u00e5peker marinens eksperter. For noen f\u00e5 varer den negative effekten faktisk i flere dager.", "Denne store unders\u00f8kelsen ble gjort helt tilbake i 1989, men kartla 1500 tilfeller og er trolig en av de aller mest systematiske som er gjort p\u00e5 fenomenet med s\u00e5kalt simulasjonssyke.", "Hva mener dagens eksperter, som har erfaring med den aller nyeste teknologien? P\u00e5 Quora har over 20 eksperter med profesjonell erfaring med VR-utvikling fors\u00f8kt \u00e5 svare. S\u00e5 godt som alle anerkjenner kvalme for\u00e5rsaket av VR som reelt, og de aller fleste ser p\u00e5 dette som et kjempeproblem for utbredelsen av teknologien.", "Flere p\u00e5peker at ogs\u00e5 de som selv utvikler VR-opplevelser bare tar p\u00e5 seg brillene i noe f\u00e5 minutter av gangen. Sammenligner du dette med anslag fra konsulentrapporter som ansl\u00e5r at VR om bare 4 \u00e5r vil omsette for 1200 milliarder kroner \u00e5rlig og f\u00e5 oss alle til \u00e5 droppe smartmobilen , er det klart at en av partene er n\u00f8dt til \u00e5 ta feil.", "I starten gikk det fint, ogs\u00e5 med meg. La det ikke v\u00e6re noen tvil: Virtual reality i Oculus Rift gir deg en helt dr\u00f8y opplevelse av \u00e5 v\u00e6re fysisk til stede p\u00e5 de mest spektakul\u00e6re steder. Jeg styrtet med et fly i Arktis i 1932, og friklatret i solnedgangen over Thailands fjorder.", "Men det hjelper s\u00e5 lite, n\u00e5r opplevelsen sakte, men sikkert gj\u00f8r deg uvel.", "Etter 45 minutter, noe som er sv\u00e6rt lenge \u00e5 regne i en VR-opplevelse, m\u00e5tte jeg gi tapt. Etter en pause p\u00e5 en halvtime pr\u00f8vde jeg igjen. Det gikk greit en stund, men jeg f\u00f8lte meg stadig raskere mer sliten og uvel.", "Lenge etter at jeg hadde tatt av brillene satt jeg med en merkelig f\u00f8lelse av at jeg ikke var helt p\u00e5koblet den egentlige virkeligheten. Det var et eller annet med synssansen og hodet som ikke stemte.", "Etter den f\u00f8rste dagen med VR-brillen Oculus Rift, selv med lange pauser i l\u00f8pet av dagen, m\u00e5tte jeg legge meg ned og orket ikke delta i familielivet p\u00e5 et par timer. Neste morgen f\u00f8lte jeg meg s\u00e5 godt som 100 prosent igjen, og startet p\u00e5 ny frisk med nye opplevelser. Nok en gang var det herlig \u00e5 starte en karriere, denne gangen som rompilot i spillet Eve: Valkyrie .", "Men n\u00e5 kom problemene enda raskere. Jeg klarte bare en halvtimes tid, og s\u00e5 m\u00e5tte jeg ta av VR-brillene. N\u00e5 f\u00f8lte jeg meg ikke helt som meg selv f\u00f8r langt utp\u00e5 neste dag !", "Resultatet er at jeg m\u00e5tte avbryte testingen mye, mye raskere enn jeg ville ha \u00f8nsket. Hadde ikke dette v\u00e6rt jobb, ville jeg avsluttet enda raskere.", "Hvorfor utsette seg for s\u00e5 mye ubehag for moro skyld? Ja, tilstedev\u00e6relsen er fascinerende, men ikke s\u00e5 fascinerende at du vil godta \u00e5 bli satt ut av spill i lange tider etterp\u00e5. Opplevelsen kan ganske godt sammenlignes med en fyllekule.", "Dessverre var ikke festen verdt bakrusen. Den vanlige forbruker, som n\u00e5 skal vurdere \u00e5 bruke 7.000 \u2013 20.000 kroner p\u00e5 en opplevelse som kanskje gj\u00f8r deg syk, har f\u00e5tt noe \u00e5 tenke p\u00e5.", "N\u00e5r jeg begynner \u00e5 tenke meg om, har jeg ogs\u00e5 tidligere kviet meg for \u00e5 fortsette p\u00e5 grunn av at jeg ble utslitt etter VR-opplevelser. I den mobiltelefonbaserte brillen Samsung Gear VR har opplevelsene stort sett v\u00e6rt s\u00e5 korte at det har g\u00e5tt bra, men jeg merket problemene ogs\u00e5 der etter en dr\u00f8y halvtime i VR.", "Etter en dag med den sv\u00e6rt avanserte VR-brillen HTC Vive, kjente jeg meg ogs\u00e5 mye mer sliten enn vanlig. I en times tid etterp\u00e5 orket jeg ikke kikke p\u00e5 skjermer i det hele tatt. Ogs\u00e5 da tok jeg lange pauser mellom spillesesjonene i l\u00f8pet av dagen.", "En viktig \u00e5rsak til at fremtiden kan v\u00e6re m\u00f8rkere enn ventet for VR-teknologien, er at det er mange flere biologiske faktorer som spiller inn enn de fleste har v\u00e6rt klar over. Til n\u00e5 har Oculus, som p\u00e5 mange m\u00e5ter har ledet bransjen, fokusert veldig p\u00e5 \u00e5 minimere forsinkelsen fra du beveger p\u00e5 hodet til bildet du ser beveger seg.", "Ja, etterslep for\u00e5rsaket av treg maskinvare gir kvalme, det har ogs\u00e5 jeg merket. Men etterslepet er n\u00e5 godt under 20 millisekunder p\u00e5 de beste systemene, og det er langt under det som skulle v\u00e6re mulig \u00e5 registrere. Ubehaget og sj\u00f8syken skulle simpelthen v\u00e6rt borte n\u00e5, om man skulle tro Oculus Rift-grunnlegger Palmer Luckey.", "Steve Baker peker p\u00e5 flere kilder til ubehag som ikke har f\u00e5tt like mye oppmerksomhet:", "Misforhold mellom kroppens f\u00f8lelse av \u00e5 st\u00e5 i ro, og det du opplever inne i VR. Hvis informasjonen fra balansenerven (som st\u00e5r stille) og fra \u00f8ynene (som ser at kroppen er i bevegelse) ikke stemmer overens, reagerer kroppen med kvalme og oppkastfornemmelser.", "En teori er at evolusjonen har l\u00e6rt oss at vi da mest sannsynlig hallusinerer og er forgiftet. Derfor f\u00f8ler vi behovet for \u00e5 kaste opp.", "Dette kan til en viss grad kompenseres ved at du st\u00e5r stille ogs\u00e5 inne i VR-opplevelsene. Det stemmer godt med at jeg kjente mye mindre ubehag i den konkurrerende VR-brillen HTC Vive. Der var alle opplevelsene basert p\u00e5 at jeg enten sto stille eller gikk forsiktig rundt.", "Problemet kan kanskje ogs\u00e5 l\u00f8ses med en teknologi som sykehuskjeden Mayo Clinic allerede lisensierer ut. Med elektroder bak \u00f8rene kan balansenerven stimuleres p\u00e5 ulike m\u00e5ter inntil ti ganger i sekundet, slik at teknologien lurer balansenerven til \u00e5 tro at den er med p\u00e5 samme berg og dalbane som \u00f8ynene opplever. Dermed burde problemet bli mindre.", "Men teknologien er ikke p\u00e5 utviklingsstadiet, og har ikke kommet s\u00e5 langt at noen av de store produsentene har valgt \u00e5 satse p\u00e5 den \u2013 forel\u00f8pig.", "Og det finnes flere problemer:", "Hjernen f\u00e5r et problem med objekter som kommer n\u00e6rt hodet. \u00d8yet fokuserer nemlig p\u00e5 samme avstand hele tiden i VR. Men n\u00e5r du beveger deg tett opptil et objekt i VR, opplever hjernen at musklene i \u00f8yet burde fokusere n\u00e6rmere. Samtidig melder \u00f8yets fokus-system at alt er i fokus. De to signalene til hjernen stemmer ikke overens. Det kan f\u00f8re til kvalme og utmattelse.", "If\u00f8lge Steve Baker finnes det ingen kjent teknologi som gj\u00f8r det mulig \u00e5 la \u00f8yet fokusere naturlig p\u00e5 ulike avstander i en VR-brille. Et mulig unntak han ikke nevner, er AR-systemet til Google-finansierte Magic Leap. Det skal basere seg p\u00e5 s\u00e5kalt lysfelt-teknologi. Systemet simulerer alle aspektene ved naturlig lys, og gj\u00f8r det mye vanskeligere for \u00f8yet \u00e5 se forskjell p\u00e5 det virkelige og virtuelle. Men det hemmelighetsfulle Magic Leap sier at de er flere \u00e5r unna et kommersielt produkt. Det er ogs\u00e5 verdt \u00e5 merke seg at selv sjefen for NVIDIA, som lever av \u00e5 selge grafikkort til krevende spill-PC-er for VR, mener det fortsatt er 20 \u00e5r til problemene med VR er l\u00f8st .", "Spillet The Climb lar deg friklatre i klippene foran en nydelig thailandsk solnedgang. Slik ser det ute inne i Oculus Rift-brillene:", "Selv er jeg seiler, og vant til \u00e5 v\u00e6re under dekk i store b\u00f8lger. Jeg kan bli sj\u00f8syk, men det tar lengre tid enn for de fleste. Jeg har heller ikke opplevd ordentlig sj\u00f8syke i VR, som en god del brukere melder om. Likevel greier alts\u00e5 VR-brillene Oculus Rift \u00e5 sette meg helt ut av funksjon p\u00e5 under en time.", "Det lover ikke godt for alle dem som tror at flertallet av oss kommer til \u00e5 kaste smarttelefonen og erstatte den med digitale briller i l\u00f8pet av noen f\u00e5 \u00e5r.", "Virtual reality sp\u00e5s en stor fremtid. Er du interessert i mer om det nye mediet? Se v\u00e5r test i Teknologimagasinet her:"]}, {"field": "category0", "value": "digital"}, {"field": "contenthash", "value": "820acd0d5a5893bc204cb145d38ad2c11c1beaf18d1dd4cd2ca26614bbfb82fd"}, {"field": "createtime", "value": "2016-12-30T23:05:53.000Z"}, {"field": "description", "value": "Teknologi-gigantene investerer milliarder i virtual reality-teknologi. De snakker ikke fullt s\u00e5 h\u00f8yt om at man kan bli syk av det, noe det amerikanske forsvaret bekrefter."}, {"field": "heading", "value": ["- Jeg ble syk av virtual reality. Blir du? -adressa.no", "Hett sp\u00f8rsm\u00e5l", "Store problemer \u2013 med bedre teknologi", "I starten gikk det fint, men ...", "Ubehaget er p\u00e5 andre plattformer ogs\u00e5", "Mange ting mangler for kroppen", "M\u00e5 alle kameraer st\u00e5 stille i VR?", "Mange pr\u00f8ver \u00e5 l\u00f8se problemene \u2013 men de er ikke l\u00f8st enn\u00e5"]}, {"field": "id", "value": "c54ab255dfeffb009b10c24f8fcdc22601884826"}, {"field": "keyword", "value": "Virtual Reality"}, {"field": "keywords", "value": "Virtual Reality"}, {"field": "kw-category", "value": "digital"}, {"field": "kw-company", "value": "disney"}, {"field": "kw-concept", "value": ["virtual reality", "virtual", "syk", "f\u00f8lte", "spill", "aller", "dag", "bak", "timer", "problem", "stemte", "teknologi", "reality", "opplevd"]}, {"field": "kw-entity", "value": ["magic leap", "r. hvis", "teknologimagasinet", "thailands", "r. men", "vive og oculus rift", "google cardboard", "the climb", "vive", "eve", "quora", "mayo clinic", "oculus rift", "reality", "arktis", "samsung gear vr"]}, {"field": "kw-pageclass", "value": "article"}, {"field": "kw-person", "value": ["palmer luckey", "steve baker", "mark zuckerberg"]}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/0e06317a-6466-4d7c-9627-616de6778267?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg ble syk av virtual reality. Blir du?"}, {"field": "og-type", "value": "article"}, {"field": "og-url", "value": "http://www.adressa.no/digital/--Jeg-ble-syk-av-virtual-reality-Blir-du-8430b.html"}, {"field": "pageclass", "value": ["article"]}, {"field": "publishtime", "value": "2016-06-16T17:00:00.000Z"}, {"field": "recs-articleid", "value": "8430"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2016-06-16T17:00:00.000Z"}, {"field": "recs-rawtitle", "value": "- Jeg ble syk av virtual reality. Blir du? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Teknologi-gigantene investerer milliarder i virtual reality-teknologi. De snakker ikke fullt s\u00e5 h\u00f8yt om at man kan bli syk av det, noe det amerikanske forsvaret bekrefter."}, {"field": "thumbnail", "value": "http://content-thumbnail.cxpublic.com/content/thumbnail200x150/c54ab255dfeffb009b10c24f8fcdc22601884826.jpg?597c3b09"}, {"field": "thumbnailfullheightdimensions", "value": "200x2296"}, {"field": "timestamp", "value": "2017-07-29T07:36:41.000Z"}, {"field": "title", "value": "- Jeg ble syk av virtual reality. Blir du?"}, {"field": "url", "value": "http://www.adressa.no/digital/--Jeg-ble-syk-av-virtual-reality-Blir-du-8430b.html"}, {"field": "urlhash", "value": "c54ab255dfeffb009b10c24f8fcdc22601884826"}], "score": 0.9573387, "siteId": "9222270286501375973", "id": "c54ab255dfeffb009b10c24f8fcdc22601884826"}

