{"fields": [{"field": "modifiedtime", "type": "time", "value": "2013-11-06T06:46:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karl h. brox. journalist"}, {"field": "body", "value": ["Saken oppdateres.", "Mer\u00e5kerbanen er som kjent jernbanen som g\u00e5r mellom Trondheim/Hell og Storlien. Derfra fortsetter linjen inn i Sverige som Mittbanan til \u00d6stersund og Sundsvall. Fra \u00c5nge, midt mellom de to byene, tar Atlantbanan av s\u00f8r\u00f8stover til G\u00e4vle og Stockholm. Hele banenettet p\u00e5 svensk side er elektrisk drevet \u2013 Mittbanan ble elektrisk helt til Storlien allerede i 1945 og er i senere \u00e5r sammen med Atlantbanan oppgradert for 1,5 milliarder kroner.", "Mer\u00e5kerbanen ble \u00e5pnet 17. oktober 1881 av kong Oscar II og ble straks popul\u00e6r \u2013 50 000 passasjerer reiste med den i l\u00f8pet av det f\u00f8rste halv\u00e5ret. Trafikken er ikke stort st\u00f8rre i dag. Nabotoget, som trafikkerer Mer\u00e5kerbanen/Mittbanan med to daglige avganger hver vei mellom Trondheim og \u00d6stersund, har p\u00e5 \u00e5rsbasis ikke mer enn vel 100 000 passasjerer. Godstrafikk er det dessuten praktisk talt ikke lenger p\u00e5 banen, selv om den i 2006 og 2007 ble rustet opp for vel 56 millioner kroner for \u00e5 overta mer av godstrafikken mellom J\u00e4mtland og Tr\u00f8ndelag. Transport\u00f8konomisk institutt (T\u00d8I) har derfor foresl\u00e5tt \u00e5 legge ned togtrafikken p\u00e5 norsk side.", "I ti\u00e5r etter ti\u00e5r har politikere og andre akt\u00f8rer p\u00e5 begge sider av grensen snakket om \u00e5 f\u00e5 til mer bruk av banen. Ikke minst har det dreid seg om godstrafikk til isfrie havner ved Trondheimsfjorden, men s\u00e5 langt har lite skjedd til tross for at Mer\u00e5kerbanen av UNECE (FNs \u00f8konomiske kommisjon for Europa) faktisk er utpekt som en av fire norske internasjonale hovedtransportstrekninger med tog (de andre er Ofotbanen, Kongsvingerbanen og \u00d8stfoldbanen). UNECE har dermed indirekte ogs\u00e5 gitt uttrykk for at Mer\u00e5kerbanen er viktig.", "I lys av dette er det betimelig at tiltak p\u00e5 banen endelig er kommet p\u00e5 prioritert plass i Norsk Transportplan. Under \u00e5rets valgkamp gikk Marit Arnstad, mens hun enn\u00e5 var samferdselsminister, inn for at planlegging med henblikk p\u00e5 en oppgradering og elektrifisering skal komme i gang i planperioden 2014\u20132017, etterfulgt av gjennomf\u00f8ring fra 2018 til 2023. Arbeidet skal skje parallelt med elektrifisering ogs\u00e5 av Tr\u00f8nderbanen mellom Trondheim og Steinkjer. 3,9 milliarder kroner er avsatt til disse to form\u00e5lene, derav 800 millioner kroner til tiltak p\u00e5 Mer\u00e5kerbanen.", "Dette er imidlertid p\u00e5 langt n\u00e6r hurtig nok for foreningen Elbanen STS (Steinkjer-Trondheim-Storlien), som de to tr\u00f8nderske fylkeskommunene og Regionf\u00f6rbundet J\u00e4mtlands l\u00e4n har etablert med delvis finansiering av EUs regionale utviklingsfond. Foreningen, med tidligere fylkesr\u00e5dmann i S\u00f8r-Tr\u00f8ndelag Milian Myraunet som daglig leder, mener at oppgraderingen av de to banestrekningene m\u00e5 starte umiddelbart og v\u00e6re sluttf\u00f8rt i l\u00f8pet av 2015!", "Samtidig arbeides det p\u00e5 svensk side med planer som trolig er mer realistiske hva tempoplanen ang\u00e5r. Svenskene \u00f8nsker at det innen 2018 skal v\u00e6re etablert hurtigtog mellom Trondheim og Stockholm med en reisetid p\u00e5 seks timer (\u00e9n time fra Trondheim til \u00c5re og to timer til \u00d6stersund), samt en rask og milj\u00f8vennlig godsforbindelse med h\u00f8y kapasitet for frakt av gods fra Sverige, Russland og Finland til Trondheimsfjorden. If\u00f8lge den svenske prosjektlederen Billy Eng er det for n\u00e6ringslivet i alle de tre landene store gevinster \u00e5 hente ved endelig \u00e5 f\u00e5 etablert en slik godsrute. Eng peker dessuten p\u00e5 den betydningen som hurtigtog mellom Trondheim og Stockholm vil ha for en videre utvikling av Storlien og \u00c5re som vintersportssteder. Svenskene, som alts\u00e5 allerede har utbedret banenettet betydelig, vil over nytt\u00e5r ta fatt p\u00e5 ytterligere forbedringer for \u00e5 gj\u00f8re de planlagte togtilbudene s\u00e5 raske og effektive som mulig. I samarbeid med Elbanen STS vil svenskene utvilsomt legge press p\u00e5 norske myndigheter, slik at finansieringen n\u00e5 virkelig kommer .", "S\u00e5 peker Jernbaneverket p\u00e5 enda to grunner til \u00e5 elektrifisere og oppgradere Mer\u00e5kerbanen. Den ene er beredskap. P\u00e5 rundturen Trondheim-\u00d6stersund-Stockholm-Oslo-Trondheim er strekningen Storlien-Trondheim den eneste som ikke er elektrifisert. Med hele rundturen elektrisk drevet vil det kunne etableres alternative kj\u00f8reruter for togene dersom forbindelsen Trondheim\u2013Oslo via Dovre og/eller R\u00f8ros blir sperret, slik vi faktisk opplevet s\u00e5 sent som v\u00e5ren 2013. De totale kostnadene for \u00e5 f\u00e5 dette til er av Jernbaneverket beregnet til 1,5 milliarder kroner.", "Regionforst\u00f8rring er den andre grunnen. Det bor i dag n\u00e6rmere 800 000 mennesker i Midt-Norden, dvs. i J\u00e4mtland og de to tr\u00f8ndelagsfylkene. Av disse er 420 000 bosatt i S\u00f8r- og Nord-Tr\u00f8ndelag, og halvparten av disse igjen omkring Trondheim og Stj\u00f8rdal. Prognosene sier at de to byene vil vokse med minst 50 000 personer frem mot 2030, noe som vil kreve boliger og effektiv persontransport. Deler av denne veksten antar Jernbaneverket vil skje i Stj\u00f8rdalen mot Hegra og Mer\u00e5ker, og videre mot b\u00e5de Storlien, \u00c5re og kan hende til og med \u00d6stersund.", "- Med en mer effektiv togdrift p\u00e5 Mittbanan/Mer\u00e5kerbanen vil man faktisk kunne bo i hvert fall \u00f8stover til i \u00c5re og jobbe i Trondheim, hevder Jernbaneverkets senioringeni\u00f8r Tor Johan Nicolaisen.", "Samferdselsministeren er riktignok ikke tr\u00f8nder lenger, men ogs\u00e5 Ketil Solvik-Olsen ser forh\u00e5pentlig de mulighetene som ligger i \u00e5 oppgradere Mer\u00e5kerbanen. Det samme gj\u00f8r trolig ogs\u00e5 lederen av Stortingets transport- og kommunikasjonskomit\u00e9, Linda Cathrine Hofstad Helleland, og hun er som kjent tr\u00f8nder.", "Sl\u00e5r vi derfor sammen de kreftene som n\u00e5 er i sving p\u00e5 b\u00e5de svensk og norsk side for \u00e5 styrke og revitalisere det midt-nordiske jernbanenettet, er det mye som tyder p\u00e5 at Mer\u00e5kerbanen faktisk kan v\u00e6re p\u00e5 vei ut av dvalen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3ba8077cc33854ca9b4b5bc6382e93408df4bc08614862823b4625dcb2729bbc"}, {"field": "createtime", "value": "2013-11-06T04:43:51.895Z"}, {"field": "description", "value": "Elektrifisering kan i l\u00f8pet av f\u00e5 \u00e5r f\u00f8re Mer\u00e5kerbanen ut av dvalen: Svenskene forbereder hurtigtog Trondheim-Stockholm p\u00e5 seks timer og en betydelig godstrafikk over Storlien."}, {"field": "dominantimage", "value": "http://www.adressa.no/meninger/article8560955.ece/ALTERNATES/w980-default/DSC_1065.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a49dd2fb3bafc75f528c709b5d03aa97ff8e2d4.jpg?597846a3"}, {"field": "dominantthumbnaildimensions", "value": "300x169"}, {"field": "heading", "value": "Mer\u00e5kerbanen ut av dvalen? -adressa.no"}, {"field": "id", "value": "7a49dd2fb3bafc75f528c709b5d03aa97ff8e2d4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["kroner", "side", "elektrifisere", "norsk", "\u00e5re", "jernbanen", "milliarder kroner", "svensk"]}, {"field": "kw-entity", "value": ["ofotbanen", "kongsvingerbanen og \u00f8stfoldbanen", "storlien og \u00e5re", "j\u00e4mtland og tr\u00f8ndelag", "stortingets", "steinkjer-trondheim-storlien", "g\u00e4vle og stockholm", "stj\u00f8rdalen", "hegra og mer\u00e5ker", "s\u00f8r-tr\u00f8ndelag milian myraunet", "trondheim og \u00f6stersund", "regionf\u00f6rbundet j\u00e4mtlands", "trondheim og steinkjer", "trondheim-\u00f6stersund-stockholm-oslo-trondheim", "atlantbanan", "trondheim-stockholm", "midt-norden", "elbanen sts", "trondheim og stockholm", "norsk transportplan", "jernbaneverket", "storlien-trondheim", "tr\u00f8nderbanen", "russland og finland", "trondheim og stj\u00f8rdal", "mittbanan", "storlien", "\u00f6stersund og sundsvall", "mer\u00e5kerbanen"]}, {"field": "kw-location", "value": ["europa", "trondheimsfjorden", "r\u00f8ros", "sverige", "trondheim", "dovre", "\u00e5re", "nord-tr\u00f8ndelag", "\u00e5nge", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["ketil solvik-olsen", "linda cathrine hofstad helleland", "oscar ii", "billy eng", "marit arnstad", "tor johan nicolaisen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8560955.ece/ALTERNATES/w980-default/DSC_1065.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mer\u00e5kerbanen ut av dvalen?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8560957.ece"}, {"field": "pageclass", "value": ["article"]}, {"field": "publishtime", "value": "2013-11-06T04:00:00.000Z"}, {"field": "recs-articleid", "value": "8560957"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-11-06T04:00:00.000Z"}, {"field": "recs-rawtitle", "value": "Mer\u00e5kerbanen ut av dvalen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Elektrifisering kan i l\u00f8pet av f\u00e5 \u00e5r f\u00f8re Mer\u00e5kerbanen ut av dvalen: Svenskene forbereder hurtigtog Trondheim-Stockholm p\u00e5 seks timer og en betydelig godstrafikk over Storlien."}, {"field": "thumbnail", "value": "http://content-thumbnail.cxpublic.com/content/thumbnail200x150/7a49dd2fb3bafc75f528c709b5d03aa97ff8e2d4.jpg?597846a3"}, {"field": "thumbnailfullheightdimensions", "value": "200x1302"}, {"field": "timestamp", "value": "2017-07-26T07:37:07.000Z"}, {"field": "title", "value": "Mer\u00e5kerbanen ut av dvalen?"}, {"field": "url", "value": "http://www.adressa.no/meninger/kronikker/article8560957.ece"}, {"field": "urlhash", "value": "7a49dd2fb3bafc75f528c709b5d03aa97ff8e2d4"}], "score": 1.0152669, "siteId": "9222270286501375973", "id": "7a49dd2fb3bafc75f528c709b5d03aa97ff8e2d4"}

