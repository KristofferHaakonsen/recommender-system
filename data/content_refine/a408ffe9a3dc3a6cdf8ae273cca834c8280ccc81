{"fields": [{"field": "modifiedtime", "type": "time", "value": "2015-11-25T13:36:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Dyr", "Hage"]}, {"field": "author", "value": "kristine grue langset"}, {"field": "body", "value": ["Vi g\u00e5r inn i en tid der hagen er litt tristere og litt naknere. Men det kan du gj\u00f8re noe med!", "Med noen enkle og riktige grep kan du gj\u00f8re hagen din til en attraktiv restaurant for sm\u00e5fuglene. Tilbake f\u00e5r du mye g\u00f8yalt fugleliv og et flott fargespekter \u00e5 se p\u00e5.", "Morten Ree i Norsk Ornitologisk forening har en rekke tips til hageeiere.\u2014 Fuglef\u00f4ring er ikke p\u00e5 noen m\u00e5te p\u00e5 retur, det er gledelig \u00e5 se. Ca. 400.000 nordmenn driver med det. Seksten tusen tonn villfuglmat omsettes \u00e5rlig, forteller han.", "Nettopp f\u00f4ret er \u00e9n av tingene han vil gi r\u00e5d rundt.", "\u2014 Bruk variert mat p\u00e5 fuglebrettet. Mange foretrekker solsikkefr\u00f8, men ikke alle sm\u00e5fuglene klarer \u00e5 hakke hull p\u00e5 skallet og f\u00e5 ut fr\u00f8et inni. De gode gamle br\u00f8dsmulene er ikke dumme \u00e5 gjeninnf\u00f8re p\u00e5 fuglebrettet. Og har du en t\u00f8rr osteskorpe som likevel g\u00e5r i s\u00f8pla, gi den heller til sm\u00e5fuglene, r\u00e5der Ree.", "En halv kokosn\u00f8tt og meiseboller er ogs\u00e5 kj\u00e6rkomment for sm\u00e5fuglene.", "\u2014 Men n\u00e5r det gjelder meiseboller, anbefaler vi \u00e5 lage dem selv. Det er enkelt og en g\u00f8yal syssel for familien, sier Ree.", "Meisebollene du kan kj\u00f8pe i butikken er ofte sm\u00e5, og m\u00e5 skiftes ofe. Det ikke vanskelig \u00e5 lage sin egne boller. Frank Steinkjell\u00e5 fra Karm\u00f8y i Rogaland har laget sine egen kjempestore meiseboller de siste vintrene.", "Den selvlagde bollen varer som regel veldig lenge, og er veldig popul\u00e6r blant mange fuglearter p\u00e5 foringsplassen.", "Pr\u00f8v denne oppskriften:", "2250 g. fett (Flott eller Delfia)", "1000 g. skrelte solsikkefr\u00f8", "1000 g. havregryn lettkokte", "500 g. knuste hasseln\u00f8tter", "250 g. hakkete mandler", "(Kilde: Norsk Ornitologisk forening)", "Foreningen anbefaler hjemmelagede meiseboller fordi de er mye bedre enn dem som er \u00e5 f\u00e5 kj\u00f8pt i butikk.", "\u2014 Meiseboller fra butikken inneholder en stor andel sand p\u00e5 bekostning av fett for at de skal holde seg faste og fine, dessuten fordi fettet fort kan harskne i innetemperaturen bollene oppbevares i. Med hjemmelagede meiseboller skal du ikke se bort fra at det kommer til \u00e5 g\u00e5 gjetord om hagen din blant sm\u00e5fuglene.", "Er skapene overfylte?", "Jan Erik R\u00f8er, fuglevenn og ornitolog, er tilhenger av kortreist fuglemat.", "\u2014 Du kan bruke mye fra din egen hage, og plante stauder, busker og tr\u00e6r med fr\u00f8 som tiltrekker seg fugler. Mens fuglebrettet kan gi deg 10-15 arter \u00e5 titte p\u00e5, kan dette f\u00f8re til at du kan f\u00e5 20-25 arter i hagen din, sier han.", "Han kommer med noen eksempler:", "Stillits liker knoppurt, sidensvansen liker rogneb\u00e6r, hagtorn er popul\u00e6r blant svarttrost, gr\u00e5trost, sidensvans. Asketr\u00e6r tiltrekker seg dompapen. Gr\u00f8nnsisik liker bj\u00f8rketr\u00e6r. Det skal veldig lite til:", "R\u00f8er anbefaler \u00e5 plukke inn rogneb\u00e6rkvister tidlig h\u00f8st f\u00f8r trostene tar alt. Lagre dem t\u00f8rt og kaldt, heng dem s\u00e5 ut p\u00e5 vinteren. Plant dine egne solsikker. La vinterepler fortsette \u00e5 henge p\u00e5 tr\u00e6rne.", "Talgfett fra dyr er skikkelig snaddermat for sm\u00e5fuglene.", "\u2014 Det er blitt vanligere blant folk flest \u00e5 kj\u00f8pe hele eller halve slaktede dyr. Ta vare p\u00e5 talgfettet, putt h\u00f8nsenetting rundt slik at ikke kr\u00e5kefuglene tar med seg hele biten, sier R\u00f8er. Selv har han hatt suksess med \u00e5 gni matfett p\u00e5 en litt ru trestamme, s\u00e5 kommer sm\u00e5fuglene og spiser det rett av barken . Da kan du ogs\u00e5 f\u00e5 oppleve en liten litt spesiell fugl som heter trekryper.", "Sm\u00e5fuglene er ulike n\u00e5r det gjelder \u00e5 finne mat p\u00e5 fuglebrettet.", "Spettmeisen borrer nebbet nedi solsikkefr\u00f8ene, kaster dem rundt til de finner det beste fr\u00f8et. S\u00e5nt blir det rot av.", "De urolige og stressede meisene tar med seg fr\u00f8et til en n\u00e6rliggende busk eller tre hvor de holder fr\u00f8et fast med f\u00f8ttene og hakker hardt til spissen av fr\u00f8et, slik at skallet splittes og maten frigj\u00f8res.", "Dompap, gr\u00f8nnfink og bj\u00f8rkefink sitter i ro og mak p\u00e5 fuglebrettet og knuser fr\u00f8ene med nebbet.", "Mye av s\u00f8let kommer fra skallene fra solsikkefr\u00f8ene. Store mengder kan v\u00e6re ugreit b\u00e5de av estetiske hensyn og fordi det kan tiltrekke seg rotter og mus.", "Solsikkefr\u00f8 som er beregnet p\u00e5 sm\u00e5fugl har ogs\u00e5 en ganske stiv kilospris, mener Ree.", "\u2014 Det er ofte d\u00e5rlig kvalitet og det f\u00f8lger mye skall og s\u00f8ppel med. Jeg tror ikke det er langt unna at det l\u00f8nner seg \u00e5 kj\u00f8pe ferdig rensede solsikkefr\u00f8 fra bakehyllen og spandere det p\u00e5 sm\u00e5fuglene i stedet. Det vil v\u00e6re popul\u00e6rt hos de artene som ikke klarer s\u00e5 lett spise fr\u00f8 med skall ogs\u00e5, og du slipper skalls\u00f8ppelet, sier han.", "Vinteren med sn\u00f8 og kulde er selve flaskehalsen for alt liv i naturen. Fuglene driver et enormt n\u00e6ringss\u00f8k for \u00e5 overleve vinteren. Derfor vil mange sm\u00e5fugler overvinne skyhet og dukke opp p\u00e5 fuglebrettet. Men det er noen ting som er lurt \u00e5 tenke p\u00e5.", "Norsk ornitologisk forening har ikke noen anbefalinger om hvordan fuglebrettet b\u00f8r utformes. Det kan v\u00e6re alt fra de mest kunstneriske og staselige utforminger til det helt enkle. For fuglene er det viktigst at det er fullt opp med mat.", "Fuglekasser m\u00e5 v\u00e6re standardiserte og ha riktig st\u00f8rrelse p\u00e5 hullet i inngangen slik at ikke eggtyver kommer inn. N\u00e5r det gjelder fuglebrett er det enkle ofte det beste, sier Ree.", "Kj\u00f8p et ferdig fuglebrett eller du lager like gjerne og enkelt ett selv. Ta en firkantet plate, sett p\u00e5 fire karmer og hj\u00f8rnestolper. Lag et tak over med papp opp\u00e5. Sett det p\u00e5 en stake.", "\u2014 Fuglebrettet settes eller henges opp litt \u00e5pent slik at fuglene f\u00e5r godt overblikk i tilfelle katter og rovfugl er i n\u00e6rheten. Det m\u00e5 finnes tr\u00e6r og busker i umiddelbar n\u00e6rhet som kan gi fuglene mulighet for \u00e5 skjule seg ved angrep av rovfugl, sier Ree.", "Videre gir han r\u00e5d om f\u00f8lgende:\u2014 Fuglebrettet b\u00f8r st\u00e5 i god avstand fra store glassflater som stuevindu og drivhus for \u00e5 minske kollisjonsfaren. Samtidig m\u00e5 vi s\u00f8rge for at vi selv har godt utsyn mot fuglebrettet slik at vi kan glede oss over og l\u00e6re mer om de sm\u00e5 fj\u00e6rkledde vennene v\u00e5re.", "Sm\u00e5fuglene er smarte og l\u00e6rer seg fort at menneskelig aktivitet bak et vindu ikke er forbundet med fare. Sett deg ned i godstolen og nyt synet, finn frem en fuglebok.", "\u2014 Juleneket h\u00f8rer julen til og er en fin pyntegjenstand, men ikke bli overrasket om ikke fuglene kommer. I valget mellom fuglenek eller annet f\u00f4r taper fugleneket hos de aller fleste sm\u00e5fuglene. Fuglenek eller kornband er fine, men det er en misforst\u00e5else at de er popul\u00e6re blant fuglene, sier Ree.", "\u2014 Det er spesielt gulspurven som tar for seg av slike nek. Men den er mest vant til \u00e5 s\u00f8ke n\u00e6ring p\u00e5 bakken og ofte henges nekene for h\u00f8yt p\u00e5 staur eller i et tre. Derfor kan gjerne neket legges under en busk eller et tre n\u00e5r det har gjort fra seg nytten som julepynt. Det er i hele tatt lurt \u00e5 str\u00f8 litt f\u00f4r p\u00e5 bakken, lettkokt havregryn blant annet, for \u00e5 tiltrekke seg fugl, da mange av fugleartene liker \u00e5 hoppe rundt p\u00e5 bakken, forteller Ree.", "Det er viktig \u00e5 kontrollere kvaliteten p\u00e5 maten du gir til fuglene.", "Unng\u00e5 mat med salt.", "Om fr\u00f8blandinger eller br\u00f8d er muggent m\u00e5 det IKKE gis til fuglene. Kast det med en gang. Grunnen til det er at denne maten kan utvikle br\u00f8dmuggsopp, som er d\u00f8dbringende for fuglene.", "vitt br\u00f8d, som loff, b\u00f8r heller ikke gis i for store mengder da det kan gi fuglene diare. I bunn og grunn gjelder de samme \u00abmatreglene\u00bb som for oss mennesker - tilby fuglene et variert kosthold.", "Eksempler p\u00e5 mat vi kan legge p\u00e5 brettet og fuglearter som trives med denne typen mat:", "Solsikkefr\u00f8 (meiser, gr\u00f8nnfink, bokfink, dompap, stillits )", "Br\u00f8dsmuler og kakerester (gr\u00e5spurv, pilfink, gulspurv, st\u00e6r, svarttrost)", "Havre (gulspurv, gr\u00e5spurv, pilfink, skj\u00e6re, kr\u00e5ke, n\u00f8tteskrike) Usaltet spekk (meiser, spetter, n\u00f8tteskrike, trekryper)", "Helkornhvete og hvetegr\u00f8pp (finkefugler, gr\u00e5spurv, sisiker) Jordn\u00f8tter (sisiker, finker, stjertmeis) Hirsefr\u00f8 (sisiker, svartmeis) Frukt og b\u00e6r (troster, sidensvans, r\u00f8dstrupe)", "Kokte, kalde poteter (n\u00f8tteskrike).", "(Kilde: Norsk Ornitologisk forening)", "Skj\u00e6ra er utskjelt, men tar man seg tid til \u00e5 studere den s\u00e5 er den en av de vakreste fugleartene vi har, mener Ree.", "\u2014 Det finnes netting man kan sette rundt fuglebrettet slik at ikke skj\u00e6ra kommer seg inn. Vil man pr\u00f8ve \u00e5 hindre dem i f\u00e5 fatt i meisebollen, kan det hjelpe \u00e5 henge dem i en lang snor. Skj\u00e6ra liker ikke at maten gynger og roterer for mye.", "Det finnes ogs\u00e5 fr\u00f8automater \u00e5 f\u00e5 kj\u00f8pt som har en gitterstr\u00f8mpe trukket ned utenp\u00e5 slik at bare sm\u00e5fugler, og ikke ekorn og kr\u00e5kefugler kommer til.", "Her er noen tidligere artikler om hagestell:", "Se de fantastiske bildene fra \u00f8rnesafari i Lofoten:"]}, {"field": "category0", "value": "bolig"}, {"field": "contenthash", "value": "3ee27d552f04902b14de90895ffdbeede9866a25f63901b2eef01a093a4bf705"}, {"field": "createtime", "value": "2016-12-03T15:42:31.000Z"}, {"field": "description", "value": "Slik kan du doble artsmangfoldet. \u2014 Det er en misforst\u00e5else at julenek er popul\u00e6rt blant sm\u00e5fuglene."}, {"field": "heading", "value": ["Synes du det er f\u00e5 gjester p\u00e5 fuglebrettet og i hagen? -adressa.no", "Variert mat", "Kortreist sparer lommeboken og milj\u00f8et", "S\u00f8l i hagen", "Plassering av fuglebrettet", "Hvis sm\u00e5fuglene ikke kommer i neket", "Skj\u00e6replagen"]}, {"field": "id", "value": "a408ffe9a3dc3a6cdf8ae273cca834c8280ccc81"}, {"field": "keyword", "value": ["Dyr", "Hage"]}, {"field": "keywords", "value": "Dyr,Hage"}, {"field": "kw-category", "value": "bolig"}, {"field": "kw-classification", "value": "hobbies-and-interests"}, {"field": "kw-company", "value": "plant"}, {"field": "kw-concept", "value": ["ornitologisk forening", "mat", "fuglebrett", "fugl", "sm\u00e5fugl", "hage", "fr\u00f8"]}, {"field": "kw-entity", "value": ["delfia", "flott", "norsk ornitologisk"]}, {"field": "kw-location", "value": ["karm\u00f8y", "rogaland", "lofoten", "hage"]}, {"field": "kw-pageclass", "value": "article"}, {"field": "kw-person", "value": ["frank steinkjell\u00e5", "morten ree", "jan erik r\u00f8er"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/b07f0aec-b052-4535-8de5-deb6461caa51?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Synes du det er f\u00e5 gjester p\u00e5 fuglebrettet og i hagen?"}, {"field": "og-type", "value": "article"}, {"field": "og-url", "value": "http://www.adressa.no/bolig/Synes-du-det-er-fa-gjester-pa-fuglebrettet-og-i-hagen-9285b.html"}, {"field": "pageclass", "value": ["article"]}, {"field": "publishtime", "value": "2015-11-26T06:00:00.000Z"}, {"field": "recs-articleid", "value": "9285"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-11-26T06:00:00.000Z"}, {"field": "recs-rawtitle", "value": "Synes du det er f\u00e5 gjester p\u00e5 fuglebrettet og i hagen? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Slik kan du doble artsmangfoldet. \u2014 Det er en misforst\u00e5else at julenek er popul\u00e6rt blant sm\u00e5fuglene."}, {"field": "thumbnail", "value": "http://content-thumbnail.cxpublic.com/content/thumbnail200x150/a408ffe9a3dc3a6cdf8ae273cca834c8280ccc81.jpg?597e954e"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-31T02:26:22.000Z"}, {"field": "title", "value": "Synes du det er f\u00e5 gjester p\u00e5 fuglebrettet og i hagen?"}, {"field": "url", "value": "http://www.adressa.no/bolig/Synes-du-det-er-fa-gjester-pa-fuglebrettet-og-i-hagen-9285b.html"}, {"field": "urlhash", "value": "a408ffe9a3dc3a6cdf8ae273cca834c8280ccc81"}], "score": 0.9292893, "siteId": "9222270286501375973", "id": "a408ffe9a3dc3a6cdf8ae273cca834c8280ccc81"}

