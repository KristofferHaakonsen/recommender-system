{"fields": [{"field": "modifiedtime", "type": "time", "value": "2012-04-17T07:14:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["svein carstens. historiker", "dr. art."]}, {"field": "body", "value": ["Saken oppdateres.", "Midt i det moderne Trondheim, godt synlig, der Nidelva m\u00f8ter fjorden ligger det to gr\u00e5 betongkolosser, en tidligere operativ tysk ub\u00e5tbunker og en uferdig. Dora I og II er de mest synlige restene av Marinewerft og Ubootst\u00fctzpunkt Drontheim. I 1945 besto anlegget p\u00e5 Nyhavna av et tresifret antall bygninger inklusive installasjoner inne i Ladehammeren. I dag er det uten inng\u00e5ende historiske kunnskaper nesten umulig \u00e5 forestille seg de gjenv\u00e6rende bygningsrestene som del av et avansert milit\u00e6rteknisk kompleks reist for \u00e5 f\u00f8re en aggressiv sj\u00f8krig hvor blant annet ca. 3000 norske sj\u00f8folk omkom.", "Visjoner og realiteter", "Adolf Hitler dr\u00f8mte i sine mest eksalterte \u00f8yeblikk om \u00e5 etablere om et gedigent marineanlegg p\u00e5 \u00d8ysanden. I disse dr\u00f8mmevisjonene framsto Trondheim som et Nordens Singapore. En fl\u00e5tebase bemannet med 250 000 mann, knyttet til Berlin med en firefelts motorvei. I p\u00e5vente av at krigen var vunnet slik at dette prosjektet kunne realiseres, ble Marinewerft Dront\u00bfheim etablert med hovedkontor p\u00e5 Nyhavna i 1940. Her hadde Trondhjems Mekaniske V\u00e6rksted i 1930 plassert en flytedokk og etablert et verksted p\u00e5 Kullkranpiren. Det tyske verftet som ble opprettet kom imidlertid til \u00e5 arbeide med en desentralisert struktur. Inne i \u00c5senfjorden ankret tyske verkstedskip opp mens det grodde opp en hel verftsindustri her. I Hoplafjorden og Lofjorden ble tyske overflatefart\u00f8yer og ub\u00e5ter vedlikeholdt og reparert.", "S\u00e6rstilling", "Da Norge ble okkupert i 1940 var det blant annet med sikte p\u00e5 \u00e5 skaffe den tyske marinen baser p\u00e5 kysten. I tysk marinestrategisk tenkning sto Trondheim i en s\u00e6rstilling. Trondheimsfjorden ble sett p\u00e5 som et beskyttet innhav med lett kontrollerbar innseiling, ideell for raske utfall mot den britiske marinen. Faktisk hadde de aller fleste st\u00f8rre tyske overflateskip under 2. verdenskrig Trondheim som hjemmehavn i kortere eller lengre perioder. Med dette som utgangspunkt har historikeren Anders Kirkhusmo, b\u00e5de i Trondheim bys historie og i Tr\u00f8ndelagshistorien, polemisert mot det han kaller et sentristisk perspektiv i norsk okkupasjonshistorie. Han hevder at kystomr\u00e5dene med Trondheim som sentral fl\u00e5tebase, var langt viktigere for den tyske okkupanten i strategisk forstand enn Oslo som sentrum for norsk og tysk sentraladministrasjon.", "Nyhavna", "P\u00e5 v\u00e5ren i 1941 fikk Trondheim havnevesen beskjed om \u00e5 forlate Nyhavna i l\u00f8pet av en m\u00e5neds tid. Det var bestemt at byggingen av ub\u00e5tbunkeren Dora I skulle starte. Bunkeren skulle beskytte de tyske ub\u00e5tene som m\u00e5tte dokksettes i tilfelle angrep fra allierte fly. Arbeidet ble utf\u00f8rt i et enormt tempo av Organisasjon Todt som hadde ansvaret for byggingen. Til tross for at vanskelige grunnforhold forsinket arbeidet, ble Dora I overlevert til den Tyske marine og tatt i bruk sommeren 1943. Da ble den 13. tyske ub\u00e5tflotilje med Fregattenkapitan Rolf R\u00fcggeberg som sjef satt opp og forlagt til Trondheim med Persaunet leir som standkvarter. Den 13. tyske ub\u00e5tflotilje disponerte i tiden frem til kapitulasjonen 55 ub\u00e5ter av typen VIIC og seilte i alt 141 ulike tokt.", "Kulturminne", "Dora I er i dag i privat eie. Vesentlige deler av arealene disponeres av regionens kulturinstitusjoner. De klimatiske forholdene skapt av de enorme dimensjonene i de massive betongveggene og taket, gj\u00f8r at temperaturen og luftfuktigheten er sv\u00e6rt stabil. Dora I er dermed godt egnet for langtidsoppbevaring samlingene til arkiver, bibliotek og museer. De stabile klimatiske forholdene gj\u00f8r at energiforbruket er lavt og Dora I karakteriseres i dag som et av de st\u00f8rste klimastabile bygningene i Nord-Europa. I tillegg til de etablerte kulturinstitusjonenes bruk, fungerer Dora I som multikulturarena med \u00f8vingslokaler for band, rockekonserter, teateroppsetninger, kunstutstillinger etc. Under \u00e5rets Kosmorama festival skal for eksempel det som av mange karakteriseres som verdens beste krigsfilm, Das Boot, vises her.", "Dora I har i etterkrigstiden gjennomg\u00e5tt betydelige endringer. Det generelle inntrykket kolossen skaper er imidlertid i stor grad inntakt. Dora I sitt fremste fortrinn som kulturminne er at bunkeren har v\u00e6rt i operativ bruk. Dora II, som aldri ble fullf\u00f8rt og tatt i bruk har ogs\u00e5 v\u00e6rt gjenstand store endringer. Deler av bygningen er blant annet sprengt ned og en av dokkene fylt igjen. Til tross for det er det her man i dag f\u00e5r det beste inntrykket av hvordan ub\u00e5tdokkene i Dora I opprinnelig fungerte.", "Ulike planer", "I etterkrigstiden har det versert ulike planer for Dora I. Et fellestrekk for disse var lenge \u00f8nsket om \u00e5 skjule hesligheten bak en ny fasade. I l\u00f8pet av 1980-tallet endret imidlertid dette seg. Det er n\u00e5 uaktuelt \u00e5 skjule de interessante konstruksjonene. I dag representerer derfor Trondheim interkommunale havns planer om \u00e5 fylle igjen sj\u00f8vannsbassenget foran Dora I den st\u00f8rste trusselen mot anleggets karakter.", "P\u00e5 ny\u00e5ret 2009 satte Trondheim kommune i gang arbeidet med \u00e5 etablere en ny kommunedelsplan for Nyhavna. Et viktig sp\u00f8rsm\u00e5l man b\u00f8r avklare i denne prosessen er hvordan bygningsrestene og infrastrukturen etter det tyske verftet skal forst\u00e5s forvaltes i fremtiden. Dora I og Dora II trer stadig tydeligere fram i folks bevissthet som viktige kulturminner. P\u00e5 Ume\u00e5 Universitetet har Joackim Danielsson i et mastergradsarbeid med tittelen: Definisjon av kulturarv, analysert bunkernes verdi som kulturminner. I konklusjonen introduserer han begrepet p\u00e5tvunget kulturarv som definisjon av Dora I og II. Danielsson plasserer dermed restene etter det tyske verftet p\u00e5 Nyhavna i en st\u00f8rre europeisk kontekst.", "Felleseuropeisk", "I den nye kommunedelsplanen b\u00f8r bruken og forvaltningen av Dora I og II i tr\u00e5d med slike tanker i st\u00f8rre grad enn tidligere legges opp med utgangspunkt i at anleggene p\u00e5 Nyhavna er del av et felleseuropeisk kulturminne fra det 20. \u00e5rhundres mest omfattende konflikt. En konflikt der nazi-Tyskland satte enorme ressurser inn i byggingen av Der Atlantikwall, et festningsanlegg som strakte seg fra Biscaya til Nordkapp og som alts\u00e5 omfattet anlegget p\u00e5 Nyhavna.", "svein.carstens@dora.no"]}, {"field": "category0", "value": "meninger"}, {"field": "contenthash", "value": "92466d8d37ec22e4ad5216cc0727582629fc097203709e0a9a1572ef1baaa59d"}, {"field": "createtime", "value": "2015-01-09T18:08:39.642Z"}, {"field": "description", "value": "Under \u00e5rets Kosmorama-festival skal det som av mange karakteriseres som verdens beste krigsfilm \"Da Boot\", vises i Dora-bunkeren. Det gir en passende anledning til \u00e5 kikke p\u00e5 Doras historie fram til i dag."}, {"field": "dominantimage", "value": "http://www.adressa.no/incoming/article1301178.ece5/ALTERNATES/w980-default/Kronikk%206.3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4185d3b8d6dfedee20749a3eafa220039d94d117.jpg?5978f892"}, {"field": "dominantthumbnaildimensions", "value": "300x169"}, {"field": "heading", "value": "Dora for D i Drontheim -adressa.no"}, {"field": "id", "value": "4185d3b8d6dfedee20749a3eafa220039d94d117"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["tyske verftet", "dora", "tysk"]}, {"field": "kw-entity", "value": ["nordens singapore", "organisasjon todt", "kosmorama", "nidelva", "joackim danielsson", "\u00f8ysanden", "drontheim", "ladehammeren", "trondhjems mekaniske v\u00e6rksted", "tr\u00f8ndelagshistorien", "ume\u00e5 universitetet", "das boot", "kullkranpiren", "hoplafjorden og lofjorden", "biscaya", "fregattenkapitan rolf r\u00fcggeberg", "nyhavna", "persaunet", "ubootst\u00fctzpunkt drontheim", "der atlantikwall", "marinewerft dront", "marinewerft og ubootst\u00fctzpunkt drontheim", "dora i. et", "tyske", "i. danielsson", "nord-europa"]}, {"field": "kw-location", "value": ["oslo", "dora", "nordkapp", "trondheim", "norge", "berlin", "\u00e5senfjorden"]}, {"field": "kw-pageclass", "value": "article"}, {"field": "kw-person", "value": ["adolf hitler", "anders kirkhusmo", "dora ii", "dora i"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1301178.ece5/ALTERNATES/w980-default/Kronikk%206.3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dora for D i Drontheim"}, {"field": "og-type", "value": "article"}, {"field": "og-url", "value": "http://www.adressa.no/meninger/article1287668.ece"}, {"field": "pageclass", "value": ["article"]}, {"field": "publishtime", "value": "2009-03-06T07:49:27.000Z"}, {"field": "recs-articleid", "value": "1427348"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-06T07:49:27.000Z"}, {"field": "recs-rawtitle", "value": "Dora for D i Drontheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Under \u00e5rets Kosmorama-festival skal det som av mange karakteriseres som verdens beste krigsfilm \"Da Boot\", vises i Dora-bunkeren. Det gir en passende anledning til \u00e5 kikke p\u00e5 Doras historie fram til i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/4185d3b8d6dfedee20749a3eafa220039d94d117.jpg?5978f892"}, {"field": "thumbnailfullheightdimensions", "value": "200x1871"}, {"field": "timestamp", "value": "2017-07-26T20:16:18.000Z"}, {"field": "title", "value": "Dora for D i Drontheim"}, {"field": "url", "value": "http://www.adressa.no/meninger/article1287668.ece"}, {"field": "urlhash", "value": "4185d3b8d6dfedee20749a3eafa220039d94d117"}], "score": 1.2231666, "siteId": "9222270286501375973", "id": "4185d3b8d6dfedee20749a3eafa220039d94d117"}

