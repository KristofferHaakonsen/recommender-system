{"fields": [{"field": "modifiedtime", "type": "time", "value": "2013-05-06T12:44:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "eline dalland"}, {"field": "body", "value": ["Saken oppdateres.", "Egentlig er det mye sort og hvitt, litt gr\u00e5tt og en del brunt i den lille tomannsboligen i Ekeberg\u00e5sen i Oslo.", "Det virker bare ikke slik. Mot den n\u00f8ytrale bakgrunnen funkler fargeklatter b\u00e5de her og der. Med en god porsjon humor og noen modige valg, har familien skapt et originalt hjem som helt klart lengter etter varme solskinnsdager.", "Det lyse kj\u00f8kkenet har store vinduer og detaljer i pastellfarger som f\u00e5r deg til \u00e5 tenke p\u00e5 en italiensk iskrembar.", "Kj\u00f8kken\u00f8ya i rustfritt st\u00e5l har familien tegnet selv. Komfyren med gassbluss vitner om at noen i huset er glade i \u00e5 lage mat. Og skulle inspirasjonen utebli, er det bare \u00e5 strekke seg etter en av de mange fristende kokeb\u00f8kene som pynter opp p\u00e5 vegghyllen. Italiensk mat er favoritten. I vinduskarmen lyser fargerike, sm\u00e5 v\u00e5rblomster opp.", "LES OGS\u00c5: Tone kj\u00f8per det meste av interi\u00f8ret p\u00e5 loppemarked", "Dette er en av de 29 tomannsboligene som utgj\u00f8r Oslos f\u00f8rste hageby. Gjennom de sm\u00e5rutete vinduene ser man like, gr\u00e5 murhus p\u00e5 rekke og rad. De smale gatene svinger mellom hager med frukttr\u00e6r. Arctanderbyen ble bygget i 1910 og -11 for \u00e5 huse arbeidere og familiene deres. I dag er de sjarmerende boligene selveiere og sv\u00e6rt popul\u00e6re. Denne eies av Stein Hoff og Inger Christine Gr\u00f8nn Hoff som bor her sammen med datteren sin.", "- Det er deilig \u00e5 ha litt landsbystemning i byen, sier Inger Christine Gr\u00f8nn Hoff.", "Les flere saker om hjem og bolig her", "Da de flyttet inn for 10 \u00e5r siden, var boligen delt inn i mange sm\u00e5 rom. Det f\u00f8rste familien gjorde var \u00e5 rive noen vegger og bytte plass p\u00e5 kj\u00f8kken og bad. Det \u00e5pnet opp for et \u00e5pent kj\u00f8kken allrom med plass til b\u00e5de spisestue og piano. Gulv, tak og vegger er hvite, men rommer frodige blikkfang.", "Ta bare pianoet. Det ruver sort og \u00e6rverdig, snirklete i treet og til og med utstyrt med messinglysestaker. Fullt av nips er det ogs\u00e5. Hvorfor er det plutselig mer kult enn tantete? Det kan henge sammen med at nipsen er holdt i sort og hvitt, og s\u00e5 litt gull da. Det er de rocka detaljene p\u00e5 vasene Inger Christine selv har laget. De er fylt med bl\u00e5 blomster. Og midt oppi det hele st\u00e5r en annen vase formet som et damehode. Hun har elleville, lilla p\u00e5fuglfj\u00e6r i hatten, og hun kommer unna med dem. P\u00e5 den konservative pianokrakken ligger en fargerik pute fra Tyrkia.", "- Her er det en miks av alt. Jeg er ikke redd for \u00e5 bruke tingene jeg liker. Det er en salig blanding, sier Inger Christine.", "LES OGS\u00c5: Selv persiennene er malt i ulike farger hos Ingunn Birkeland", "Sm\u00e5 fargeklatter og artigheter krydrer de 110 kvadratmeterne i tomannsboligen. Spisestuen med et tungt, svartlakkert bord har selskap av stramme, hvite stoler og st\u00e5r p\u00e5 et vakkert, hvitt brudeteppe fra Marrakech. Omkring det svart-hvite har Inger Christine skeiet ut med de s\u00f8te v\u00e5rblomstene hun elsker, en morsom vase formet som en geisha, en fargerik duk og gardiner i rosa og sort.", "- Jeg starter gjerne rolig, men s\u00e5 tar det litt av. Jeg fyller p\u00e5 og fyller p\u00e5. Det passer kanskje ikke sammen, men jeg tenker at jeg kan f\u00e5 det til \u00e5 passe, sier Inger Christine.", "Hun har ingen tro p\u00e5 \u00e5 bygge hjemmet omkring en enkelt stil p\u00e5 kort tid.", "- Det tar flere \u00e5r \u00e5 lage et hjem, mener hun.", "Inger Christine og Stein har hentet mye inspirasjon fra sine reiser, blant annet fra favorittbyen Istanbul.", "LES OGS\u00c5: - Her inne er det jeg som bestemmer", "Tenk deg et lunt beduintelt, dunkelt t\u00e5kelagt av den velduftende r\u00f8yken fra vannpipene. P\u00e5 gulvet ligger h\u00e5ndvevde tepper i ull, og puter i jordfarger er myke \u00e5 sitte p\u00e5. Slik er stemningen i den lune stuen, der ogs\u00e5 massevis av b\u00f8ker, plater og CD-er har f\u00e5tt plass. Tapeten i et s\u00f8lvfarget barokkm\u00f8nster gir den etniske stilen en elegant vri. En gammeldags kamin gir god varme til den lille stuen.", "Husets bad ble pusset opp for ti \u00e5r siden, men ser usedvanlig tidl\u00f8st ut med de gr\u00e5 murpussede veggene. En engelsk murer fikk oppdraget \u00e5 gj\u00f8re baderomsveggene s\u00e5 likt som mulig husets gr\u00e5 yttervegger. De r\u00f8ffe baderomsm\u00f8blene bygde Inger Christine og Stein selv av lette litexplater, som s\u00e5 ble dekket med gr\u00e5 puss. De grove veggene st\u00e5r i vakker kontrast til det feminine, lille badekaret med l\u00f8vef\u00f8tter. Det ble funnet brukt og frisket opp hos en billakkerer. Detaljene p\u00e5 badet er ellers en flott blanding av gamle gjenstander fra Tyrkia, afrikanske kurver og eldre ting familien har funnet p\u00e5 loftet hos slektninger. En gammel klokke er blitt til et vakkert skap til s\u00e5pe og parfyme.", "- Jeg pr\u00f8ver \u00e5 tenke at tingene skal ha en funksjon, sier Inger Christine.", "P\u00e5 soverommet i annen etasje er det en lett romantisk stil som gjelder. Inspirasjonslandet er India. Lyse tekstiler, et stort luksuri\u00f8st sengeteppe og en lysekrone skaper en lett stemning i rommet.", "- Det er et lite soverom, s\u00e5 det var viktig \u00e5 f\u00e5 det lyst, sier Inger Christine.", "Sko og smykker pynter opp sammen med atter et morsomt damehode fra 50-tallet i skummelt selskap av d\u00f8dninghoder. Her st\u00e5r ogs\u00e5 den mest blomstrete vasen man kan forestille seg. Med en slik i rommet er det alltid v\u00e5r og sommer.", "Husene i Arctanderbyen st\u00e5r p\u00e5 Byantikvarens gule liste over bevaringsverdige bygninger. Det betyr at de regnes som verneverdige kulturminner eller kulturmilj\u00f8er, noe som inneb\u00e6rer bestemte forpliktelser for huseierne n\u00e5r de skal gj\u00f8re utvendig vedlikehold. Her er det for eksempel ikke lov \u00e5 male husene utvendig. Vindussprossene m\u00e5 males i den tradisjonelle fargen arctandergr\u00f8nn, og vinduene kan kun erstattes av bestemte vindustyper. De som \u00f8nsker \u00e5 gj\u00f8re fasadeendringer m\u00e5 s\u00f8ke Byantikvaren om dette.", "- Ulempen med \u00e5 bo i et vernet hus er at det kan bli dyrere \u00e5 gj\u00f8re vedlikehold. Vinduene vi m\u00e5 bruke her er dyrere enn andre vinduer, sier Inger Christine Gr\u00f8nn Hoff.", "Hun synes likevel fordelene ved \u00e5 bevare kulturmilj\u00f8et i Arctanderbyen er verd de ekstra vedlikeholdskronene.", "-  Det positive er at husene faktisk blir vernet, og at milj\u00f8et ikke blir \u00f8delagt av nymotens stil. Det er jo det som gj\u00f8r det s\u00e5 sjarmerende \u00e5 bo her.", "Den som eier et verneverdig hus, kan f\u00e5 r\u00e5d om vedlikehold hos Riksantikvaren.no og Fortidsminneforeningen.no.", "Arctanderbyen fra 1910-11 er Oslos f\u00f8rste hageby og best\u00e5r av 29 tomannsboliger opprinnelig bygget som arbeiderboliger. I dag er de attraktive selveierboliger."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "2f6d3f5033ce50ad37bfef03bf925d159e7fcf0956b5d6d8173c442a4891442d"}, {"field": "createtime", "value": "2016-01-17T21:11:31.000Z"}, {"field": "description", "value": "Fargerikt og s\u00e6regent i hundre \u00e5r gammelt murhus."}, {"field": "dominantimage", "value": "http://www.adressa.no/incoming/article7517969.ece/ALTERNATES/w980-default/kitsch.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c90e1815ec5981264cf81fc2812490a48ec4ecb.jpg?5991fce1"}, {"field": "dominantthumbnaildimensions", "value": "300x169"}, {"field": "heading", "value": ["Hos familien Hoff sitter humoren i detaljene -adressa.no", "Kj\u00f8kken a la italiensk isbar", "F\u00f8rste hageby", "Geisha og brudeteppe", "Indisk romantikk", "Dyrere \u00e5 bo i verneverdige hus"]}, {"field": "id", "value": "4c90e1815ec5981264cf81fc2812490a48ec4ecb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["vinduer", "rom", "familien", "sitter humoren", "hus", "vegger", "vase formet", "verneverdig hus"]}, {"field": "kw-entity", "value": ["byantikvaren", "inger christine og stein", "arctanderbyen", "stein hoff og inger christine gr\u00f8nn hoff", "riksantikvaren", "fortidsminneforeningen", "ekeberg\u00e5sen"]}, {"field": "kw-location", "value": ["marrakech", "oslo", "india", "tyrkia", "istanbul"]}, {"field": "kw-pageclass", "value": "article"}, {"field": "kw-person", "value": ["stein hoff", "inger christine", "ingunn birkeland", "inger christine gr\u00f8nn hoff"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article7517969.ece/ALTERNATES/w980-default/kitsch.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hos familien Hoff sitter humoren i detaljene"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article7517921.ece"}, {"field": "pageclass", "value": ["article"]}, {"field": "publishtime", "value": "2013-05-06T12:44:16.000Z"}, {"field": "recs-articleid", "value": "7517921"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-05-06T12:44:16.000Z"}, {"field": "recs-rawtitle", "value": "Hos familien Hoff sitter humoren i detaljene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Fargerikt og s\u00e6regent i hundre \u00e5r gammelt murhus."}, {"field": "thumbnail", "value": "http://content-thumbnail.cxpublic.com/content/thumbnail200x150/4c90e1815ec5981264cf81fc2812490a48ec4ecb.jpg?5991fce1"}, {"field": "thumbnailfullheightdimensions", "value": "200x2113"}, {"field": "timestamp", "value": "2017-08-14T19:41:21.000Z"}, {"field": "title", "value": "Hos familien Hoff sitter humoren i detaljene"}, {"field": "url", "value": "http://www.adressa.no/forbruker/hjem/article7517921.ece"}, {"field": "urlhash", "value": "4c90e1815ec5981264cf81fc2812490a48ec4ecb"}], "score": 0.7435683, "siteId": "9222270286501375973", "id": "4c90e1815ec5981264cf81fc2812490a48ec4ecb"}

