{"fields": [{"field": "modifiedtime", "type": "time", "value": "2016-03-31T08:12:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Smakspolitiet", "Credo", "Restauranter", "Restaurantguide"]}, {"field": "author", "value": "audun hagen"}, {"field": "body", "value": ["Saken oppdateres.", "Tre \u00e5r er g\u00e5tt siden Smakspolitiet sist gjestet Credo. Den gang ga vi et soleklart terningkast seks og konkluderte med at stedet fortsatt var best i byen.", "Siden den gang har konkurransen i Trondheim hardnet til, kj\u00f8kkensjef Heidi Bjerkan har returnert til restauranten og de har pusset opp lokalet.", "Les alle restaurantanmeldelsene her", "Menyen f\u00f8lger samme formel som f\u00f8r. Intet spisekart, her f\u00e5r du det kokkene lager, og kan kun velge mellom \u00abCredo meny\u00bb til 850 kroner og \u00abLiten Credo meny\u00bb til 700 kroner. Oppvakte servit\u00f8rer tar seg av oss fra f\u00f8rste steg inn i restauranten, hjelper oss av med jakkene og serverer vann og sjampanje.", "Vi g\u00e5r for den st\u00f8rste menyen med tilh\u00f8rende vinpakke til 850 kroner (totalpris 1700) og f\u00e5r raskt servert tre sm\u00e5 appetittvekkere. Rugchips med r\u00f8mme fra Fannrem, sikrogn og t\u00f8rket, raspet eggeplomme er en nydelig \u00e5pning. Mye smak, perfekt harmoni mellom den salte rogna og r\u00f8mmen, og gode kontraster i teksturene. \u00abNordisk taco\u00bb med blant annet sylta sellerirot, bresert kalvekjake, l\u00f8pstikkemajones, og tang er godt, men noe forvirrende og t\u00f8rt.", "En liten blodpudding, formet som en konfektbit, med tytteb\u00e6r og gressl\u00f8k p\u00e5 toppen, er nydelig b\u00e5de visuelt og i ganen.", "- Helt fantastisk. En eksplosjon av smaker og deilig konsistens, sier kollega Mats.", "Sjekk Adresseavisens nye Det skjer-guide", "Deretter anbringes store mengder sm\u00f8r og r\u00f8mme, sammen med noen skiver speket svinenakke og to sm\u00e5, nystekte potetlomper. Flere restauranter med nordisk profil velger \u00e5 servere br\u00f8d som egen rett. Men her er det noe rart med st\u00f8rrelsesforholdet mellom den tykke og velsmakende lompa av mandelpotet fra Kvikne, og de store mengdene sm\u00f8r og r\u00f8mme fra Fannremsg\u00e5rden. Det er trist \u00e5 la s\u00e5 godt sm\u00f8r og s\u00e5 god r\u00f8mme st\u00e5 igjen, men heller ikke fristende \u00e5 spise det alene.", "F\u00f8rste litt st\u00f8rre rett har k\u00e5lrot i hovedrollen. Kokt, i staver, servert i dyp sk\u00e5l sammen med myse, dillolje, bokhvete, saltet og t\u00f8rket r\u00f8dspetterogn og pepperrotsm\u00f8r drysset som smuler opp\u00e5. Alle retter presentes med \u00e6rb\u00f8dighet av stolte servit\u00f8rer og kokker, og alle hovedingrediensene har klar adresse. I dette tilfellet k\u00e5lrot fra Skj\u00f8lberg S\u00f8ndre, og det er en veldig artig rett, om man kan skrive det. En klar og kj\u00f8lig k\u00e5lrotsmak l\u00f8ftes fram av overraskende, men logisk tilbeh\u00f8r.", "- Veldig rent og smakfullt, istemmer Mats.", "Sj\u00f8matretter p\u00e5 Credo har vi sterke, gode minner fra. Her kommer confitert skrei med lardo, mandelpotet, puffa svinesvor, gulrot og en sm\u00f8rsaus med fermentert nepejuice. Absolutt spennende og interessant. Men ikke helt der .", "- Snodig nok minner det litt om fiskeboller i hvit saus, selv om dette er mye bedre. Sausen er litt kjedelig. Jeg savner mer syre som kan bryte fedmen i retten, sier Mats.", "Litt det samme om neste rett, saltede og spekede anderhjerter med roasta buljong, luftig jordskokk-saus, grilla jordskokk og spr\u00f8 flak med bygg smaksatt med t\u00f8rket gj\u00e6r og syltet steinsopp. En utfordrende og spennende rett, originale ingredienser, tilberedt med perfeksjon. Sp\u00f8rsm\u00e5let blir likevel \u2013 hvor godt er det egentlig? Mye jord- og r\u00f8yksmaker, men jeg f\u00e5r ingen wow-f\u00f8lelse. Heller ikke Mats f\u00e5r den store smaksopplevelsen.", "- Veldig interessant, og dette fungerer bra med den italienske \u00aboransjevinen\u00bb fra La Stoppa. Men jeg klarer ikke \u00e5 nyte dette til det ytterste, sier han.", "Kj\u00f8ttretten kan vi takke den fem \u00e5r gamle melkekua Lucy for, forteller servit\u00f8ren. Entrecote med margsaus, skorsonnerot b\u00e5de bakt og som pure, og l\u00f8k. Kj\u00f8ttet er helt perfekt stekt, med mye dyp kj\u00f8ttsmak og fett. Sausen er harmonisk og kraftfull. Og vinen, en luksuri\u00f8s Barolo \u00abBussia Vigna Munie\u00bb fra 1997, matcher perfekt.", "H\u00f8r OmAdressert - podkast fra Adresseavisens kommentatorprofiler", "En interessant \u00abpredessert\u00bb med gele av svart hvitl\u00f8k, fennikel, tapioka med tindved og kombucha (gj\u00e6ret te) smaksatt med hylleblomst f\u00f8lger, f\u00f8r punktum settes med iskrem av ferskmelk, marengs smaksatt med hibiskus og gr\u00f8nn te, og eggedosis av andeegg.", "En frisk og god avslutning, spesielt eggedosisen smaker rikt, vi kan nesten fornemme andesmaken der.", "Det har v\u00e6rt en riktig spennende reise gjennom ti retter, med oppfinnsomme kombinasjoner og ingredienser. Den unge gjengen p\u00e5 kj\u00f8kkenet har tilberedt mat med millimeterpresisjon og omtanke. Vi har f\u00e5tt nyskapende retter med r\u00e5varer av klar, lokal adresse, som vi aldri har kunnet funne p\u00e5 \u00e5 lage hjemme. Servicen har v\u00e6rt mesterlig, som den alltid har v\u00e6rt p\u00e5 Credo. Sitter vi her likevel \u00f8rlite skuffet?", "- Det er ingen tvil om at dette har v\u00e6rt en s\u00e6rdeles god restaurantopplevelse. Men alltid n\u00e5r jeg har bes\u00f8kt Credo f\u00f8r, har jeg f\u00e5tt minst en pangrett jeg har husket for livet. Det har jeg ikke f\u00e5tt n\u00e5, selv om appetittvekkeren med blodpudding var n\u00e6r, sier Mats. V\u00e5re skyh\u00f8ye forventninger til det n\u00e6r sagt mytiske Credo-kj\u00f8kkenet har nok ogs\u00e5 spilt en rolle.", "\u00c5kke som: Credo har alltid v\u00e6rt en restaurant du m\u00e5 dra tilbake til. Det er det fortsatt.", "Totalkarakter: 5/6 \u2013 En helhetsopplevelse utenom det vanlige, med sv\u00e6rt spennende retter og topp service.", "Mat og drikke: 5/6 \u2013 Et selvsikkert, fremoverlent kj\u00f8kken som utfordrer smaksl\u00f8kene, med gode vinmatcher.", "Service: 6/6 \u2013 Du blir ivaretatt fra f\u00f8rste sekund, og f\u00f8lges opp av ekstremt kunnskapsrike kokker og kelnere.", "Pris: 4/6 \u2013 Kroner 1700,- for fem retter med vin, pluss appetittvekkere, br\u00f8d og predessert, er i eliteklassen prismessig.", "Atmosf\u00e6re: 5/6 \u2013 Spenstig kunst p\u00e5 veggene, uformell f\u00f8lelse med innsyn til kj\u00f8kkenet, gir en levende opplevelse.", "Anmeldt av Audun H. M. Hagen og Mats Paulsen."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "1218166adb4e5f2405a647b218c6b3408436f034ac7bd686bc845bc19fe61ad2"}, {"field": "createtime", "value": "2016-03-31T07:12:30.000Z"}, {"field": "description", "value": "Credo har aldri v\u00e6rt mer spennende og interessant. Likevel har vi f\u00e5tt bedre smaksopplevelser her."}, {"field": "dominantimage", "value": "http://www.adressa.no/pluss/kultur/article12538022.ece/zda1pv/ALTERNATES/w980-default/credo81.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d501c685c4153c85bde6864d31780bbe78751508.jpg?5956ad32"}, {"field": "dominantthumbnaildimensions", "value": "300x169"}, {"field": "heading", "value": ["Utforskende og selvsikkert -adressa.no", "H\u00f8ydepunkt i blodpudding", "Artig k\u00e5lrot", "Lucy fikser biffen", "Ingen \u00abpangretter\u00bb", "Fakta"]}, {"field": "id", "value": "d501c685c4153c85bde6864d31780bbe78751508"}, {"field": "keyword", "value": ["Smakspolitiet", "Credo", "Restauranter", "Restaurantguide"]}, {"field": "keywords", "value": "Smakspolitiet,Credo,Restauranter,Restaurantguide"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["interessant", "k\u00e5lrot", "sm\u00f8r", "kroner", "r\u00f8mme", "restaurant", "retter", "meny", "smak", "servert", "kokker", "mengder sm\u00f8r", "kj\u00f8kken", "spennende"]}, {"field": "kw-entity", "value": ["mats", "kvikne", "liten credo", "adresseavisens", "lucy", "omadressert", "la stoppa", "bussia vigna munie", "smakspolitiet", "barolo", "skj\u00f8lberg s\u00f8ndre", "fannrem", "fannremsg\u00e5rden"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "heidi bjerkan"}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12538022.ece/zda1pv/ALTERNATES/w980-default/credo81.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Utforskende og selvsikkert"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/03/31/Utforskende-og-selvsikkert-12538024.ece"}, {"field": "pageclass", "value": ["article"]}, {"field": "publishtime", "value": "2016-03-31T08:12:10.000Z"}, {"field": "recs-articleid", "value": "12538024"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-03-31T08:12:10.000Z"}, {"field": "recs-rawtitle", "value": "Utforskende og selvsikkert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Credo har aldri v\u00e6rt mer spennende og interessant. Likevel har vi f\u00e5tt bedre smaksopplevelser her."}, {"field": "thumbnail", "value": "http://content-thumbnail.cxpublic.com/content/thumbnail200x150/d501c685c4153c85bde6864d31780bbe78751508.jpg?5956ad32"}, {"field": "thumbnailfullheightdimensions", "value": "200x2036"}, {"field": "timestamp", "value": "2017-06-30T19:57:38.000Z"}, {"field": "title", "value": "Har aldri v\u00e6rt mer spennende og interessant"}, {"field": "url", "value": "http://www.adressa.no/pluss/kultur/2016/03/31/Utforskende-og-selvsikkert-12538024.ece"}, {"field": "urlhash", "value": "d501c685c4153c85bde6864d31780bbe78751508"}], "score": 0.44553113, "siteId": "9222270286501375973", "id": "d501c685c4153c85bde6864d31780bbe78751508"}

