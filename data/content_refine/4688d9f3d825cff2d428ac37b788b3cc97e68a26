{"fields": [{"field": "modifiedtime", "type": "time", "value": "2014-03-01T13:09:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hilde b\u00f8kestad", "byplansjef", "trondheim kommune"]}, {"field": "body", "value": ["Saken oppdateres.", "Alle byer speiler sin tids samfunnsidealer og prioriteringer. Derfor er det viktig at den langsiktige utviklingen av Trondheim som by blir satt s\u00f8kelys p\u00e5, gitt en bred debatt og god forankring.", "Det uunng\u00e5elige. Befolkningsveksten i verden er formidabel og p\u00e5virker ogs\u00e5 norske byer. I Trondheim har nye landsmenn, flere gjestearbeidere og eldreb\u00f8lgen f\u00f8rt til en byvekst som er st\u00f8rre enn det som var forutsett i de mest optimistiske prognosene ved \u00e5rtusenskiftet. Det er derfor en utfordring \u00e5 l\u00f8se behovene til en stadig \u00f8kende befolkning innenfor byens begrensede areal, p\u00e5 en god og b\u00e6rekraftig m\u00e5te i et generasjonsperspektiv. Det kan bli n\u00f8dvendig \u00e5 utfordre dagens fortettingsmetoder og boligpreferanser, og tenke nytt om hvordan vi kan f\u00e5 kvalitet i en tettere by.", "Klimaendringene vil gi villere og v\u00e5tere v\u00e6r, er det sp\u00e5dd. Det f\u00f8rer til at vi m\u00e5 ta hensyn som kanskje synes un\u00f8dvendige i dag som \u00e5 \u00e5pne bekker, redusere harde flater og kreve gr\u00f8nne tak som fordr\u00f8yer vannet. Klimaendringene vil ogs\u00e5 kunne f\u00f8re til endringer i \u00f8kosystemene og skape uante utfordringer som vi ikke ser rekkevidden av i dag. Det gj\u00f8r at vi m\u00e5 tenke n\u00f8ye p\u00e5 konsekvenser av byutviklingen, og fors\u00f8ke \u00e5 v\u00e6re i forkant og gj\u00f8re tiltak for \u00e5 unng\u00e5 u\u00f8nskede hendelser.", "Globalisert \u00f8konomi p\u00e5virker byenes handel. Alle historiske byer er vokst fram p\u00e5 grunn av menneskers behov for \u00e5 utveksle varer og tjenester. Multinasjonale selskapers krav til logistikk og fortjeneste sammen med netthandelens \u00f8kende andel av omsetningen, utfordrer byenes historiske sentrum. Skal Midtbyen fortsette \u00e5 v\u00e6re et levende bysentrum, holder det ikke bare \u00e5 lage en finere by. Folk m\u00e5 ogs\u00e5 velge \u00e5 bruke byen og st\u00f8tte opp om det lokale tilbudet.", "Det umistelige. Naturn\u00e6rhet verdsettes h\u00f8yt i norsk kultur. Nidelva, fjorden, Bymarka og Estenstadmarka gir Trondheims befolkning fantastiske rekreasjonsmuligheter. Men helt n\u00e6re naturopplevelser er ogs\u00e5 viktige; \u00e5 v\u00e6re inne blant tr\u00e6rne eller utforske livet i bekken kan gi varige minner. Opparbeidede parker og gater gir en annen type opplevelsesrikdom. Naturn\u00e6rhet bidrar til erkjennelse av at ren luft, rent vann og mat er verdifulle betingelser for liv. Naturn\u00e6rhet er en kvalitet som blir viktigere etter hvert som byen blir tettere og mer befolket. Derfor m\u00e5 vi unng\u00e5 at kortsiktige behov \u00f8delegger mulighetene for \u00e5 sikre slike kvaliteter.", "Etter brannen i L\u00e6rdal ble tap av kulturhistorie tydeliggjort. Hva slags by ville Trondheim v\u00e6rt uten Nidarosdomen, Bryggerekka eller Bakklandet? Mye av den historiske bebyggelsen i Trondheim er i dag truet, delvis p\u00e5 grunn av klimaendringer, manglende vedlikehold og rivningspress grunnet eiendomsutvikling. De eldste bryggene i Kj\u00f8pmannsgata kan falle sammen med mindre det gj\u00f8res umiddelbare tiltak i et omfang som vanskelig kan forsvares bedrifts\u00f8konomisk. Dersom byens mest fotograferte motiv langs elva fra Gamle Bybro skal reddes, kreves et felles l\u00f8ft b\u00e5de fra det offentlige, fra eiere og fra andre kapitalkrefter i byen.", "Menneskevennlige omgivelser som inspirerer og skaper trygge og gode rammer om folks liv, er fundamentet for en god by. Kvalitet i arkitektur og byrom er med p\u00e5 \u00e5 prege hverdagene v\u00e5re og gj\u00f8re oss til dem vi er. Detaljene er viktige selv om vi ikke tenker p\u00e5 det; kantsteinen som skiller fotgjenger fra bil, h\u00e5ndl\u00f8peren som m\u00f8ter en myk h\u00e5ndflate, teglsteinsveggen fanger solvarmen og gj\u00f8r benken inntil til et lunt oppholdssted.  Nye prosjekter b\u00f8r alltid gi noe til omgivelsene og bidra til \u00e5 berike byen til noe vi er stolte av og som vi f\u00f8ler oss hjemme i.", "Det framtidsrettede. Naturen som kunnskapsbase og inspirasjonskilde er ut\u00f8mmelig. Genforskning og evolusjonsforst\u00e5else er et av flere felt som har skapt ny innsikt som gj\u00f8r oss i stand til \u00e5 gripe fatt i menneskelige utfordringer p\u00e5 nye m\u00e5ter. Ny kunnskap gir ogs\u00e5 nye tanker om byutvikling. Norsk institutt for naturforskning, Milj\u00f8direktoratet, St. Olavs Hospital, NTNU og Hist kan gi Trondheim et unikt fortrinn p\u00e5 dette feltet. Naturen viser ofte mer sofistikerte l\u00f8sninger enn det mennesker evner \u00e5 skape. Vil vi i framtiden bygge byer p\u00e5 andre m\u00e5ter, og kan Trondheim som bysamfunn bli kunnskapsmilj\u00f8enes viktigste laboratorium?", "Kavli-instituttet p\u00e5 NTNU er blitt en suksesshistorie for sitt arbeid med hjerneforskning. Forskningen gir oss ny kunnskap om hvordan stedssansen fungerer, og hvordan vi man\u00f8vrerer i omgivelsene. Funn tyder p\u00e5 at omgivelser er viktig for v\u00e5r hukommelse, og har betydning for oss som fungerende individer. Kan dette f\u00e5 betydning for hvordan vi organiserer byene v\u00e5re og vektlegger kvalitet og n\u00e6rv\u00e6r i omgivelsene?", "I l\u00f8pet av de siste 15 \u00e5rene har man sett en enorm utvikling innen kommunikasjonsteknologi som har p\u00e5virket b\u00e5de m\u00e5ten vi opptrer p\u00e5 som individer, og m\u00e5ten samfunnet utvikler seg p\u00e5. Verden er blitt mindre, og n\u00e6rhet mellom mennesker oppst\u00e5r b\u00e5de gjennom fysisk samhandling, i parallelle virkeligheter og gjennom nye kommunikasjonsplattformer. Hva vil konsekvensene av dette bli for hvordan vi planlegger og utvikler byene v\u00e5re?", "Perspektivene reiser mange sp\u00f8rsm\u00e5l og utfordringer, men peker ogs\u00e5 p\u00e5 noen av mange muligheter. I forbindelse med kommunens arbeid med \u00abMelding om langsiktig byutvikling\u00bb vil det bli opprettet en nettside der tanker om og innspill til den langsiktige byutviklingen i Trondheim \u00f8nskes velkommen."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3f36fc8a2e6f062e5c2a4ba191ec349ad2faf648df621ebc6393263fa1b30f1b"}, {"field": "createtime", "value": "2014-03-01T13:11:51.891Z"}, {"field": "description", "value": "Utvikling av en god by er en balansekunst mellom vekst og vern, mellom \u00f8nsker og behov og mellom b\u00f8rs og katedral. Hvordan skal vi finne den rette balansen framover?"}, {"field": "dominantimage", "value": "http://www.adressa.no/meninger/article9242185.ece/woo9ap/ALTERNATES/w980-default/Flyfoto%2066.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4688d9f3d825cff2d428ac37b788b3cc97e68a26.jpg?59886c88"}, {"field": "dominantthumbnaildimensions", "value": "300x169"}, {"field": "heading", "value": "Byperspektiver -adressa.no"}, {"field": "id", "value": "4688d9f3d825cff2d428ac37b788b3cc97e68a26"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["byer", "langsiktig byutvikling"]}, {"field": "kw-entity", "value": ["bakklandet", "nidarosdomen", "bryggerekka", "hist", "kj\u00f8pmannsgata", "gamle bybro", "melding", "olavs hospital", "milj\u00f8direktoratet", "midtbyen", "bymarka og estenstadmarka", "st. olavs hospital"]}, {"field": "kw-location", "value": ["l\u00e6rdal", "trondheim"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article9242185.ece/woo9ap/ALTERNATES/w980-default/Flyfoto%2066.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byperspektiver"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9242187.ece"}, {"field": "pageclass", "value": ["article"]}, {"field": "publishtime", "value": "2014-03-01T13:05:42.000Z"}, {"field": "recs-articleid", "value": "9242187"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-03-01T13:05:42.000Z"}, {"field": "recs-rawtitle", "value": "Byperspektiver -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Utvikling av en god by er en balansekunst mellom vekst og vern, mellom \u00f8nsker og behov og mellom b\u00f8rs og katedral. Hvordan skal vi finne den rette balansen framover?"}, {"field": "thumbnail", "value": "http://content-thumbnail.cxpublic.com/content/thumbnail200x150/4688d9f3d825cff2d428ac37b788b3cc97e68a26.jpg?59886c88"}, {"field": "thumbnailfullheightdimensions", "value": "200x1335"}, {"field": "timestamp", "value": "2017-08-07T13:35:04.000Z"}, {"field": "title", "value": "Byperspektiver"}, {"field": "url", "value": "http://www.adressa.no/meninger/kronikker/article9242187.ece"}, {"field": "urlhash", "value": "4688d9f3d825cff2d428ac37b788b3cc97e68a26"}], "score": 0.6512429, "siteId": "9222270286501375973", "id": "4688d9f3d825cff2d428ac37b788b3cc97e68a26"}

