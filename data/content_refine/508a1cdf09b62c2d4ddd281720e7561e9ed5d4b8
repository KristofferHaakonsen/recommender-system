{"fields": [{"field": "modifiedtime", "type": "time", "value": "2015-09-16T13:09:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tester", "Helse"]}, {"field": "author", "value": ["tt", "wiseguide", "kjersti busterud", "ntb tema", "marie \u00f6berg"]}, {"field": "body", "value": ["Saken oppdateres.", "\u2014 Jeg stortrives med \u00e5 kunne ha gutten min med meg n\u00e5r jeg trener, sier Kristin Roset.", "Hun er tidligere friidrettsut\u00f8ver, holder l\u00f8pekurs, driver bloggen \u00abSpringerinne\u00bb og er mor til Noah p\u00e5 10 m\u00e5neder.", "\u2014 \u00c5 ta barnet med p\u00e5 l\u00f8petur er veldig praktisk; begge f\u00e5r frisk luft, og man slipper \u00e5 tenke p\u00e5 barnepass, fortsetter hun.", "Siden Noah var seks m\u00e5neder har hun brukt en l\u00f8pevogn.", "\u2014 Den er helt super, har store hjul og ruller lett. I begynnelsen brukte jeg vanlig barnevogn fordi Noah var for liten til \u00e5 sitte i l\u00f8pevognen, men det var fryktelig tungt, sier hun.", "Mye som skal skaffes til \u00abAS Familien\u00bb i h\u00f8st? Les disse testene f\u00f8r du handler:", "\u00c5 kombinere l\u00f8pstrening og kvalitetstid med barnet er en trendy treningsform. Det er ogs\u00e5 noe Erik Wickstr\u00f6m, personlig trener og foredragsholder innen kondisjonstrening, sterkt anbefaler sm\u00e5barnsforeldre.", "\u2014 Det er veldig bra, fordi man f\u00e5r en naturlig styrketrening for hele kroppen, samtidig som man f\u00e5r v\u00e6re sammen med barnet sitt. Man kan trene alt fra intervaller til langdistanse, man kan l\u00f8pe eller g\u00e5, sier han.Han minner om at barnets sikkerhet alltid skal komme f\u00f8rst.", "I WiseGuides test av seks modeller er det \u00e9n \u2013 Thule Glide \u2013 som fungerer utmerket p\u00e5 alle underlagene.", "Testvinneren Thule Glide ligger i mellomprisklassen, og for ca. 3500 kroner f\u00e5r du en mangesidig barnevogn med store hjul og utmerket fj\u00e6ring. Med full liggeposisjon blir l\u00f8peturen bekvem for barnet, som samtidig har muligheten til \u00e5 ta seg en lur.", "Thule Glide er 1500 kroner billigere enn den dyreste modellen i testen, noe som ogs\u00e5 gj\u00f8r den til et relativt prisgunstig produkt.", "De dyreste produktene er fleksible og har mange funksjoner. Velg vogn etter dine egne behov, r\u00e5der Wickstr\u00f6m.", "\u2014 Vil man ha en rendyrket treningsvogn eller en som ogs\u00e5 fungerer til hverdags? Et tips er \u00e5 velge en modell som ikke er for tung og klumpete, sier Erik Wickstr\u00f6m.", "Det er mange egenskaper man kan \u00f8nske seg hos den perfekte joggevognen, komfort for barnet er en av de viktigste.", "\u2014 Ettersom barn ofte sovner i vognen, er det bra om ryggen kan felles ned til liggeposisjon, sier han.", "Har du ambisjoner om \u00e5 trene i h\u00f8st? F\u00e5 med deg disse testene ogs\u00e5:", "En detalj alle joggevogner b\u00f8r ha, er en sikkerhetsrem som man fester rundt h\u00e5ndleddet. I nedoverbakker blir det ekstra fart, og da er remmen en slags redningsline som kan bremse opp dersom man skulle miste grepet om h\u00e5ndtaket.", "Av de seks modellene i testen er det bare Chicco Active 3 som ikke har h\u00e5ndleddsrem. Bremsen p\u00e5 modellen er dessuten vanskelig \u00e5 bruke n\u00e5r man l\u00f8per, hvilket ogs\u00e5 er et stort minus.", "Joggevognen North 13.5, som bare koster 1200 kroner, er riktignok enkelt utrustet \u2013 men den klarer ulike underlag uten problemer. Her f\u00e5r du mye trening for pengene, og vi utroper modellen til beste budsjettvalg.", "Skala fra 1 til 5, der 5 er best", "1. Thule Glide Cirkapris: 3500 kr", "Karakter: Totalt 4,7 \u2013 Best i test", "Vurdering:", "Thule Glide har det meste man kan \u00f8nske seg av en joggevogn. De store hjulene gj\u00f8r at man tar seg frem p\u00e5 de aller fleste underlag.", "Takket v\u00e6re fj\u00e6ringen p\u00e5 bakhjulene blir turen bekvem for barnet selv om underlaget er ujevnt. Justerbart h\u00e5ndtak med fem stillinger er praktisk. Finesser som stort vindu og praktiske lommer er en bonus.", "Vognen er dessuten enkel og smidig \u00e5 sl\u00e5 sammen. Takket v\u00e6re det justerbare h\u00e5ndtaket er l\u00f8pekomforten sv\u00e6rt god.", "Pluss: Justerbart h\u00e5ndtak. H\u00f8y maksvekt p\u00e5 barn. Store hjul.", "Minus: Noe tr\u00e5 parkeringsbrems.", "Vekt: 9,9 kg", "Maksvekt p\u00e5 barn: 34 kg", "H\u00e5ndbrems: Ja", "Fotbrems: Ja", "Liggeposisjon : Ja", "H\u00e5ndleddsrem : Ja", "2. Baby Jogger Summit X3 Cirkapris: 4000 kr", "Karakter: Totalt 4,3", "Vurdering:", "Barnevognen fra Baby Jogger ruller lett og er utrolig stabil. Fj\u00e6ringen p\u00e5 alle de tre hjulene gir en god turkomfort for barnet, og bremsen p\u00e5 bakhjulene virker bra \u2013 man frykter ikke de bratte bakkene.", "Men vognen kjennes noe vanskelig \u00e5 kj\u00f8re med etth\u00e5ndsgrep. Den lange h\u00e5ndleddsremmen er \u00ad\u00ad\u2013 til forskjell fra p\u00e5 de andre vognene \u00ad\u2013 festet i underdelen av vognen. Det gj\u00f8r at man ikke risikerer \u00e5 tippe vognen bakover ved et rykk.", "Spesielt lett er kj\u00f8ringen p\u00e5 jevnt underlag, i t\u00f8ffere terreng er det noe verre p\u00e5 grunn av vognens tyngde.", "Pluss: Ordentlig fj\u00e6ring. Sv\u00e6rt bra brems. Lang h\u00e5ndleddsrem.", "Minus: Tung \u00e5 styre med \u00e9n h\u00e5nd. Noe verre \u00e5 man\u00f8vrere i t\u00f8ffere terreng.", "Vekt: 11,5 kg", "Maksvekt p\u00e5 barn: 33 kg", "H\u00e5ndbrems: Ja", "Fotbrems: Ja", "Liggeposisjon : Ja", "H\u00e5ndleddsrem : Ja", "3. BOB Revolution PRO Cirkapris: 4000 kr", "Karakter: Totalt 4", "Vurdering:", "Barnet har godt med plass i denne romslige vognen. Justerbart h\u00e5ndtak med sju posisjoner er gunstig. Det svingbare hjulet er bra hvis man vil bruke vognen til vanlig. Skal man l\u00f8pe, l\u00e5ser man hjulet i s\u00e5kalt sportsstilling. Ypperlig vogn for landeveisjogging, men i \u00f8vrig terreng blir det vanskeligere, da hjulene er sm\u00e5. Ryggen er ikke helt oppreist i sittestilling, men lener seg litt bakover. Vil man ha en hverdagsvogn som passer for utvalgte typer trening og veier, er vognen et godt valg.", "Pluss: Smidig brems. Justerbart h\u00e5ndtak. Godt med plass for barnet.", "Minus: Ikke like god i t\u00f8ffere terreng. Tung. H\u00f8y pris.", "Vekt: 12,8 kg", "Maksvekt p\u00e5 barn: 17 kg", "H\u00e5ndbrems: Ja", "Fotbrems: Ja", "Liggeposisjon : Ja", "H\u00e5ndleddsrem : Ja", "4. North 13.5 Jogger Cirkapris: 1200 kr", "Karakter: Totalt 3 - Mest for pengene", "Vurdering:", "En lett joggevogn i aluminium som oppfyller de fleste forventninger. Mye vogn for pengene.", "\u00c5 styre med \u00e9n h\u00e5nd er ikke noe problem, og de store 16-tommershjulene gj\u00f8r at vognen ruller lett p\u00e5 alle underlag, fra asfalt til t\u00f8ffere skogsterreng. Et stort pluss, b\u00e5de ved l\u00f8ping og bil-lasting, er den lave vekten. H\u00e5ndbremsen er noe up\u00e5litelig fordi den, tross v\u00e5re fors\u00f8k p\u00e5 justering, ikke tar helt bra.", "Minus for at full liggeposisjon mangler.", "Pluss: Lav vekt. Store hjul. Lettstyrt.", "Minus: Noe up\u00e5litelig h\u00e5ndbrems. Gjerrig utrustet. Mangler justerbart h\u00e5ndtak.", "Vekt: 7 kg", "Maksvekt p\u00e5 barn: 15 kg", "H\u00e5ndbrems: Ja", "Fotbrems: Ja", "Liggeposisjon : Nei", "H\u00e5ndleddsrem : Ja", "5. Trille Jogger Cirkapris: 1500 kr", "Karakter: Totalt 2,7", "Vurdering:", "En enkel og smidig joggevogn med store hjul. Modellen har flere likheter med North 13.5 \u2013 ogs\u00e5 her er vekten lav, og vognen er enkel \u00e5 legge sammen og frakte.", "Vognen tar seg frem p\u00e5 t\u00f8ffe underlag, men kjennes noe ustabil n\u00e5r det blir for humpete under hjulene.", "Det mangler skikkelig vindbeskyttelse for barnet bak ryggst\u00f8et, her er bare et t\u00f8ynett. Barnet sitter hele tiden lent bakover, siden ryggst\u00f8et ikke kan rettes helt opp.", "Minus for h\u00e5ndbremsen, som er for d\u00e5rlig.", "Pluss: Lav vekt. Enkel \u00e5 legge sammen. Ruller lett.", "Minus: Litt ust\u00f8. Liten kalesje. D\u00e5rlig h\u00e5ndbrems.", "Vekt: 7 kg", "Maksvekt p\u00e5 barn: 15 kg", "H\u00e5ndbrems: Ja", "Fotbrems: Ja", "Liggeposisjon : Nei", "H\u00e5ndleddsrem : Ja", "6. Chicco Active 3 Cirkapris: 4000 kr", "Karakter: Totalt 2", "Vurdering:", "Denne barnevognen innfrir ikke helt. Visst klarer den en ujevn grusvei, men den er ikke ultimat for t\u00f8ffere terreng. \u00c5 legge den sammen er enkelt, men vi opplever at det medf\u00f8rer en viss klemrisiko for fingrene.", "Pluss for flere fiffige funksjoner. Fra h\u00e5ndtaket kan b\u00e5de fremhjulet og bremsen l\u00e5ses. Ryggst\u00f8et kan felles ned til liggeposisjon, noe som er bra dersom barnet skal sove.", "Stort minus for manglende h\u00e5ndleddsrem. H\u00e5ndbremsen er vanskelig \u00e5 bruke n\u00e5r man l\u00f8per.", "Pluss: Justerbart styre. Heldekkende kalesje.", "Minus: Mangler h\u00e5ndleddsrem. En viss klemrisiko ved sammenlegging. Upraktisk plassering av brems.", "Vekt: 11,3 kg", "Maksvekt p\u00e5 barn: 22 kg", "H\u00e5ndbrems: Ja", "Fotbrems: Nei", "Liggeposisjon : Ja", "H\u00e5ndleddsrem : Nei", "Test av en rekke varer vi omgir oss i hverdagen:", "Velg en barnevogn etter dine behov. Har du bare tenkt \u00e5 trene med den, eller skal den ogs\u00e5 brukes som hverdagsvogn?", "Husk \u00e5 tilpasse dekktrykket dersom du begir deg ut i terrenget.", "Bland gjerne raske spaserturer, intervalltrening og lange, rolige l\u00f8peturer for \u00e5 f\u00e5 variert trening.", "Pass p\u00e5 at b\u00e5de du og vognen synes godt ved \u00e5 bruke refleks n\u00e5r det er m\u00f8rkt ute.", "Vis fakta", "Testselskapet WiseGuide har testet seks barnevogner som skal passe for l\u00f8ping, i prissegmentet 1200 til 5000 kroner.", "Vi har jogget og g\u00e5tt med vognene p\u00e5 ulike underlag: asfalt, grusvei og skogsterreng.", "I testen brukte vi syv kilo vekt i vognen. Vognene har ogs\u00e5 blitt lastet inn og ut av bil.", "Produktene er vurdert etter bruksvennlighet, kvalitet og funksjon p\u00e5 ulike underlag.", "Makskarakteren er 5 poeng.", "Vis fakta", "L\u00f8p p\u00e5 en m\u00e5te som kjennes naturlig for deg.", "Bytt p\u00e5 hvilken h\u00e5nd som holder i h\u00e5ndtaket p\u00e5 flate partier.", "Ha begge hendene p\u00e5 h\u00e5ndtaket i oppoverbakker.", "Tenk p\u00e5 holdningen n\u00e5r du l\u00f8per. Stram opp kroppens midtparti slik at baken ikke henger for langt ut bak.", "Vis fakta"]}, {"field": "category0", "value": "familieogoppvekst"}, {"field": "contenthash", "value": "2e9a77d03f78d8aceb3db478b111783e7c1cbb1155d3305138ae00c253070dab"}, {"field": "createtime", "value": "2017-05-01T17:10:56.000Z"}, {"field": "description", "value": "Med barnevognen foran deg f\u00e5r du variert trening. V\u00e5r test av seks modeller viser at noen er stabile og smidige, mens andre utfordrer sikkerhetsaspektet."}, {"field": "heading", "value": ["Test av joggevogner -adressa.no", "Naturlig styrketrening", "Bra p\u00e5 alle underlag", "For ulike behov", "Tenk p\u00e5 sikkerheten", "Resultatlisten:"]}, {"field": "id", "value": "508a1cdf09b62c2d4ddd281720e7561e9ed5d4b8"}, {"field": "keyword", "value": ["Tester", "Helse"]}, {"field": "keywords", "value": "Tester,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["ruller lett", "t\u00f8ffere terreng", "justerbart h\u00e5ndtak", "test", "barn", "vogn", "hjul"]}, {"field": "kw-entity", "value": ["springerinne", "familien", "jogger cirkapris", "thule glide", "north", "helse", "chicco active 3", "baby jogger", "wiseguide", "noah"]}, {"field": "kw-pageclass", "value": "article"}, {"field": "kw-person", "value": ["erik wickstr\u00f6m", "kristin roset"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/3fa9bb58-b97a-4043-b831-088dfb240b82?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Test av joggevogner"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Test-av-joggevogner-7280b.html"}, {"field": "pageclass", "value": ["article"]}, {"field": "publishtime", "value": "2015-09-15T08:51:05.000Z"}, {"field": "recs-articleid", "value": "7280"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-09-15T08:51:05.000Z"}, {"field": "recs-rawtitle", "value": "Test av joggevogner -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Med barnevognen foran deg f\u00e5r du variert trening. V\u00e5r test av seks modeller viser at noen er stabile og smidige, mens andre utfordrer sikkerhetsaspektet."}, {"field": "thumbnail", "value": "http://content-thumbnail.cxpublic.com/content/thumbnail200x150/508a1cdf09b62c2d4ddd281720e7561e9ed5d4b8.jpg?5944d602"}, {"field": "thumbnailfullheightdimensions", "value": "200x2615"}, {"field": "timestamp", "value": "2017-06-17T07:10:58.000Z"}, {"field": "title", "value": "Test av joggevogner"}, {"field": "url", "value": "http://www.adressa.no/familieogoppvekst/Test-av-joggevogner-7280b.html"}, {"field": "urlhash", "value": "508a1cdf09b62c2d4ddd281720e7561e9ed5d4b8"}], "score": 0.7363872, "siteId": "9222270286501375973", "id": "508a1cdf09b62c2d4ddd281720e7561e9ed5d4b8"}

