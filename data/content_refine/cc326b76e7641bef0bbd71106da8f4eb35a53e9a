{"fields": [{"field": "modifiedtime", "type": "time", "value": "2015-12-23T10:02:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["mona bj\u00f8rn", "regionleder handel", "kontor region midt-norge"]}, {"field": "body", "value": ["Vi er f\u00f8dt med 17 dagers mellomrom p\u00e5 hver v\u00e5r kant av landet. Jeg i Troms\u00f8 og hun i Trondheim. Med denne avstanden var det i utgangspunktet ingenting som skulle tilsi at hun skulle bli en av mine beste venner, men det ble hun og det har hun v\u00e6rt i over 28 \u00e5r.", "For tre \u00e5r siden fikk Elisabeth diagnosen Multippel Sklerose eller MS som den forkortes.", "Hun hadde f\u00f8lt seg sliten i lang tid uten at fastlegen hadde kunne gitt svar p\u00e5 hva det var. En dag v\u00e5knet hun opp uten syn p\u00e5 det ene \u00f8yet. Etter et bes\u00f8k p\u00e5 St. Olavs, fikk hun p\u00e5vist MS. Hun ble satt p\u00e5 bremsemedisiner, men konsekvensen av disse var kraftige bivirkninger uten at det stoppet sykdommen. Gradvis m\u00e5tte hun trappe ned jobben slik at hun kunne bruke den energien hun har til \u00e5 ta vare p\u00e5 datteren sin. I dag er hun 100 prosent uf\u00f8r med et eneste \u00f8nske om \u00e5 bli frisk igjen.", "MS angriper sentralnervesystemet og finnes i forskjellige varianter. Sykdomsforl\u00f8pet og symptomene varierer fra person til person. Noen blir mindre angrepet og kan leve nesten som normalt, mens andre kan f\u00e5 sterke funksjonsnedsettelser. Uansett er det en usikkerhet fordi man ikke vet hvordan sykdommen utvikler seg. Selv om det ikke finnes kur mot MS, s\u00e5 er det flere eksempler p\u00e5 dem som er blitt sykdomsfri etter \u00e5 ha gjennomf\u00f8rt stamcelletransplantasjon.", "Til tross for at Norge har et av verdens beste helsevesen, s\u00e5 tilbys behandlingen kun i begrenset omfang her til lands. Samtidig er det mulig \u00e5 gjennomf\u00f8re behandling p\u00e5 private klinikker i blant annet Danmark, Russland, USA, Mexico, Israel, men prisen er en halv million kroner. I tillegg kommer andre utgifter som blant annet reise og at man m\u00e5 ha med seg en person som er med under hele oppholdet. Konsekvensen er at mulighet for behandling privatiseres og folk risikerer \u00e5 sette seg i gjeld og m\u00e5 reise halve jorden rundt for \u00e5 f\u00e5 behandling.", "Hanna Vesterager er en av dem som har st\u00e5tt fram med sin historie. Hun har g\u00e5tt fra 100 prosent sykemelding der hun var p\u00e5 vei over til uf\u00f8rhet til \u00e5 komme tilbake i full jobb etter denne behandlingen. Et uoffisielt regnskap hun overleverte til Helsedepartementet sammen med en underskriftsaksjon i sommer, viste at hun hadde \u00abspart\u00bb staten for 2,67 millioner i utgifter til medisiner og uf\u00f8retrygd. Til tross for dette nekter staten \u00e5 dekke utgiftene hun hadde som kom p\u00e5 omtrent 700 000 kroner. I dag er hun sykdomsfri, men har en betydelig gjeld. For meg fremst\u00e5r det som urimelig.", "Det gir heller ingen mening at folk skal betale i dyre dommer for en behandling man har mulighet til \u00e5 tilby i st\u00f8rre omfang i Norge. Noen har nettverk, \u00f8konomi og familie rundt seg som gj\u00f8r at de kan gjennomf\u00f8re dette. Alle er ikke like heldig. N\u00e5r vi blir syke forventer vi et helsevesen som gj\u00f8r det det kan for \u00e5 gj\u00f8re oss frisk uavhengig av sosialt nettverk og st\u00f8rrelsen p\u00e5 lommeboka. Situasjonen i Norge gj\u00f8r at mange ikke har mulighet til \u00e5 f\u00e5 en slik behandling, andre setter seg i en veldig vanskelig \u00f8konomisk situasjon i sin kamp for \u00e5 bli frisk.", "If\u00f8lge MS-forbundet er det omtrent 50 personer som har reist utenlands for \u00e5 gjennomf\u00f8re en stamcelletransplantasjon og det er like mange som st\u00e5r p\u00e5 venteliste. En av dem er Elisabeth, men i slutten av januar 2016 reiser hun til Mexico for \u00e5 f\u00e5 behandling.", "Jeg er utrolig glad p\u00e5 hennes vegne, men dette handler ikke kun om Elisabeth. Den handler om at de som har MS og de som f\u00e5r p\u00e5vist dette i framtiden skal f\u00e5 den behandlingen som er tilgjengelig. Skal vi lykkes trengs det politisk vilje til \u00e5 prioritere nettopp dette. Vi har ingen tid \u00e5 miste."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "5e6f0d130d9823fc28187bc4f22ee39f0c274525dba0ac26ffd45e40e8d3844b"}, {"field": "createtime", "value": "2017-04-30T23:09:56.000Z"}, {"field": "description", "value": "Denne julen er forh\u00e5pentligvis den siste julen Elisabeth er MS-syk. Over nytt\u00e5r reiser hun til Mexico for \u00e5 f\u00e5 en behandling som det nesten er umulig \u00e5 f\u00e5 i Norge."}, {"field": "dominantimage", "value": "http://www.adressa.no/pluss/meninger/article11953753.ece/jjg1zv/ALTERNATES/w980-default/stamcelle.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc326b76e7641bef0bbd71106da8f4eb35a53e9a.jpg?59066ec4"}, {"field": "dominantthumbnaildimensions", "value": "300x169"}, {"field": "heading", "value": "Hvorfor f\u00e5r ikke flere MS-syke tilbud om stamcelletransplantasjon? -adressa.no"}, {"field": "id", "value": "cc326b76e7641bef0bbd71106da8f4eb35a53e9a"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-classification", "value": "travel"}, {"field": "kw-concept", "value": "behandling"}, {"field": "kw-entity", "value": ["elisabeth", "st. olavs", "helsedepartementet", "s. hun", "multippel sklerose"]}, {"field": "kw-location", "value": ["mexico", "israel", "danmark", "trondheim", "russland", "troms\u00f8", "norge"]}, {"field": "kw-pageclass", "value": "article"}, {"field": "kw-person", "value": "hanna vesterager"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article11953753.ece/jjg1zv/ALTERNATES/w980-default/stamcelle.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor f\u00e5r ikke flere MS-syke tilbud om stamcelletransplantasjon?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2015/12/23/Hvorfor-f%C3%A5r-ikke-flere-MS-syke-tilbud-om-stamcelletransplantasjon-11953754.ece"}, {"field": "pageclass", "value": ["article"]}, {"field": "publishtime", "value": "2015-12-23T04:00:00.000Z"}, {"field": "recs-articleid", "value": "11953754"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2015-12-23T04:00:00.000Z"}, {"field": "recs-rawtitle", "value": "Hvorfor f\u00e5r ikke flere MS-syke tilbud om stamcelletransplantasjon? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Denne julen er forh\u00e5pentligvis den siste julen Elisabeth er MS-syk. Over nytt\u00e5r reiser hun til Mexico for \u00e5 f\u00e5 en behandling som det nesten er umulig \u00e5 f\u00e5 i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/cc326b76e7641bef0bbd71106da8f4eb35a53e9a.jpg?59066ec4"}, {"field": "thumbnailfullheightdimensions", "value": "200x1191"}, {"field": "timestamp", "value": "2017-04-30T23:09:56.000Z"}, {"field": "title", "value": "Hvorfor f\u00e5r ikke flere MS-syke tilbud om stamcelletransplantasjon?"}, {"field": "url", "value": "http://www.adressa.no/pluss/meninger/2015/12/23/Hvorfor-f%c3%a5r-ikke-flere-MS-syke-tilbud-om-stamcelletransplantasjon-11953754.ece"}, {"field": "urlhash", "value": "cc326b76e7641bef0bbd71106da8f4eb35a53e9a"}], "score": 1.0656887, "siteId": "9222270286501375973", "id": "cc326b76e7641bef0bbd71106da8f4eb35a53e9a"}

