{"fields": [{"field": "modifiedtime", "type": "time", "value": "2015-10-17T09:55:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Tr\u00f8nderTaxi", "Norgestaxi", "Trondheim", "Ukeadressa"]}, {"field": "author", "value": ["s\u00e6ba bajoghli", "kim nyg\u00e5rd"]}, {"field": "body", "value": ["\u2013 Opptatt? Jeg er aldri opptatt! Jeg er fri!", "Vi hopper inn i drosjen til Cem G\u00fcnes.", "\u2013 Jeg kunne aldri sittet oppi der og v\u00e6rt en byr\u00e5krat, sier han og peker ut og opp i retning et kontorbygg i Trondheim sentrum.", "\u00abForfatteren\u00bb kalles han bare av kolleger. Fem b\u00f8ker har det blitt, en diktsamling p\u00e5 norsk, to p\u00e5 tyrkisk og to novellesamlinger p\u00e5 tyrkisk. Andres dikt leser han ogs\u00e5 gjerne. Knut Hamsun, Tarjei Vesaas, Marie Takvam.", "For \u00e5 skrive m\u00e5 han lagre opp informasjon, lagre opp stemninger, hendelser og mennesker han m\u00f8ter p\u00e5 sin vei, gjerne i drosjen.", "\u2013 Til slutt blir det en eksplosjon, sier G\u00fcnes og svinger ut i Innherredsveien.", "Den prisbel\u00f8nte iranske filmskaperen Jafar Panahis film \u00abTaxi Teheran\u00bb hadde premiere p\u00e5 norske kinoer i g\u00e5r. Panahi, som nok en gang har trosset forbudet mot \u00e5 lage film i Iran, har i filmen satt seg bak rattet for \u00e5 kj\u00f8re drosje i Teherans gater. I feelgood-filmen med en alvorlig undertone f\u00e5r vi innblikk i de ulike passasjerenes liv og levnet.", "Trondheims drosjesj\u00e5f\u00f8rer har sett og h\u00f8rt litt av hvert. Men hva slags historier b\u00e6rer de selv p\u00e5?", "\u2013 Hvorfor er jeg i Trondheim?", "Cem G\u00fcnes (49) svarer selv.", "\u2013 Jeg synes dette er Norges beste sted! Atlanterhavet! Frisk luft! Og veldig n\u00e6rt harryhandel. Haha!", "\u2013 J\u00e4mtland, svermer han.", "\u2013 N\u00e5r jeg ser p\u00e5 folkene der, blir jeg avslappet. Det virker som om de lever p\u00e5 siden av alle verdensproblemer. Vi bor i n\u00e6rheten av Sveriges mest romantiske sted.", "\u2013 Hva er det du liker med Sverige?", "\u2013 N\u00e5r du kommer dit ... De har skikkelig struktur! Skikkelig system!", "\u2013 Mer enn her?", "\u2013 \u00c5 ja! Veiene her. Du f\u00f8ler deg ikke skyldig, men privilegert, n\u00e5r du kj\u00f8rer i Sverige!", "\u2013 F\u00e5r du skyldf\u00f8lelse her?", "\u2013 Her f\u00e5r du skyldf\u00f8lelse! N\u00e5r du kj\u00f8rer bil her ... Myndighetene hater bilistene, se p\u00e5 veiene her, sier han og peker p\u00e5 humpene foran Lademoen kirke, mens han legger ut om Milj\u00f8pakken og utfartsveier som blir snevret inn.", "\u2013 Men, Norge er et flott land. 90 prosent er bra. Jeg f\u00f8ler meg hjemme i tr\u00f8ndersk kultur.", "\u2013 Noen likhetstrekk mellom det tr\u00f8nderske og tyrkiske lynnet?", "\u2013 Jeg vil ikke sammenligne dem. Her er man preget av Atlanterhavet, roen. Men de fester skikkelig ogs\u00e5. Det er bra!", "\u2013 Se p\u00e5 syklisten, sier han plutselig.", "\u2013 N\u00e5 sykler han p\u00e5 r\u00f8dt foran bussen og bilen!", "Frode Berg. 43 \u00e5r. En usedvanlig blid fyr, og ranheimspatriot p\u00e5 sin hals.", "\u2013 Er du fra byen, eller?", "\u2013 Ja, fra Ranheim, sier han med en litt stolt mine.", "\u2013 Hva er typisk for en ranheimsgutt, da?", "\u2013 Sp\u00f8r du m\u00e6 om det? Ska \u00e6 vit det, da?", "\u2013 Hva vil du tippe?", "\u2013 Nja, alts\u00e5. Snill, omtenksom, arbeidsom ... Glad i \u00e5 lyg, hehe.", "\u2013 Var dette f\u00f8rste jobben din eller gjorde du noe annet f\u00f8r?", "\u2013 F\u00f8r det jobbet jeg p\u00e5 Gilde, som slakter, p\u00f8lsemaker og kj\u00f8ttskj\u00e6rer.", "\u2013 Slakter h\u00f8rtes brutalt ut ...", "\u2013 \u00c6 e jo ranheimsgutt! \u00c6 e brutal, ler han.", "\u2013 Slakting var ikke noe for deg i lengden?", "\u2013 Nei, jeg avsluttet min karriere med \u00e5 v\u00e6re kj\u00f8ttskj\u00e6rer. Det \u00e5 v\u00e6re kj\u00f8ttskj\u00e6rer og ikke kunne slipe kniv, det er ikke bra for hendene. S\u00e5 jeg fikk full betennelse. De verste dagene kunne jeg ikke rette ut handa mer enn s\u00e5nn 90 grader. Min dav\u00e6rende svoger fant ut at han skulle begynne \u00e5 kj\u00f8re drosje. \u00abD\u00e6vven, det skal jeg ogs\u00e5 pr\u00f8ve\u00bb, sa jeg. Han kj\u00f8rte f\u00f8rste sommeren, jeg kj\u00f8rer enn\u00e5, sier Berg, en av 490 Tr\u00f8nder Taxi-sj\u00e5f\u00f8rer i S\u00f8r-Tr\u00f8ndelag. Totalt kj\u00f8rer selskapet rundt 1,3 millioner turer i \u00e5ret.", "Etter 16 \u00e5r bak rattet, har han h\u00f8rt litt av hvert, bist\u00e5tt som b\u00e5de psykolog og sparringspartner.", "\u2013 Vi er jo psykologer selv om vi ikke har betalt som det. Jeg har kj\u00f8rt hjem folk og blitt sittende en halvtime og prate etter at taksameteret er sl\u00e5tt av. Jeg tjener ikke noen penger p\u00e5 det, men alts\u00e5, bare det \u00e5 sitte der og v\u00e6re til hjelp er jo morsomt og givende.", "\u2013 Hva har du m\u00e5ttet bist\u00e5 med?", "\u2013 Det var en kar p\u00e5 By\u00e5sen som var s\u00e5 ulykkelig fordi kona hadde g\u00e5tt fra ham og s\u00e5nne ting. Han trengte noen \u00e5 prate med. S\u00e5 jeg pratet n\u00e5, jeg.", "\u2013 G\u00e5r det mye i ulykkelige kj\u00e6rlighetshistorier?", "\u2013 Ja, det gj\u00f8r jo det. Noen lykkelige og. Jeg har kj\u00f8rt noen brudepar ogs\u00e5. De fineste \u00f8yeblikkene er n\u00e5r du kan st\u00e5 opp om morgenen og g\u00e5 p\u00e5 jobb. N\u00e5r du har givende dager foran deg. Jeg liker \u00e5 kj\u00f8re, liker \u00e5 prate med folk. Det eneste negative med jobben er at inntekten er s\u00e5 ustabil. Jeg jobber vel fort en 70\u201380 timer i uka.", "\u2013 Er det lov, da?", "\u2013 Jeg h\u00f8rte sp\u00f8rsm\u00e5let, men jeg skj\u00f8nner det ikke. For selv om jeg er p\u00e5 jobb, s\u00e5 jobber jeg jo ikke hele tida. En effektiv arbeidstid p\u00e5 en tolv\u2013tretten timers dag er faktisk p\u00e5 seks\u2013sju timer. Resten av tida st\u00e5r jeg bare og venter.", "\u2013 Har du familie?", "\u2013 Jeg har to barn som bor i Sverige. Og en kj\u00e6reste i Stj\u00f8rdal.", "\u2013 Hvorfor bor barna i Sverige?", "\u2013 Mora til mine barn fikk seg en afghaner som ikke har lov til \u00e5 v\u00e6re i Norge. S\u00e5 hun tok med seg barna og flyttet til Sverige.", "\u2013 Hvordan er det?", "\u2013 Vil du ha et snilt eller \u00e6rlig svar?", "En pause. Han g\u00e5r for det siste:", "\u2013 Det er helt j\u00e6vlig. Det er et savn. Men som far er du jo rettsl\u00f8s, s\u00e5 da f\u00e5r det bare v\u00e6re som det er.", "\u2013 Er barna sm\u00e5?", "\u2013 Nei, de er 12 og 14.", "\u2013 Det blir ikke mindre savn for det?", "\u2013 Nei, ungene savner jeg jo l\u00e6ll. Har nesten ikke kontakt med dem. Det tar ti timer \u00e5 kj\u00f8re, s\u00e5 de er hos meg kun i ferier. Er vel i juleferien jeg f\u00e5r dem neste gang. Det blir ekstra godt.", "Smilet er borte. \u00d8ynene er blanke og r\u00f8de.", "\u2013 Det er ikke noe trivelig, men s\u00e5nn er det.", "\u2013 Det var ikke meningen \u00e5 gj\u00f8re deg lei deg.", "\u2013 Nei, det g\u00e5r bra.", "Frode Berg tar frem smilet igjen.", "\u2013 Jeg er flink til \u00e5 legge ting bak meg. Jeg ser fremover!", "Firebarnsmor Raghad Ala Aldeen Alhafud (46) har ogs\u00e5 m\u00e5ttet se fremover. Omstille seg, starte p\u00e5 nytt.", "\u2013 I starten var det litt vanskelig, smiler hun, med blikket festet p\u00e5 Midtbyens regntunge veier.", "\u2013 Det var ikke s\u00e5 lett for alle \u00e5 akseptere en dame med hodeplagg.", "Noen er oppriktig nysgjerrige, andre positive til at hun har satt seg bak rattet. Andre igjen, ikke fullt s\u00e5 positive.", "\u2013 F\u00f8rste gang jeg kj\u00f8rte drosje sto ikke kunden ute. Jeg gikk p\u00e5 d\u00f8ra og ringte p\u00e5. En eldre dame \u00e5pnet. \u00abTrenger du noe\u00bb, spurte hun. \u00abJeg skal kj\u00f8re deg\u00bb, svarte jeg. \u00abHvem? Du\u00bb, spurte hun. Jeg m\u00e5tte forklare at jeg var drosjesj\u00e5f\u00f8ren.", "Firebarnsmoren smiler vennlig. Blikket er festet p\u00e5 veien.", "\u2013 Det var litt vanskelig f\u00f8rst. Men, alle jobber har sine vanskelige dager.", "Etter flere \u00e5r ved teknologiuniversitetet i Bagdad ble hun ferdig utdannet teknisk tegner. Hun rakk \u00e5 jobbe ni \u00e5r ved et statlig energiselskap i Iraks hovedstad, f\u00f8r situasjonen i landet f\u00f8rte familien p\u00e5 flukt.", "Flukten vil hun ikke snakke om.", "\u2013 Men vi kom hele familien. Vi kom sammen, sier hun.", "\u2013 Hvordan ble du drosjesj\u00e5f\u00f8r?", "\u2013 Jeg fant ut at jeg m\u00e5tte g\u00e5 to \u00e5r p\u00e5 videreg\u00e5ende og s\u00e5 fire \u00e5r p\u00e5 universitetet for \u00e5 f\u00e5 godkjent den samme utdanningen. Det tok for lang tid. Jeg m\u00e5tte jobbe og tjene penger. F\u00f8rst jobbet jeg i praksis p\u00e5 asylmottak p\u00e5 Sunndals\u00f8ra. For to \u00e5r siden begynte jeg \u00e5 kj\u00f8re drosje.", "\u2013 Var det et vanskelig valg \u00e5 bli sj\u00e5f\u00f8r n\u00e5r du er utdannet til noe annet?", "\u2013 Ja, kommer det raskt.", "\u2013 Jeg sjekket nettsider, s\u00e5 p\u00e5 tolketjenesten. Jeg vurderte flere alternativer, smiler hun.", "\u2013 Det er uvanlig med kvinnelige drosjesj\u00e5f\u00f8rer i Irak?", "\u2013 F\u00f8r var det nesten ingen, men n\u00e5 finnes de. Jeg har lest i avisen at det er vanligere i Iran med kvinnelige drosjesj\u00e5f\u00f8rer. Det er mer behagelig for kvinnelige passasjerer \u00e5 f\u00e5 en dame, sier hun, og henvender seg halvveis til den mannlige fotografen i baksetet og unnskylder seg litt, vil ikke v\u00e6re uh\u00f8flig.", "\u2013 Eldre kvinner her har ogs\u00e5 sagt at det er koselig med en kvinnelig sj\u00e5f\u00f8r. Kvinner forst\u00e5r hverandre over hele verden, sier Raghad.", "\u2013 Har du f\u00e5tt reaksjoner i innvandrermilj\u00f8et?", "Hun smiler forsiktig.", "\u2013 Det g\u00e5r bra, svarer hun.", "\u2013 Du trakk litt p\u00e5 det?", "\u2013 Ja ... for noen er det litt uvanlig. Jeg merker det. Men jeg kj\u00f8rer p\u00e5 dagtid, og 90 prosent av turene er pasientturer.", "Hun er en av dr\u00f8yt 240 Norgestaxi-sj\u00e5f\u00f8rer i Trondheim. Ti prosent er kvinner, halvparten har utenlandsk opprinnelse, ansl\u00e5r selskapet.", "En ny tur tikker inn og Raghad setter kursen mot Hurtigb\u00e5tterminalen.", "\u2013 Hva betyr forresten navnet ditt?", "\u2013 \u00abLuksusliv\u00bb, ler Raghad.", "Bakteppet for det glamor\u00f8se navnet kjenner hun ikke.", "\u2013 Haha, jeg vet ikke. Du m\u00e5 sp\u00f8rre foreldrene mine!", "Ogs\u00e5 drosjen til Dragan Kazazic (bildet) (59) er lastet med erfaring fra flukt og en karriere som fikk br\u00e5stopp. F\u00f8r flukten fra Mostar i Bosnia-Hercegovina var han kommersiell leder i et stort, statlig selskap, Energo Petrol. Han forteller gjerne mens han kj\u00f8rer.", "\u2013 Jeg kom hit i 1993, da var det full krig. Og dette er viktig \u00e5 skrive: Mitt egentlige yrke er sivil\u00f8konom. Da jeg kom til Norge jobbet jeg to \u00e5r i praksis p\u00e5 Adolf \u00d8iens videreg\u00e5ende skole, med inventarlister og andre ting, en slags vaktmester. I 1998 var vi fire fra Mostar som tok drosjekurs i Trondheim: to \u00f8konomer, en jurist og en bygningsingeni\u00f8r. To er blitt pensjonister.", "\u2013 Ville du ikke jobbet som sivil\u00f8konom her?", "\u2013 P\u00e5 den tida var det vanskelig, med spr\u00e5k og at man brukte litt ulike metoder. Jeg har cand.mag., tok 93 vekttall. Jeg startet p\u00e5 BI med \u00e5 ta et sivil\u00f8konomkurs, men jeg m\u00e5tte ta sju eksamener, s\u00e5 jeg sluttet. Livet p\u00e5 den tida ... Jeg ville ikke g\u00e5 p\u00e5 sosialhjelp, jeg hadde tre gutter og ville bare jobbe. Alle vi fire som tok drosjekurset trodde vi skulle kj\u00f8re i ett til to \u00e5r og s\u00e5 finne en annen jobb.", "Men, sier han, han liker jobben.", "\u2013 Jeg kan jobbe n\u00e5r jeg vil og reise til Bosnia-Hercegovina hvert \u00e5r. N\u00e5 er det direktefly fra Trondheim til Dubrovnik, s\u00e5 det er lettere, sier Kazazic.", "Han trives, ja, det vil han understreke n\u00e5 som han har ordet, for 99 prosent av passasjerene stiller ham de samme sp\u00f8rsm\u00e5lene:", "\u2013 F\u00f8rste sp\u00f8rsm\u00e5l: Hvor kommer du fra? Andre sp\u00f8rsm\u00e5l: Trives du her?", "Han ler.", "\u2013 Jeg pleier \u00e5 sp\u00f8ke med at jeg m\u00e5 trives. Mange tror vi kommer p\u00e5 grunn av \u00f8konomi, og fordi Norge er verdens rikeste land, men jeg hadde en veldig bra jobb i landet mitt. Jeg m\u00e5tte flykte p\u00e5 grunn av krigen. Jeg m\u00e5 trives, og jeg trives. I jobben og i byen.", "Den h\u00f8yeste mannen vi noen gang har m\u00f8tt, har kn\u00f8rvet sin to meter og \u00e5tte centimeter lange kropp inn i f\u00f8rersetet p\u00e5 en Ford C-Max.", "Denan Idriz, \u00abLillegutt\u00bb blant kolleger.", "\u2013 Dette er konebilen. Jeg har den, og kona har f\u00e5tt Volvoen, en XC 60. S\u00e5 hun er forn\u00f8yd, ler han, og avsl\u00f8rer at han venter spent p\u00e5 \u00e5 f\u00e5 levert en splitter ny Volvo XC 90.", "\u2013 De sier du har v\u00e6rt basketproff?", "\u2013 Ja, f\u00f8r. Jeg spilte for Harstad Vikings i 2000, da jeg kom til Norge. TV 2 var hovedsponsor, og mange av kampene ble vist p\u00e5 tv, sier 41-\u00e5ringen.", "Han var allerede proffspiller p\u00e5 den tida. Femten \u00e5r gammel flyttet han hjemmefra for \u00e5 spille basket i Zagreb i Kroatia etter \u00e5 ha blitt oppdaget av en talentspeider. Levde livet som proffspiller i Kroatia, Bosnia og en periode i Qatar. S\u00e5 ble det Nord-Norge.", "\u2013 Midt i andre sesong i Harstad fikk jeg problemer med kneet og m\u00e5tte operere. Da m\u00e5tte jeg slutte \u00e5 spille p\u00e5 proffniv\u00e5. S\u00e5 jeg flyttet hit til Trondheim. Kona er herfra. Hun er fysioterapeut, s\u00e5 jeg m\u00e5tte flytte etter for \u00e5 f\u00e5 pleie, ler han.", "\u2013 Hvordan m\u00f8ttes dere?", "\u2013 Hun var p\u00e5 bes\u00f8k hos venninna si, som var kona til assistentcoachen p\u00e5 laget v\u00e5rt. Vi spilte kamp mot Oslo Kings og vant i stappfulle Harstadhallen. Jeg ble Dagens Viking, vi k\u00e5ret alltid dagens beste spiller n\u00e5r vi spilte p\u00e5 hjemmebane.", "Ansiktet lyser opp, et sekund ser han ut til \u00e5 forsvinne inn i minnene, men straks er han tilbake igjen.", "\u2013 Samme dag hadde jeg f\u00e5tt ny leilighet, s\u00e5 jeg dro hjem. To spillere fra laget banket p\u00e5 og sa \u00abbli med, vi m\u00e5 feire\u00bb! Jeg sa jeg var sliten og m\u00e5tte rydde i leiligheten, f\u00e5 ting i orden. \u00abNei, men kom igjen\u00bb, sa de og tok meg under armen. Jeg tok bare jakken p\u00e5, hadde ikke ordnet meg eller noe. I byen traff jeg henne som er min kone n\u00e5, Line. Hun var i sportsbaren, der supporterne pleide \u00e5 samles. Vi hadde fantastiske supportere! Der begynte historien.", "\u2013 Hva likte du med henne?", "\u2013 Med dama? Med kona mi?! H\u00e5h\u00e5h\u00e5! Ja, hva var det jeg likte med kona? Nei, det var kj\u00e6rlighet ved f\u00f8rste blikk. Hun var en hyggelig og h\u00f8y dame. Jeg som er en s\u00e5 h\u00f8y mann kan ikke akkurat ha en liten kone.", "Han bryter ut i latter.", "\u2013 Hvor h\u00f8y er kona di?", "\u2013 1,83.", "\u2013 Da ser dere fine ut sammen, da?", "\u2013Ja. Vi har fire jenter. Hun har en datter fra f\u00f8r, og s\u00e5 har vi f\u00e5tt tre til. Eldstejenta p\u00e5 18 \u00e5r er nesten like h\u00f8y som mamma. Og hun p\u00e5 12 er kanskje 1,80 allerede. S\u00e5 har vi ei p\u00e5 ti, og minstejenta begynte n\u00e5 i f\u00f8rste klasse. Alle jentene er h\u00f8yest i sin klasse, blant b\u00e5de gutter og jenter. Alle trener h\u00e5ndball, ikke basket som sin pappa. De er veldig aktive jenter.", "\u2013 Du er \u00e9n mann blant fem damer?", "\u2013 Fem damer i huset, vet du! Derfor jobber jeg mye. Haha! Nei da, det er artig.", "Ikke fullt s\u00e5 artig var det for drosjesj\u00e5f\u00f8r Charlotte Dalen, da hun fant ut at hun kj\u00f8rte en passasjer p\u00e5 narkorunde.", "\u2013 Med pistol og greier, sier 25-\u00e5ringen, mens hun speider etter potensielle kunder p\u00e5 Trondheim sentralstasjon.", "Form\u00e5let med turen skj\u00f8nte hun f\u00f8rst etter hvert, etter diverse stopp der passasjeren var ti minutter i en bolig her og ti minutter der.", "\u2013 Jeg skj\u00f8nte etter hvert at han var narkoman. P\u00e5 ett av stoppene ble det en aggressiv stemning, han kom tilbake, ba meg kj\u00f8re og sa \u00abjeg har plukket med meg den her ...\u00bb. Han viste frem en pistol.", "\u2013 Du m\u00e5 ha blitt redd?", "\u2013 Jeg ble faktisk ikke det, for han var grei mot meg. Jeg har v\u00e6rt mer skeptisk f\u00f8r, da jeg ble holdt fast av en utenlandsk kunde som pr\u00f8vde \u00e5 kline med meg. Jeg pr\u00f8vde bare \u00e5 v\u00e6re hyggelig, men han misforsto. Ham klasket jeg faktisk til. Kanskje du ikke skal skrive at det var en utlending. De aller verste er faktisk tr\u00f8nderske gutter som er veldig tydelige p\u00e5 hva de er ute etter p\u00e5 byen. De bryr seg ikke om at jeg som jente sitter og h\u00f8rer alt de sier.", "Bak i \u00e5tteseteren har hun lempet kamera og stativ. Foran i bilen ligger pc-en, i tilfelle hun f\u00e5r tid til \u00e5 bearbeide nordlysbildene hun sikret seg under himmelshowet over Skaugdalen p\u00e5 Fosen natten f\u00f8r. If\u00f8lge appen p\u00e5 mobilen er det gode muligheter for \u00e5 f\u00e5 gr\u00f8nne glimt ogs\u00e5 denne kvelden, konstaterer hun ivrig.", "\u2013 Hvordan er det \u00e5 v\u00e6re flue p\u00e5 veggen i andres liv?", "\u2013 Kjempeartig! Det er kjempeartig \u00e5 h\u00f8re hvordan andre har det. Men noen kunder g\u00e5r mer inn p\u00e5 en enn andre. En dame fortalte at hun kikket seg over skulderen hele tiden. Hun hadde rotet seg borti en mc-fyr og blitt banket opp av kompisene hans. Jeg ga henne kortet mitt og sa hun m\u00e5tte ringe hvis hun kom i tr\u00f8bbel, men jeg har ikke h\u00f8rt noe.", "\u2013 Tar du med jobben hjem?", "\u2013 Jeg gjorde det i begynnelsen. Dr\u00f8mte om taxi hver natt! Ble gal! Jeg dr\u00f8mte om turer, at jeg kom for sent til flyplassen ... I den perioden jobbet jeg hver dag.", "N\u00e5 jobber hun fra klokka 15 til 04, fire dager i uka. Egentlig skulle den energiske 25-\u00e5ringen ha jobbet med hest p\u00e5 heltid, men for fire \u00e5r siden la hun fagbrevet i hestefag til side og begynte \u00e5 kj\u00f8re drosje. Taxi-marerittene har avtatt. Hun dr\u00f8mte ikke da hun kj\u00f8rte rundt p\u00e5 Dave Evans for tre \u00e5r siden. AC/DCs f\u00f8rste vokalist stilte ogs\u00e5 p\u00e5 en selfie.", "\u2013 Den st\u00f8rste kjendisopplevelsen i drosjen, ler Charlotte.", "Aller fremst i drosjelinja i Munkegata denne regntunge ettermiddagen sitter en afghansk pedagog oppslukt av ordene i en murstein av en bok.", "\u2013 V\u00e6r s\u00e5 god, bare bli med, sier Nesar Kakar n\u00e5r vi presenterer v\u00e5rt \u00e6rend.", "Han legger vekk den afghanske boken med r\u00f8dt omslag og et bilde av levende lys p\u00e5.", "\u2013 Hva leser du?", "\u2013 Historien om ditt og mitt land, om forfattere i Persia og Afghanistan.", "En dame hopper inn i passasjersetet og ber om \u00e5 bli kj\u00f8rt til Postterminalen. Mens vi kj\u00f8rer utover, legger Kakar ut om mursteinen han leser for andre gang. Om Perserriket, Afghanistans historie, invasjoner \u2013 og sin egen historie:", "\u2013 Jeg jobbet i Trondheim kommune, som morsm\u00e5lsl\u00e6rer og tospr\u00e5klig fagl\u00e6rer. Jeg jobbet mye, med familier og barn og i tolketjenesten. Det ble litt for mye for meg. Etter hvert kjente jeg p\u00e5 kroppen at jeg var veldig sliten. Jeg underviste mange barn som morsm\u00e5lsl\u00e6rer. Barn fra Afghanistan, tre barn fra Iran, fordi jeg kan persisk. Og to barn fra Russland.", "\u2013 Du snakker russisk?", "\u2013Ja, jeg studerte i Russland fra 1988 til 1992. Psykologi og pedagogikk. Jeg er pedagogutdannet derfra.", "Etter at han stiftet familie i 2004, fikk han behov for \u00e5 styre", "arbeidstiden sin mer selv. I 2007 begynte han \u00e5 kj\u00f8re drosje, \u00e5ret etter ble han drosjeeier for \u00e5 tilpasse seg familielivet. Fire barn har det blitt.", "\u2013 Travelt?", "\u2013 Ikke s\u00e5 veldig. Heldigvis har jeg en veldig flink kone, vi deler p\u00e5 alt. Hun er snart ferdig utdannet sosionom og er n\u00e5 i praksis p\u00e5 Nav. Neste \u00e5r, da skal jeg begynne \u00e5 studere!", "\u2013 Et spesielt tema du vil fordype deg i?", "\u2013 Statsvitenskap. Jeg er ikke s\u00e5 glad i politikk, men var veldig aktiv i Trondheims afghanske forening i 2008\u20132009. Husker du en demonstrasjon i Trondheim i 2004 eller 2005? Afghanske flyktninger sultestreiket ved V\u00e5r Frue kirke. Da var jeg veldig aktiv, holdt appell og slikt, sier han og svinger inn til Postterminalen.", "\u2013 Det ble en interessant drosjetur, sier passasjeren og betaler, f\u00f8r hun forsvinner ut i regnet.", "\u2013 Det har v\u00e6rt en tragisk hendelse som har preget det afghanske milj\u00f8et, med kvinnen som ble drept i Melhus?", "\u2013 Alle afghanere er i sjokk over dette, sier Kakar alvorlig.", "\u2013 En trist dag for oss.", "N\u00e5r f\u00f8lelsene bygger seg opp innvendig, skriver ogs\u00e5 Nesar Kakar dikt.", "\u2013 Jeg kan skrive et dikt til Nilofer (avd\u00f8de p\u00e5 Melhus), fordi vi er i sorg. Jeg kan skrive et dikt til min kone, eller hvis det skjer noe i Afghanistan. Hvis man er fylt med mye kj\u00e6rlighet, til verden, til noen, til havet, naturen, eller landet sitt ... hvis man har mye f\u00f8lelser, da kan det bli til et dikt.", "Han liker ikke politikk, sier han, men t\u00e5ler urettferdighet enda d\u00e5rligere.", "\u2013 Jeg har aldri, heldigvis, eller dessverre, v\u00e6rt redd. Jeg har v\u00e6rt en fri mann. I Afghanistan ble jeg arrestert tre\u2013fire ganger. Torturert. Det t\u00e5lte jeg d\u00e5rlig. Derfor flyktet jeg fra landet mitt. Ethvert menneske har rett til sitt eget liv. Til rettferdighet og ytringsfrihet. Jeg har kanskje litt for stor tunge, for n\u00e5r vi s\u00e5 noe urettferdig skje mot barn, mot kvinner og folket v\u00e5rt, uansett om kommunistregimet eller mujahedinregimet eller Taliban sto bak, s\u00e5 sa vi fra. Den n\u00e5v\u00e6rende regjeringen er heller ikke bra, sier Nesar Kakar, f\u00f8r han slipper oss av.", "En intens valgkamp er over. Drosjesj\u00e5f\u00f8r Roald Arentz (44) har nylig f\u00e5tt sitt eget kontor i R\u00e5dhuset.", "\u2013 Tidligere m\u00e5tte jeg innom resepsjonen og si at jeg skal til Denstad eller Byrkjeflot. N\u00e5 kan jeg bare dra n\u00f8kkelkortet. Det er ikke noe wow. Men litt kult, sier han med et skjevt smil.", "Nok en halvstudert r\u00f8ver har f\u00e5tt innflytelse p\u00e5 trondheimspolitikken. Litt psykologi her, en d\u00e6sj nordisk der og et halvferdig hovedfag i historie. Verden fikk aldri gleden av hovedoppgaven om den norske ishavsimperialismen, som forble et uferdig verk som f\u00f8lge av en motivasjonsknekk etter en hissig lungebetennelse i studie\u00e5rene.", "\u2013 Det var tilfeldig at jeg begynte \u00e5 kj\u00f8re drosje.", "Et \u00ablangsiktig fl\u00f8rteprosjekt\u00bb f\u00f8rte ham til Trondheim og til jobben som drosjesj\u00e5f\u00f8r. Fl\u00f8rteprosjektet resulterte i ekteskap og to gutter p\u00e5 to og seks \u00e5r. I drosjen p\u00e5 Flat\u00e5sen legger han ut om l\u00f8nnsgap, \u00f8kende forskjeller i samfunnet og omfordeling.", "\u2013 En akademiker lever nesten ti \u00e5r lenger enn en baker, eller en sj\u00e5f\u00f8r.", "\u2013 Hva tenker du om \u00e5 tilh\u00f8re siste gruppe?", "\u2013 Jeg pr\u00f8ver \u00e5 stresse lite. Det tror jeg er den viktigste faktoren. Og s\u00e5 pr\u00f8ver jeg \u00e5 unng\u00e5 en del belastningsskader i yrket: Jeg r\u00f8yker ikke, er ikke overvektig. Kosthold er viktig. Det hjelper selvf\u00f8lgelig \u00e5 v\u00e6re gift med en kokk.", "\u2013 Hvordan skal du sette spor etter deg politisk de neste fire \u00e5rene?", "\u2013Det burde jeg vel ha et kjapt svar p\u00e5. Det er to saker: Bygge ut kommunale boliger og s\u00e5 er jeg veldig opptatt av hva som skjer med havna. Ei havn er ei havn. Man kan ikke flytte alt til Orkanger.", "Den ellers s\u00e5 sindige Arentz snakker fortsatt dempet, men utropstegnene etter setningene blir stadig tydeligere.", "\u2013 Trondheim er en havneby. Man m\u00e5 t\u00e5le \u00e5 se en kjeledress! Jeg vil ha industri og arbeidsplasser og havn. Jeg vil at varene skal komme med b\u00e5t!", "Han trekker pusten.", "\u2013 No vart \u00e6 litt i valgkampmodus igjen.", "Tilbake i drosjen til Cem G\u00fcnes, poeten, forfatteren, som valgte \u00e5 flytte fra Izmir til fordel for Norge, skal til \u00e5 fortelle om det beste med yrket. Enkelte passasjerer etterlater ekstra dype spor.", "\u2013 Jeg kj\u00f8rte en gutt til og fra skolen i en to\u00e5rsperiode. Han satt i rullestol. Mens andre unger l\u00f8p til skolen, trengte han hjelp til \u00e5 komme seg inn. En dag jeg skulle hente ham p\u00e5 skolen, s\u00e5 sto han foran meg. Av seg selv! Han kunne g\u00e5! Jeg ble s\u00e5 glad, hjertet mitt banket. Jeg var s\u00e5 glad hele den dagen, dro hjem og fortalte det til s\u00f8nnen min, som var like gammel som gutten.", "Ansiktet lyser opp.", "\u2013 Det er noe av det fineste ved jobben v\u00e5r."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f81be194c7320a90a381c7700c382a89f2b7c3b4f1559c5e5af08568a6752ffb"}, {"field": "createtime", "value": "2017-04-30T19:39:54.000Z"}, {"field": "description", "value": "Du vet aldri hvem du f\u00e5r bak rattet."}, {"field": "dominantimage", "value": "http://www.adressa.no/pluss/magasin/article11696360.ece/k6eama/ALTERNATES/w980-default/Poet1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd0fc7cc0df76fa051cfc125c9fea611bfb4e030.jpg?5950243b"}, {"field": "dominantthumbnaildimensions", "value": "300x169"}, {"field": "heading", "value": ["Taxi! -adressa.no", "Kj\u00e6rligheten til J\u00e4mtland", "Slakteren fra Ranheim", "En ingeni\u00f8r fra Bagdad", "\u00abHvor kommer du fra? Trives du her?\u00bb", "Vikingen fra Mostar", "Nordlysjegeren", "En spr\u00e5kmester fra Afghanistan", "R\u00f8dt-politikeren", "Lykke"]}, {"field": "id", "value": "fd0fc7cc0df76fa051cfc125c9fea611bfb4e030"}, {"field": "keyword", "value": ["Tr\u00f8nderTaxi", "Norgestaxi", "Trondheim", "Ukeadressa"]}, {"field": "keywords", "value": "Tr\u00f8nderTaxi,Norgestaxi,Trondheim,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["drosje", "kj\u00f8re", "jobb", "bak rattet", "kj\u00f8re drosje"]}, {"field": "kw-entity", "value": ["norgestaxi", "postterminalen", "line", "r\u00e5dhuset", "ranheim", "bosnia", "lillegutt", "jafar panahis", "persia og afghanistan", "j\u00e4mtland", "milj\u00f8pakken", "nilofer", "orkanger", "gilde", "harstadhallen", "oslo kings", "denstad", "idriz", "byrkjeflot", "ford c", "hurtigb\u00e5tterminalen", "fosen", "nav", "lademoen", "by\u00e5sen", "max", "innherredsveien", "skaugdalen", "dagens viking", "dragan kazazic", "harstad vikings", "nesar kakar", "munkegata", "atlanterhavet", "midtbyens", "flat\u00e5sen", "cem g\u00fcnes", "energo petrol", "perserriket", "raghad ala aldeen alhafud"]}, {"field": "kw-location", "value": ["irak", "izmir", "mostar", "iran", "nord-norge", "trondheim", "dubrovnik", "russland", "norge", "melhus", "s\u00f8r-tr\u00f8ndelag", "qatar", "sunndals\u00f8ra", "afghanistan", "bosnia-hercegovina", "zagreb", "sverige", "stj\u00f8rdal", "bagdad", "kroatia"]}, {"field": "kw-pageclass", "value": "article"}, {"field": "kw-person", "value": ["marie takvam", "tarjei vesaas", "roald arentz", "charlotte dalen", "knut hamsun", "frode berg", "adolf \u00f8iens", "dave evans"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11696360.ece/k6eama/ALTERNATES/w980-default/Poet1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Taxi!"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/10/17/Taxi-11696838.ece"}, {"field": "pageclass", "value": ["article"]}, {"field": "publishtime", "value": "2015-10-17T09:55:02.000Z"}, {"field": "recs-articleid", "value": "11696838"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-10-17T09:55:02.000Z"}, {"field": "recs-rawtitle", "value": "Taxi! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Du vet aldri hvem du f\u00e5r bak rattet."}, {"field": "thumbnail", "value": "http://content-thumbnail.cxpublic.com/content/thumbnail200x150/fd0fc7cc0df76fa051cfc125c9fea611bfb4e030.jpg?5950243b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-25T20:59:39.000Z"}, {"field": "title", "value": "Du vet aldri hvem du f\u00e5r bak rattet."}, {"field": "url", "value": "http://www.adressa.no/pluss/magasin/2015/10/17/Taxi-11696838.ece"}, {"field": "urlhash", "value": "fd0fc7cc0df76fa051cfc125c9fea611bfb4e030"}], "score": 0.37383562, "siteId": "9222270286501375973", "id": "fd0fc7cc0df76fa051cfc125c9fea611bfb4e030"}

