{"fields": [{"field": "modifiedtime", "type": "time", "value": "2012-04-23T11:06:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Ved \u00e5 fokusere p\u00e5 menneskene som jobber i systemet og ikke bare p\u00e5 systemet, har vi lyktes, sier leder for distribusjonsenheten til Posten Norge AS, \u00d8yvind Lys\u00f8. Fra et sykefrav\u00e6r p\u00e5 nesten tretti prosent i februar, er enheten n\u00e5 nede i bare to prosent.", "- I kveld blir det restaurantmiddag p\u00e5 hele gjengen, sier Lys\u00f8 forn\u00f8yd.", "Den sponsede turen p\u00e5 byen er resultat av et veddem\u00e5l Lys\u00f8 inngikk med konserndirekt\u00f8r Aniela Gj\u00f8s, da hun bes\u00f8kte budene p\u00e5 Sluppen i vinter.", "Lys\u00f8 hadde nylig tatt over ledelsen ved enheten. Han mente \u00e5 se et godt potensiale i de 25 ansatte og hevdet djervt at han skulle f\u00e5 frav\u00e6ret ned i tre-fire prosent.", "- \u00abPremien\u00bb har nok ikke v\u00e6rt avgj\u00f8rende for det gode resultatet, men er et synlig bevis p\u00e5 at det l\u00f8nner seg \u00e5 f\u00e5 til ting, mener Lys\u00f8.", "Trening og medansvar", "Ved hjelp av tilretteleggingsmidler skaffet enheten vikarer, slik at de som slet tyngst, fikk anledning til \u00e5 trene jevnlig. I tillegg kortet de ned noen ruter, mot at de ansatte kompenserte med andre gj\u00f8rem\u00e5l.", "- Vi har v\u00e6rt opptatt av hvordan vi skulle f\u00e5 de ansatte til \u00e5 trives p\u00e5 jobben, og latt dem f\u00e5 st\u00f8rre mulighet til \u00e5 forme arbeidsdagen sin selv, forteller Lys\u00f8.", "Resultatet er at distribusjonsenheten n\u00e5 ikke har noen langtidssykemeldte, og bare to prosent sykefrav\u00e6r.", "- At folk faktisk er p\u00e5 jobb gir dessuten st\u00f8rre stabilitet. Det virker positivt p\u00e5 milj\u00f8et og frigir tid til \u00e5 tenke framover, mener Lys\u00f8.", "- T\u00f8ff jobb", "Selv om et sykefrav\u00e6r p\u00e5 to prosent kanskje er kunstig lavt, mener Lys\u00f8 at en m\u00e5lsetting p\u00e5 tre - fire prosent er realistisk.", "- Hovedpoenget er at vi skaper en interessant arbeidsplass og fortsetter med \u00e5 forebygge langtidsfrav\u00e6r, sier han. - Det er ikke tvil om at det er en t\u00f8ff jobb. Postmengden \u00f8ker stadig, og det er en utfordring for oss \u00e5 s\u00f8rge for at mengden blir overkommelig for budene.", "Sykefrav\u00e6ret i Posten Norge AS har tradisjonelt ligget p\u00e5 et h\u00f8yere niv\u00e5 enn landsgjennomsnittet. Drastiske omstillinger og nedbemanning har \u00f8kt presset p\u00e5 de som er igjen. Med en storsatsing p\u00e5 systematisk arbeidsmilj\u00f8forbedring mener bedriften n\u00e5 \u00e5 ha funnet fram til l\u00f8sninger som virker. Mens frav\u00e6ret \u00f8ker i samfunnet for \u00f8vrig, har Posten hatt en nedgang det siste \u00e5ret. Som ledd i avtalen om Inkluderende Arbeidsliv har bedriften som m\u00e5l \u00e5 komme ned i ni prosent. I Trondheim var sykefrav\u00e6ret blant budene 12,5 prosent f\u00f8rste halv\u00e5r i \u00e5r."]}, {"field": "category0", "value": "nyheter"}, {"field": "contenthash", "value": "103ce4706766b61a5c7857d0842f66199879c46457d2f6c33d4b416ccf416e93"}, {"field": "createtime", "value": "2017-06-16T08:41:54.000Z"}, {"field": "description", "value": "SPREKE POSTBUD P\u00c5 SLUPPEN: P\u00e5 et halvt \u00e5r har sykefrav\u00e6ret ved Posten Trondheim Distribusjon 2 g\u00e5tt fra 28 til to prosent."}, {"field": "dominantimage", "value": "http://www.adressa.no/incoming/article1068138.ece5/ALTERNATES/w980-default/ver2%20post1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8b1ae65e0d3dd5546716a7997135c335ea99b356.jpg?594399d2"}, {"field": "dominantthumbnaildimensions", "value": "300x169"}, {"field": "heading", "value": "Postbudene er friskmeldt -adressa.no"}, {"field": "id", "value": "8b1ae65e0d3dd5546716a7997135c335ea99b356"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-company", "value": ["posten norge as", "posten"]}, {"field": "kw-concept", "value": ["sykefrav\u00e6r", "t\u00f8ff jobb", "prosent"]}, {"field": "kw-entity", "value": ["inkluderende arbeidsliv", "sluppen", "aniela gj\u00f8s", "posten trondheim distribusjon 2"]}, {"field": "kw-pageclass", "value": "article"}, {"field": "kw-person", "value": "\u00f8yvind lys\u00f8"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1068138.ece5/ALTERNATES/w980-default/ver2%20post1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Postbudene er friskmeldt"}, {"field": "og-type", "value": "article"}, {"field": "og-url", "value": "http://www.adressa.no/nyheter/article47260.ece"}, {"field": "pageclass", "value": ["article"]}, {"field": "publishtime", "value": "2003-09-23T22:03:39.000Z"}, {"field": "recs-articleid", "value": "2544962"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-09-23T22:03:39.000Z"}, {"field": "recs-rawtitle", "value": "Postbudene er friskmeldt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "SPREKE POSTBUD P\u00c5 SLUPPEN: P\u00e5 et halvt \u00e5r har sykefrav\u00e6ret ved Posten Trondheim Distribusjon 2 g\u00e5tt fra 28 til to prosent."}, {"field": "thumbnail", "value": "http://content-thumbnail.cxpublic.com/content/thumbnail200x150/8b1ae65e0d3dd5546716a7997135c335ea99b356.jpg?594399d2"}, {"field": "thumbnailfullheightdimensions", "value": "200x953"}, {"field": "timestamp", "value": "2017-06-16T08:41:54.000Z"}, {"field": "title", "value": "Postbudene er friskmeldt"}, {"field": "url", "value": "http://www.adressa.no/nyheter/article47260.ece"}, {"field": "urlhash", "value": "8b1ae65e0d3dd5546716a7997135c335ea99b356"}], "score": 0.99327254, "siteId": "9222270286501375973", "id": "8b1ae65e0d3dd5546716a7997135c335ea99b356"}

