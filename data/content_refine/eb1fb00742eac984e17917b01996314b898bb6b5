{"fields": [{"field": "modifiedtime", "type": "time", "value": "2016-12-18T07:19:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["V\u00e6r", "Trening", "Fjell", "Marit Bj\u00f8rgen", "Langrenn", "Tur"]}, {"field": "author", "value": "anne-marit dahl"}, {"field": "body", "value": ["Saken oppdateres.", "Variable sn\u00f8forhold kan gj\u00f8re skisesongen kort for den som ikke opps\u00f8ker fjellet.", "- Skal man balansere et aktivt skiliv med familie, er det viktig \u00e5 s\u00f8ke mot det som er enkelt. Det b\u00f8r handle mer om de gode skiopplevelsene enn om hva man har under skiene, mener sm\u00f8resjefen i Norges Skiforbund, Knut Nystad.", "Han er sm\u00f8reekspert, men heller ikke han kan garantere for perfekte ski.", "\u2013 Vi gj\u00f8r feil, vi ogs\u00e5, ler Nystad som har ansvaret Marit Bj\u00f8rgen & co.", "Det enkleste f\u00f8ret er n\u00e5r du kan legge bl\u00e5 ekstra under skiene. Det vanskeligste er klisterf\u00f8re. Men if\u00f8lge sm\u00f8reeksperten kan man f\u00e5 en god skiopplevelse uten \u00e5 v\u00e6re sm\u00f8reekspert. Ja, man kan faktisk klare seg uten smurning.", "\u2013 Skal du g\u00e5 klassisk, er godt feste det viktigste. Felleski er popul\u00e6re, og p\u00e5 mange f\u00f8rer vil de gi bedre feste og bedre glid enn du ville f\u00e5tt om du skulle smurt selv. Det er bare p\u00e5 veldig hardt underlag at de kan v\u00e6re mindre bra for en fin klassisktur, mener Nystad.", "Han har ingen problemer med \u00e5 anbefale disse skiene som vokser i popularitet.", "\u2013 P\u00e5 felleski trenger du kun \u00e5 bruke flytende glider, og du kan g\u00e5 rett ut p\u00e5 sn\u00f8en, sier Nystad.", "Det med glider er forresten ikke absolutt n\u00f8dvendig hver gang du bruker skiene.", "\u2013 Jeg pleier \u00e5 si at det er mye trening i d\u00e5rlig glid, sier Nystad og forteller at ski ofte har en levetid p\u00e5 over ti \u00e5r.", "Nystad er inne i sitt tiende \u00e5r som sm\u00f8resjef for Norge og liker at det er mange muligheter \u00e5 velge i for den som vil komme seg raskt ut i terrenget.", "\u2013 N\u00e5r du skal velge ski, m\u00e5 du starte med \u00e5 definere behovet ditt. Hvor g\u00e5r du p\u00e5 ski? Og vil du g\u00e5 p\u00e5 ski eller vil du sm\u00f8re ski? sp\u00f8r han.", "Nystad er glad for at mange voksne har oppdaget at hvis man velger \u00e5 sk\u00f8yte, s\u00e5 har man i praksis valgt en sm\u00f8refri ski.", "\u2013 Alle f\u00f8rer har sin sjarm, men er det vanskelig \u00e5 sm\u00f8re og jeg har d\u00e5rlig tid, s\u00e5 velger jeg \u00e5 sk\u00f8yte. Da beh\u00f8ver man kun \u00e5 tenke p\u00e5 gliden, og her har det v\u00e6rt en stor utvikling i utvalget av flytende glidere. De fins i billige tuber og beskytter skiene til neste skitur. Det fins ogs\u00e5 lavfluorglidere som er relativt billige. Du slipper \u00e5 bruke strykejern, det er bare \u00e5 snu flasken opp ned, sier han og legger til:", "\u2013 Jeg skj\u00f8nner at folk kan bli forvirret. Det kan v\u00e6re kostbart \u00e5 sm\u00f8re ski, men start enkelt. V\u00e6r \u00e6rlig med ditt eget ambisjonsniv\u00e5. Hvis interessen for \u00e5 g\u00e5 p\u00e5 ski \u00f8ker, kan man bygge kunnskapen videre. G\u00e5r du et skirenn i ny og ne, kan det kanskje v\u00e6re like greit \u00e5 f\u00e5 smurt skiene p\u00e5 en sportsbutikk av fagfolk som har de beste produktene.", "Hvis du sverger til klassiskski og synes det er vanskelig \u00e5 sm\u00f8re, kan l\u00f8sningen ligge i et gammelt skipar.", "\u2013 Alternativet til en felleski er en rubbeski. Da kan du kj\u00f8pe en spesialski, eller du kan pusse opp et gammelt skipar. Da pusser man med sandpapir under midten, sier Nystad.", "Han minner ogs\u00e5 om at gamle ski kan bli som nye med en god slip og advarer mot \u00e5 gi smurningen alt fokus n\u00e5r det kommer til den gode skiopplevelsen.", "\u2013 Ofte handler gode skiopplevelser om mer enn ski og smurning. Kanskje b\u00f8r du vurdere hvilken skisko du har? Jeg vil anbefale \u00e5 pr\u00f8ve en kombisko som gir mer st\u00f8tte rundt ankelen. Da kan du lett pr\u00f8ve sk\u00f8yting hvis du f\u00e5r lyst. God bekledning er ogs\u00e5 viktig. Det er viktig ikke \u00e5 fryse n\u00e5r man er p\u00e5 tur, avslutter Knut Nystad.", "Skal du g\u00e5 en tur i ny og ne, holder det med en smurning i hvert f\u00f8reomr\u00e5de: grunnsmurning, 1 gr\u00f8nn, 1 bl\u00e5, 1 violet, 1 r\u00f8d, 1 gul, samt universalklister", "Skal du jage sekunder, kan du utvide med flere produkter i hvert farge- og sm\u00f8reomr\u00e5de", "Velg en eller to smurningsleverand\u00f8rer og l\u00e6r deg produktene godt", "Innholdet i sm\u00f8rekofferten b\u00f8r reflektere ambisjonene i l\u00f8ypen og st\u00f8rrelsen p\u00e5 lommeboken", "KISS-prinsippet b\u00f8r gjelde: Keep It Simple Stupid", "Husk, det er mye \u00e5 l\u00e6re av gode og d\u00e5rlige sm\u00f8reerfaringer", "Kilde: knutnystad.com", "Vis fakta", "N\u00e5r Ingjer Ofstad skal ut p\u00e5 en rask skitur, tar hun det paret som krever minst tid i sm\u00f8reboden.", "\u2013 Har jeg d\u00e5rlig tid, da velger jeg sk\u00f8yteskiene. Jeg glider ikke skiene hver gang heller, sier Ingjer Ofstad.", "Selv om det oftest var pappa som smurte skiene hennes da hun var aktiv i ungdommen, har hun grei kunnskap om skismurning. Likevel er det et par felleski som st\u00e5r p\u00e5 \u00f8nskelisten til jul. For akkurat d\u00e9t mangler i garasjen som for \u00f8vrig er godt utstyrt med sportsutstyr.", "\u2013 Jeg har h\u00f8rt at mange er forn\u00f8yde med felleski n\u00e5r det er nullf\u00f8re. Jeg er redd for litt d\u00e5rligere glid, men Fredagsbirken ble jo vunnet p\u00e5 slike. Jeg tror det er en lettvint treningsski n\u00e5r man skal g\u00e5 klassisk, smiler Ofstad.", "I hverdagen vil hun ikke bruke mye tid p\u00e5 smurning, men hvis hun stiller til start med nummer p\u00e5 brystet, da er det litt annerledes.", "\u2013 N\u00e5r jeg skal g\u00e5 turrenn, leverer jeg inn skiene mine slik at de blir ordentlig smurt, sier hun.", "Som ivrig mosjonist er hun ofte \u00e5 treffe i skil\u00f8ypene utenfor Trondheim sentrum \u2013 gjerne fire ganger i uken. Hun er ogs\u00e5 med p\u00e5 styrketrening i regi av den lokale skiklubben. Selv om det er aller morsomst med ski som har god glid, er ikke det avgj\u00f8rende for om skiopplevelsen blir god n\u00e5r hun skal p\u00e5 treningstur.", "\u2013 Jeg tror det er bra for skisporten at det er mulig \u00e5 kj\u00f8pe ski som gj\u00f8r det lett \u00e5 komme seg ut. For langrenn er en fin m\u00e5te \u00e5 holde seg i form p\u00e5. Og etter en dag p\u00e5 jobb er det godt \u00e5 lufte hodet p\u00e5 en skitur, sier Ofstad.", "Hun er opptatt av at man ikke m\u00e5 velge det dyreste utstyret.", "\u2013 Man m\u00e5 ikke ha ti par ski og man kan fint kj\u00f8pe brukt, mener hun.", "Selv om hun foretrekker sk\u00f8yteskiene hvis tiden er knapp, passer hun p\u00e5 \u00e5 legge inn klassiskturer ogs\u00e5.", "\u2013 Jeg liker variasjonen. N\u00e5r jeg g\u00e5r klassisk, er godt feste viktig, og det er ikke s\u00e5 vanskelig \u00e5 sm\u00f8re, mener Ofstad.", "F\u00e5r hun gave\u00f8nsket sitt innfridd til jul, kan hun imidlertid se frem til klassiskturer ogs\u00e5 uten at turen m\u00e5 legges innom sm\u00f8reboden f\u00f8rst."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "35317e4dfc40b2911f4ea30ab22db54c9c29c52ee18b2ef601f1f9dd3176b2b7"}, {"field": "createtime", "value": "2016-12-18T07:36:19.000Z"}, {"field": "description", "value": "Er du mer glad i \u00e5 g\u00e5 p\u00e5 ski enn \u00e5 st\u00e5 i sm\u00f8reboden? Her er r\u00e5dene."}, {"field": "heading", "value": ["Slik unng\u00e5r du \u00e5 g\u00e5 i sm\u00f8refellen -adressa.no", "Ok uten smurning", "Flere muligheter", "Finn frem pussepapir", "B-sak: \u00d8nsker seg sm\u00f8refritt til jul"]}, {"field": "id", "value": "eb1fb00742eac984e17917b01996314b898bb6b5"}, {"field": "keyword", "value": ["V\u00e6r", "Trening", "Fjell", "Marit Bj\u00f8rgen", "Langrenn", "Tur"]}, {"field": "keywords", "value": "V\u00e6r,Trening,Fjell,Marit Bj\u00f8rgen,Langrenn,Tur"}, {"field": "kw-category", "value": ["100sport", "sprek"]}, {"field": "kw-classification", "value": "hobbies-and-interests"}, {"field": "kw-concept", "value": ["ski", "flytende glider", "gammelt skipar", "sm\u00f8re ski", "smurt skiene"]}, {"field": "kw-entity", "value": ["norges skiforbund", "finn", "fredagsbirken", "it simple stupid"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["knut nystad", "marit bj\u00f8rgen", "ingjer ofstad"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/dbf1cacc-b976-4c29-90df-9484e1dc3f6b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik unng\u00e5r du \u00e5 g\u00e5 i sm\u00f8refellen"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Slik-unngar-du-a-ga-i-smorefellen-227322b.html"}, {"field": "pageclass", "value": ["article"]}, {"field": "publishtime", "value": "2016-12-18T07:19:02.000Z"}, {"field": "recs-articleid", "value": "227322"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-12-18T07:19:02.000Z"}, {"field": "recs-rawtitle", "value": "Slik unng\u00e5r du \u00e5 g\u00e5 i sm\u00f8refellen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Er du mer glad i \u00e5 g\u00e5 p\u00e5 ski enn \u00e5 st\u00e5 i sm\u00f8reboden? Her er r\u00e5dene."}, {"field": "thumbnail", "value": "http://content-thumbnail.cxpublic.com/content/thumbnail200x150/eb1fb00742eac984e17917b01996314b898bb6b5.jpg?5943ff7c"}, {"field": "thumbnailfullheightdimensions", "value": "200x1801"}, {"field": "timestamp", "value": "2017-06-16T15:55:40.000Z"}, {"field": "title", "value": "Slik unng\u00e5r du \u00e5 g\u00e5 i sm\u00f8refellen"}, {"field": "url", "value": "http://www.adressa.no/100Sport/sprek/Slik-unngar-du-a-ga-i-smorefellen-227322b.html"}, {"field": "urlhash", "value": "eb1fb00742eac984e17917b01996314b898bb6b5"}], "score": 0.7043742, "siteId": "9222270286501375973", "id": "eb1fb00742eac984e17917b01996314b898bb6b5"}

