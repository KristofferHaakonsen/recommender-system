{"fields": [{"field": "modifiedtime", "type": "time", "value": "2016-10-22T06:59:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet"]}, {"field": "author", "value": ["kjerstin rab\u00e5s", "vegard eggen"]}, {"field": "body", "value": ["Beskjeden om \u00e5 dra til farvannet utenfor Libya kom tidlig i gr\u00e5lysningen siste mandag i august. Styrkesjef Geir Hilmarsen hadde ingen anelse om at han den dagen skulle bli del av tidenes til n\u00e5 st\u00f8rste redningsaksjon i Middelhavet.", "- Det ble reddet over 7000 migranter i ett og samme omr\u00e5de den dagen.", "Han trekker pusten f\u00f8r han fortsetter.", "Aktuell: Drar snart ut p\u00e5 sitt siste tokt i Middelhavet den 14. november, som styrkesjef for redningsfart\u00f8yet Siem Pilot", "\u2013 Et dobbelttokt, med varighet frem til 11. januar 2017.", "Alder: 56", "Familie: Gift med Berit Wibe Hilmarsen, sammen har de barna Helene (28), Kathrine (26) og Eivind (21)", "Bor: Tiller, Trondheim", "Utdanning: Befalsskole (BSIS) og politiskole, samt lederutdanning p\u00e5 Luftkrigsskolen og BI.", "Karriere: V\u00e6rt innom det meste innen politiet, samt cirka 7,5 \u00e5r i internasjonal tjeneste. Er Innsatsleder i Tr\u00f8ndelag politidistrikt, samt Styrkesjef p\u00e5 Siem Pilot, FRONTEX operasjon Triton.", "Lytter til: Pink Floyd, Led Zeppelin, Yes", "Leser: H\u00f8rer heller musikk", "Ser p\u00e5: Nyheter, Vikings", "- Det er store avstander der nede, s\u00e5 det tok noen timer f\u00f8r vi kom frem til der redningsaksjonen p\u00e5gikk.", "Som sjef for hele mannskapet ombord, er det han som tar de viktige avgj\u00f8relsene under en redningsaksjon. Geir Hilmarsens faste plass er p\u00e5 broen, ni etasjer over havoverflaten. Her er utsikten god.", "- Det f\u00f8rste jeg s\u00e5 var en horisont full av redningsb\u00e5ter. Det var alt fra krigsskip, til sm\u00e5 og store b\u00e5ter av ulike slag. Alle jobbet. Og mellom oss og dem var et uendelig antall gummib\u00e5ter. De var s\u00e5 overfylte at de kunne synke hvert \u00f8yeblikk.", "Den dagen var s\u00e5 \u00e5 si alt mannskap ombord p\u00e5 det norske forsyningsskipet i aktiv redning fra klokken 10.45 om formiddagen til sju om kvelden.", "- Geir er en mild, men bestemt person. Han har et veldig stabilt sinnelag. Jeg tror knapt jeg har sett han sint i hele mitt liv. I tillegg er han trygg, positiv og l\u00f8sningsorientert. Han er flink med folk, og han bidrar i det sosiale livet p\u00e5 jobb. Der er han kanskje mindre flink privat. Han er opptatt av egne sysler, men passer p\u00e5 at de rundt han har det bra.", "- Da vi returnerte mot Italia hadde vi 1078 migranter p\u00e5 dekk. 100 til 150 av dem var tatt opp rett fra sj\u00f8en.", "Det er langt fra den hjemmekoselige stua p\u00e5 Tiller i Trondheim til kaoset i Middelhavet. Likevel er det lett \u00e5 merke p\u00e5 stemmen til den hardbarka politimannen at hendelsen denne dagen har gjort inntrykk. Den svarth\u00e5rede hunden Loke, en portugisisk vannhund, setter seg tett inntil sin eier.", "Det er ikke fascinasjonen for krig og elendighet som er \u00e5rsaken til at han til stadighet har s\u00f8kt seg ut for \u00e5 delta i internasjonale operasjoner, men det \u00e5 jobbe i et internasjonalt samfunn med ulike kollegaer.", "- \u00c5 lede st\u00f8rre operasjoner, enten det er som innsatsleder ved Tr\u00f8ndelag politidistrikt eller som styrkesjef for \u00abSiem Pilot\u00bb, gir meg mye. Drivkraften i det jeg gj\u00f8r er \u00e5 f\u00e5 til noe positivt sammen som et team. \u00c5 dele ut oppdrag for \u00e5 se at andre lykkes er derfor en viktig del av jobben.", "Han mener god ledelse er selve kjernen, skal man f\u00e5 noe helhetlig til \u00e5 fungere godt. Spesielt n\u00e5r det er litt dimensjon p\u00e5 oppgavene, som i Middelhavet.", "- Her er utfordringen \u00e5 skape et godt team best\u00e5ende av personell fra politiet, forsvaret, kapteinen, det sivile mannskapet, italienske myndigheter og andre b\u00e5ter i omr\u00e5det. At det hele foreg\u00e5r til havs gj\u00f8r det enda mer utfordrende.", "Han har jobbet over 30 \u00e5r i politiet. Han er det mange som har m\u00f8tt eller sett Geir Hilmarsen i Trondheims gater, p\u00e5 st\u00f8rre ulykker eller hendelser rundt omkring i Tr\u00f8ndelag.", "Noen husker ham ogs\u00e5 fra serien \u00abPolitiet\u00bb, som gikk p\u00e5 tv for noen \u00e5r siden, og som var forl\u00f8peren til dagens \u00abNattpatruljen\u00bb p\u00e5 TV Norge.", "- Han er en veldig fin pappa. Han har v\u00e6rt mye borte i utenlandstjeneste, det har preget oss litt, men det er jo det han brenner for, s\u00e5 det har v\u00e6rt greit. For meg som har valgt en jobb i forsvaret er han et godt forbilde, og en person jeg kan f\u00e5 tips og r\u00e5d av, spesielt da jeg dro ut for \u00e5 delta i internasjonale operasjoner selv. Han er flink til \u00e5 ta vare p\u00e5 oss, men mamma er den jeg snakker mest med. N\u00e5 har pappa og jeg et n\u00e6rt forhold.", "Geir Hilmarsen ble her kjent som en jovial politimann med langt h\u00e5r i hestehale, og for at han rygget ned en moped.", "- Ja, alle husker akkurat den episoden, ler Geir, som forklarer at en uheldig 16-\u00e5ring hadde satt fra seg mopeden rett bak politibilen.", "Geir skulle rygge for \u00e5 se hvor det ble av noen gutter som sloss p\u00e5 en buss. Han hadde ikke sjans til \u00e5 se mopeden som befant seg i blindsonen. At denne uheldige episoden ble vist p\u00e5 tv, synes han var helt greit.", "- Jeg kunne ha sagt nei, men tenkte at det er menneskelig \u00e5 gj\u00f8re feil, s\u00e5 lenge jeg oppf\u00f8rte meg fornuftig.", "At politiets hverdag i Trondheim vises i beste sendetid p\u00e5 tv, mener han bare er positivt.", "- Det viser at politiarbeid er mangfoldig. Det handler ikke bare om \u00e5 kj\u00f8re fort eller foreta arrestasjoner. Vi f\u00e5r mange positive tilbakemeldinger, og flere bemerker at vi p\u00e5 mange m\u00e5ter er sosialarbeidere.", "Det er sjelden \u00e5 h\u00f8re noe negativt om innsatsleder Hilmarsen. Blant journalister som ofte m\u00f8ter ham p\u00e5 jobb omtales han som trygg, flink i jobben, alltid hyggelig og god til \u00e5 samarbeide.", "- Det skyldes kanskje at jeg har v\u00e6rt med lenge, noe som har gitt meg trygghet.", "Det er heller ikke mange som har sett Geir sint.", "- Jeg kan telle p\u00e5 en h\u00e5nd de gangene jeg har tatt frem storstemmen fordi jeg har v\u00e6rt sint. Det er mulig kroppsspr\u00e5ket viser at jeg er irritert, men ikke sint.", "Trikset er if\u00f8lge ham selv \u00e5 f\u00e5 avklart ting f\u00f8r det blir en reell konflikt, b\u00e5de privat og p\u00e5 jobb.", "Som de fleste menn i politiet er Geir kortklipt, men slik har det ikke alltid v\u00e6rt. I ti \u00e5r m\u00f8tte han opp p\u00e5 jobb med h\u00e5ret i hestehale.", "- Er du en hippie-type?", "- Nei, jeg synes faktisk at langt h\u00e5r er fint. Jeg hadde h\u00e5r langt nedp\u00e5 ryggen til en uke f\u00f8r jeg begynte p\u00e5 befalskolen. Jeg sa til kona og ungene at jeg skulle ha langt h\u00e5r n\u00e5r jeg ble pensjonist, men s\u00e5 fant jeg ut at det var lov med langt h\u00e5r og uniform. Da ble det hestehale, til glede og frustrasjon for mange.", "- Geir var sjefen min f\u00f8r, og n\u00e5 er han kollega. Han er et stort forbilde for meg og flere. Han er en tvers igjennom likandes kar. Han har den magiske evnen \u00e5 skape et team som er s\u00e5 sammensveisa at de yter det de makter for \u00e5 n\u00e5 et felles m\u00e5l. Han ser sine medarbeidere hver dag og f\u00e5r ut det beste i alle. Jeg har aldri h\u00f8rt han har snakket negativt om noen, eller om avgj\u00f8relser som er tatt. N\u00e5r det er sagt, s\u00e5 er han en mann med meningers mot. Han er ingen nikkedokke. Dessuten er hele fyren et stort smil.", "Sjefene var de som klagde mest. Selv tror Geir at hestehalen bidro til \u00e5 skape kontakt med folk han traff p\u00e5 jobb. Det var f\u00f8rst da han skulle ut i utenlandsoppdrag igjen, at hestehalen m\u00e5tte ofres. Det gjorde litt vondt.", "- Jeg har vurdert \u00e5 spare til langt h\u00e5r igjen, men jeg vet ikke om jeg gidder. Det tar lang tid f\u00f8r jeg f\u00e5r h\u00e5ret i en hestehale. Dessuten synes kona jeg er finere med kort h\u00e5r, og det teller jo litt.", "Han og kona Berit har v\u00e6rt gift siden i 1988. De er begge politi, men har valgt ulike retninger.", "- Vi m\u00f8ttes p\u00e5 diskotek i Oslo. Da visste vi ikke at vi jobbet i samme politihus, og at begge var fra Tr\u00f8ndelag. Det var en tilfeldighet.", "Sammen har de tre voksne barn, hvor to av dem har valgt forsvaret som yrkesvei. Eldste-jenta har som sine foreldre ogs\u00e5 tjenestegjort utenlands.", "- Kona og jeg har gitt hverandre rom til \u00e5 realisere egne \u00f8nsker. Det har v\u00e6rt viktig. Samtidig har hun tatt vare p\u00e5 hus og unger mens jeg har v\u00e6rt utenlands. Det har betydd mye for meg.", "Geir tar oss tilbake til den store redningsoperasjonen i Middelhavet. For ham er den vanskelige delen av ledelse \u00e5 foreta de brutale prioriteringene. Som \u00e5 avgj\u00f8re hvem som skal reddes f\u00f8rst, n\u00e5r flere b\u00e5ter er i ferd med \u00e5 synke.", "- Vi hadde et utall b\u00e5ter rundt oss, som alle var i sv\u00e6rt d\u00e5rlig forfatning. Vi startet med \u00e5 dele ut redningsvester til b\u00e5tene i omr\u00e5det. Plutselig begynte en b\u00e5t \u00e5 synke, og vi m\u00e5tte avslutte utdelingen. Folk fra b\u00e5ten hoppet p\u00e5 sj\u00f8en, delvis i panikk, delvis i h\u00e5p om \u00e5 bli reddet.", "- Noen hadde kun en badering. De hadde v\u00e6rt lenge ombord p\u00e5 en gummib\u00e5t, s\u00e5 de var utslitte. Dermed feilberegnet de sine egne krefter. Det er kraftige havstr\u00f8mmer, s\u00e5 n\u00e5r de havner i vannet, begynner de \u00e5 drive avg\u00e5rde.", "At det er 160 mennesker i en gummib\u00e5t er ikke uvanlig. Mannskapet til Geir Hilmarsen brukte lettb\u00e5ter for \u00e5 frakte migrantene fra gummib\u00e5tene og over til \u00abSiem Pilot\u00bb. Alle jobbet de s\u00e5 hardt de bare kunne.", "- Vi m\u00e5tte dele ansvar oss imellom. En person fulgte med en gruppe som hadde havnet i vannet. En annen fulgte med p\u00e5 andre b\u00e5ter eller personer i vannet. Plutselig kom en ny melding om at en b\u00e5t var i ferd med \u00e5 synke. Da m\u00e5tte vi prioritere innsatsen ditt.", "Mest dramatisk er det hvis noen havner i sj\u00f8en uten redningsvest. Da har redningsmannskapet bare ett minutt p\u00e5 seg f\u00f8r de blir slukt av vannet.", "- De fleste kan ikke sv\u00f8mme, og de vet ikke at de m\u00e5 r\u00f8re p\u00e5 seg for \u00e5 holde seg flytende.", "Fra brua s\u00e5 Geir i kikkerten at noen holdt opp et lite barn i en gummib\u00e5t langt unna. Det s\u00e5 livl\u00f8st ut.", "- Jeg dirigerte folk dit, for \u00e5 pr\u00f8ve \u00e5 redde det barnet.", "- Det er ikke mye tid \u00e5 tenk seg om p\u00e5, du m\u00e5 bestemme deg raskt. S\u00e5 sitter du der etterp\u00e5 med vissheten om at her kan det ha d\u00f8dd folk p\u00e5 grunn av valget du gjorde. Du m\u00e5 velge det som redder flest mulig.", "Det blir stille i stua p\u00e5 Tiller. I flere minutter. Men historien er ikke slutt.", "- Det finnes m\u00f8dre som kaster fra seg sm\u00e5 babyer fra b\u00e5tene og over til oss. N\u00e5r m\u00f8dre gj\u00f8r det, kaster fra seg barna, da...", "Det blir stille igjen. Pelsen til Loke rufses godt.", "- Hvordan hadde du det da dere returnerte mot Italia den kvelden?", "Geir smiler.", "- Da hadde jeg det fantastisk godt.", "Han renser halsen.", "- Vi hadde redda s\u00e5 mange folk, og jeg var rimelig sikker p\u00e5 at vi ikke hadde mista noen. Det er sterkt. Det er en skikkelig godf\u00f8lelse \u00e5 vite at du har bidratt.", "Geir har h\u00f8rt folk si at de er med p\u00e5 \u00e5 forsterke det som skjer der nede. At det er kyniske mennesker som tjener p\u00e5 \u00e5 sende folk ut i d\u00e5rlige b\u00e5ter. Derfor burde Norge heller frakte dem tilbake til Libya.", "- Vi vet en del om forholdene i Libya, og hva migrantene blir utsatt for. V\u00e5r oppgave er \u00e5 gj\u00f8re en s\u00e5 god jobb som mulig der ute p\u00e5 havet. Vi vet at disse gummib\u00e5tene ikke kommer seg over Middelhavet alene. De har verken nok bensin, mat eller drikke. Og jo lenger de er p\u00e5 sj\u00f8en, dess flere d\u00f8r. Vi har funnet unge d\u00f8de kvinner ombord i gummib\u00e5ter, midtveis i en redning, uten at noen av migrantene har sagt noe. De har ligget i bunnen av gummib\u00e5ten, der det er bensins\u00f8l. De har sannsynligvis d\u00f8dd av \u00e5 inhalere bensindamp over lengre tid.", "At det m\u00e5 v\u00e6re et mottakssystem som fungerer i Europa, mener Geir er viktig, for alle kan ikke komme hit.", "- Historiene de forteller viser at de s\u00f8ker et bedre liv, enten p\u00e5 grunn av fattigdom eller krig.", "Det er ikke bare i Middelhavet Geir opplever t\u00f8ffe episoder. Som innsatsleder er han tett p\u00e5 drap, alvorlige ulykker og selvdrap.", "- Hvordan takler du alle inntrykkene?", "- Jeg f\u00e5r mer erfaring etter hvert. Det gj\u00f8r at inntrykkene ikke biter like hardt n\u00e5 som de gjorde f\u00f8r. Vi har dessuten et godt st\u00f8tteapparat i politiet. Det viktigste er \u00e5 snakke om det. Vi kaller den f\u00f8rste samtalen for f\u00f8rsteinntrykksamtale. \u00c5 dele erfaringer i et trygt arbeidsmilj\u00f8 er en n\u00f8kkel.", "At Geir heller ikke er typen som grubler lenge over ting, over hva han kunne gjort annerledes, hjelper.", "- Det er alltid ting som kunne v\u00e6rt gjort bedre. Ingen er fullkommen eller perfekt. Dessuten blir ting alltid annerledes enn det du har planlagt p\u00e5 forh\u00e5nd.", "Geir Hilmarsen har v\u00e6rt p\u00e5 tre tokt i Middelhavet. Og snart drar han ut p\u00e5 sin fjerde og siste tur.", "- Det er alltid godt \u00e5 treffe familien n\u00e5r jeg kommer hjem fra Siem Pilot. Men det jeg trenger mest da, er noen dager alene p\u00e5 hytta. Da kobler jeg av, g\u00e5r p\u00e5 ski, l\u00f8per eller sykler i fjellet. Etter en uke er det greit \u00e5 m\u00f8te folk igjen.", "I det daglige er det kjellerstua som er Geirs fristed. Her har han alt. Platesamlingen, stereo-anlegg, biljardbord, bar og hjemmekino, for \u00e5 nevne noe.", "- Dette er min verden, hit trekker jeg meg tilbake n\u00e5r jeg trenger tid til meg selv.", "Men det finnes ogs\u00e5 andre m\u00e5ter \u00e5 ha alenetid p\u00e5. Siden han var 16 \u00e5r har motorsykkel v\u00e6rt den store lidenskapen, og da spesielt Harley-Davidson.", "- Det er mental avkobling. Har jeg et problem, s\u00e5 finner jeg alltid l\u00f8sningen n\u00e5r jeg er p\u00e5 tur. Jeg kj\u00f8rer over alt, bare ikke til jobb.", "Han er med i en motorsykkelklubb som heter United Veterans MC Norway.", "- Det er folk som har det til felles at de alle har tjenestegjort i internasjonale operasjoner for politiet og Forsvaret, og at de alle kj\u00f8rer MC. Vi tar vare p\u00e5 hverandre og deler erfaringer.", "Den beste formen for ferie er for Geir og kona motorsykkelferie, enten i Kroatia, p\u00e5 tur i Europa eller p\u00e5 bes\u00f8k hos venner. At de er et ektepar som ofte er p\u00e5 farten, avsl\u00f8rer Geir n\u00e5r han forteller om motorsykkelfeiren p\u00e5 Cuba. Da var kona p\u00e5 jobb i S\u00f8r-Sudan.", "- Dr\u00f8mmen er \u00e5 kj\u00f8re motorsykkel i USA, S\u00f8r-Afrika og New Zealand. Vi f\u00e5r se hva vi rekker.", "For en som er s\u00e5 glad i jobben sin, er det \u00e5 bestemme seg for \u00e5 s\u00f8ke om \u00e5 f\u00e5 g\u00e5 av med pensjon en t\u00f8ff avgj\u00f8relse. Som politimann kan Geir velge \u00e5 g\u00e5 av i februar neste \u00e5r. Skal han det, m\u00e5 han s\u00f8ke i utgangen av denne m\u00e5neden.", "- Jeg har enn\u00e5 ikke bestemt meg. Jeg elsker jobben min, og den er en stor del av identiteten min. Det eneste er at det \u00e5 jobbe turnus blir t\u00f8ffere jo eldre man blir. Utfordringene er \u00e5 finne noe annet med mening \u00e5 gj\u00f8re. \u00c5 g\u00e5 hjemme er ikke noe liv for meg.", "\u00c5 reise mer st\u00e5r h\u00f8yt p\u00e5 \u00f8nskelista.", "- Jeg har hatt et fantastisk arbeidsliv, hvor jeg har l\u00e6rt noe nytt hver dag.", "Men f\u00f8rst er det tilbake til Siem Pilot og utfordringene der.", "- Jeg gleder meg til \u00e5 m\u00f8te teamet igjen, og til \u00e5 f\u00e5 lov til \u00e5 bidra. Jeg kaller det rett og slett dr\u00f8mmejobben, for meg personlig er det den flotteste utfordringen jeg noen gang har hatt, selv om bakteppet er tragisk.", "Her kan du lese flere portrett i Ukeadressa"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f3ce56a0427a872621c388933b79ffa6630ce67272c47a25e945963a51580b5d"}, {"field": "createtime", "value": "2016-10-22T06:29:54.000Z"}, {"field": "description", "value": "Han er tett p\u00e5 ulykker, d\u00f8d og fortvilelse. Men det er godf\u00f8lelsen, den du sitter igjen med etter \u00e5 ha gjort en god jobb, som motiverer Geir Hilmarsen."}, {"field": "dominantimage", "value": "http://www.adressa.no/incoming/article13675392.ece/4zuekk/ALTERNATES/w980-default/UkeportrettGeirHilmarsen05%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/981a6cfae2b2591063738b3a0bc2b9f40f0bbf65.jpg?596de2b3"}, {"field": "dominantthumbnaildimensions", "value": "300x169"}, {"field": "heading", "value": ["Tett p\u00e5 liv og d\u00f8d -adressa.no", "\u00c5 skape et godt team", "Trygg i jobben", "Han med hestehalen", "De brutale prioriteringene", "Godf\u00f8lelsen", "Kobler av p\u00e5 hytta", "Pensjonist?"]}, {"field": "id", "value": "981a6cfae2b2591063738b3a0bc2b9f40f0bbf65"}, {"field": "keyword", "value": ["Ukeadressa", "Portrettet"]}, {"field": "keywords", "value": "Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "harley-davidson"}, {"field": "kw-concept", "value": ["b\u00e5t", "jobb", "internasjonale operasjoner"]}, {"field": "kw-entity", "value": ["politiet", "c. vi", "kathrine", "vikings", "s\u00f8r-afrika og new zealand", "tiller", "helene", "eivind", "portrettet", "middelhavet geir", "forsvaret", "styrkesjef", "hilmarsen", "triton", "ukeadressa", "floyd", "yes", "led zeppelin", "luftkrigsskolen", "loke", "siem pilot", "innsatsleder", "geir", "nattpatruljen", "united veterans mc"]}, {"field": "kw-location", "value": ["europa", "s\u00f8r-sudan", "italia", "oslo", "norway", "tr\u00f8ndelag", "trondheim", "norge", "libya", "kroatia", "cuba", "new zealand"]}, {"field": "kw-pageclass", "value": "article"}, {"field": "kw-person", "value": ["geir hilmarsen", "berit wibe hilmarsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13675392.ece/4zuekk/ALTERNATES/w980-default/UkeportrettGeirHilmarsen05%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tett p\u00e5 liv og d\u00f8d"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/22/Tett-p%C3%A5-liv-og-d%C3%B8d-13675395.ece"}, {"field": "pageclass", "value": ["article"]}, {"field": "publishtime", "value": "2016-10-22T06:57:43.000Z"}, {"field": "recs-articleid", "value": "13675395"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-22T06:57:43.000Z"}, {"field": "recs-rawtitle", "value": "Tett p\u00e5 liv og d\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han er tett p\u00e5 ulykker, d\u00f8d og fortvilelse. Men det er godf\u00f8lelsen, den du sitter igjen med etter \u00e5 ha gjort en god jobb, som motiverer Geir Hilmarsen."}, {"field": "thumbnail", "value": "http://content-thumbnail.cxpublic.com/content/thumbnail200x150/981a6cfae2b2591063738b3a0bc2b9f40f0bbf65.jpg?596de2b3"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-18T10:28:03.000Z"}, {"field": "title", "value": "- Det finnes m\u00f8dre som kaster fra seg sm\u00e5 babyer fra b\u00e5tene og over til oss"}, {"field": "url", "value": "http://www.adressa.no/pluss/magasin/2016/10/22/Tett-p%c3%a5-liv-og-d%c3%b8d-13675395.ece"}, {"field": "urlhash", "value": "981a6cfae2b2591063738b3a0bc2b9f40f0bbf65"}], "score": 0.43465072, "siteId": "9222270286501375973", "id": "981a6cfae2b2591063738b3a0bc2b9f40f0bbf65"}

