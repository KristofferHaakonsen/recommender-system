{"fields": [{"field": "modifiedtime", "type": "time", "value": "2014-06-02T11:46:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["aksel tjora", "professore inst. for sosiologi", "statsvitenskap", "ntnu"]}, {"field": "body", "value": ["Saken oppdateres.", "De fleste av oss lever betydelige deler av v\u00e5re liv i lokalsamfunn, en bygd, et tettsted, en bydel. Dette er enheter som betyr mye for oss, men i varierende grad i l\u00f8pet av et liv: Barn og ungdom opplever at n\u00e6rmilj\u00f8et har avgj\u00f8rende betydning for hva og hvem de omgir seg med. De voksne tilbringer mer av sin tid frikoblet fra n\u00e6rmilj\u00f8, s\u00e6rlig i tilknytning til arbeid, og har dessuten en sosial orientering som ikke i like stor grad er avgrenset geografisk: De har kontakt med venner, familie og kolleger p\u00e5 andre m\u00e5ter enn ved \u00e5 henge rundt i nabolaget.", "I forskningsarbeid knyttet til naboskap og m\u00f8teplasser har mine kolleger og jeg v\u00e6rt opptatt av at gode n\u00e6rmilj\u00f8er oppst\u00e5r der folk b\u00e5de har mulighet for \u2013 og ogs\u00e5 grunn til \u2013 \u00e5 m\u00f8te hverandre. Muligheter for \u00e5 m\u00f8tes kan v\u00e6re knyttet til fellesarealer, en park, lekeplass eller bare at man ser hverandre over gjerdet eller p\u00e5 veien. M\u00f8tene vil ikke minst kunne oppst\u00e5 for eksempel i n\u00e6rbutikker, kaf\u00e9er eller biblioteker.", "En utfordring for bydelene i Trondheim er, i likhet med bydeler i de fleste andre norske byer, at det er langt mellom slike m\u00f8teplasser. Norske bydeler har sjelden torg, biblioteker og fortauskaf\u00e9er. I Trondheim finner vi kaf\u00e9er p\u00e5 Lademoen og i Ila, og selvsagt flust p\u00e5 Bakklandet og i Midtbyen, mens andre bydeler m\u00e5 greie seg med kj\u00f8pesentre eller kanskje en n\u00e6rbutikk.", "Kj\u00f8pesentrene synes \u00e5 sluke og delvis dekke en del bydelsfunksjoner, og er potensielle m\u00f8teplasser, men lukker m\u00f8teplassene inne p\u00e5 en uheldig m\u00e5te. For kj\u00f8pesenterkaf\u00e9ene tiltrekker seg shoppere som trenger en pause og i mindre grad dem som bare vil se p\u00e5 folk over en kopp kaffe. Enkelte bydeler i Trondheim har lokale restauranter, gjerne med italiensk-inspirerte menyer, men fungerer i varierende grad som lokal m\u00f8teplass for befolkningen i sin fulle bredde.", "Samtidig ser vi at enkelte bydeler lykkes med \u00e5 skape samhold rundt institusjoner, for eksempel barneskolen der man er tilgodesett med en slik, ved fritidsaktiviteter som korps og idrett. Kanskje har man s\u00e5gar en \u00e5rlig lokalrevy. Problemet med disse er at de er tilbud mest i tilknytning til skolebarn eller forpliktende aktivitet.", "For bedre \u00e5 forst\u00e5 mulighetene for mer inkluderende, og dermed sosialt b\u00e6rekraftige, bydeler er det nyttig med noen teoretiske verkt\u00f8y. Med forskerteamet Sosiologisk poliklinikk jobber jeg blant annet for \u00e5 gi r\u00e5d om hvordan fysiske strukturer p\u00e5virker sosiale muligheter. S\u00e6rlig passiarteoriene er nyttige her, hvor vi identifiserer passiare soner, det vil si omr\u00e5der hvor folk oppholder seg i kortere eller lengre tidsrom, og som gir grunnlag for passiar, alts\u00e5 et tilfeldig m\u00f8te, en liten prat, eller bare en gjenkjennende hilsen.", "En passiar sone kan gjerne v\u00e6re en park eller en n\u00e6rbutikk som benyttes av bydelens beboere. Vi identifiserer ogs\u00e5 passiare linjer, der folk m\u00f8tes i forbifarten, for eksempel p\u00e5 et fortau eller langs gang- og sykkelstier. Kommunikasjon mellom m\u00f8tende kan oppst\u00e5 i forbifarten (Nordre gate en l\u00f8rdag er et godt eksempel). Vi har ogs\u00e5 passiare nav, som er krysninger av stier, eller gang- og sykkeltras\u00e9er, for eksempel i et kryss eller et torv som binder sammen mange folkestr\u00f8mmer. Kombinasjonen  passiare linjer og soner er s\u00e6rlig interessant, hvor man b\u00e5de har opphold og passasjesoner, som man blant annet kjenner igjen fra fortauskaf\u00e9er. N\u00e5r mange nyter sin kaffe ut mot en mye brukt g\u00e5gate, oppst\u00e5r et stort potensial for tilfeldige m\u00f8ter mellom kaffedrikkere og forbipasserende. Nedre Bakklandet en l\u00f8rdag eller s\u00f8ndag er et godt eksempel.", "Men ogs\u00e5 tidsaspektet er viktig: Passiare tidspunkter oppst\u00e5r i forbindelse med tilfeldige og planlagte hendelser og arrangementer. En bydelsfest, en fotballkamp eller en revyforestilling er eksempler. Men ogs\u00e5 spesielle v\u00e6rsituasjoner eller ulykker, samt sesongrelaterte aktiviteter som smitter i nabolaget, som \u00e5 koste gata eller bytte til sommerdekk p\u00e5 bilen, er slike passiare tidspunkter. Disse sesongaktivitetene er ogs\u00e5 grunnlag for p\u00e5skudd eller legitimitet for kontakt, det vi kaller interaksjonsp\u00e5skudd. Delt ansvar for fellesomr\u00e5der gjennom dugnader, eller felles problemer som vann i kjelleren eller plagsom gjennomgangstrafikk, gir grunnlag for prat mellom naboer. Sist men ikke minst bidrar frivillig arbeid, som drifting av korps og idrettslag og lignende, til at s\u00e6rlig barn og deres foreldre har grunn til \u00e5 samhandle.", "At kommunikasjon (passiar) vil kunne oppst\u00e5 p\u00e5 basis av fysiske strukturer og interaksjonsp\u00e5skudd, betyr at sm\u00e5 nyanser kan utl\u00f8se ulike naboskap sosialt sett. Men det betyr ogs\u00e5 at liv i naboskap og bydel oppleves sv\u00e6rt forskjellig fra \u00e9n nabo til den neste, knyttet til familie- og livssituasjon.", "N\u00e5r man er opptatt av bedre bydeler (for eksempel gjennom \u201domr\u00e5del\u00f8ft\u201d) blir det n\u00f8dvendig \u00e5 fors\u00f8ke \u00e5 forst\u00e5 denne sosiale dynamikken, som b\u00e5de handler om fysisk tilrettelegging og innblikk i ulike hverdagsliv. Ved \u00e5 skape passiare muligheter, b\u00e5de gjennom gode fellesomr\u00e5der ute og inne og ved \u00e5 tilrettelegge for lokal n\u00e6ringsdrift (butikker og kaf\u00e9er) blir det mulig for folk i alle situasjoner \u00e5 finne sosial tilh\u00f8righet."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "db3b056cbe04076291ae20bd8bfd39d93382508c6fe17038f462f2a403080e88"}, {"field": "createtime", "value": "2014-06-06T09:49:57.891Z"}, {"field": "description", "value": "I to ulike kronikker skisserer jeg rammer for \u00e5 forst\u00e5 forholdet mellom Trondheims utforming og sosialt liv. Den f\u00f8rste tok for seg NTNU/Midtbyen. Denne tar for seg bydelene, og her fors\u00f8ker jeg \u00e5 skissere hva som skal til for \u00e5 skape gode liv i levende bydeler."}, {"field": "dominantimage", "value": "http://www.adressa.no/meninger/kronikker/article9763153.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f168a339c944a13ded1b595a66d0b17f0d27bce0.jpg?59032835"}, {"field": "dominantthumbnaildimensions", "value": "300x169"}, {"field": "heading", "value": "Levende bydeler -adressa.no"}, {"field": "id", "value": "f168a339c944a13ded1b595a66d0b17f0d27bce0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["levende bydeler", "bydel", "m\u00f8te"]}, {"field": "kw-entity", "value": ["bakklandet", "nordre", "midtbyen", "lademoen", "sosiologisk"]}, {"field": "kw-location", "value": ["trondheim", "ila"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9763153.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Levende bydeler"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9763154.ece"}, {"field": "pageclass", "value": ["article"]}, {"field": "publishtime", "value": "2014-06-06T04:00:00.000Z"}, {"field": "recs-articleid", "value": "9763154"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-06-06T04:00:00.000Z"}, {"field": "recs-rawtitle", "value": "Levende bydeler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "I to ulike kronikker skisserer jeg rammer for \u00e5 forst\u00e5 forholdet mellom Trondheims utforming og sosialt liv. Den f\u00f8rste tok for seg NTNU/Midtbyen. Denne tar for seg bydelene, og her fors\u00f8ker jeg \u00e5 skissere hva som skal til for \u00e5 skape gode liv i levende bydeler."}, {"field": "thumbnail", "value": "http://content-thumbnail.cxpublic.com/content/thumbnail200x150/f168a339c944a13ded1b595a66d0b17f0d27bce0.jpg?59032835"}, {"field": "thumbnailfullheightdimensions", "value": "200x1175"}, {"field": "timestamp", "value": "2017-04-28T11:32:05.000Z"}, {"field": "title", "value": "Levende bydeler"}, {"field": "url", "value": "http://www.adressa.no/meninger/kronikker/article9763154.ece"}, {"field": "urlhash", "value": "f168a339c944a13ded1b595a66d0b17f0d27bce0"}], "score": 0.74672306, "siteId": "9222270286501375973", "id": "f168a339c944a13ded1b595a66d0b17f0d27bce0"}

