{"fields": [{"field": "modifiedtime", "type": "time", "value": "2012-06-18T11:33:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I flerfoldige ti\u00e5r har \u00abkoking\u00bb - \u00e5 skrive av l\u00f8sningen p\u00e5 obligatoriske \u00f8vingsoppgaver - v\u00e6rt en uglesett del av kulturen p\u00e5 sivilingeni\u00f8rstudiet. Men da tre studenter ved Institutt for Industriell \u00f8konomi og teknologiledelse systematiserte l\u00f8sningene fra foreleserne og la de ut p\u00e5 nettstedet \u00abkoking.no\u00bb, ble flere forelesere provoserte. Foreleserne hevdet nettstedet oppfordret til juks og var i strid med \u00e5ndsverkslovgivningen.", "- En ting er \u00e5 komme og ta seg til rette med oppgaver og l\u00f8sninger som er utformet av andre, og som er resultatet av mange \u00e5rs arbeid. Det er en tvilsom holdning. En annen sak er at dette helt klart er et problem rent juridisk, da man har opphavsrett til oppgavene man har laget, sier professor Martin Ystenes ved Institutt for kjemi p\u00e5 NTNU.", "Stoppet nettstedet", "Etter p\u00e5trykk fra Ystenes med flere la studentene ned sitt eget nettsted f\u00f8r helgen, et nettsted som ble bes\u00f8kt av opp mot 1000 studenter daglig.", "- Det er fordi vi er usikre p\u00e5 lovverket og vil unders\u00f8ke dette f\u00f8rst, forteller Anders Pederstad som har drevet nettstedet sammen med medstudentene Lars Pittmann og Andreas Tindlund. De mener m\u00e5let aldri var \u00e5 oppfordre til juks, men \u00e5 hjelpe studentene \u00e5 jobbe mer effektivt.", "- Vi \u00f8nsket \u00e5 gi studentene mulighet til \u00e5 bruke \u00f8vingssystemet bedre, og vi har erfart at man l\u00e6rer mer effektivt n\u00e5r man har l\u00f8sningsforslagene foran seg. Det er for d\u00e5rlig tilgang p\u00e5 studentassistenter og mangelfull tilbakemelding p\u00e5 \u00f8vinger p\u00e5 NTNU i dag, mener Pederstad.", "Han opplyser at det eksisterte flere lignende nettsider f\u00f8r, ogs\u00e5 nettsider der foreleserne selv la ut l\u00f8sningsforslag, og at koking.no har samlet materialet fra slike nettsteder.", "- Min erfaring er at man f\u00e5r mer l\u00e6ring igjen for den tiden man setter av til \u00f8vingen p\u00e5 denne m\u00e5ten. V\u00e5rt m\u00e5l er best mulig undervisning, sier Pederstad, som h\u00e5per Kvalitetsreformen skal forbedre det gamle \u00f8vingssystemet p\u00e5 sivilingeni\u00f8rstudiet.", "Under Dusken skriver at studentene ikke har f\u00e5tt beskjed om \u00e5 stenge nettstedet direkte.", "- Vi valgte \u00e5 gj\u00f8re det p\u00e5 bakgrunn av diskusjonen p\u00e5 NTNUs nettsider, sier Lars Pittmann til Under Dusken.", "- M\u00e5 kjempe med stoffet", "At man l\u00e6rer bedre med l\u00f8sningen foran seg protesterer Harald Hanche-Olsen kraftig mot. Han er f\u00f8rsteamanuensis ved Institutt for matematiske fag og har engasjert seg i debatten for \u00e5 f\u00e5 fjernet nettstedet.", "- Pedagogisk er det helt galt \u00e5 se p\u00e5 l\u00f8sningsforslaget til en matematikkoppgave f\u00f8r man har arbeidet ordentlig med faget p\u00e5 egen h\u00e5nd. Man er n\u00f8dt til \u00e5 kjempe med stoffet, sier Hanche-Olsen.", "Han foresl\u00e5r \u00e5 gi studentene hint til framgangsm\u00e5ten heller enn \u00e5 servere l\u00f8sningen p\u00e5 et fat. Mange studenter har nemlig klaget sin sorg over at koking.no forsvinner og tar med seg de ferdig utfylte l\u00f8sningsforslagene.", "- Prinsipielt sett er jeg enig i at Koking.no kanskje oppfordret til juks og kopiering av \u00f8vinger. Men i en stresset studiehverdag er det ikke lett \u00e5 f\u00e5 gjort ferdig alle \u00f8vinger til rett frist, spesielt ikke n\u00e5r \u00f8vingene ser ut som noe a'la gresk, skriver Maria Nilsen i en debatt p\u00e5 NTNU Fritt Forum.", "En annen student lufter sin frustrasjon over \u00e5 ikke mestre matematikk\u00f8vingene p\u00e5 egen h\u00e5nd, og mener han har hatt god nytte av koking.no.", "- Jeg vet at jeg er den i rommet som kan minst og jeg t\u00f8r ikke engang \u00e5 \u00e5pne munne og sp\u00f8rre om noe som helst. (). Det jeg \u00f8nsker er hjelpemidler som kan \u00f8ke forst\u00e5elsen min, og til det er l\u00f8sningsforslag midt i blinken.", "Mens Sturla Molden mener det motsatte, dog kanskje med et snev av ironi mellom linjene:", "- La oss n\u00e5 f\u00e5 stoppet koking.no en gang for alle, slik at elevene p\u00e5 Gl\u00f8shaugen barneskole gj\u00f8r leksene sine.", "- Tjuvtriks", "Professor Martin Ystenes mener studentene m\u00e5 komme gjennom \u00f8vingsoppgavene uten \u00e5 ty til ferdigtygde oppgavesett. Klarer de ikke det, b\u00f8r de finne seg et annet studium.", "- Om man er n\u00f8dt til \u00e5 bruke tjuvtriks for \u00e5 komme gjennom studiet, har man kanskje hatt feil forutsetninger for \u00e5 starte p\u00e5 studiet. Da har studentene rett og slett ikke noe \u00e5 fare med.", "Ystenes p\u00e5peker at de obligatoriske \u00f8vingsoppgavene ved sivilingeni\u00f8rstudiet har en flere ti\u00e5r lang tradisjon, som har fungert godt for \u00e5 f\u00e5 studentene til \u00e5 jobbe seg gjennom fagene. Selv legger han aldri sine l\u00f8sningsforslag ut p\u00e5 internett, og mener praksisen med obligatoriske \u00f8vinger er en \u00abpisk\u00bb som hjelper studentene i l\u00e6ringen.", "- Fors\u00f8k med \u00e5 fjerne \u00f8vingene har gitt relativt store utslag, b\u00e5de i strykprosent og p\u00e5 karaktersnittet, forteller Ystenes.", "Han mener kopiering av ferdige l\u00f8sningsforslag er juks mot en selv heller enn mot universitetet, til tross for at over halvparten av \u00f8vingene m\u00e5 v\u00e6re godkjent for \u00e5 f\u00e5 ta eksamen i faget.", "- \u00c5 \u00abkoke\u00bb svar til \u00f8vingene blir som \u00e5 jukse i kabal. N\u00e5r disse studentene g\u00e5r opp til eksamen, stryker de oftest s\u00e5 det ljomer, forteller professoren."]}, {"field": "category0", "value": "forbruker"}, {"field": "contenthash", "value": "65b240c2cdcd5608107a96694672cb787c0c927dbbfa10ec1051407677a7212a"}, {"field": "createtime", "value": "2015-01-09T20:22:46.069Z"}, {"field": "description", "value": "Forelesere ved sivilingeni\u00f8rstudiet p\u00e5 NTNU er rasende p\u00e5 studenter som legger l\u00f8sningsforslag til obligatoriske oppgaver ut p\u00e5 nett. - De \u00f8delegger et pedagogisk opplegg som er utformet gjennom mange \u00e5r, mener professor Martin Ystenes. F\u00f8r helgen stengte studentene nettstedet."}, {"field": "dominantimage", "value": "http://www.adressa.no/incoming/article1056371.ece5/ALTERNATES/w980-default/ver2%20koking2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e5f83979a93db5a1e1bf546a7bc9deffd3c980e7.jpg?5988d896"}, {"field": "dominantthumbnaildimensions", "value": "300x169"}, {"field": "heading", "value": "Studenter stoppet nettsted -adressa.no"}, {"field": "id", "value": "e5f83979a93db5a1e1bf546a7bc9deffd3c980e7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "education"}, {"field": "kw-concept", "value": ["stoppet nettsted", "student", "studenter stoppet nettsted", "nettsted"]}, {"field": "kw-entity", "value": ["institutt for industriell", "fritt forum", "kvalitetsreformen", "under dusken", "gl\u00f8shaugen", "institutt", "lars pittmann og andreas tindlund", "koking"]}, {"field": "kw-pageclass", "value": "article"}, {"field": "kw-person", "value": ["harald hanche-olsen", "martin ystenes", "lars pittmann", "sturla molden", "anders pederstad", "maria nilsen", "andreas tindlund"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1056371.ece5/ALTERNATES/w980-default/ver2%20koking2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Studenter stoppet nettsted"}, {"field": "og-type", "value": "article"}, {"field": "og-url", "value": "http://www.adressa.no/forbruker/article84251.ece"}, {"field": "pageclass", "value": ["article"]}, {"field": "publishtime", "value": "2002-11-12T16:46:36.000Z"}, {"field": "recs-articleid", "value": "2604184"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-11-12T16:46:36.000Z"}, {"field": "recs-rawtitle", "value": "Studenter stoppet nettsted -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Forelesere ved sivilingeni\u00f8rstudiet p\u00e5 NTNU er rasende p\u00e5 studenter som legger l\u00f8sningsforslag til obligatoriske oppgaver ut p\u00e5 nett. - De \u00f8delegger et pedagogisk opplegg som er utformet gjennom mange \u00e5r, mener professor Martin Ystenes. F\u00f8r helgen stengte studentene nettstedet."}, {"field": "thumbnail", "value": "http://content-thumbnail.cxpublic.com/content/thumbnail200x150/e5f83979a93db5a1e1bf546a7bc9deffd3c980e7.jpg?5988d896"}, {"field": "thumbnailfullheightdimensions", "value": "200x1158"}, {"field": "timestamp", "value": "2017-08-07T21:16:06.000Z"}, {"field": "title", "value": "Studenter stoppet nettsted"}, {"field": "url", "value": "http://www.adressa.no/forbruker/article84251.ece"}, {"field": "urlhash", "value": "e5f83979a93db5a1e1bf546a7bc9deffd3c980e7"}], "score": 0.8515023, "siteId": "9222270286501375973", "id": "e5f83979a93db5a1e1bf546a7bc9deffd3c980e7"}

