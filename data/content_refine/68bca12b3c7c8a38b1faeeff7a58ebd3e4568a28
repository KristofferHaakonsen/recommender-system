{"fields": [{"field": "modifiedtime", "type": "time", "value": "2013-09-15T14:35:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["rune christophersen", "christian nicolaisen", "\u00f8rjan torheim"]}, {"field": "body", "value": ["Saken oppdateres.", "Tr\u00f8nderen Terje Helberg (50) snakker p\u00e5 inn- og utpust mens han peker p\u00e5 et bilde av en savnet \u00f8sterriksk turg\u00e5er som forsvant i Nordland i august.", "- Bare se her. Jeg la ut denne etterlysningen for en dr\u00f8y time siden. N\u00e5 er den lest av 12.600 og blitt delt 190 ganger p\u00e5 Facebook. Der har du den kanskje st\u00f8rste fordelen med det jeg gj\u00f8r. Sosiale medier har revolusjonert effekten av private leteaksjoner, sier Helberg til Bergens Tidende .", "Fra et rekkehus i Fyllingsdalen i Bergen har Helberg det siste halvannet \u00e5ret drevet nettsiden savnet\u00adinorge.org. Konseptet er ganske enkelt. Via Facebook og nett\u00adsiden legger han ut etterlysninger, med bilde, av personer som er meldt savnet til politiet. Med rundt 38.000 f\u00f8lgere p\u00e5 Facebook spres etterlysningene i et vanvittig tempo.", "- Jeg deler kun reelle etter\u00adlysninger, og dobbeltsjekker med politiet f\u00f8r jeg legger noe ut p\u00e5 nettet. Alle tips som kommer inn blir systematisert og videresendt til politidistriktet som jobber med saken, sier han.", "Nettsiden har vokst seg til \u00e5 bli den st\u00f8rste private formidleren av savnetmeldinger.", "Men Helberg fikk raskt merke skyggesiden av \u00e5 drive en Facebook-side der alle kunne kommentere og komme med innspill.", "- De f\u00f8rste to-tre m\u00e5nedene rant det inn med ufine personangrep av typen \u00abikke rart den og den personen forsvinner med et slikt utseende\u00bb og \u00abhvem bryr seg?\u00bb. Jeg brukte mye tid p\u00e5 \u00e5 slette ufine kommentarer. Til slutt m\u00e5tte jeg bare innf\u00f8re et regime hvor jeg forh\u00e5ndsgodkjenner alt som kommenteres f\u00f8r det blir publisert, sier han.", "Kripos har det sentrale registeret for personer som er meldt savnet. De f\u00e5r rundt 1800 nye saker \u00e5rlig. Det vil si fem savnetmeldinger, hver dag, til norsk politi. Meldingene kan v\u00e6re starten p\u00e5 en halvtimes jakt etter et r\u00f8mt barnevernsbarn - eller ende med funn av en d\u00f8d person. Andre ganger forblir vedkommende savnet.", "Som bergensmusikeren Per Kristian \u00abPK\u00bb Sl\u00e5ttli (23). Mandag 30. april i fjor r\u00f8mte han fra Sandviken sykehus. Siden har ingen sett ham. Parallelt med politiets etterforskning etablerte venner en egen, privat gruppe som skulle finne den savnede 23-\u00e5ringen. Bruk av sosiale medier sto helt sentralt i letingen, forteller \u00d8ystein Eriksen, n\u00e6r venn og kollega av Sl\u00e5ttli.", "Over 1000 personer var til slutt innmeldt i leteaksjongruppen. Massemobiliseringen av folk, muliggjort gjennom Facebook, gir Eriksen en veldig god f\u00f8lelse av at de \u00abgjorde alt de kunne\u00bb.", "- Jeg tror ogs\u00e5 politiet skj\u00f8nner hvor viktig dette er for familie, venner og p\u00e5r\u00f8rende.", "Som foreldre vurderte  PKs far Hallstein Lunde og moren ogs\u00e5 personvern\u00adbiten rundt \u00e5 ha en \u00e5pen side om s\u00f8nnen - en side der alle kunne kommentere og spekulere.", "- Politiet advarer blant annet om at enkelte \u00f8nsker \u00e5 stikke seg vekk, og at oppmerksomhet i sosiale medier da kan oppleves som en belastning. Vi kom likevel til at dette var det rette \u00e5 gj\u00f8re i akuttfasen. Det \u00e5 finne Per Kristian, overskygget alt. Vi opplevde heller ikke at det kom upassende kommentarer eller innspill, sier Lunde.", "Bergens-kvinnen (31) Eeva-Maria Sieppi forsvant etter en bytur natt til 17. mai i \u00e5r. Forsvinningen f\u00f8rte til nesten to uker med etterforskning og storstilte leteaksjoner. Opptil 50 venner og bekjente var med p\u00e5 daglige s\u00f8k - ogs\u00e5 de organisert gjennom Facebook.", "Bj\u00f8rn Tony Myrmellom er en god venn av Eeva-Marias kj\u00e6reste, \u00d8rjan Flatseth. Myrmellom tok fri fra jobb for \u00e5 v\u00e6re med p\u00e5 letingen, og han var sentral i \u00e5 organisere det private lete- og etterforskningsarbeidet. Han har avklart med Eeva\u00ad-Marias kj\u00e6reste at han kan uttale seg om saken n\u00e5 i ettertid.", "- N\u00e5r du st\u00e5r alene med noe s\u00e5 tungt, er det vanskelig \u00e5 v\u00e6re ryddig og konstruktiv. For alle i en slik situasjon, at din kj\u00e6reste er borte, er det utrolig viktig med st\u00f8tte fra venner.", "Under to d\u00f8gn etter at Sieppi forsvant, etablerte leteaksjonen seg med hovedkvarter p\u00e5 Hotel Norge.", "- Derfra styrte vi s\u00f8k, drev research, oppdaterte letekart, administrerte nettsider og hadde daglige debrifinger av dem som hadde v\u00e6rt ute og lett, forteller Myrmellom.", "Det tok n\u00e6r to uker f\u00f8r Eeva-Maria ble funnet d\u00f8d - etter et sonars\u00f8k i Sm\u00e5lungeren. Myrmellom frykter i verste fall at hun aldri ville blitt funnet uten engasjementet fra st\u00f8tte\u00adgruppen. Han mener de fikk en viktig hjelpe- og vaktbikkjefunksjon.", "- Vi presset p\u00e5 det vi kunne gjennom mediene, og brukte bevisst Eeva-Marias kj\u00e6reste som frontfigur. Poenget v\u00e5rt var \u00e5 f\u00e5 politiet til \u00e5 sette i gang s\u00f8k, f\u00e5 flest mulig vitner p\u00e5 banen - og at politiet skulle merke at vi fulgte med p\u00e5 og st\u00f8ttet arbeidet deres, sier Myrmellom n\u00e5, tre m\u00e5neder senere.", "Han ser at s\u00f8k via sosiale medier ikke n\u00f8dvendigvis er helt uproblematisk.", "- Det er en utfordring med kommentarer og innspill som renner inn, uten s\u00e6rlig filter. Vi fikk en del innspill via Facebook som vi oppfattet som lite konstruktive, og en del teorier som ikke virket helt gjennomtenkte. Det kom ogs\u00e5 mange tips fra synske som hadde klare tips om hvor vi burde lete etter Eeva-Maria. Vi sjekket faktisk noen av dem, uten hell, forteller Myrmellom.", "Politiet i Hordaland er ikke udelt positive til at privat\u00adpersoner setter i gang parallelle leteaksjoner via sosiale medier. Politiinspekt\u00f8r Sidsel Isachsen har ansvaret for savnet\u00adsaker i hele politidistriktet.", "- Det er menneskelig at familie og venner vil lete og unders\u00f8ke. Men jeg er usikker p\u00e5 om privat\u00addrevne sider p\u00e5 Facebook og andre sosiale medier er et egnet verkt\u00f8y i et systematisk s\u00f8k etter en savnet. Det er et innslag i en savnetsak som kan fungere bra, men som ogs\u00e5 kan komplisere arbeidet, sier Isachsen.", "- P\u00e5 hvilken m\u00e5te?", "- Det kan bli et problem at tips ikke n\u00e5r frem til politiet, men blir liggende i kommentarfeltet p\u00e5 en privat Facebook-side. Politiet m\u00e5 f\u00e5 alle tips i forsvinningssaker, s\u00e5 private initiativ m\u00e5 i hvert fall skje i samarbeid med oss. Hvis ikke blir det for uoversiktlig for publikum, sier politi\u00adinspekt\u00f8ren.", "P\u00e5 Gr\u00f8nland i Oslo sitter en gruppe politietterforskere som er eksperter i \u00e5 holde over\u00adsikten. Oslo-politiets dedikerte savnetgruppe er landet eneste, og tar seg av rundt 700 savnetsaker hvert eneste \u00e5r. Leder Anders Oksvold er skeptisk til \u00abFacebook-metoden\u00bb.", "Private tr\u00e5kker ikke p\u00e5 oss, men kan fort tr\u00e5kke p\u00e5 seg selv. Vi er ikke s\u00e5 veldig glad i savnet\u00admeldinger som legges ut p\u00e5 Facebook. Du har ingen garanti for hvem som kommenterer. Enkelte kan finne p\u00e5 \u00e5 skrive hva som helst om savnede og deres familier, sier Oksvold.", "P\u00e5 private Facebook-etterlysninger har han sett kommentarer som \u00abJeg skj\u00f8nner godt at hun stikker, faren hennes misbrukte henne jo i alle \u00e5r\u00bb. Eller: \u00abHan forjente ikke bedre\u00bb.", "- Det er risikosport \u00e5 starte en slik side og invitere alle, ogs\u00e5 ukjente, inne i en diskusjon. Du kan ikke kjenne alle som melder seg inn, du kjenner ikke agendaen deres for \u00e5 kommentere, og det er ikke lett \u00e5 skj\u00f8nne hva en kommentar kan bety for en savnet og hans familie.", "Som politimann og savnetetterforsker kan han likevel ikke la v\u00e6re \u00e5 nytte informasjonen som kommer om savnede gjennom private nettsider.", "- Vi bruker jo disse Facebook-sidene i etterforskningen, og plukker opp mye fra dem. En god del av det vi finner ut om savnede der, hadde vi nok funnet ut selv til slutt. Men n\u00e5r informasjonen plutselig ligger der, helt \u00e5pent, s\u00e5 er det klart vi m\u00e5 bruke det.", "Oksvold fremstiller de sosiale medienes inntog i savnetsaker som noe de har et schizofrent forhold til.", "- Du kan f\u00e5 nyttig informasjon der, uten tvil. Men \u00e5pne Facebook-sider om savnede er ikke bra, om du tenker p\u00e5 etikken overfor de p\u00e5r\u00f8rende. Vi i politiet kunne aldri brukt en slik \u00e5pen side i v\u00e5rt arbeid. Vi har en Facebook-profil, vi ogs\u00e5, men den bruker vi kun til \u00e5 sende meldinger til savnede. Mest av alt h\u00e5per vi selvf\u00f8lgelig at de svarer. Men vi kan ogs\u00e5 se om de har lest meldingen, sier han.", "Savneti norge.org er et konsept han har g\u00e5tt \u00e5pent ut og st\u00f8ttet, fordi den drives i samarbeid med politiet og kommentarene blir gjennomg\u00e5tt f\u00f8r de publiseres.", "Mange var nemlig skeptiske til Terje Helberg og hans hobbyprosjekt i Fyllingsdalen, ikke minst politifolk. N\u00e5 f\u00f8ler han at den vinden har snudd.", "- Jeg er opptatt av at jeg ikke skal v\u00e6re til last for politiet, som tross alt er den profesjonelle akt\u00f8ren i slike saker. Ukritisk deling av informasjon kan skade en politietterforskning. Men det er nettopp derfor jeg alltid er p\u00e5passelig med \u00e5 sende all informasjon til politiet, sier Helberg.", "Han engasjerte seg sterkt da Eeva-Maria Sieppi forsvant i mai. Etterlysningen ble delt mer enn 3200 ganger, og fikk til sammen 254.000 treff. Politiet i Bergen mottok mange tips i saken via nettsiden hans. S\u00e5 kom beskjeden om at 31-\u00e5ringen var funnet d\u00f8d.", "- Det var en forferdelig beskjed \u00e5 f\u00e5, og du f\u00f8ler virkelig den smerten de p\u00e5r\u00f8rende sitter med n\u00e5r den endelige bekreftelsen kommer. Samtidig gir det meg mye de gangene du f\u00f8ler at du har bidratt til at noen kommer til rette, i god behold. Det var derfor jeg startet med dette her. Jeg har et brennende engasjement, og et \u00f8nske om \u00e5 hjelpe, sier Helberg."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "e1dcece4539d7be0bb8c4b325975ff45829779c4b4e6650fcfe1721240f779bc"}, {"field": "createtime", "value": "2015-11-08T18:07:37.000Z"}, {"field": "description", "value": "Hvert \u00e5r blir 1800 mennesker meldt savnet i Norge. Mange blir etterlyst i sosiale medier."}, {"field": "dominantimage", "value": "http://www.adressa.no/incoming/article8280689.ece/ALTERNATES/w980-default/Terje.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68bca12b3c7c8a38b1faeeff7a58ebd3e4568a28.jpg?59749782"}, {"field": "dominantthumbnaildimensions", "value": "300x169"}, {"field": "heading", "value": ["Politiet skeptisk til savnet-aksjoner p\u00e5 Facebook -adressa.no", "Facebook-side", "Ufine personangrep", "1800 nye saker hvert \u00e5r", "Foreldre f\u00f8lte det var riktig", "Forsvant etter bytur", "- Viktig hjelp", "Politiet advarer", "- Kan tr\u00e5kke p\u00e5 seg selv", "Politiet bruker ogs\u00e5 Facebook", "Samarbeider med politiet", "F\u00e5r tips via nettsiden"]}, {"field": "id", "value": "68bca12b3c7c8a38b1faeeff7a58ebd3e4568a28"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["politi", "sosiale medier", "savnet"]}, {"field": "kw-entity", "value": ["sl\u00e5ttli", "eeva-maria sieppi", "sm\u00e5lungeren", "bergens tidende", "per kristian", "fyllingsdalen", "hotel norge"]}, {"field": "kw-location", "value": ["oslo", "gr\u00f8nland", "nordland", "hordaland", "sandviken"]}, {"field": "kw-pageclass", "value": "article"}, {"field": "kw-person", "value": ["hallstein lunde", "anders oksvold", "\u00f8ystein eriksen", "\u00f8rjan flatseth", "bj\u00f8rn tony myrmellom", "sidsel isachsen", "terje helberg"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article8280689.ece/ALTERNATES/w980-default/Terje.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Politiet skeptisk til savnet-aksjoner p\u00e5 Facebook"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article8280651.ece"}, {"field": "pageclass", "value": ["article"]}, {"field": "publishtime", "value": "2013-09-15T14:23:37.000Z"}, {"field": "recs-articleid", "value": "8280651"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2013-09-15T14:23:37.000Z"}, {"field": "recs-rawtitle", "value": "Politiet skeptisk til savnet-aksjoner p\u00e5 Facebook -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Hvert \u00e5r blir 1800 mennesker meldt savnet i Norge. Mange blir etterlyst i sosiale medier."}, {"field": "thumbnail", "value": "http://content-thumbnail.cxpublic.com/content/thumbnail200x150/68bca12b3c7c8a38b1faeeff7a58ebd3e4568a28.jpg?59749782"}, {"field": "thumbnailfullheightdimensions", "value": "200x2251"}, {"field": "timestamp", "value": "2017-07-23T12:33:06.000Z"}, {"field": "title", "value": "Politiet skeptisk til savnet-aksjoner p\u00e5 Facebook"}, {"field": "url", "value": "http://www.adressa.no/nyheter/innenriks/article8280651.ece"}, {"field": "urlhash", "value": "68bca12b3c7c8a38b1faeeff7a58ebd3e4568a28"}], "score": 0.6325742, "siteId": "9222270286501375973", "id": "68bca12b3c7c8a38b1faeeff7a58ebd3e4568a28"}

