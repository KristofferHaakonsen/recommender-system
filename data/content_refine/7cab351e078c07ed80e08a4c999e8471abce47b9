{"fields": [{"field": "modifiedtime", "type": "time", "value": "2012-08-23T09:11:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "FORESTILL DEG et Norge uten indre grenser. Kartet ligger foran deg. Du har i oppgave \u00e5 dele det inn. Ville du da ha splittet tr\u00f8nderne i nesten femti kommuner og to fylkeskommuner? Neppe.", "Midt i Norge ligger Tr\u00f8ndelag. De som bor der kaller seg tr\u00f8ndere. Det er et identitetsfellesskap. Vi er tr\u00f8ndere! Men hvem er vi? G\u00e5r grensa rundt Trondheim? S\u00f8r-Tr\u00f8ndelag? Eller omfatter Tr\u00f8ndelag b\u00e5de Nord- og S\u00f8r-Tr\u00f8ndelag? Hva med deler av Nordm\u00f8re? Tolga? Bindal? Rindal? Til alt overm\u00e5l er til og med Kongen av Norge \u00abskaptr\u00f8nder\u00bb.", "Slik fylkene i Midt-Norge i dag er inndelt og organisert, finnes det ingen region. Bare halve regioner uten oppslutning i befolkningen, og uten makt til \u00e5 kreve innflytelse over den regionale samfunnsutviklingen. Derfor trenger vi et samlet Tr\u00f8ndelag. Et Stor-Tr\u00f8ndelag med regionale, nasjonale og internasjonale ambisjoner.", "Over hele verden trer regionene fram. Identitet og tilh\u00f8righet blir viktigere. Kan hende er det p\u00e5 grunn av globaliseringens hurtige sceneskift og overfloden av ulike impulser som ramler inn over oss hver dag. Identitet gir tilh\u00f8righet, styrke og muligheter.", "MIN VISJON er et fellesskap for oss tr\u00f8ndere, som dyrker samhandlingen over kommune- og landegrenser. Der politikk og n\u00e6ringsliv m\u00f8tes med felles ambisjoner for felles beste. Et Tr\u00f8ndelag som framst\u00e5r som en internasjonal merkevare bedriftene kan bekjenne seg til, hvor det interkommunale samarbeidet blomstrer, samtidig som lokaldemokratiet styrkes lokalt gjennom samarbeid regionalt. Et Tr\u00f8ndelag som dyrker kunnskap i egne bed, men som ogs\u00e5 er s\u00e5 attraktivt at vi i kraft av v\u00e5r egen tyngde drar ny kompetanse og arbeidskraft til regionen.", "Jovisst kan hver enkelt kommune eller hvert fylke fors\u00f8ke dette selv, men vi vil mangle tyngden, troverdigheten og kraften. B\u00e5de fylkene og kommunene sliter nok i dag som impotente akt\u00f8rer i dialogen med Oslo. Om vi enes om at Tr\u00f8ndelag b\u00f8r ha en internasjonal ambisjon, blir muskelslappheten enda tydeligere. Konklusjonen min blir derfor: Det er regionene som trer fram overalt i verden.", "Om Tr\u00f8ndelag skal spille en rolle, m\u00e5 det tenkes nytt uavhengig av dagens strukturer. Dagens fylker og kommuner mangler pondus til \u00e5 tilrive seg tilstrekkelig lokal makt. Bare samordnede regioner med ambisjoner kan bli tunge nok til \u00e5 tilrive seg makt p\u00e5 bekostning av hovedstaden.", "For Tr\u00f8ndelag er \u00d8resund-regionen, Cambridge, Stockholm med Kista eller Oulo i Finland en vel s\u00e5 stor utfordring, som Oslo og Vestlandet er det. Kampen om kompetansen blir viktigere, og regionene trenger all den slagkraft de kan f\u00e5 for \u00e5 henge med i konkurransen. Uten en samling vil vi bli for svake. Vi vil tape b\u00e5de nasjonalt og internasjonalt.", "Tanken om en slagkraftig region til beste for befolkningen blir selvf\u00f8lgelig meningsl\u00f8s om man mangler ambisjoner og visjoner for Tr\u00f8ndelag. Diskusjonen om regioner m\u00e5 ikke bli en polemikk om \u00abforvaltningsniv\u00e5er\u00bb. Visjonen om Stor-Tr\u00f8ndelag henger sammen med ambisjonen om flere muligheter for dem som befolker regionen.", "SPESIELT I n\u00e6ringspolitikken er det viktig med regional kompetanse for \u00e5 skape treffsikre virkemidler og strategier. Jeg har selv opplevd dette fra innsiden i N\u00e6ringsdepartementet. Det blir n\u00e6rmest umulig \u00e5 ha nok kompetanse samlet i hovedstaden for \u00e5 m\u00f8te de krav et moderne n\u00e6ringsliv stiller lokalt. Ikke fordi byr\u00e5kratene i departementet er lite flinke, de er tvert imot sv\u00e6rt dyktige. Problemet er bare at landet v\u00e5rt er s\u00e5 langstrakt og forskjellig at det er umulig \u00e5 samle nok oppdatert og relevant kunnskap om regionale forhold til \u00e5 drive en tilstrekkelig treffsikker n\u00e6ringspolitikk fra regjeringskvartalet i Oslo, spesielt s\u00e5 fort som samfunnet n\u00e5 endrer seg.", "Regionene m\u00e5 v\u00e6re sterke nok til \u00e5 kreve makt p\u00e5 bekostning av hovedstaden. Tr\u00f8ndelag styres best fra Tr\u00f8ndelag, s\u00e5 derfor m\u00e5 det hentes makt hit. S\u00f8r- og Nord-Tr\u00f8ndelag alene er for puslete til \u00e5 greie det. Derfor b\u00f8r regionen kompletteres.", "VI HAR FELLES historie. Alle konger av Norge \u00abm\u00e5\u00bb f\u00e5 sin velsignelse i Nidarosdomen. Vi har felles identitet som tr\u00f8ndere. Et variert arbeids- og n\u00e6ringsliv med alt fra Aker Verdal og Fosen Mek. til oppdrettsgiganter og sm\u00e5bedrifter i distriktene til avanserte h\u00f8yteknologi- og kunnskapsbedrifter og et av verdens mest moderne sykehus under oppf\u00f8ring i Trondheim. Trondheim er allerede dokumentert, gjennom FN-rapporter, som en av de viktigste omr\u00e5dene for nyskaping og vekst innen kunnskap og teknologi - i verden! I tillegg har vi giganten Norske Skog med sine internasjonale erfaringer og kontaktapparat, for ikke \u00e5 glemme Intra i Malvik og H\u00e5g p\u00e5 R\u00f8ros.", "Tr\u00f8ndelag rommer en god balanse mellom naturressurser, menneskelige ressurser, bondeland, fjell, kyst og byomr\u00e5der. Vakker natur for opplevelse og rekreasjon omslutter oss. Vi har et fabelaktig hjernekraftverk p\u00e5 NTNU og Sintef, sterke h\u00f8gskoler, og er fortsatt blant de beste i Norge p\u00e5 utdanning av yrkesfaglig arbeidskraft fra videreg\u00e5ende skole. Vi har tr\u00f8nder-rocken (med alt fra D.D.E. til \u00c5ge, DumDum, Motorpsycho og Tre Sm\u00e5), biologi fra N\u00f8kkrosa i N\u00e6r\u00f8y til Nigritella Nigra i S\u00f8lendet ved R\u00f8ros, Stiklestad, Frostating, egen bunad, \u00e6, itj, Revyfestival, ISFiT, Hjallis, (noen vil si: barten!) og ikke minst - Rosenborg!", "Tr\u00f8ndelag rommer nesten alt en skulle \u00f8nske seg. I framtida m\u00e5 vi konkurrere sterkere nasjonalt og internasjonalt om innbyggere, n\u00e6ringsliv og l\u00e6remilj\u00f8er. Vi m\u00e5 vise vilje til makt. Synliggj\u00f8re ambisjoner. Ved hjelp av internetteknologi kan vi effektivisere administrasjonen av kommunene og regionen dramatisk, samtidig som vi dyrker lokaldemokratiet gjennom lokale beslutningsmyndigheter.", "VI KAN V\u00c6RE for eller imot fylkeskommuner og kommunesammensl\u00e5inger, men regionene tvinger seg fram. Dagens fylkeskommune har p\u00e5 sikt ikke livets rett som maktorgan. Kommunene er for svake og fragmenterte til \u00e5 fylle regionale oppgaver. Bare regioner kan ta makt fra hovedstaden. Men ingen maktorganer har legitimitet uten demokrati, derfor m\u00e5 regionen v\u00e6re folkevalgt. Skal Tr\u00f8ndelag v\u00e6re en region \u00e5 regne med, m\u00e5 vi starte n\u00e5.", "En splittet region vil fortsette \u00e5 tape makt til hovedstaden, og dermed oppslutning blant innbyggerne. Til slutt vil dagens fylker st\u00e5 like tomhendte og patetiske igjen p\u00e5 slagmarken som Kong Richard uten hesten i sluttakten av Shakespeares Kong Richard III (\u00abA horse, a horse - my kingdom for a horse!\u00bb). Uten andre ambisjoner enn \u00e5 berge stumpene av v\u00e5re vaklende institusjoner: - En hest, en hest - v\u00e5rt fylke for en hest!", "Tr\u00f8ndelag styres best fra Tr\u00f8ndelag!"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "dbc34bd9cae7b9f87956d7d63358f39e11912f69183b1e7bd529e7deb566d46e"}, {"field": "createtime", "value": "2016-01-22T08:25:24.000Z"}, {"field": "description", "value": "Regionene m\u00e5 v\u00e6re sterke nok til \u00e5 kreve makt p\u00e5 bekostning av hovedstaden. Tr\u00f8ndelag styres best fra Tr\u00f8ndelag, men S\u00f8r- og Nord-Tr\u00f8ndelag hver for seg er for puslete til \u00e5 greie det. Vi trenger et samlet Tr\u00f8ndelag, skriver Tore O. Sandvik, Fylkesutvalget, S\u00f8r-Tr\u00f8ndelag (Ap)."}, {"field": "dominantimage", "value": "http://www.adressa.no/incoming/article1044053.ece5/ALTERNATES/w980-default/ver2%20Kronikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7cab351e078c07ed80e08a4c999e8471abce47b9.jpg?58dbac6c"}, {"field": "dominantthumbnaildimensions", "value": "300x169"}, {"field": "heading", "value": "Mitt fylke for en hest! -adressa.no"}, {"field": "id", "value": "7cab351e078c07ed80e08a4c999e8471abce47b9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-company", "value": "norske skog"}, {"field": "kw-concept", "value": ["region", "styres best", "makt"]}, {"field": "kw-entity", "value": ["\u00e5ge", "nidarosdomen", "frostating", "nordm\u00f8re", "sintef", "oslo og vestlandet", "dumdum", "revyfestival", "stor-tr\u00f8ndelag", "n\u00e6ringsdepartementet", "n\u00f8kkrosa", "\u00f8resund", "aker verdal og fosen mek", "motorpsycho og tre sm\u00e5", "fylkesutvalget", "oulo", "kongen", "intra", "nigritella nigra", "d.d.e.", "tre sm\u00e5", "malvik og h\u00e5g", "fosen mek", "aker verdal", "shakespeares kong richard iii", "hjallis", "s\u00f8lendet"]}, {"field": "kw-location", "value": ["stockholm", "n\u00e6r\u00f8y", "midt-norge", "stiklestad", "r\u00f8ros", "tr\u00f8ndelag", "trondheim", "norge", "nord-tr\u00f8ndelag", "s\u00f8r-tr\u00f8ndelag", "oslo", "kista", "cambridge", "finland"]}, {"field": "kw-pageclass", "value": "article"}, {"field": "kw-person", "value": ["tore o. sandvik", "kong richard"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1044053.ece5/ALTERNATES/w980-default/ver2%20Kronikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mitt fylke for en hest!"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article99884.ece"}, {"field": "pageclass", "value": ["article"]}, {"field": "publishtime", "value": "2002-08-22T07:04:22.000Z"}, {"field": "recs-articleid", "value": "907163"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2002-08-22T07:04:22.000Z"}, {"field": "recs-rawtitle", "value": "Mitt fylke for en hest! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Regionene m\u00e5 v\u00e6re sterke nok til \u00e5 kreve makt p\u00e5 bekostning av hovedstaden. Tr\u00f8ndelag styres best fra Tr\u00f8ndelag, men S\u00f8r- og Nord-Tr\u00f8ndelag hver for seg er for puslete til \u00e5 greie det. Vi trenger et samlet Tr\u00f8ndelag, skriver Tore O. Sandvik, Fylkesutvalget, S\u00f8r-Tr\u00f8ndelag (Ap)."}, {"field": "thumbnail", "value": "http://content-thumbnail.cxpublic.com/content/thumbnail200x150/7cab351e078c07ed80e08a4c999e8471abce47b9.jpg?58dbac6c"}, {"field": "thumbnailfullheightdimensions", "value": "200x1474"}, {"field": "timestamp", "value": "2017-03-29T12:45:32.000Z"}, {"field": "title", "value": "Mitt fylke for en hest!"}, {"field": "url", "value": "http://www.adressa.no/nyheter/innenriks/article99884.ece"}, {"field": "urlhash", "value": "7cab351e078c07ed80e08a4c999e8471abce47b9"}], "score": 0.589304, "siteId": "9222270286501375973", "id": "7cab351e078c07ed80e08a4c999e8471abce47b9"}

