{"fields": [{"field": "modifiedtime", "type": "time", "value": "2012-04-18T20:34:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karl h. brox"}, {"field": "body", "value": ["Saken oppdateres.", "Slung\u00e5rd er ansatt som daglig leder i konsulentselskapet Total Consult i Trondheim.", "Det vakte betydelig oppsikt tidligere i v\u00e5r da Slung\u00e5rd lot seg oppf\u00f8re med yrkestittelen husmor p\u00e5 S\u00f8r-Tr\u00f8ndelag H\u00f8yres liste ved stortingsvalget. \u00c5rsaken var at hun p\u00e5 det tidspunkt listen ble innsendt var uten jobb og yrkestittel. S\u00e5 da fylkeskommunen krevde yrkestittel p\u00e5 alle eller ingen p\u00e5 valglisten ble eks-ordf\u00f8reren og eks-kommunikasjonsdirekt\u00f8ren i Sintef s\u00e5pass irritert at hun slo til med \u00e5 v\u00e6re husmor - noe hun da ogs\u00e5 p\u00e5 den tiden vitterlig var p\u00e5 heltid.", "- Husmor er i hvert fall en tittel jeg kan bekle meg med hele tiden, helt eller delvis, sa Slung\u00e5rd til Adresseavisen for vel en m\u00e5ned siden.", "Men n\u00e5 er det alts\u00e5 slutt, b\u00e5de p\u00e5 lange turer i marka mens ungene er p\u00e5 skolen og p\u00e5 hjemlige sysler resten av dagen. Som daglig leder i et aktivt konsulentfirma f\u00e5r Slung\u00e5rd mer enn nok \u00e5 gj\u00f8re - i hvert fall om gr\u00fcndernes intensjoner om \u00e5 gj\u00f8re Total Consult til et ledende selskap p\u00e5 nasjonalt plan skal oppfylles. Men Slung\u00e5rd frykter ikke at Elling Finnanger og Jan Fjelds\u00e6ter skal st\u00e5 over henne med pisken i h\u00e5nden.", "Hjertelig latter", "- Vi har jobbet oss sammen utover v\u00e5ren og er enige om det meste. Det som Total Consult st\u00e5r for tiltaler meg. Dette blir b\u00e5de spennende og artig og jeg gleder meg til \u00e5 ta fatt, sier Slung\u00e5rd, som if\u00f8lge Finnanger og Fjelds\u00e6ter ble valgt fordi hun har slik en hjertelig latter.", "- Neida, vi bare fleiper, skynder Finnanger seg \u00e5 tilf\u00f8ye. - Vi hadde faktisk samtaler med Anne Kathrine Slung\u00e5rd f\u00f8r hun tok stillingen i Sintef ogs\u00e5, og da hun n\u00e5 ble ledig p\u00e5 markedet igjen ville vi pr\u00f8ve oss p\u00e5 nytt. Vi tror Slung\u00e5rd med sin erfaring og brede kompetanse fra s\u00e5vel offentlig som privat virksomhet vil bidra til \u00e5 styrke oss betydelig, sier han og f\u00e5r full st\u00f8tte av Fjelds\u00e6ter.", "Total Consult ble etablert for 15 \u00e5r siden av Elling Finnanger og Jan Fjelds\u00e6ter etter at de hadde m\u00f8ttes p\u00e5 idrettsarenaen. Den tidligere skihopperen og tr\u00f8nderhoppsjefen Finnanger og psykologen Fjelds\u00e6ter oppdaget at de hadde mange synspunkter felles p\u00e5 hvordan resultater kunne forbedres, og dette f\u00f8rte etter hvert til at de gikk sammen og startet et konsulentfirma som skulle arbeide med nettopp resultatforbedring. Og i s\u00e5 m\u00e5te har de forlengst bevist at de vet hva de snakke om. I l\u00f8pet av disse 15 \u00e5rene har Total Consult vokst betydelig, og firmaet har i dag kontorer i Trondheim, Bergen, Oslo, Fredrikstad og Steinkjer med tilsammen 20 ansatte, derav 10-12 i Trondheim. Kundelisten er ogs\u00e5 imponerende og inneholder bedrifter som REMA 1000, Adresseavisen, Trondheim kommune, Fosen Mek. Verksteder, Statens vegvesen, Helsebygg Midt-Norge, Grilstad fabrikker, Sport 1, Bertel O. Steen, Gilde og SalMar, for \u00e5 nevne noen av dem.", "Vinnerkultur", "- De fleste av v\u00e5re kunder kommer fra det private, men vi ser klart at det ogs\u00e5 er behov for v\u00e5r type tjenester innenfor det offentlige. Ogs\u00e5 der b\u00f8r \u00abvinnerkultur\u00bb v\u00e6re en del av hverdagen, ja kanskje ikke minst der for \u00e5 motbevise at offentlig ansatte er en slags annenrangs arbeidstakere. Her tror vi Anne Kathrine Slung\u00e5rd med sin erfaring fra bl.a. Trondheim kommune vil v\u00e6re en vesentlig styrke for oss, og nettopp derfor har vi ansatt henne som daglig leder av kontoret her i Trondheim. En annen \u00e5rsak er at vi p\u00e5 denne m\u00e5ten f\u00e5r frigjort den tidligere daglige lederen, psykologen Erik Jullumstr\u00f8, til andre oppgaver, sier Finnanger og Fjelds\u00e6ter.", "- Dine nye sjefer har klare ambisjoner om \u00e5 bli best i landet og klare ambisjoner om \u00e5 n\u00e5 frem ogs\u00e5 innenfor det offentlige. Hvordan vil du bidra til dette, Anne Kathrine Slung\u00e5rd?", "- Det er if\u00f8lge en av dette firmaets grunntanker bare \u00e9n m\u00e5te \u00e5 oppn\u00e5 resultater p\u00e5, og det er ved hardt og systematisk arbeid. Det er dette vi skal hjelpe v\u00e5re kunder med og da g\u00e5r jeg ut fra at det gjelder meg ogs\u00e5. Men om det blir like hardt som \u00e5 v\u00e6re husmor p\u00e5 heltid vet jeg ikke, sier Slung\u00e5rd og sl\u00e5r an sin hjertelige latter."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "b4ea8067ed169b16e5bec6dc62e308fb8c12a1894662eb24c5893df541c30570"}, {"field": "createtime", "value": "2017-04-01T23:38:11.000Z"}, {"field": "description", "value": "Eksordf\u00f8rer Anne Kathrine Slung\u00e5rd blir ikke st\u00e5ende som \u00abhusmor\u00bb p\u00e5 H\u00f8yres liste ved h\u00f8stens stortingsvalg."}, {"field": "dominantimage", "value": "http://www.adressa.no/incoming/article1137623.ece5/ALTERNATES/w980-default/n%C3%A6r-slung%C3%A5rd"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b449d699d49ca6019005f52987d5ee28fe6d45c5.jpg?5994b1b1"}, {"field": "dominantthumbnaildimensions", "value": "300x169"}, {"field": "heading", "value": "Husmor p\u00e5 jobb igjen -adressa.no"}, {"field": "id", "value": "b449d699d49ca6019005f52987d5ee28fe6d45c5"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["daglig leder", "dag", "husmor", "hjertelig latter"]}, {"field": "kw-entity", "value": ["fjelds\u00e6ter", "finnanger og fjelds\u00e6ter", "total consult", "sintef", "grilstad", "finnanger", "fosen mek", "s\u00f8r-tr\u00f8ndelag h\u00f8yres", "elling finnanger og jan fjelds\u00e6ter", "helsebygg midt-norge", "fredrikstad og steinkjer", "gilde og salmar", "sport 1", "adresseavisen", "statens"]}, {"field": "kw-location", "value": ["bergen", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["bertel o. steen", "jan fjelds\u00e6ter", "anne kathrine slung\u00e5rd", "elling finnanger", "erik jullumstr\u00f8"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1137623.ece5/ALTERNATES/w980-default/n%C3%A6r-slung%C3%A5rd"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Husmor p\u00e5 jobb igjen"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article506469.ece"}, {"field": "pageclass", "value": ["article"]}, {"field": "publishtime", "value": "2005-05-18T20:29:02.000Z"}, {"field": "recs-articleid", "value": "2154966"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2005-05-18T20:29:02.000Z"}, {"field": "recs-rawtitle", "value": "Husmor p\u00e5 jobb igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Eksordf\u00f8rer Anne Kathrine Slung\u00e5rd blir ikke st\u00e5ende som \u00abhusmor\u00bb p\u00e5 H\u00f8yres liste ved h\u00f8stens stortingsvalg."}, {"field": "thumbnail", "value": "http://content-thumbnail.cxpublic.com/content/thumbnail200x150/b449d699d49ca6019005f52987d5ee28fe6d45c5.jpg?5994b1b1"}, {"field": "thumbnailfullheightdimensions", "value": "200x1083"}, {"field": "timestamp", "value": "2017-08-16T20:57:21.000Z"}, {"field": "title", "value": "Husmor p\u00e5 jobb igjen"}, {"field": "url", "value": "http://www.adressa.no/nyheter/okonomi/article506469.ece"}, {"field": "urlhash", "value": "b449d699d49ca6019005f52987d5ee28fe6d45c5"}], "score": 0.7664368, "siteId": "9222270286501375973", "id": "b449d699d49ca6019005f52987d5ee28fe6d45c5"}

