{"fields": [{"field": "modifiedtime", "type": "time", "value": "2016-12-04T08:19:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Sprek"}, {"field": "author", "value": "elisabeth solvang"}, {"field": "body", "value": ["Saken oppdateres.", "Problemene kom snikende. I l\u00f8pet av sommeren 2015 opplevde Hesselberg at han slet med s\u00f8vnen. Andreas har lang erfaring innen IT-bransjen, men n\u00e5 f\u00f8lte han at han ikke mestret jobben sin, som han nylig hadde begynt i. Litt etter litt ble tilv\u00e6relsen m\u00f8rkere. Etter en stund ble Andreas sykemeldt med diagnosen moderat depresjon.", "- Jeg mistet all energi. Noen dager f\u00f8ltes det som om jeg satt i et svart hull. Den lille energien jeg hadde brukte jeg til kona mi, og de to sm\u00e5 barna v\u00e5re.", "For 38-\u00e5ringen bosatt i \u00c5lesund ble appen Geocaching et lyspunkt i m\u00f8rket han bar p\u00e5 inni seg. Andreas har alltid v\u00e6rt et friluftsmenneske, men n\u00e5 trengte han et ekstra dytt for \u00e5 komme seg ut. Geocaching, en app han tilfeldigvis oppdaget, ble dyttet han trengte.", "Geocaching er, enkelt forklart, en app som sender brukerne ut p\u00e5 en slags orientering. Brukerne av appen f\u00f8lger GPS-koordinater til en geocache, eller cache, som er lagt ut av andre brukere. N\u00e5r man finner cachen blir det registrert i appen. Cachen best\u00e5r dessuten av sm\u00e5 bokser, og inne i boksene ligger det en logg som man skriver seg inn i.", "- Cacher finnes overalt utend\u00f8rs, b\u00e5de i urbane milj\u00f8er og i naturen. De ulike cachene er gradert ut fra vanskelighetsgrad, forklarer Andreas.", "For han fikk geocaching en helt spesiell betydning i perioden han var deprimert.", "- Geocachingen fikk tankene mine over p\u00e5 noe annet. Det ga meg mestringsf\u00f8lelse \u00e5 finne cachene og jeg fikk mange fine naturopplevelser. Ved \u00e5 jakte etter geocachene oppdaget jeg nye steder som jeg helt sikkert ikke hadde funnet uten, sier Andreas, og legger til:", "- Jeg hadde mest lyst til \u00e5 gr\u00e5te, men appen fikk meg ut. Selv om det ofte var tungt \u00e5 tvinge meg selv ut, erfarte jeg at resten av dagen ble enda tyngre om jeg lot det v\u00e6re.", "Disse erfaringene stemmer med forskning som er gjort p\u00e5 fysisk aktivitet og psykiske plager.", "- Det er god dokumentasjon p\u00e5 at fysisk aktivitet hjelper mot lette til moderate depresjoner, konstaterer Anders Farholm, stipendiat ved seksjon for coaching og psykologi ved Norges idrettsh\u00f8gskole.", "Han sier at mye ogs\u00e5 tyder p\u00e5 at det kan v\u00e6re ekstra nyttig \u00e5 trene ute, i naturen.", "- Ja, selv om man kan f\u00e5 det samme fysiske utbyttet av \u00e5 g\u00e5 langs en vei eller l\u00f8pe p\u00e5 en tredem\u00f8lle, ser det ut til at det gir en ekstra bonus \u00e5 trene i naturen fordi det gir mer overskudd.", "Anders Farholm forklarer den positive effekten Andreas hadde gjennom geocaching med flere faktorer.", "- For at en aktivitet skal ha en positiv effekt er det avgj\u00f8rende at man finner en aktivitet man liker selv, og det var tydeligvis tilfellet her. Liker man aktiviteten gj\u00f8r det at man klarer \u00e5 holde ut med den over tid. Man m\u00e5 finne glede i aktiviteten i seg selv, ikke gj\u00f8re det fordi man \u00abm\u00e5\u00bb eller fordi andre sier at du skal, forteller forskeren.", "I tillegg vil lystbetont fysisk aktivitet utl\u00f8se fysiologiske faktorer som virker positivt inn p\u00e5 psyken.", "- Gjennom trening skilles blant annet endorfiner ut, som hjelper oss til \u00e5 tenke mer positivt. Dessuten gir aktivitet mestringsf\u00f8lelse, og sist, men ikke minst, kan man oppleve et fellesskap gjennom aktivitet.", "Ogs\u00e5 dette var tilfellet for Andreas. Han er vanligvis en sosial type, men da han var syk orket han ikke \u00e5 ha kontakt med venner. Han opplevde imidlertid et fellesskap med andre geocachere. Med dem kunne han v\u00e6re sosial p\u00e5 en n\u00f8ytral m\u00e5te.", "- Jeg fikk et uh\u00f8ytidelig og uforpliktende fellesskap med andre som drev med geocaching. Slik fikk jeg f\u00f8lelsen av \u00e5 v\u00e6re en del av samfunnet selv om jeg var syk, og det var en god f\u00f8lelse.", "Sommeren 2016 gikk depresjonen til Andreas over. Han har f\u00e5tt en ny jobb og livet smiler igjen. N\u00e5 som han har f\u00e5tt depresjonen litt p\u00e5 avstand, sier han:", "\u2013 Geocachingen reddet livet mitt i denne perioden. Den gjorde at jeg overlevde underveis.", "Andreas kommer ikke til \u00e5 slutte med geocaching. Interessen hans har smittet over p\u00e5 resten av familien, og han har ofte s\u00f8nnen p\u00e5 fem med seg p\u00e5 \u00abskattejakt\u00bb. S\u00e5 stor er Andreas` entusiasme for geocaching at han ogs\u00e5 har f\u00e5tt Geocacher som mellomnavn, registrert i folkeregisteret. Andreas ler.", "\u2013 Livet er for kort til \u00e5 ta et navn s\u00e5 h\u00f8ytidelig. Kan min interesse f\u00e5 andre til \u00e5 oppdage denne aktiviteten, s\u00e5 er det bra.", "Mobilapper kan ofte v\u00e6re dyttet mange trenger for \u00e5 komme i gang med trening.", "\u2013 Jeg tror at ny teknologi kan n\u00e5 mange man ellers ikke ville n\u00e5dd. Slik kan mobilapper v\u00e6re det som gj\u00f8r at kommer i gang med trening, sier Anders Farholm ved Norges idrettsh\u00f8gskole.", "Han f\u00e5r st\u00f8tte av Kirsti Riiser, som er postdoktor ved institutt for fysioterapi ved H\u00f8gskolen i Oslo og Akershus. Hun har forsket p\u00e5 effekten av nettbasert aktivitetsregistrering.", "\u2013 En app vil kunne ha noe \u00e5 si for selvmonitorering og strukturering, sier Riiser, og legger til:", "\u2013 De positive erfaringene Andreas beskriver stemmer godt med motivasjonsteori. Det \u00e5 bli en del av et fellesskap med andre som bruker appen, bidrar til \u00e5 styrke den indreregulerte motivasjonen. I tillegg kan en app som dette gj\u00f8re at man utfordrer seg selv og opplever mestring. Alt er faktorer som \u00f8ker sannsynligheten for \u00e5 fortsette med en aktivitet over tid.", "Kristin \u00d8ygard, som er trenings- og organisasjonsr\u00e5dgiver i Diabetesforbundet, har v\u00e6rt med p\u00e5 \u00e5 utvikle appen Styrk sammen med Helsedirektoratet og firmaet Muscle Animations. Sistnevnte er det l\u00e6rerkrefter fra Norges idrettsh\u00f8gskole som st\u00e5r bak. Denne appen har v\u00e6rt en suksess og er lastet ned 40.000 ganger i l\u00f8pet av ett \u00e5r.", "\u2013 Jeg tror mange apper kan v\u00e6re et godt verkt\u00f8y og en god motivasjonsfaktor for folk, sier \u00d8ygard, og legger til:", "\u2013 Husk at mange i st\u00f8rst grad lar seg motivere til trening fordi det gir en god psykisk effekt, vi blir glade av det. Den fysiske effekten kommer faktisk p\u00e5 andreplass, p\u00e5peker hun.", "Derfor er det avgj\u00f8rende for folk \u00e5 drive med noe som er g\u00f8y. F\u00e5 lar seg tvinge til trening med pekefinger.", "\u2013 Her har apper en funksjon fordi mange opplever at det gj\u00f8r aktiviteten ekstra morsom og interessant.", "Er en teknologisk orienteringslek etter utlagte geocacher.", "Cachene har ulik vanskelighetsgrad. Noen er tilpasset barn og inneholder bytteleker.", "P\u00e5 verdensbasis er det registrert over to millioner geocacher og fem millioner geocachere.", "Andreas Geocacher Hesselberg har laget en humoristisk video om geocaching som er lagt ut p\u00e5 YouTube. Der har han latt seg inspirere av Matt Harding, som danser ulike steder i verden. Gjennom videoen vil han vise at det finnes glimt av glede selv i m\u00f8rke situasjoner. Folk fra hele verden har skrevet til Andreas og takket for inspirasjonen.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "4b085d53681e48e738763b95ce46225e23670f579aed57a33fd4c0e7adbdbb43"}, {"field": "createtime", "value": "2016-12-04T12:41:31.000Z"}, {"field": "description", "value": "\u2013 Jeg ville bare gr\u00e5te, men appen fikk meg ut, sier Andreas Geocacher Hesselberg."}, {"field": "heading", "value": ["Andreas (38) var deprimert og sov d\u00e5rlig. En app endret alt. -adressa.no", "Cacher", "Tungt", "Overskudd", "Endorfiner", "Reddet livet", "Dytt i app"]}, {"field": "id", "value": "c1b5e2e0839c19ac3da849404da24ffa6b1c02fb"}, {"field": "keyword", "value": "Sprek"}, {"field": "keywords", "value": "Sprek"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["app", "appen", "fysisk aktivitet", "trene", "geocacher", "aktivitet", "lar", "geocaching"]}, {"field": "kw-entity", "value": ["youtube", "helsedirektoratet", "diabetesforbundet", "muscle animations", "h\u00f8gskolen", "oslo og akershus", "norges", "styrk", "geocaching"]}, {"field": "kw-location", "value": "\u00e5lesund"}, {"field": "kw-pageclass", "value": "article"}, {"field": "kw-person", "value": ["anders farholm", "kirsti riiser", "andreas geocacher hesselberg", "matt harding", "kristin \u00f8ygard"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/a3bc4dbe-7a69-43f4-8898-281d42b275aa?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Andreas (38) var deprimert og sov d\u00e5rlig. En app endret alt."}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Andreas-38-var-deprimert-og-sov-darlig-En-app-endret-alt-226859b.html"}, {"field": "pageclass", "value": ["article"]}, {"field": "publishtime", "value": "2016-12-04T08:19:10.000Z"}, {"field": "recs-articleid", "value": "226859"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-12-04T08:19:10.000Z"}, {"field": "recs-rawtitle", "value": "Andreas (38) var deprimert og sov d\u00e5rlig. En app endret alt. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "\u2013 Jeg ville bare gr\u00e5te, men appen fikk meg ut, sier Andreas Geocacher Hesselberg."}, {"field": "thumbnail", "value": "http://content-thumbnail.cxpublic.com/content/thumbnail200x150/c1b5e2e0839c19ac3da849404da24ffa6b1c02fb.jpg?597f3d89"}, {"field": "thumbnailfullheightdimensions", "value": "200x1932"}, {"field": "timestamp", "value": "2017-07-31T14:24:09.000Z"}, {"field": "title", "value": "Andreas (38) var deprimert og sov d\u00e5rlig. En app endret alt."}, {"field": "url", "value": "http://www.adressa.no/100Sport/sprek/Andreas-38-var-deprimert-og-sov-darlig-En-app-endret-alt-226859b.html"}, {"field": "urlhash", "value": "c1b5e2e0839c19ac3da849404da24ffa6b1c02fb"}], "score": 0.87397957, "siteId": "9222270286501375973", "id": "c1b5e2e0839c19ac3da849404da24ffa6b1c02fb"}

