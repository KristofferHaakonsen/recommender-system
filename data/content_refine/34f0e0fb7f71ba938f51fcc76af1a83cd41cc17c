{"fields": [{"field": "modifiedtime", "type": "time", "value": "2012-06-18T12:28:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "KOFI OG KOJO er f\u00f8dt og oppvokst i Trondheim, etter at moren Novissi Attivor og faren William Numanyoh-Amedorme kom til Norge p\u00e5 slutten av 80-tallet. Amesowoh var ni \u00e5r da hun flyttet til Trondheim fra Ghana. Adresseavisen m\u00f8ter dem hjemme hos familien Bekoe p\u00e5 Vik\u00e5sen i Trondheim. Der har de to minste barna bodd siden de kom hjem fra Ghana i januar. Guttene g\u00e5r p\u00e5 Kolstad barneskole og Amesowho tar helse- og sosialfag. Hun bor hos venner av familien i Fossegrenda. Mellom munnfuller med p\u00f8lse og br\u00f8d, konkurrer guttene med Super-Mario p\u00e5 hver sin game-boy.", "- Det var pappa som kj\u00f8pte game-boy til oss i Amsterdam p\u00e5 vei til Ghana da mamma var syk. Han sa ja med en gang, ler Kofi. Hverdagslivet er i ferd med \u00e5 komme i gjenge igjen. Men det er en gripende historie de tre har \u00e5 fortelle.", "Hjem til Ghana", "I fjor h\u00f8st ble mamma Novissi syk. I ett \u00e5r hadde hun jobbet som sosionom p\u00e5 R\u00f8ros. Det var hennes f\u00f8rste faste jobb etter endt utdanning. Hun var den f\u00f8rste afrikanske kvinne i Trondheim med sosionomutdanning. Veien fram hadde v\u00e6rt lang og t\u00f8ff, men n\u00e5 s\u00e5 hun lyst p\u00e5 framtida for seg og barna. Det viste seg at hun hadde kreft i leveren. Etter et opphold p\u00e5 St. Olavs Hospital ble det klart at hun ikke hadde lenge igjen \u00e5 leve. Hun bestemte seg raskt. Hun ville hjem til Ghana.", "- Jeg ringte til pappa og fortalte det. Han var i Ghana da, men han kom hit for \u00e5 hente mamma. Jeg og Kofi ble med, forteller Kojo, og fortsetter:", "- Da vi kom til Ghana ble hun f\u00f8rst bra. Men etter to uker snudde det seg.", "- Det er s\u00e5 varmt i Ghana, forklarer Kofi. De to guttene har v\u00e6rt der flere ganger sammen med foreldrene. Men denne gangen kom til \u00e5 bli helt annerledes.", "Tung hemmelighet", "Den f\u00f8rste s\u00f8ndagen i november deltok pappa William i en slektnings begravelse. Siste gang Kojo s\u00e5 faren fikk han klokka hans. S\u00e5 han kunne se n\u00e5r han kom tilbake.", "- S\u00e5 gikk han. Men han kunne jo ikke komme tilbake, sier Kojo enkelt. Det tragiske skjedde. Et s\u00f8skenbarn ble p\u00e5kj\u00f8rt av en bil. William dro straks til ulykkesstedet. Mens han ventet p\u00e5 at en taxi skulle kj\u00f8re s\u00f8skenbarnet til sykehuset ble han selv p\u00e5kj\u00f8rt. Han d\u00f8de p\u00e5 stedet. Etter dette fulgte noen kaotiske dager. Onkelen til Kofi, Kojo og Amesowoh \u00f8nsket ikke \u00e5 fortelle de to minste at pappa var d\u00f8d. Ikke f\u00f8r moren d\u00f8de. P\u00e5 den m\u00e5ten skulle de slippe \u00e5 f\u00e5 de oppr\u00f8rende beskjedene to ganger. Men stores\u00f8ster Amesowoh visste.", "Br\u00f8t ikke l\u00f8fter", "En dag utbryter Kojo:", "- Jeg tror ikke pappa kommer tilbake. Men han sa han skulle komme tilbake, og han bruker ikke \u00e5 bryte l\u00f8ftene sine.", "- Jeg ble helt stum. Jeg visste ikke hva jeg skulle si. Det var veldig vondt, men jeg kunne ikke fortelle det, sier Amesowoh.", "- Men du hadde jo en god grunn, tr\u00f8ster Kojo, og ser fornuftig bort p\u00e5 stores\u00f8steren.", "Mammas lapp", "I mellomtida bes\u00f8kte barna mamma hver dag mens hun var syk. En dag gir hun tegn om at hun \u00f8nsker \u00e5 formidle noe.", "Hun var ikke sterk nok til \u00e5 skrive selv, men med hjelp fra en i familien ble \u00f8nsket hennes skrevet ned p\u00e5 en lapp.", "- Hun ville at vi skulle bo i Norge. Kanskje fordi det er bedre skoler her. Ogs\u00e5 hadde det kanskje noe \u00e5 gj\u00f8re med dialekt og spr\u00e5k og s\u00e5nn, sier Kojo.", "- De tok tommelfingeren til mamma og presset ned p\u00e5 lappen. S\u00e5 det skulle v\u00e6re sikkert at det var hun som ville det, forklarer Kofi og viser oss hvordan det ble gjort. Stores\u00f8ster ser kj\u00e6rlig p\u00e5 lillebroren og ler.", "Dagen etter bes\u00f8kte barna moren p\u00e5 nytt. Ett kvarter etter at de hadde g\u00e5tt d\u00f8de hun. Onkel Ofori m\u00e5tte gi dem det tunge budskapet om at begge foreldrene n\u00e5 var d\u00f8de.", "- Det var tungt og vondt \u00e5 f\u00e5 vite at pappa var d\u00f8d. Vi var p\u00e5 en m\u00e5te mer forberedt p\u00e5 hva som skulle skje med mamma. Derfor var det pappa vi trodde skulle stille opp for oss, forteller Amesowoh.", "- Jeg og Kofi tok flyet alene tilbake til Norge. Det gikk greit. Vi s\u00e5 p\u00e5 TV og s\u00e5nn. Det er i Norge vi vil bo, forteller Kojo.", "Amesowohs plan", "- Foreldrene v\u00e5re har gjort sitt beste for oss. Vi vet hva de vil vi skal gj\u00f8re. Vi skal utdanne oss til noe, sier Amesowoh. Hun har lyst til \u00e5 bli hudpleier. Og kanskje ta videreutdanning innen makeup.", "- Jeg skal bli bilmekaniker, forteller Kojo kjapt. Kofi forteller oss at storebroren kan mekke b\u00e5de ishockeyspill og game-boy. Michael Bekoe er ogs\u00e5 stolt av guttene som bor hos han. De skal etter planen bo der frem til midten av juli.", "- Barnevernet jobber n\u00e5 intenst med \u00e5 finne en fosterfamilie til dem. Det er sterke gutter. Flinke p\u00e5 skolen begge to. Og skikkelige gode i fotball, forteller Bekoe. I helga var Kofi med p\u00e5 Kvikk-cup. Stolt viser han oss medalje og diplom.", "- Det var artig \u00e5 se han spille. Jeg har aldri sett Kofi s\u00e5 god f\u00f8r, smiler Amesowoh. Hun har en vel gjennomtenkt plan. Hun skal bli noe. F\u00e5 seg utdanning, jobb og leilighet. Akkurat slik mamma og pappa ville. Men ikke bare derfor:", "- Kofi og Kojo er br\u00f8drene mine. Jeg vil ta vare p\u00e5 dem. De m\u00e5 bare bli litt st\u00f8rre f\u00f8rst.", "PS: Det er opprettet et fond til st\u00f8tte for barna. Interesserte kan overf\u00f8re penger til konto.nr. 6401.67.07757."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9c3e6200d866b4b0c98519a63d0fc6616b13e78bf4dd6b8c43b2cd1c7461053a"}, {"field": "createtime", "value": "2017-04-30T11:28:24.000Z"}, {"field": "description", "value": "I fjor h\u00f8st fikk mamma Novissi kreft. Hun reiste fra Trondheim og hjem til Ghana for \u00e5 tilbringe sine siste uker der. Da trebarns-familien var samlet i hjemlandet for siste gang ble de rammet av en ny tragedie: Pappa William ble drept i en bilulykke. Tre uker senere d\u00f8de mamma Novissi. Hennes siste \u00f8nske var at barna Kofi (9), Kojo (11) og Amesowoh (19) skulle vokse opp i Norge."}, {"field": "dominantimage", "value": "http://www.adressa.no/incoming/article1039691.ece5/ALTERNATES/w980-default/ver2%20Foreldreloes_01_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/34f0e0fb7f71ba938f51fcc76af1a83cd41cc17c.jpg?5990ccfe"}, {"field": "dominantthumbnaildimensions", "value": "300x169"}, {"field": "heading", "value": "Mistet b\u00e5de mor og far -adressa.no"}, {"field": "id", "value": "34f0e0fb7f71ba938f51fcc76af1a83cd41cc17c"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "family-and-parenting"}, {"field": "kw-concept", "value": ["mamma", "d\u00f8d", "barna", "pappa", "hjem", "trondheim", "dag", "bes\u00f8kte barna"]}, {"field": "kw-entity", "value": ["kolstad", "super-mario", "amesowoh", "novissi attivor", "ofori", "olavs hospital", "kvikk", "fossegrenda", "st. olavs hospital", "amesowho", "kofi", "vik\u00e5sen", "kojo og amesowoh", "kojo"]}, {"field": "kw-location", "value": ["r\u00f8ros", "trondheim", "norge", "ghana", "amsterdam"]}, {"field": "kw-pageclass", "value": "article"}, {"field": "kw-person", "value": ["william numanyoh-amedorme", "michael bekoe"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1039691.ece5/ALTERNATES/w980-default/ver2%20Foreldreloes_01_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mistet b\u00e5de mor og far"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article139557.ece"}, {"field": "pageclass", "value": ["article"]}, {"field": "publishtime", "value": "2002-04-11T06:26:13.000Z"}, {"field": "recs-articleid", "value": "2708470"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-04-11T06:26:13.000Z"}, {"field": "recs-rawtitle", "value": "Mistet b\u00e5de mor og far -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "I fjor h\u00f8st fikk mamma Novissi kreft. Hun reiste fra Trondheim og hjem til Ghana for \u00e5 tilbringe sine siste uker der. Da trebarns-familien var samlet i hjemlandet for siste gang ble de rammet av en ny tragedie: Pappa William ble drept i en bilulykke. Tre uker senere d\u00f8de mamma Novissi. Hennes siste \u00f8nske var at barna Kofi (9), Kojo (11) og Amesowoh (19) skulle vokse opp i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/34f0e0fb7f71ba938f51fcc76af1a83cd41cc17c.jpg?5990ccfe"}, {"field": "thumbnailfullheightdimensions", "value": "200x1424"}, {"field": "timestamp", "value": "2017-08-13T22:04:46.000Z"}, {"field": "title", "value": "Mistet b\u00e5de mor og far"}, {"field": "url", "value": "http://www.adressa.no/nyheter/trondheim/article139557.ece"}, {"field": "urlhash", "value": "34f0e0fb7f71ba938f51fcc76af1a83cd41cc17c"}], "score": 0.3848269, "siteId": "9222270286501375973", "id": "34f0e0fb7f71ba938f51fcc76af1a83cd41cc17c"}

