{"fields": [{"field": "modifiedtime", "type": "time", "value": "2015-11-17T13:23:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trend", "Oppussing", "Interi\u00f8r", "Forbrukerrettigheter"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Da Marlene Rasmussen og samboeren kj\u00f8pte nytt rekkehus for to \u00e5r siden, hadde baderomsgulvet bl\u00e5 fliser og veggen strietapet. De ville pusse det opp, men nye baderomsfliser kom ikke p\u00e5 tale.", "\u2014 Vi liker \u00e5 ha ting ikke alle har, sier Marlene Rasmussen.", "De valgte mikrosement p\u00e5 gulv, vegger og tak, og p\u00e5 baderomsbenken. Ogs\u00e5 den runde vasken er i samme materiale, h\u00e5ndlaget.", "P\u00e5 et mindre baderom i f\u00f8rste etasje var situasjonen en annen: De forrige eierne hadde allerede pusset det opp, kort tid f\u00f8r Rasmussen flyttet inn. Det hadde nye baderomsfliser og varmekabler.", "\u2014 Det var greit nok, men ikke slik vi ville ha det, sier hun.", "Hun og samboeren valgte \u00e5 legge mikrosementpuss utenp\u00e5 flisene her ogs\u00e5, men i rustikk stil, i motsetning til p\u00e5 det st\u00f8rre badet. Imitert kobber p\u00e5 vasken, sm\u00e5 biter av imitert gull i de beige veggene. Fargene skulle ta opp nyanser fra flisene i gangen utenfor. Se, de smarte triksene!", "Jan Hinkel i Dekorhuset AS, som forhandler mikrosementpuss, ansl\u00e5r en pris p\u00e5 rundt 1500 kroner pr. kvadratmeter, uten mva., for \u00e5 legge mikrosement opp\u00e5 gamle fliser, p\u00e5 et bad som ellers fungerer godt. Prisanslaget inkluderer b\u00e5de materialer og arbeid.", "Bj\u00f8rg Owren, kreativ leder i Informasjonskontoret for farger og interi\u00f8r (IFI), merker en \u00f8kende interesse for andre materialer enn fliser p\u00e5 badet.", "\u2014 Badet er ikke lenger det lille rommet man steller seg p\u00e5 om morgenen. Vi \u00f8nsker oss spa; st\u00f8rre bad, flere bad og flere funksjoner inn p\u00e5 badet. Da kommer ogs\u00e5 \u00f8nsket om \u00e5 skape en mer personlig stil. Hvite fliser p\u00e5 veggen og gr\u00e5, sandfarget eller bl\u00e5 fliser p\u00e5 gulvet var standard lenge. N\u00e5 opplever mange at fliser overalt gir litt institusjonspreg, sier hun, og trekker frem eksempler p\u00e5 overflater hun synes er spennende alternativer:- Tapet, vinylbelegg, v\u00e5tromsplater, slette malte vegger, eller malte vegger med struktur. Trepanel kan ogs\u00e5 brukes, s\u00e5fremt du holder deg langt nok unna v\u00e5tsoner, sier hun, og understreker:", "\u2014 Vil man ha et baderom som er \u00abpottetett\u00bb, er vinyl l\u00f8sningen.", "Direktoratet for byggkvalitet, Fagr\u00e5det for v\u00e5trom, Huseiernes Landsforbund og boligmappa.no gjennomf\u00f8rte i 2015 v\u00e5tromsunders\u00f8kelsen, der 2635 personer svarte p\u00e5 sp\u00f8rsm\u00e5l om oppussing av baderom.", "67 prosent hadde pusset opp badet i l\u00f8pet av de siste seks \u00e5rene. Hele 87 prosent hadde pusset opp i l\u00f8pet av de siste ti \u00e5rene. \u00c5rsaken til oppussingen var f\u00f8rst og fremst at folk \u00f8nsket mer moderne bad: To tredjedeler svarte det, mens en mindre andel begrunnet det med lekkasje eller med \u00f8nske om st\u00f8rre plass.For \u00f8vrig hadde 42 prosent av de spurte gjort hele eller deler av arbeidet selv.", "Cato O. Karlsen, daglig leder i Fagr\u00e5det for v\u00e5trom, p\u00e5peker imidlertid at mange eldre bad er robuste, selv om de kanskje ikke ser s\u00e5 moderne ut.\u2014 Vi ser bad som fungerer rimelig greit, som er b\u00e5de 30 og 40 \u00e5r gamle, sier han, og fortsetter:", "\u2014 Prim\u00e6rt har vi hatt litt utfordringer med hus bygget p\u00e5 70- og 80-tallet. Hus som er bygget p\u00e5 50- og 60-tallet kan ha bad som er bygget robuste og gode.", "Dette huset ser ut som et tre!", "Karlsen r\u00e5der folk som vil pusse opp badet, til \u00e5 bruke testede produkter med god dokumentasjon, som er egnet for bruk p\u00e5 v\u00e5trom.", "\u2014 I praksis betyr det at man velger malingssystemer eller vinyl som har \u00abSINTEF Teknisk Godkjenning\u00bb, eller tilsvarende. Vi erfarer en del tilfeller der det g\u00e5r galt grunnet lite egnede produkter, sier han.Baderomsplater er imidlertid godt egnet, if\u00f8lge Karlsen.", "Kevin H\u00e6geland, produktsjef i Fibo-Trespo, forklarer hvordan baderomsplatene er laget:", "\u2014 Kort fortalt er Fibo-Trespo veggpanel en syvlags kryssfin\u00e9rplate, med p\u00e5limt h\u00f8ytrykkslaminat p\u00e5 for- og bakside med tykkelse p\u00e5 ca. 10,2 millimeter, som er godkjent for v\u00e5trom og v\u00e5tsone. Dekoren p\u00e5 platen kan betegnes som \u00abmembranen\u00bb. I platene v\u00e5re med flisem\u00f8nster ligger det i tillegg et underark, som bestemmer om fugen skal v\u00e6re gr\u00e5 eller hvit, forteller han.", "Cato O. Karlsen mener videre at marmor er d\u00e5rlig egnet p\u00e5 v\u00e5trom, og r\u00e5der folk til \u00e5 v\u00e6re forsiktig med naturstein.", "\u2014 Naturstein er vanskelig \u00e5 vedlikeholde, sier han.", "Han mener dessuten at mange av de gamle badene b\u00f8r skiftes helt ut.\u2014 Ett av de viktigste argumentene for dette er at de gamle slukene har en litt annen utforming p\u00e5 klemringene, som ogs\u00e5 gjerne kan v\u00e6re rustet. N\u00e5r du skal ha vinylen ned i sluket, kan det v\u00e6re vanskelig \u00e5 f\u00e5 det tett, sier han, og p\u00e5peker samtidig at folk bruker badene p\u00e5 andre m\u00e5ter enn f\u00f8r.", "\u2014 Gamle bad, uten skader, kan f\u00e5 utfordringer n\u00e5r nye mennesker kommer inn og bruker badene annerledes enn tidligere beboer. Tidligere dusjet ingen direkte p\u00e5 gulv, man t\u00f8rket opp vanns\u00f8l, og brukerfrekvensen er vesentlig endret, sier han.", "Arne Nesje, seniorforsker ved SINTEF Byggforsk, p\u00e5peker at \u00abmilj\u00f8vennlig oppussing\u00bb i seg selv er et noe tvetydig begrep.", "\u2014 S\u00e5 snart du pusser opp noe som er funksjonelt, er det i utgangspunktet ikke milj\u00f8vennlig, sier han.", "Hvis du likevel vil at badet skal se annerledes ut, er det noen grep som bidrar til \u00e5 gj\u00f8re oppussingen mest mulig milj\u00f8vennlig.\u2014 Behold de gamle flisene. Legg flis p\u00e5 flis hvis membran og andre tettel\u00f8sninger fungerer. Da slipper du \u00e5 rive og lage et st\u00f8rre avfallsberg enn vi allerede har, sier Nesje.", "Det er ogs\u00e5 teknisk mulig \u00e5 legge ny vinyl over gammel flis. Det er imidlertid ingen god l\u00f8sning, mener Nesje.", "\u2014 Vinyl best\u00e5r av polyvinylklorid (PVC) som er et materiale som ikke fremst\u00e5r som et milj\u00f8vennlig alternativ.Ved riving klassifiseres PVC som risikoavfall og koster ekstra \u00e5 deponere, sier han. - Deesuten er det ikke s\u00e5 popul\u00e6rt som fliser, og sansynligheten for at det vil skiftes ut ved eventuelt salg av boligen, er stor. Det er ikke b\u00e6rekraftig tenkning.", "Som en enkel oppussing er imidlertid v\u00e5tromsmaling med \u00abSINTEF Teknisk Godkjenning\u00bb en mulighet.", "Med hensyn til mikrosementpuss er det vanskelig \u00e5 si noe klart.\u2014 Vi har for lite erfaring med det spesifikke produktet i v\u00e5trom. Men n\u00e5r det kommer til sement, er det mange synspunkter. Noen fremhever at sement er en av de verste CO2-forurenserne p\u00e5 kloden. Andre er opptatt av at det er et godt byggemateriale. Uansett er det ikke store volumer sement som g\u00e5r med til et v\u00e5trom hvis systemet ellers holder m\u00e5l, sier han.", "Nesjes kollega, Sverre Hol\u00f8s, ogs\u00e5 seniorforsker ved SINTEF Byggforsk, og fagredakt\u00f8r for Byggforsk-boken \u00abMilj\u00f8vennlig oppussing\u00bb som kom ut i 2008, synes det blir for detaljert \u00e5 skille mellom ulike oppussingsprodukter til badet.", "\u2014 Det er veldig mange materialer p\u00e5 markedet, og vanskelig for forbruker \u00e5 ha oversikt over millj\u00f8egenskaper. Velg holdbare l\u00f8sninger med godkjente materialer, s\u00e5 man ikke m\u00e5 renovere p\u00e5 nytt om f\u00e5 \u00e5r. Men det er en god id\u00e9 \u00e5 s\u00f8rge for at avfallet h\u00e5ndteres forsvarlig. S\u00f8rg ogs\u00e5 for at det ikke spres st\u00f8v rundt i boligen under arbeidet, slik at du ikke \u00f8delegger innemilj\u00f8et, sier han.", "Vi kan ogs\u00e5 anbefale disse reportasjene:", "Generelt anbefales det ikke \u00e5 male over noe som helst annet enn v\u00e5tromsstrie i v\u00e5trom, sier Bj\u00f8rg Owren i IFI.", "Fliser kan likevel males som en midlertidig l\u00f8sning, sier hun, og viser til f\u00f8lgende fremgangsm\u00e5te, beskrevet p\u00e5 ifi.no:", "V\u00e6r f\u00f8rst obs p\u00e5 at fliser og fuger er av ulikt materiale. Hvis du maler alt i samme slengen, vil du f\u00e5 en rutete overflate, uten skiller. Alternativt kan du maskere fugene, og siden friske dem opp med en spesiell fugepenn, som gir gr\u00e5 eller hvit farge. Uansett er det viktig \u00e5 rengj\u00f8re fliser og fuger grundig p\u00e5 forh\u00e5nd, noe som kan kreve en betydelig innsats og flere runder med vasking og skylling. Derfor er det ogs\u00e5 et usikkert prosjekt \u00e5 male fliser i v\u00e5tsonen, p\u00e5peker hun.", "Det er vanskelig \u00e5 f\u00e5 fuger og fliser tilstrekkelig rent.", "Etter rengj\u00f8ring b\u00f8r fliser slipes med et slipepapir eller en slipepad, for \u00e5 matte ned overflaten. N\u00e5r s\u00e5 alt st\u00f8v er fjernet, kan du bruke en sterk gulvmaling eller spraymaling. P\u00e5f\u00f8r to-tre str\u00f8k. For noen spraymalinger b\u00f8r du p\u00e5f\u00f8re en grunning f\u00f8rst.", "Arne Nesje, seniorforsker ved SINTEF Byggforsk, sier at det teknisk sett fungerer \u00e5 male fliser i t\u00f8rre deler av rommet , men frar\u00e5der \u00e5 gj\u00f8re det i dusjsonen.", "Det ser kanskje fint ut i to-tre \u00e5r, men s\u00e5 begynner det \u00e5 flasse. Da skaper du et vedlikeholdsbehov, sier han.", "Vis fakta"]}, {"field": "category0", "value": "bolig"}, {"field": "contenthash", "value": "e695386731558526b18b65ec242da656db766549d32502c88dd42a2a796c1029"}, {"field": "createtime", "value": "2016-12-03T09:11:48.000Z"}, {"field": "description", "value": "Marlene Rasmussen valgte mikrosement p\u00e5 badet."}, {"field": "heading", "value": ["Slik pusser du opp badet uten fliser -adressa.no", "Andre materialer", "42 prosent gj\u00f8r arbeidet selv", "Dokumenterte produkter", "Mener marmor er d\u00e5rlig egnet", "Hvor milj\u00f8vennlig er det?", "- Vanskelig med oversikt"]}, {"field": "id", "value": "c2b765c970d599ee63b92e5c16637ab07370bc2c"}, {"field": "keyword", "value": ["Trend", "Oppussing", "Interi\u00f8r", "Forbrukerrettigheter"]}, {"field": "keywords", "value": "Trend,Oppussing,Interi\u00f8r,Forbrukerrettigheter"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "dekorhuset as"}, {"field": "kw-concept", "value": ["flis", "bl\u00e5 fliser", "malte vegger", "male fliser", "bad", "gamle fliser", "valgte mikrosement", "d\u00e5rlig egnet", "milj\u00f8vennlig oppussing", "teknisk godkjenning", "gamle bad", "bruker badene"]}, {"field": "kw-entity", "value": ["fagr\u00e5det", "informasjonskontoret", "teknisk godkjenning", "huseiernes landsforbund", "fibo-trespo", "byggforsk", "milj\u00f8vennlig"]}, {"field": "kw-pageclass", "value": "article"}, {"field": "kw-person", "value": ["cato o. karlsen", "arne nesje", "jan hinkel", "sverre hol\u00f8s", "marlene rasmussen", "kevin h\u00e6geland", "bj\u00f8rg owren"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/29e41c47-636f-446d-905e-e5d4f57b6bd6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik pusser du opp badet uten fliser"}, {"field": "og-type", "value": "article"}, {"field": "og-url", "value": "http://www.adressa.no/bolig/Slik-pusser-du-opp-badet-uten-fliser-6958b.html"}, {"field": "pageclass", "value": ["article"]}, {"field": "publishtime", "value": "2015-11-18T07:00:00.000Z"}, {"field": "recs-articleid", "value": "6958"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-11-18T07:00:00.000Z"}, {"field": "recs-rawtitle", "value": "Slik pusser du opp badet uten fliser -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Marlene Rasmussen valgte mikrosement p\u00e5 badet."}, {"field": "thumbnail", "value": "http://content-thumbnail.cxpublic.com/content/thumbnail200x150/c2b765c970d599ee63b92e5c16637ab07370bc2c.jpg?59762ad6"}, {"field": "thumbnailfullheightdimensions", "value": "200x2275"}, {"field": "timestamp", "value": "2017-07-24T17:13:58.000Z"}, {"field": "title", "value": "Slik pusser du opp badet uten fliser"}, {"field": "url", "value": "http://www.adressa.no/bolig/Slik-pusser-du-opp-badet-uten-fliser-6958b.html"}, {"field": "urlhash", "value": "c2b765c970d599ee63b92e5c16637ab07370bc2c"}], "score": 1.0429103, "siteId": "9222270286501375973", "id": "c2b765c970d599ee63b92e5c16637ab07370bc2c"}

