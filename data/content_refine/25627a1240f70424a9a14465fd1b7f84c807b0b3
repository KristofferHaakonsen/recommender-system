{"fields": [{"field": "modifiedtime", "type": "time", "value": "2016-10-01T08:19:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Boksing"}, {"field": "author", "value": "anne-marit dahl"}, {"field": "body", "value": ["Saken oppdateres.", "L\u00f8rdag kveld bokser Cecilia Br\u00e6khus den f\u00f8rste proffkampen p\u00e5 norsk jord p\u00e5 35 \u00e5r, men f\u00f8r hun g\u00e5r i ringen, vil oppmerksomheten til de mer enn 10 000 tilskuerne v\u00e6re rettet mot Simen Nys\u00e6ter (26) fra Namsos.", "\u2014 Jeg f\u00e5r litt frysninger n\u00e5r jeg tenker p\u00e5 det som skal skje, innr\u00f8mmer Nys\u00e6ter.", "Tr\u00f8nderen er Norges beste tungvekter og skal bokse en av fire oppvisningskamper under \u00abThe homecoming\u00bb. Motstander er den britiske mesteren Jeamie Tshikeva som han har m\u00f8tt to ganger f\u00f8r. Det startet med tap, s\u00e5 ble det seier.", "- Hvordan g\u00e5r det n\u00e5?", "\u2014 Jeg g\u00e5r for ny seier. N\u00e5r kampen er ferdig, h\u00e5per jeg at du tenker: Oj, kan en mann p\u00e5 100 kilo flytte seg s\u00e5 fort? Er det mulig?, sier han.", "For Nys\u00e6ter som sliter med \u00e5 skaffe seg motstand her hjemme, betyr boksebegivenheten i Oslo en unik mulighet til \u00e5 vise seg fram. Han har tre runder \u00e1 tre minutter p\u00e5 seg.", "\u2014 Hva betyr det for deg at proffboksing blir lov igjen i Norge?", "\u2014 Det har mye \u00e5 si for meg. Det blir mye lettere \u00e5 gj\u00f8re ting p\u00e5 hjemmebane. Det er en st\u00f8rre sjanse for at jeg kan bo i Norge, sier bokseren som ser for seg en proffkarriere etterhvert. Han legger til:", "\u2014 Cecilia er utrolig flott talsperson for norsk boksing. Det er stort for meg \u00e5 f\u00e5 v\u00e6re med p\u00e5 dette.", "Han har aldri f\u00f8r bokset for mer enn 700 personer, men har begynt \u00e5 lukte p\u00e5 de store \u00f8yeblikkene som bokseringen kan by p\u00e5. I v\u00e5r var han n\u00e6r ved \u00e5 kvalifisere seg til OL.", "\u2014 Simen holder OL-niv\u00e5, men det er t\u00f8ft \u00e5 kvalifisere seg til OL for ut\u00f8vere fra Europa, sier trener Robert Walstad.", "Det er bare fire \u00e5r siden Nys\u00e6ter bokset sin f\u00f8rste kamp.", "\u2014 Jeg begynte \u00e5 bokse da jeg kom hjem til Namsos som 18-19-\u00e5ring. Jeg har alltid v\u00e6rt interessert, men har ikke hatt muligheten. I stedet har jeg trent mye basket og styrke, sier Nys\u00e6ter som nyter godt av boksekunnskapene til faren, tidligere toppbokser Einar Marius Nys\u00e6ter. Men det har g\u00e5tt hardt for seg mellom far og s\u00f8nn p\u00e5 trening:", "\u2014 Pappa r\u00f8yk nettopp ei sene i albuen da han holdt i mot puta jeg slo p\u00e5. N\u00e5 venter han p\u00e5 operasjon, sier bokseren.", "Walstad beskriver utviklingen hans som rivende p\u00e5 de 30 kampene han har bokset. Neste \u00e5r er EM et naturlig m\u00e5l.", "\u2014 Jeg har aldri f\u00f8r v\u00e6rt i s\u00e5 god fysisk form som jeg er n\u00e5. Jeg er hurtig og sl\u00e5r hardt, sier Nys\u00e6ter og legger til:", "\u2014 Gjennom samarbeidet med Robert har jeg f\u00e5tt trene med verdens beste boksere, blant annet p\u00e5 Cuba og England.", "Han er forberedt p\u00e5 mange reised\u00f8gn framover ogs\u00e5, men grunnarbeidet legger han hjemme i Trondheim, og Olympiatoppen i Gran\u00e5sen er en viktig st\u00f8ttespiller. Det gj\u00f8r godt, spesielt i en tid der bokseforbundet ikke har f\u00e5tt p\u00e5 plass en landslagstrener etter at sportssjef Erik Bredler i sommer valgte \u00e5 avslutte engasjementet sitt fem m\u00e5neder f\u00f8r kontrakten gikk ut.", "\u2014 Jeg setter meg h\u00f8ye m\u00e5l og ser ikke bort i fra at jeg kan ta medalje i EM, avslutter Nys\u00e6ter."]}, {"field": "category0", "value": "100sport"}, {"field": "category1", "value": "100sport|kampsport"}, {"field": "contenthash", "value": "8bd05bcba665530f6c213fee5c8b6aec2d1862e8586f2dc52679d2f2aa1d0e24"}, {"field": "createtime", "value": "2017-03-18T10:10:53.000Z"}, {"field": "description", "value": "Treningen foran \u00abThe homecoming\u00bb har g\u00e5tt hardt utover faren til tungvekter Simen Nys\u00e6ter."}, {"field": "heading", "value": ["Norges beste tungvekter \u00f8dela albuen til pappa p\u00e5 trening -adressa.no", "Unik mulighet", "N\u00e6r OL-billett", "EM neste m\u00e5l"]}, {"field": "id", "value": "25627a1240f70424a9a14465fd1b7f84c807b0b3"}, {"field": "keyword", "value": "Boksing"}, {"field": "keywords", "value": "Boksing"}, {"field": "kw-category", "value": ["kampsport", "100sport"]}, {"field": "kw-classification", "value": "sports"}, {"field": "kw-concept", "value": ["tungvekter", "tungvekter \u00f8dela albuen", "trent", "g\u00e5tt hardt", "bokse", "hjem", "kamp", "unik mulighet", "bokset", "tungvekter \u00f8dela", "\u00f8dela albuen"]}, {"field": "kw-entity", "value": ["the", "olympiatoppen", "gran\u00e5sen", "cuba og england", "jeamie tshikeva", "nys\u00e6ter"]}, {"field": "kw-location", "value": ["europa", "namsos", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["cecilia br\u00e6khus", "einar marius nys\u00e6ter", "simen nys\u00e6ter", "erik bredler", "robert walstad"]}, {"field": "kw-taxonomy", "value": ["100sport", "100sport/kampsport"]}, {"field": "og-image", "value": "http://vertical.snd.no/images/1fdc6c1f-4484-479e-9b6e-d2fbe947435b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norges beste tungvekter \u00f8dela albuen til pappa p\u00e5 trening"}, {"field": "og-type", "value": "article"}, {"field": "og-url", "value": "http://www.adressa.no/100Sport/kampsport/Norges-beste-tungvekter-odela-albuen-til-pappa-pa-trening-3770b.html"}, {"field": "pageclass", "value": ["article"]}, {"field": "publishtime", "value": "2016-10-01T08:19:57.000Z"}, {"field": "recs-articleid", "value": "3770"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|kampsport"}, {"field": "recs-publishtime", "value": "2016-10-01T08:19:57.000Z"}, {"field": "recs-rawtitle", "value": "Norges beste tungvekter \u00f8dela albuen til pappa p\u00e5 trening -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/kampsport"]}, {"field": "teaser", "value": "Treningen foran \u00abThe homecoming\u00bb har g\u00e5tt hardt utover faren til tungvekter Simen Nys\u00e6ter."}, {"field": "thumbnail", "value": "http://content-thumbnail.cxpublic.com/content/thumbnail200x150/25627a1240f70424a9a14465fd1b7f84c807b0b3.jpg?59394929"}, {"field": "thumbnailfullheightdimensions", "value": "200x1415"}, {"field": "timestamp", "value": "2017-06-08T12:55:05.000Z"}, {"field": "title", "value": "Norges beste tungvekter \u00f8dela albuen til pappa p\u00e5 trening"}, {"field": "url", "value": "http://www.adressa.no/100Sport/kampsport/Norges-beste-tungvekter-odela-albuen-til-pappa-pa-trening-3770b.html"}, {"field": "urlhash", "value": "25627a1240f70424a9a14465fd1b7f84c807b0b3"}], "score": 1.2512846, "siteId": "9222270286501375973", "id": "25627a1240f70424a9a14465fd1b7f84c807b0b3"}

