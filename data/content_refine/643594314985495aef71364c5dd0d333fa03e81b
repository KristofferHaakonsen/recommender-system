{"fields": [{"field": "modifiedtime", "type": "time", "value": "2012-05-31T20:03:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gunnhild r\u00f8the", "regionshistoriker"]}, {"field": "body", "value": ["Saken oppdateres.", "En av v\u00e5re nasjonale myter er at slaget p\u00e5 Stiklestad 29. juli 1030 stod mellom forsvarere av hedendommen og kristningskongen Olav Haraldssons h\u00e6r. At Olav har f\u00e5tt \u00e6ren av \u00e5 ha kristnet \u201dferdig\u201d Norge, er nok et resultat av hans virkningshistorie som Norges nasjonalhelgen. De senere \u00e5rs forskning har vist at dette er et forenklet syn p\u00e5 religionsskiftet. Overgangen fra hedendommen eller den norr\u00f8ne, f\u00f8rkristne religionen var en kompleks kulturell prosess som foregikk i \u00e5rhundrene f\u00f8r og etter 1030. Hva var da egentlig Olavs rolle i religionsskiftet? Her m\u00e5 vi skille mellom de faktiske hendelser og de mytiske/legendariske som er produkt av hans helgenstatus.", "N\u00e5r det gjelder slaget p\u00e5 Stiklestad, var dette like mye en maktkamp som en religionskamp. Det var kristne og hedninger i begge h\u00e6rene. At Olav etter sin d\u00f8d ble oppfattet som en helgen, har flere forklaringer hvor de religi\u00f8se og politiske aspekter er vevd inn i hverandre. Helgenk\u00e5ringen kan forklares som en norsk variant av en maktstrategi vi kan kalle politisk helgenk\u00e5ring. Dette var en popul\u00e6r strategi i de nordeuropeiske landene, og ikke minst i England da kristendommen bredte seg nordover. De kristne kongene som kjempet for den nye religionen, og d\u00f8de, ble oppfattet b\u00e5de som martyrer og stamfedre for de nye kristne dynastiene.", "Helgenk\u00e5ringen av Olav kan forst\u00e5s som en politisk helgenk\u00e5ring. Da landet kom under dansk styre etter Olavs fall, og de tr\u00f8nderske h\u00f8vdingene ble misforn\u00f8yd med situasjonen, fant helgenk\u00e5ringen sted. Det er ikke tilfeldig at den mest aktive i denne prosessen, var tr\u00f8nderh\u00f8vdingen Einar Tambarskjelve, en av Olavs hardeste motstandere. Einar var ogs\u00e5 den hissigste til \u00e5 angripe den danske kongemoren Alfiva da hun betvilte Olavs hellighet. Olav ble imidlertid erkl\u00e6rt hellig, og en helgenkult ble etablert med Klemenskirken som den f\u00f8rste gravkirken. Senere ble helgenskrinet flyttet rundt i byen etter hvor den regjerende kongen hadde behov for en religi\u00f8s legitimering av sin makt. Kongene som regnet seg som Olavs arvtakere, viste dette ved at de \u00e5pnet helgenkongens skrin og klippet kongens h\u00e5r og negler.", "Til tross for at de maktpolitiske motivene bak helgenk\u00e5ringen av Olav er \u00e5penbare, kan vi ogs\u00e5 stille sp\u00f8rsm\u00e5l om dette er hele forklaringen p\u00e5 helgenkongens plutselige popularitet. Selv Snorre som stort sett gir et rasjonalistisk bilde av helgenk\u00e5ringen, vektlegger den folkelige bevegelsen som f\u00f8rte til at Olav ble oppfattet som en hellig mann. Her er det nok flere faktorer som har virket sammen, b\u00e5de Olavs karismatiske personlighet, u\u00e5rene under den danske kongemoren Alfivas styre og en generell kontinuitet i religi\u00f8s praksis fra hedendom til kristendom. Legenden forteller at det sprang fram en kilde hvor kongens lik hadde st\u00e5tt i Nidaros. Dette vannet hadde helbredende kraft. Her er det nok snakk om en kristen tilpassing av f\u00f8rkristen kult av hellige kilder.", "P\u00e5 den andre siden kan de mange legender om kongens helbredende kraft mens han var i live, bygge p\u00e5 en folkelig oppfatning av han som en god \u201dhealer\u201d. U\u00e5ret som inntraff kunne blant folk fortolkes som en straff for at de hadde drept kongen. I det f\u00f8rkristne samfunnet var kongen s\u00e6rlig ansvarlig for \u00e5 skaffe godt \u00e5r og fred, en rolle som ogs\u00e5 ble tildelt helgenkongen Olav. I et skaldedikt fra \u00e5ret etter helgenk\u00e5ringen, sier skalden at Olav kan skaffe folk godt \u00e5r og fred fra Gud selv. Mens man f\u00f8r blotet til de hedenske guder for \u00e5 f\u00e5 godt \u00e5r og fred, henvendte man seg alts\u00e5 etter kristningen til helgenkongen og den kristne gud. Det er her snakk om en form for kontinuitet i den religi\u00f8se praksis. F\u00f8r kristningen hadde kongene og h\u00f8vdingene et s\u00e6rlig ansvarlig for \u00e5 sikre godt \u00e5r og fred ved \u00e5 lede blotene.", "I f\u00f8rkristen tid var etablering av mytiske genealogier som regnet herskerens \u00e6tt tilbake til gudene, en vesentlig strategi for \u00e5 legitimere makt. Ved religionsskiftet ble disse genealogiene tilpasset kristne mytiske skikkelser, samtidig som de fortsatt betraktet de hedenske guder som kongelige stamfedre. I sagaene finner vi s\u00e5ledes kongegenealogier som har med b\u00e5de Adam og Eva, Noah og de hedenske gudene. De angelsaksiske kongene regnet \u00e6tta si tilbake til Wodan/Odin. Dette gjaldt ogs\u00e5 Olav Haraldsson som if\u00f8lge Snorre stammet fra de svenske ynglingekongene som regnet seg som etterkommere av Odin, Njord og Fr\u00f8y. I den kristne middelalder var det s\u00e6rlig Odin som ble oppfattet som hedendommens kongegud. Dette er vel grunnen til at flere sagaforfattere impliserer en forbindelse mellom Odin og Olav. Det kan dreie seg om et m\u00f8te mellom den kristne kongen og Odin som en hedensk skikkelse. M\u00f8tene ender alltid med at Olav utklasser representanten for hedendommen, gjerne med \u00e5 sl\u00e5 han i hodet med b\u00f8nneboken sin.", "I andre tilfeller er relasjonen mellom Olav og Odin mer tilsl\u00f8rt. Rane kongsfostre som vanligvis er oppfattet som en historisk skikkelse, kan fortolkes som en forkledd Odin. I flere sagaer opptrer Odin i skikkelse av bonden Rane. Rane kongsfostre har dessuten en sentral rolle i sagnet om Olavs f\u00f8dsel hvor Rane forl\u00f8ser \u00c5sta med den hedenske kong Olav Geirstadalvs belte. Den nyf\u00f8dte Olav arvet den hedenske kongens ring, sverd og navn, og ble som voksen anklaget for \u00e5 betrakte seg selv som den gjenf\u00f8dte hedenske kongen, noe han selvf\u00f8lgelig som en god kristen benektet.", "En trekk ved helgenk\u00e5ringen av Olav som forener det politiske og religi\u00f8se, er martyrrollen. Gjennom sitt martyrium oppn\u00e5dde Olav \u00e5 bli kronet med martyrkronen som guds utvalgte. Dette er grunnen til at Olav, som aldri ble kronet som jordisk konge, i avbildninger og statuer framstilles med krone. I Olavs tilfelle var martyrrollen ikke bare betinget av hans d\u00f8d for den nye troen; han d\u00f8de ogs\u00e5 som Kristus. I avbildninger og sagaer finner vi Stiklestad framstilt som en norsk variant av Golgata hvor Olav blir pisket, tornekronet og korsfestet. I sagaene hylles han som en nordisk Kristus som renset de nordiske folkene for synd.", "Helgenk\u00e5ringen av Olav Haraldsson er et komplekst fenomen hvor elementer av religion og politikk f\u00f8res sammen i \u00e9n skikkelse. B\u00e5de kultisk og mytisk videref\u00f8rer helgenkongen den hedenske religionen samtidig som han eksemplifiserer den nye. Olav personifiserer religionsskiftet, og i fortolkningen av hans livshistorie m\u00f8tes den gamle Odin og den nye Kristus."]}, {"field": "category0", "value": "meninger"}, {"field": "contenthash", "value": "70231e2ed73490e5b6edc3f35b08581acc4d80a445045794481d79f0b63c8a53"}, {"field": "createtime", "value": "2017-04-29T20:39:23.000Z"}, {"field": "description", "value": "En av v\u00e5re nasjonale myter er at slaget p\u00e5 Stiklestad 29. juli 1030 stod mellom forsvarere av hedendommen og kristningskongen Olav Haraldssons h\u00e6r."}, {"field": "dominantimage", "value": "http://www.adressa.no/incoming/article1362408.ece5/ALTERNATES/w980-default/StiklestadHOVED"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/643594314985495aef71364c5dd0d333fa03e81b.jpg?597aeb9f"}, {"field": "dominantthumbnaildimensions", "value": "300x169"}, {"field": "heading", "value": "Mellom Odin og Kristus -adressa.no"}, {"field": "id", "value": "643594314985495aef71364c5dd0d333fa03e81b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["hedenske kong", "kristne", "hedenske guder", "kong"]}, {"field": "kw-entity", "value": ["olav og odin", "kristus", "odin og olav", "olav", "golgata", "odin og kristus", "adam og eva", "snorre", "\u00e5sta", "rane", "nidaros", "klemenskirken", "gud", "wodan", "noah", "alfiva", "njord og fr\u00f8y"]}, {"field": "kw-location", "value": ["odin", "england", "norge", "stiklestad"]}, {"field": "kw-pageclass", "value": "article"}, {"field": "kw-person", "value": ["olav geirstadalvs", "olav haraldsson", "einar tambarskjelve"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1362408.ece5/ALTERNATES/w980-default/StiklestadHOVED"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mellom Odin og Kristus"}, {"field": "og-type", "value": "article"}, {"field": "og-url", "value": "http://www.adressa.no/meninger/article1511061.ece"}, {"field": "pageclass", "value": ["article"]}, {"field": "publishtime", "value": "2010-07-28T07:58:00.000Z"}, {"field": "recs-articleid", "value": "1160595"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-07-28T07:58:00.000Z"}, {"field": "recs-rawtitle", "value": "Mellom Odin og Kristus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En av v\u00e5re nasjonale myter er at slaget p\u00e5 Stiklestad 29. juli 1030 stod mellom forsvarere av hedendommen og kristningskongen Olav Haraldssons h\u00e6r."}, {"field": "thumbnail", "value": "http://content-thumbnail.cxpublic.com/content/thumbnail200x150/643594314985495aef71364c5dd0d333fa03e81b.jpg?597aeb9f"}, {"field": "thumbnailfullheightdimensions", "value": "200x1747"}, {"field": "timestamp", "value": "2017-07-28T07:45:35.000Z"}, {"field": "title", "value": "Mellom Odin og Kristus"}, {"field": "url", "value": "http://www.adressa.no/meninger/article1511061.ece"}, {"field": "urlhash", "value": "643594314985495aef71364c5dd0d333fa03e81b"}], "score": 1.0473865, "siteId": "9222270286501375973", "id": "643594314985495aef71364c5dd0d333fa03e81b"}

