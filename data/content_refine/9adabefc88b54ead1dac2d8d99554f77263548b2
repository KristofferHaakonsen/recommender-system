{"fields": [{"field": "modifiedtime", "type": "time", "value": "2015-04-28T19:23:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Peter Egges plass ligger like utenfor hovedinngangen til Trondheim folkebibliotek, hvor Krambugata ender.", "Her vil eiendomsselskapet Angel n\u00e6ringsbygg DA bygge et n\u00e6ringsbygg over fem etasjer med et areal p\u00e5 til sammen 3670 kvadratmeter.", "Selskapet er eid av eiendomsinvestor og Rosenborg-styreleder Ivar Koteng og investor Ole Birger Gi\u00e6ver.", "Prosjektleder Ingrid S\u00e6ther\u00f8 sier at utbyggeren \u00f8nsker \u00e5 tilf\u00f8re plassen noe nytt og skape mer liv der, samtidig som man beholder noe av det gamle preget.", "- Det nye bygget skal reetablere Krambugata, en middelaldergate fra f\u00f8r Cicignons tid. Det som kjennetegner middelaldergatene, er at de ikke er s\u00e5 rettlinjet og brede som Cicignons gater. Tanken er \u00e5 gjenskape litt av den middelalderstrukturen, og gjenskape Peter Egges plass som et litt mer intimt byrom enn de andre plassene ved Torvet. Spenning ligger i at det ligger noe nytt og spennende som \u00e5pner seg, sier S\u00e6ther\u00f8.", "Plassen bygget tenkes oppf\u00f8rt p\u00e5 brukes i dag til parkering. Den er if\u00f8lge Trondheim kommune lite brukt til b\u00e5de opphold og som gjennomfarts\u00e5re for folk i Trondheim.", "I f\u00f8rste etasje av bygget ser utbyggeren for seg et publikumsrettet lokale. Noe publikumsrettet kan ogs\u00e5 komme lenger opp i etasjene, avhengig av hvem som vil leie bygget.", "P\u00e5 illustrasjonene som er utformet av Pir II arkitektkontor er det tegnet inn en bokkaf\u00e9 i f\u00f8rste etasje.", "- Jeg vil understreke at verken fasaden eller innholdet i f\u00f8rste etasje eller andre deler av bygget er endelig bestemt enn\u00e5. Vi tenker umiddelbart kaf\u00e9 eller utstilling i f\u00f8rste etasje. S\u00e5 er det helt \u00e5pent oppover i etasjene. P\u00e5 taket tenker vi en terasse. Hvorvidt denne vil bli offentlig eller ikke, kommer an p\u00e5 leietakerne, sier S\u00e6ther\u00f8.", "For \u00e5 f\u00e5 bygget oppf\u00f8rt, m\u00e5 utbyggerne f\u00e5 godkjent en ny reguleringsplan for tomta. Dette er fordi omr\u00e5det i dag er regulert til offentlig bebyggelse og veiter.", "Kommunen har behandlet reguleringsplanen, og lagt ut planen p\u00e5 h\u00f8ring. I sitt saksfremlegg anbefaler kommunen at planene kan gjennomf\u00f8res.", "- Volumets form er grundig bearbeidet for \u00e5 tilrettelegge for h\u00f8y arkitektonisk kvalitet og forslaget gir gode rammer for et prosjekt med et moderne uttrykk i et historisk viktig kvartal. Historiske g\u00e5rdsrom og gatel\u00f8p styrkes vesentlig i forhold til dagens situasjon. Peter Egges plass f\u00e5r nye aktive vegger og vil bli et godt byrom med ulike bruksmuligheter som vil styrke Midtbyens attraktivitet, skriver kommunaldirekt\u00f8r Einar Aassved Hansen i saksfremlegget.", "Bygningsforslaget blir imidlertid ikke like godt tatt imot av Fortidsminneforeningen. I sin h\u00f8ringsuttalelse p\u00e5peker foreningen at Peter Egges plass er en plass som har historisk betydning, og frykter at plassen kan falle fra hverandre om bygget tillates slik det er tenkt.", "- Skal signalbygninger aksepteres, b\u00f8r det v\u00e6re fordi de gir signal om noe relevant for byen og det offentlige rommet. P\u00e5 Peter Egges plass er det biblioteket som kunne v\u00e6rt signalbygg, en stor, sentral, offentlig kulturinstitusjon. Imidlertid er biblioteket preget av beskjeden arkitektur. Desto mer \u00f8deleggende blir det om et privat utleiebygg f\u00e5r overta fokus for oppmerksomheten, f\u00e5r frata biblioteket sin betydning som fondvegg og inngangsparti i plassrommet. Plassen mister mening, skriver Margrethe Stang, styreleder i Fortidsminneforeningen i h\u00f8ringsuttalelsen.", "H\u00f8ringsfristen for prosjektet gikk opprinnelig ut 18. april. Fylkesmannen har imidlertid bedt om en utsettelse, og f\u00e5tt denne innvilget. I en e-post tilt Trondheim kommune skriver Fylkesmannen tirsdag at den anbefaler \u00e5 ta med to bestemmelser i planen som g\u00e5r p\u00e5 st\u00f8y og milj\u00f8tekniske unders\u00f8kelser.", "Om disse blir tatt med i arbeidet med reguleringsplanen for tomta, vil det sannsynligvis ikke komme innsigelser fra Fylkesmannen. If\u00f8lge S\u00e6ther\u00f8 vil utbyggeren rette seg etter disse bestemmelsene.", "N\u00e5 skal utbyggeren g\u00e5 gjennom h\u00f8ringsuttalelsene, og gj\u00f8re eventuelle endringer etter \u00e5 ha g\u00e5tt gjennom disse. Deretter skal planene behandles av politikerne. Byggingen kan tidligst begynne v\u00e5ren 2016, if\u00f8lge S\u00e6ther\u00f8."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "f7771b723b722e3356314b94957693e00a730b19e3a246b5a5d207264e862e69"}, {"field": "createtime", "value": "2017-04-30T15:51:40.000Z"}, {"field": "description", "value": "Utbyggerne ser for seg kaf\u00e9 for publikum og kontorlokaler for n\u00e6ringslivet p\u00e5 Peter Egges plass."}, {"field": "dominantimage", "value": "http://www.adressa.no/incoming/article10898719.ece/jc2w2t/ALTERNATES/w980-default/Peter%20Egges%20plass%20og%20nybygg-12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9adabefc88b54ead1dac2d8d99554f77263548b2.jpg?5906080c"}, {"field": "dominantthumbnaildimensions", "value": "300x169"}, {"field": "heading", "value": ["Koteng vil bygge i fem etasjer bak biblioteket -adressa.no", "- Vil ha noe nytt", "Kaf\u00e9 eller annet publikumsbygg", "Anbefales av kommunen", "Skeptisk fortidsminneforening", "Byggestart tidligst v\u00e5ren 2016"]}, {"field": "id", "value": "9adabefc88b54ead1dac2d8d99554f77263548b2"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["etasjer bak biblioteket", "plass", "etasjer bak", "bygge", "etasje", "bak biblioteket"]}, {"field": "kw-entity", "value": ["cicignons", "fortidsminneforeningen", "fylkesmannen", "midtbyens", "angel", "krambugata", "pir ii", "torvet", "rosenborg"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["ole birger gi\u00e6ver", "ivar koteng", "einar aassved hansen", "peter egges", "ingrid s\u00e6ther\u00f8", "margrethe stang"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article10898719.ece/jc2w2t/ALTERNATES/w980-default/Peter%20Egges%20plass%20og%20nybygg-12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Koteng vil bygge i fem etasjer bak biblioteket"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10898676.ece"}, {"field": "pageclass", "value": ["article"]}, {"field": "publishtime", "value": "2015-04-28T19:23:43.000Z"}, {"field": "recs-articleid", "value": "10898676"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-04-28T19:23:43.000Z"}, {"field": "recs-rawtitle", "value": "Koteng vil bygge i fem etasjer bak biblioteket -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Utbyggerne ser for seg kaf\u00e9 for publikum og kontorlokaler for n\u00e6ringslivet p\u00e5 Peter Egges plass."}, {"field": "thumbnail", "value": "http://content-thumbnail.cxpublic.com/content/thumbnail200x150/9adabefc88b54ead1dac2d8d99554f77263548b2.jpg?5906080c"}, {"field": "thumbnailfullheightdimensions", "value": "200x1695"}, {"field": "timestamp", "value": "2017-04-30T15:51:40.000Z"}, {"field": "title", "value": "Koteng vil bygge i fem etasjer bak biblioteket"}, {"field": "url", "value": "http://www.adressa.no/nyheter/okonomi/article10898676.ece"}, {"field": "urlhash", "value": "9adabefc88b54ead1dac2d8d99554f77263548b2"}], "score": 0.9159984, "siteId": "9222270286501375973", "id": "9adabefc88b54ead1dac2d8d99554f77263548b2"}

