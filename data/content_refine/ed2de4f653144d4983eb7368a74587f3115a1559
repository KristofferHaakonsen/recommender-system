{"fields": [{"field": "modifiedtime", "type": "time", "value": "2016-02-06T09:20:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "Abba", "California"]}, {"field": "body", "value": ["Saken oppdateres.", "You can go your own way", "Go your own way", "You can call it another lonely day", "(Lindsey Buckingham, 1977)", "Inspirert av Moser-paret var det i forrige nummer av Ukeadressa en artikkel om ektepar som har skilt lag privat, men fortsatt samarbeider faglig i jobb.", "Ikke for \u00e5 fremst\u00e5 demotiverende, men ogs\u00e5 i pophistorien er det eksempler p\u00e5 skilte par som har fortsatt \u00e5 jobbe sammen i studio og p\u00e5 turneer. En stund.", "Det har nok v\u00e6rt emosjonelt krevende, men nettopp det emosjonelle trykket har ogs\u00e5 skapt mye bra musikk. Kunstneriske uttrykk med sterke og til dels motstridende f\u00f8lelser blir gjerne det.", "Mange av de beste albumene i pophistorien er skilsmissealbum. Tenk p\u00e5 Bob Dylans \u00abBlood On the Tracks\u00bb, Ulf Lundells \u00abDen vassa eggen\u00bb, Bryan Ferrys \u00abThe Bride Stripped Bare\u00bb, Adeles \u00ab21\u00bb, Marvin Gayes \u00abThere My Dear\u00bb. Men her skal det handle om en smalere kategori, album der begge de fraskilte samarbeider. Eller der alle de fraskilte er med, for \u00e5 ta de mest ekstreme tilfellene. Og det er nettopp dem vi skal ta.", "Tidenes mest kaotiske prosjekt med skilte hovedpersoner er innspillingen av Fleetwood Macs \u00abRumours\u00bb i 1976.", "Fleetwood Mac hadde en broket forhistorie fra 60-tallet og utover, men den kan vi la ligge n\u00e5. For f\u00f8rste gang p\u00e5 lenge hadde de f\u00e5tt en konsistent medlemsmasse. I tillegg til grunnleggerne bassist John McVie (Mac blant venner) og trommeslager Mick Fleetwood, pluss f\u00f8rstnevntes kone Christine McVie, hadde britene rekruttert det amerikanske paret Stevie Nicks/Lindsey Buckingham. De fem ga i 1975 ut albumet \u00abFleetwood Mac\u00bb \u2013 som ble en massiv salgssuksess.", "Forventningene til oppf\u00f8lgeren var store. Men det var komplikasjoner i lufta. Buckingham/Nicks kranglet 24/7 og McVie/McVie hadde skilt lag etter \u00e5tte \u00e5rs ekteskap. Som om dette ikke var nok, fikk Mick Fleetwood like f\u00f8r de gikk i studio nyss om at kona bedro ham med hans beste venn.", "Det var litt av en gjeng som m\u00f8ttes i luksuri\u00f8se omgivelser i California. Studioet Record Plant l\u00e5 ved strandkanten i lille Sausalito, medlemmene bodde i hver sine sm\u00e5 hus p\u00e5 stranden gjennom studioprosessen.", "De slikket sol og sine s\u00e5r p\u00e5 dagtid, m\u00f8ttes til fest i studio om kvelden \u2013 og s\u00e5 utp\u00e5 natta en gang, n\u00e5r de siste kokainstriper var sniffet og alle var n\u00e6r segneferdige, startet de innspillingen.", "Det er begrenset hvor synd en synes p\u00e5 folk som bruker like mye penger p\u00e5 \u00e9n kvelds kokainforbruk som vanlige folk f\u00e5r i m\u00e5nedsl\u00f8nn, men vi skj\u00f8nner de hadde det litt strengt.", "LES OGS\u00c5: Alle band burde hatt med ei jente", "Ukene og m\u00e5nedene gikk, verden og plateselskapet ventet p\u00e5 et ferdig resultat. Dette kunne jo ikke g\u00e5 bra.", "Men det var nettopp det det gjorde. Ett \u00e5r etter at selve studioinnspillingen startet, kom albumet ut. \u00abRumours\u00bb ble en umiddelbar suksess og holdt seg p\u00e5 f\u00f8rsteplass i USA sammenhengende i 31 uker. L\u00e5t etter l\u00e5t ble utgitt som single og ble store suksesser. Albumet har i alt solgt 40 millioner, noe som gj\u00f8r det til ett av tidenes \u00e5tte mestselgende album. De andre som har solgt over 40 millioner er \u00abThriller\u00bb, \u00abDark Side Of The Moon\u00bb, \u00abBat Out Of Hell\u00bb, \u00abSaturday Night Fever\u00bb, \u00abBodyguard\u00bb, \u00abEagles Greatest Hits\u00bb og \u00abBack In Black\u00bb.", "Enkelte musikkinteresserte, spesielt i Europa, hadde f\u00e5tt avsmak for musikkmilj\u00f8et i California p\u00e5 70-tallet; evig solskinn og ubegrenset tilgang til penger og dop gjorde den dominerende musikken uinteressant og musikerne uspiselige. Men selv vi som i utgangspunktet var n\u00f8lende til \u00e5 tilegne Fleetwood Mac kvaliteter, m\u00e5tte etter hvert innr\u00f8mme at dette var gull.", "LES OGS\u00c5 V\u00c5R ANMELDELSE AV NYUTGIVELSEN: Da solen skinte i California", "Fleetwood Mac i denne klassiske besetningen hadde tre vokalister som sto godt til hverandre. De samme tre var hver for seg gode l\u00e5tskrivere. Christine McVie, Stevie Nicks og Lindsey Buckingham var st\u00f8ttet av en eksemplarisk rytmeseksjon og omga seg med st\u00f8ttespillere p\u00e5 ekstremt h\u00f8yt h\u00e5ndverksniv\u00e5. Men hoved\u00e5rsaken til at \u00abRumours\u00bb fungerer s\u00e5 bra ogs\u00e5 i dag, er verken de flotte popl\u00e5tene, den finstemte musiseringen eller den flotte harmonisangen (selv om alle disse ingrediensene er viktige). Gullet i \u00abRumours\u00bb er friksjonen bandmedlemmene imellom.", "\u00abRumours\u00bb ble ikke s\u00e5 bra til tross for alle problemene bandmedlemmene imellom, men p\u00e5 grunn av problemene. Enn om fem d\u00f8dsrike, flinke og lykkelige musikere hadde brukt ett \u00e5r sammenhengende i verdens dyreste studio? Ville resultatet da blitt interessant?", "Uansett, Fleetwood Mac fortsatte . F\u00f8rst \u00abTusk\u00bb to \u00e5r senere, s\u00e5 med jevne mellomrom opp gjennom \u00e5rene \u2013 senest med album og turn\u00e9 i 2013.", "\u00abHer var det snakk om \u00e5 ta utgangspunkt i en gyllen sangkatalog og \u00e5 formidle l\u00e5tene med troverdighet og gl\u00f8d\u00bb, skrev jeg om konserten i Oslo Spektrum i 2013.", "LES OGS\u00c5 V\u00c5R ANMELDELSE AV KONSERTEN I OSLO : Helmax, Mac!", "Christine McVie er den eneste av de fem som ikke lenger er en del av folden. Stevie Nicks med sine stadig like flagrende skj\u00f8rt og eksentriske fremtoning kan kanskje ikke sies \u00e5 tilh\u00f8re denne verden, men hun fungerte godt p\u00e5 scenen \u2013 ogs\u00e5 i samsang med eksmannen Lindsey.", "Fleetwood Mac var hippienes svar p\u00e5 Abba \u2013 og nettopp Abba er den n\u00e6rmeste assosiasjonen n\u00e5r det gjelder to gifte, og s\u00e5 skilte, par i kompaniskap p\u00e5 scene og i studio.", "Kj\u00f8nnsrollene var mer tradisjonelle i Abba enn i Fleetwood Mac. Mennene skapte, mens kvinnene var blikfang.", "\u00abThe Winner Takes it All\u00bb skrev Bj\u00f8rn og sang Agnetha om avslutningen av deres kj\u00e6rlighetsliv. Men gruppen holdt det g\u00e5ende i flere \u00e5r etter sin sterkeste skilsmissel\u00e5t.", "Gruppens siste album, \u00abVisitors\u00bb, fungerer godt ogs\u00e5 som vemodig punktum for bandmedlemmenes personlige relasjoner. Ogs\u00e5 kvartettens musikalsk mest komplekse album har sukkers\u00f8t overflate. Sukker utenp\u00e5, smerte inni. Hos discodropsene Abba, som hos hippiehodene Fleetwood Mac. Inni var de like og egentlig ogs\u00e5 utenp\u00e5.", "Neither you nor", "I'm to blame when", "all is said and done", "(Ulvaeus/Andersson, 1981)", "Tre klassiske album der alle parter i", "skilsmissen(e) er involvert.", "1. Richard & Linda Thompson:", "Shoot Out The Lights (1982)", "Remember when we walked hand in hand?", "En mer hjerteskj\u00e6rende skilsmisseduett enn \u00abWalking On A Wire\u00bb er neppe skrevet.", "2. Fleetwood Mac: Rumours (1977)", "Fullt kaos i studio, full kontroll p\u00e5 det", "endelige resultatet.", "3. Abba: The Visitors (1981)", "Den resignerte melankolien kler", "b\u00e5de l\u00e5tskriverne og vokalistene, men", "musikalpreget trekker ned.", "ole.jacob.hoel@adresseavisen.no"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "1e68487eb828a9a42a5e4b01c980300d202ca4d3d98c8934c51228b7b33a0415"}, {"field": "createtime", "value": "2016-02-06T09:29:28.000Z"}, {"field": "description", "value": "Sukker utenp\u00e5, smerte inni. Du f\u00e5r det samme enten du velger skilsmissepopen i hippie- eller discodrakt."}, {"field": "dominantimage", "value": "http://www.adressa.no/pluss/kultur/article12121843.ece/kfeo0w/ALTERNATES/w980-default/abba%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ed2de4f653144d4983eb7368a74587f3115a1559.jpg?59654b01"}, {"field": "dominantthumbnaildimensions", "value": "300x169"}, {"field": "heading", "value": "Den vanskelige skilsmissen -adressa.no"}, {"field": "id", "value": "ed2de4f653144d4983eb7368a74587f3115a1559"}, {"field": "keyword", "value": ["Fra tid til annen", "rockhistorie", "Abba", "California"]}, {"field": "keywords", "value": "Fra tid til annen,rockhistorie,Abba,California"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["studio", "the", "you can", "bandmedlemmene imellom", "your own", "album", "own way", "go your own", "your own way", "go your", "vanskelige skilsmissen", "skilt"]}, {"field": "kw-entity", "value": ["moser", "record plant", "thriller", "winner takes", "agnetha", "blood on", "adeles", "rumours", "eagles greatest hits", "mcvie", "dark side of the moon", "bat out of hell", "all", "oslo spektrum", "saturday night fever", "bodyguard", "ukeadressa", "stevie nicks og lindsey buckingham", "tusk", "mick fleetwood", "visitors", "ulvaeus", "wire", "walking on a", "the bride stripped bare", "bj\u00f8rn", "there my dear", "fleetwood mac", "blood on the tracks"]}, {"field": "kw-location", "value": ["europa", "california", "sausalito", "abba"]}, {"field": "kw-pageclass", "value": "article"}, {"field": "kw-person", "value": ["lindsey buckingham", "christine mcvie", "stevie nicks", "john mcvie", "ulf lundells", "back in black", "bryan ferrys", "marvin gayes", "bob dylans"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12121843.ece/kfeo0w/ALTERNATES/w980-default/abba%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den vanskelige skilsmissen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/02/06/Den-vanskelige-skilsmissen-12121846.ece"}, {"field": "pageclass", "value": ["article"]}, {"field": "publishtime", "value": "2016-02-06T09:20:17.000Z"}, {"field": "recs-articleid", "value": "12121846"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-02-06T09:20:17.000Z"}, {"field": "recs-rawtitle", "value": "Den vanskelige skilsmissen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Sukker utenp\u00e5, smerte inni. Du f\u00e5r det samme enten du velger skilsmissepopen i hippie- eller discodrakt."}, {"field": "thumbnail", "value": "http://content-thumbnail.cxpublic.com/content/thumbnail200x150/ed2de4f653144d4983eb7368a74587f3115a1559.jpg?59654b01"}, {"field": "thumbnailfullheightdimensions", "value": "200x2742"}, {"field": "timestamp", "value": "2017-07-11T22:02:41.000Z"}, {"field": "title", "value": "Den vanskelige skilsmissen"}, {"field": "url", "value": "http://www.adressa.no/pluss/kultur/2016/02/06/Den-vanskelige-skilsmissen-12121846.ece"}, {"field": "urlhash", "value": "ed2de4f653144d4983eb7368a74587f3115a1559"}], "score": 0.49227923, "siteId": "9222270286501375973", "id": "ed2de4f653144d4983eb7368a74587f3115a1559"}

