{"fields": [{"field": "modifiedtime", "type": "time", "value": "2012-09-05T08:10:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "harry b. a. strand. kommmentator"}, {"field": "body", "value": ["Saken oppdateres.", "Det blir ikke mange venner igjen n\u00e5r sentrale Ap-politikere skal vurdere sin habilitet. N\u00e5 har justis- og beredskapsminister Grete Faremo havnet i habilitetsfellen igjen. Forrige gang endte det med \u00d8ystein M\u00e6lands avgang som politidirekt\u00f8r, fordi Faremo over natten fant ut at hun var inhabil, selv om M\u00e6land hadde hatt stillingen i over ett \u00e5r. M\u00e6land tolket det som manglende tillit og gikk av med \u00f8yeblikkelig virkning.", "Siden 27. april i \u00e5r har tidligere Nav-direkt\u00f8r, Tor Saglie, v\u00e6rt konstituert departementsr\u00e5d i Justisdepartementet. Han er gift med Faremos venninne, tidligere statsr\u00e5d Tove Strand. Saglie er den fremste kandidaten til \u00e5 bli \u00f8verste administrative sjef i Faremos departement, selv om han ikke var noen \u00e5penbar suksess som Nav-sjef. Faremos venninne, Tove Strand, var tidligere gift med Rune Gerhardsen. Deres datter, statssekret\u00e6r Mina Gerhardsen, er gift med Grete Faremos statssekret\u00e6r, Eirik \u00d8wre Thorshaug, som dermed blir stesvigers\u00f8nn til den trolig p\u00e5troppende departementsr\u00e5den, Tor Saglie.", "Dette er ikke helt enkelt. For i den store Ap-familien er det mange tr\u00e5der og floker. Da \u00d8ystein M\u00e6land i praksis ble sparket fordi Grete Faremo erkl\u00e6rte seg inhabil, var det Tor Saglie som tok seg av kontakten med den dav\u00e6rende politidirekt\u00f8ren. I forhold til Saglie, derimot, har Grete Faremo erkl\u00e6rt seg habil, og tiln\u00e6rmet uforst\u00e5ende til at problemstillingen blir reist, slik VG gjorde nylig. Forel\u00f8pig er det intet som tyder p\u00e5 at hun har til hensikt \u00e5 f\u00e5 vurdert sin habilitet, noe b\u00e5de fremst\u00e5ende eksperter p\u00e5 forvaltningsrett og opposisjonsledere reagerer med forbauselse p\u00e5.", "Tidligere var de alle kamerater i Arbeiderpartiet. N\u00e5 er det mer vennskap og bekjentskap som teller. Men en ting er tindrende klart: N\u00e5r saken settes p\u00e5 spissen, i full offentlighet, er de i hvert fall ikke venner. Tove Strand vil overhodet ikke snakke om sitt forhold til Faremo, som tidligere skal ha v\u00e6rt ganske tett og godt. Hennes mann, Tor Saglie, sier rett ut at Tove Strand og Faremo ikke har noe n\u00e6rt forhold i det hele tatt. Det er bare et damenettverk som m\u00f8tes av og til. \u2013De har ingen kontakt ut over det, sier han. Selv anser han ikke Faremo som en venn. Rett nok gjorde han grovarbeidet da Faremo m\u00e5tte bli kvitt M\u00e6land, men ellers har de bare m\u00f8ttes i sosiale tilstelninger hos felles venner, har Saglie fastholdt.", "Det er ikke lett \u00e5 v\u00e6re venn eller venners venn i karrierekretsene rundt Ap-makten. Det kan v\u00e6re l\u00f8nnsomt, men komplisert dersom det blir kjent hva vennskapet kan f\u00f8re til. Shippingmilliard\u00e6ren Felix Tschudi m\u00e5tte stille p\u00e5 teppet i kontrollkomiteen i Stortinget i mai, fordi han lenge har v\u00e6rt venn med utenriksminister Jonas Gahr St\u00f8re. Saken handlet om statlig st\u00f8tte til et logistikksenter i nord. Tschudi fant grunn til \u00e5 redusere deres felles vennekrets fra 30 til 15 personer, mens St\u00f8re gjorde s\u00e5 godt han kunne for \u00e5 fremstille sin venn som noe i n\u00e6rheten av en tilfeldig bekjent. Glemt var 17. mai-selskaper, brylluper og st\u00e5ende invitasjoner. St\u00f8res selverkl\u00e6rte habilitet var viktigere.", "For Faremo er det tiln\u00e6rmet umulig \u00e5 kunne leve med inhabilitet i mange forhold som gjelder departementets \u00f8verste embetsmann. Hun m\u00e5 v\u00e6re habil for \u00e5 gi Saglie jobben.", "Det er greit \u00e5 kunne v\u00e6re litt inhabil n\u00e5r noen skal ut. Det er verre n\u00e5r noen skal inn."]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "contenthash", "value": "b493b19b9760da9a1f69f8d744606232e5284a01dfe1733f6720d6d62699a9f2"}, {"field": "createtime", "value": "2016-01-15T11:35:56.000Z"}, {"field": "description", "value": "Sett fra hageselskapene til Ap-toppene p\u00e5 Oslos beste vestkant, er Norge et sv\u00e6rt lite land."}, {"field": "dominantimage", "value": "http://www.adressa.no/incoming/article4507653.ece/ALTERNATES/w980-default/Tegning.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0511cb9539ce57eba5db49faefe3d16cae2d8992.jpg?5984493f"}, {"field": "dominantthumbnaildimensions", "value": "300x169"}, {"field": "heading", "value": "Blant kamerater og falske venner -adressa.no"}, {"field": "id", "value": "0511cb9539ce57eba5db49faefe3d16cae2d8992"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger"]}, {"field": "kw-classification", "value": "law-government-and-politics"}, {"field": "kw-concept", "value": ["venn", "falske venner", "habil"]}, {"field": "kw-entity", "value": ["justisdepartementet", "nav", "arbeiderpartiet", "tove strand og faremo", "oslos", "stortinget"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["grete faremo", "eirik \u00f8wre thorshaug", "felix tschudi", "rune gerhardsen", "mina gerhardsen", "jonas gahr st\u00f8re", "tove strand", "\u00f8ystein m\u00e6land", "tor saglie"]}, {"field": "kw-taxonomy", "value": ["meninger", "meninger/kommentarer"]}, {"field": "og-image", "value": "http://www.adressa.no/incoming/article4507653.ece/ALTERNATES/w980-default/Tegning.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blant kamerater og falske venner"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/article4507649.ece"}, {"field": "pageclass", "value": ["article"]}, {"field": "publishtime", "value": "2012-09-05T08:10:28.000Z"}, {"field": "recs-articleid", "value": "4507649"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-publishtime", "value": "2012-09-05T08:10:28.000Z"}, {"field": "recs-rawtitle", "value": "Blant kamerater og falske venner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer"]}, {"field": "teaser", "value": "Sett fra hageselskapene til Ap-toppene p\u00e5 Oslos beste vestkant, er Norge et sv\u00e6rt lite land."}, {"field": "thumbnail", "value": "http://content-thumbnail.cxpublic.com/content/thumbnail200x150/0511cb9539ce57eba5db49faefe3d16cae2d8992.jpg?5984493f"}, {"field": "thumbnailfullheightdimensions", "value": "200x1621"}, {"field": "timestamp", "value": "2017-08-04T10:15:27.000Z"}, {"field": "title", "value": "Blant kamerater og falske venner"}, {"field": "url", "value": "http://www.adressa.no/meninger/kommentarer/article4507649.ece"}, {"field": "urlhash", "value": "0511cb9539ce57eba5db49faefe3d16cae2d8992"}], "score": 0.6743332, "siteId": "9222270286501375973", "id": "0511cb9539ce57eba5db49faefe3d16cae2d8992"}

