{"fields": [{"field": "modifiedtime", "type": "time", "value": "2016-11-18T08:10:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fotball-NM", "Kongsvinger IL", "Rosenborg BK"]}, {"field": "author", "value": "levi henriksen"}, {"field": "body", "value": ["Saken oppdateres.", "Som en gutt oppvokst i en festningsby blir jeg aldri lei historia om hvordan Davy Crockett & Co, snaue 200 menn i alt, forsvarte den lille misjonsstasjonen Alamo i Texas mot over 6000 meksikanske soldater. De holdt stand i 13 dager, f\u00f8r de ble overmannet og samtlige menn falt.", "Det er slik cupfinalen vil bli for oss mot Rosenborg.", "For Kongsvinger handler dette om s\u00e5 uendelig mye mer enn fotball. F\u00f8rste gang jeg ble omtalt i riksmediene, var da bandet mitt vant ungdommens radioavis' rockem\u00f8nstring i 1988. Da l\u00f8d overskriften i dav\u00e6rende Arbeiderbladet: \u00abKjellerband fra Kongsberg\u00bb stakk av med seieren, og siden har det p\u00e5 mange m\u00e5ter fortsatt slik.", "Vi er en by som folk stort sett kj\u00f8rer fort gjennom p\u00e5 vei til Sverige, og nylig snakket jeg med en av landets st\u00f8rste poeter, H\u00e5vard Rem, som noe beskjemmet (h\u00e5per jeg) m\u00e5tte innr\u00f8mme at Kongsvinger var en av f\u00e5 norske byer han aldri hadde bes\u00f8kt. Men selv om det er mange b\u00e5de vanlige og ber\u00f8mte mennesker som aldri har satt sine bein i Kongsvinger, er det desto flere som har h\u00f8rt om byen takket v\u00e6re fotballaget, og det som i 17 \u00e5r var et slags varemerke for at \"sesong p\u00e5 sesong \u00e6rlig arbeid best\u00e5r\". I mine reiser rundt i landet har jeg snakket t\u00e5rer i \u00f8ynene p\u00e5 atskillelige taxisj\u00e5f\u00f8rer fra Kirkenes til Lindesnes ved \u00e5 nevne Tomteberget, Holtet og Karlsrud (som har f\u00e5tt mang en hedning til \u00e5 tro p\u00e5 Gud, som det heter i supportersangen \"Kongsvinger tar r\u00f8kla i \u00e5r\").", "Bakgrunn:", "Alt dette var imidlertid f\u00f8r. Gullalderen. T\u00f8mmerh\u00f8ggere og b\u00f8nder. Laget fra de dype skogene. Fotballens siste proletarer. Heimstadfotballsparkerne. You name it, vi er blitt kalt det alt sammen, og n\u00e5 er alts\u00e5 laget i cupfinalen. Det har enn\u00e5 ikke g\u00e5tt opp for meg. Ja, for \u00e5 v\u00e6re \u00e6rlig hadde jeg sett det som mer sannsynlig at jeg skulle bli tildelt Nobels litteraturpris f\u00f8r Kongsvinger skulle f\u00e5 bryne seg i finalen i den gjeveste av alle fotballturneringer i furet v\u00e6rbitt.", "Alts\u00e5, dette med ikke helt \u00e5 makte \u00e5 ta inn over seg, langt mindre si h\u00f8yt: KIL er i cupfinalen, skyldes ikke manglende evne til \u00e5 dr\u00f8mme. Den egenskapen har alltid v\u00e6rt sterkt fremtredende hos meg. Troen p\u00e5 at selv gutter og menn, jenter og kvinner fra sm\u00e5 steder, ja, fra en liten by akkurat der Glomma gj\u00f8r en sving, ogs\u00e5 kan komme seg opp og fram i verden. Men samtidig som jeg i alle \u00e5r har lengtet ut, har jeg alltid blitt. Kanskje var det dette som en h\u00f8stdag i 1977, mens tribuna fortsatt var av stein og lukta av varmesalve l\u00e5 tung over Gjemselund, fikk meg til \u00e5 insistere p\u00e5 at \u00d8ivind Tomteberget skulle skrive KIL med store bokstaver under navnet sitt i den gule autografblokka mi.", "Det svirret rykter om at KILs mest kjente spiller gjennom tidene var p\u00e5 vei til Lillestr\u00f8m, og med en guttunges uskyldige syn p\u00e5 livet trodde jeg at han og jeg hadde inng\u00e5tt en bindende kontrakt. Dog ikke. \u00d8ivind dro, og jeg ble.", "Annenhver s\u00f8ndag fortsatte imidlertid verden \u00e5 komme til Kongsvinger, og selv om verden kom med navn som Raufoss, Fredrikstad og Mj\u00f8ndalen, motspillerne hadde navn som Stein Kollshaugen, Reidar Lund og Saihou Sarr var det allikevel alt en 13-\u00e5ring trengte for \u00e5 fortsette \u00e5 dr\u00f8mme, og innimellom f\u00f8le seg s\u00e5 ford\u00f8mrande stolt av hjembyen sin. Ja, faktisk bli oppfylt av samme patos som fikk Bj\u00f8rge Lillelien etter Englandseieren til g\u00e5 fullstendig bananas \u00e5 br\u00f8le: \"Vi er best i verden\". For fotball er stammekrig, fotball er Andeby mot G\u00e5seby, og noen ganger holder det med \u00e5 sl\u00e5 Raufoss eller Mj\u00f8ndalen for \u00e5 fylle et hjerte med f\u00f8lelsen av \u00e5 v\u00e6re uovervinnelig, skape en forst\u00e5else for at man h\u00f8rer hjemme i noe st\u00f8rre. Et oss.", "Samtidig m\u00e5 jeg innr\u00f8mme at innimellom f\u00f8les denne byen veldig trang for alle uten brede skuldre, og den sangen bandet mitt, Heart of Mary, vant ungdommens radioavis' rockem\u00f8nstring med het \"Albert Einstein never lived in my hometown\". Det hender derfor innimellom at folk sp\u00f8r meg om jeg egentlig liker byen jeg kommer fra, og selvf\u00f8lgelig gj\u00f8r jeg det.", "Men som det st\u00e5r i skriften: den man elsker, tukter man. I tunge perioder dog, da Kongsvinger og jeg har hverandre langt opp i halsen, har det hendt at jeg har fabulert om \u00e5 flytte. Det trenger ikke v\u00e6re til Austin, Auckland eller Antwerpen, kanskje holder det med \u00e5 gj\u00f8re en Rolf Jacobsen \u00e5 sl\u00e5 seg ned i Hamar, men tanken stopper alltid der. Hva i all verden skulle jeg gj\u00f8re i den byen? St\u00e5 p\u00e5 Briskeby \u00e5 heie p\u00e5 HamKam? No way. Identiteten min er altfor sterkt knyttet til KIL til at jeg pr. n\u00e5 kan se meg selv noen gang ha postadresse noe annet sted. Kanskje kan jeg bo \u00e5r i strekk i et annet land, men jeg kan aldri se for meg at jeg melder permanent flytting, ja, dere vet, f\u00f8r jeg eventuelt blir funnet verdig en plass p\u00e5 den st\u00f8rste og mest hemmelighetsfulle av alle fotballbaner.", "Fotballspillerne p\u00e5 KIL er ikke lenger t\u00f8mmerh\u00f8ggere og b\u00f8nder, de er finner, russere, portugisere, svensker, senegalesere, tyrkere pluss noen lokale gutter, og jeg elsker dem alle sammen. De spiller i r\u00f8dt, de er Kongsvingergutter gode som noen, akkurat som patriotene som forsvarte Alamo kom fra 28 forskjellige land. Og t\u00f8r jeg i denne farens stund som er over hjembyen min, minne om kommandant William Travis sitt brev datert 24. februar 1836, ti dager f\u00f8r Alamo falt. Brevet er adressert til alle innbyggerne i Texas og alle amerikanere i hele verden. Travis ber om forsterkninger, og sier at uansett om hva som skjer er det bare to ting som gjelder: seier eller d\u00f8d.", "Og dere forst\u00e5r hva jeg sier med det, ikke sant? Jeg vil med dette innstendig oppfordre alle borgere av den frie verden, som ikke heier p\u00e5 Rosenborg (og V\u00e5lerenga) til \u00e5 forene dere med oss i kampen mot de uovervinnelige meksikanerne. Og fort n\u00e5, er ikke egentlig Adem G\u00fcven ganske br\u00e5lik Davy Crockett? Til slutt vil jeg derfor sitere fra Tom Hills bok Davy Crockett forsvarer Alamo:", "\"Han for som en tiger inn mellom meksikanerne, som forferdet vek til side for denne h\u00f8ye, bredskuldrede mannen som sloss som de aldri f\u00f8r hadde sett en mann sl\u00e5ss, og de falt som kornaks for hans fryktelige slag med gev\u00e6rkolben. Men nye b\u00f8lger av soldater stormet inn i fortet, og da solen viste seg over horisonten, slo hjertet til den siste av Alamos forsvarere sitt siste slag i den mest dramatiske og ubarmhjertige frihetskamp i Amerikas historie. \"", "Med det har vi dratt den ber\u00f8mte streken i sanda, og det er opptil deg om du er med oss eller mot oss.", "Men uansett om vi taper 6\u20130 mot Rosenborg spiller det egentlig ingen rolle, for Kongsvinger har allerede vunnet.", "Kongsvinger-Rosenborg, s\u00f8ndag kl. 13.15, NRK1", "Stiftet 31. januar 1892 som Kongsvinger og omegns skil\u00f8berforening.", "Hovedtrener: Luis Berkemeier Pimenta.", "Adm. dir.: Espen Nystuen.", "Baner: Gjemselund Stadion og Kongsvingerhallen.", "Hjemmedrakt: R\u00f8d tr\u00f8ye, hvit bukse, hvite str\u00f8mper.", "\u00c6resmedlemmer: Karl Jakob Sv\u00e6rk, Erik Hanssen, \u00d8yvind Tomteberget, Henry Brenna og Egil Kronberg (d\u00f8de i 2010).", "Historie: Har \u00e9n s\u00f8lv og to bronsemedaljer i eliteserien. Har v\u00e6rt i fem semifinaler i cupen. Spiller sin f\u00f8rste cupfinale s\u00f8ndag. Spilte i UEFA-cupen i 1993/94 hvor de gikk videre fra f\u00f8rste runde etter 7-2 sammenlagt mot \u00d6sters IF. Hjemmekampen i andre runde ble spilt mot Juventus p\u00e5 Ullevaal stadion og endte 1-1. Juventus vant sin hjemmekamp 2-0.", "Vis fakta", "F\u00f8dt: 15. mai 1964 (52 \u00e5r)", "Kommer fra Kongsvinger.", "Yrke: Musiker, journalist, forfatter.", "Vis fakta"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "06c9845110fbe1b76619fbcebb09e6a8ded8af7383ddff4a5d97fca45ca8217c"}, {"field": "createtime", "value": "2016-12-10T10:39:57.000Z"}, {"field": "description", "value": "OM FOTBALL: Lille Kongsvinger skal spille cupfinale mot Rosenborg. Forfatter og musiker Levi Henriksen har levd med de r\u00f8de og hvite hele livet. Her skriver han om sitt intense forhold til Kongsvinger IL."}, {"field": "heading", "value": ["\u00abJeg s\u00e5 for meg at jeg skulle bli tildelt Nobels litteraturpris f\u00f8r Kongsvinger skulle spille cupfinale\u00bb -adressa.no", "T\u00f8mmerhoggere og b\u00f8nder", "Fotball er stammekrig", "Jeg elsker dem alle"]}, {"field": "id", "value": "20c07c3ccc2b473f0471a711a6f5a3c1cccb09b7"}, {"field": "keyword", "value": ["Fotball-NM", "Kongsvinger IL", "Rosenborg BK"]}, {"field": "keywords", "value": "Fotball-NM,Kongsvinger IL,Rosenborg BK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["spille", "vis", "vant ungdommens radioavis", "ungdommens radioavis rockem\u00f8nstring", "spille cupfinale", "verden", "menn", "fotball", "cupfinale", "byen"]}, {"field": "kw-entity", "value": ["kongsvinger il", "hamkam", "gjemselund", "v\u00e5lerenga", "andeby", "heart of mary", "kongsvingergutter", "briskeby", "reidar lund og saihou sarr", "amerikas", "holtet og karlsrud", "arbeiderbladet", "fredrikstad og mj\u00f8ndalen", "mj\u00f8ndalen", "juventus", "rosenborg bk", "tomteberget", "g\u00e5seby", "nobels", "englandseieren", "gud", "ullevaal", "glomma", "\u00f6sters if"]}, {"field": "kw-location", "value": ["alamo", "raufoss", "hamar", "auckland", "austin", "kirkenes", "lindesnes", "sverige", "texas", "antwerpen", "kongsberg", "lillestr\u00f8m"]}, {"field": "kw-pageclass", "value": "article"}, {"field": "kw-person", "value": ["bj\u00f8rge lillelien", "william travis", "\u00f8ivind tomteberget", "davy crockett", "albert einstein", "levi henriksen", "reidar lund", "saihou sarr", "tom hills", "rolf jacobsen", "h\u00e5vard rem", "stein kollshaugen", "adem g\u00fcven"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/0b54fe2b-83ce-4ef7-9868-308430f2afc8?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abJeg s\u00e5 for meg at jeg skulle bli tildelt Nobels litteraturpris f\u00f8r Kongsvinger skulle spille cupfinale\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Jeg-sa-for-meg-at-jeg-skulle-bli-tildelt-Nobels-litteraturpris-for-Kongsvinger-skulle-spille-cupfinale-221398b.html"}, {"field": "pageclass", "value": ["article"]}, {"field": "publishtime", "value": "2016-11-17T19:20:47.000Z"}, {"field": "recs-articleid", "value": "221398"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-11-17T19:20:47.000Z"}, {"field": "recs-rawtitle", "value": "\u00abJeg s\u00e5 for meg at jeg skulle bli tildelt Nobels litteraturpris f\u00f8r Kongsvinger skulle spille cupfinale\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "OM FOTBALL: Lille Kongsvinger skal spille cupfinale mot Rosenborg. Forfatter og musiker Levi Henriksen har levd med de r\u00f8de og hvite hele livet. Her skriver han om sitt intense forhold til Kongsvinger IL."}, {"field": "thumbnail", "value": "http://content-thumbnail.cxpublic.com/content/thumbnail200x150/20c07c3ccc2b473f0471a711a6f5a3c1cccb09b7.jpg?598c524b"}, {"field": "thumbnailfullheightdimensions", "value": "200x1824"}, {"field": "timestamp", "value": "2017-08-10T12:32:11.000Z"}, {"field": "title", "value": "\u00abJeg s\u00e5 for meg at jeg skulle bli tildelt Nobels litteraturpris f\u00f8r Kongsvinger skulle spille cupfinale\u00bb"}, {"field": "url", "value": "http://www.adressa.no/100Sport/fotball/Jeg-sa-for-meg-at-jeg-skulle-bli-tildelt-Nobels-litteraturpris-for-Kongsvinger-skulle-spille-cupfinale-221398b.html"}, {"field": "urlhash", "value": "20c07c3ccc2b473f0471a711a6f5a3c1cccb09b7"}], "score": 1.0207675, "siteId": "9222270286501375973", "id": "20c07c3ccc2b473f0471a711a6f5a3c1cccb09b7"}

