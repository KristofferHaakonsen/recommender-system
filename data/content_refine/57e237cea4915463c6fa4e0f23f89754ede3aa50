{"fields": [{"field": "modifiedtime", "type": "time", "value": "2016-10-19T11:31:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["nicholas bergh", "andreas bakke foss", "halvor ekeland"]}, {"field": "body", "value": ["Saken oppdateres.", "Therese Johaug gjennomgikk sin siste dopingtest den 10. mai f\u00f8r hun leverte den positive pr\u00f8ven 16. september. Det bekrefter Johaugs advokat, Christian Hjort, til Aftenposten.", "Hjort har f\u00e5tt opplysningene fra Antidoping Norge i forbindelse med at han representerer Johaug i den p\u00e5g\u00e5ende dopingsaken mot Norges skidronning.", "\u2014 En opptelling viser at hun er testet 20 ganger i l\u00f8pet av det siste \u00e5ret. Seks av disse testene var uanmeldte. Siste gang var 10. mai i \u00e5r, sier Hjort til Aftenposten.", "\u2014 Som du skj\u00f8nner blir hun testet hyppig, legger Hjort til.", "Verken Antidoping Norge, Det internasjonale skiforbundet (FIS) eller Det internasjonale dopingbyr\u00e5et (WADA) har testet siden den gang, bekrefter Hjort.", "Les v\u00e5r oppsummering:", "En forskningsartikkel skrevet blant annet av representanter fra det spanske og kinesiske antidopingforbundet har forsket p\u00e5 hvor lenge clostebol kan gi utslag i en eventuell dopingtest.", "Svaret er at clostebol kan spores i inntil 25 dager ved oral tilf\u00f8rsel med \u00e9n testmetode og 14 dager med en annen.", "Madsen er litt usikker p\u00e5 om dette gjelder en dose hvor hver av de to tablettene som er brukt i fors\u00f8ket inneholder 20 mg clostebol, eller om det er 20mg clostebol totalt.", "Aftenposten sendte forskningsrtikkelen til Steinar Madsen, medisinsk fagdirekt\u00f8r ved Statens legemiddelverk. Han svarer f\u00f8lgende i en epost:", "\u2014 Ja, denne artikkelen virker troverdig. Den viser at nedbrytningsprodukter fra clostebol kan finnes i urinen etter lang tid. Det tyder p\u00e5 at kortvarig bruk av selv sm\u00e5 mengder vil kunne spores i opptil et par uker dersom man bruker sv\u00e6rt fintf\u00f8lende analyseinstrumenter, skriver Madsen.", "Clostebol er kategorisert som et svakt anabolt steroid. Om en ut\u00f8ver tester positivt p\u00e5 anabole steroider, er bevisbyrden lagt p\u00e5 ut\u00f8veren. A\u2014 og B-p\u00f8ven er allerede bevist positiv, n\u00e5 er det opp til teamet rundt Johaug \u00e5 finne formildende omstendigheter.", "At det er 129 dager siden sist hun ble testet gj\u00f8r det dermed mer utfordrende \u00e5 bevise at det er den mye omtalte leppesalven som er skyld i de positive pr\u00f8vene.", "- Det hadde v\u00e6rt bedre om hun hadde en dopingtest to uker f\u00f8r. Da hadde det v\u00e6rt hevet over enhver tvil at dette utslaget har sammenheng med salven, sier idrettsadvokat S\u00f8lve Herdal.", "P\u00e5 sp\u00f8rsm\u00e5l om hvordan de har tenkt til \u00e5 bevise at Johaug ikke har gjort dette med viten og vilje svarer Hjort f\u00f8lgende:", "\u2014 Det skal vi forklare til Antidoping Norge og domsutvalget.", "P\u00e5 samme sp\u00f8sm\u00e5l svarer advokat Herdal litt mer konkret.", "\u2014 P\u00e5 grunn av mengden p\u00e5vist, er det sannsynlig, n\u00e6rmest 100 prosent sikkert, slik jeg ser det, at utslaget p\u00e5 pr\u00f8ven skyldes salven, gitt at opplysninger om mengde i pr\u00f8ven stemmer. Og det er ikke opp til Johaug \u00e5 bevise uskyld f\u00f8r siste pr\u00f8ve. Rettslig sett er hun ren f\u00f8r hun brukte kremen, sier Herdal.", "Antidoping Norge \u00f8nsker ikke \u00e5 bekrefte at dette var siste gang Johaug gjennomgikk en dopingtest.", "Det de imidlertid har bekreftet er at clostebol-verdiene Johaug hadde i kroppen var lave den 16. september. Heller ikke Johaugs advokat \u00f8nsker \u00e5 si noe om verdiene.", "\u2014 Pr\u00f8veresultatet ligger i saksdokumentet. Det \u00f8nsker jeg ikke \u00e5 g\u00e5 ut med. De funnene som er gjort er forenelige med at testen kan skyldes denne kremen, sier Hjort til Aftenposten.", "De lave verdiene er med p\u00e5 \u00e5 styrke Johaugs sak, mener advokat Herdal.", "- Jeg forutsetter at utslagene faktisk stammer fra denne salven. Hvis det stemmer, er jo dette en storm i et vannglass. Hun er likevel ansvarlig for at det er kommet et positivt utslag, men her m\u00e5 man likevel vokte seg for \u00e5 ikke skyte spurv med kanon. S\u00e5nn jeg skj\u00f8nner det handler det ikke om straff, eller ikke straff. Hun vil bli straffet, men gitt at vi er hundre prosent sikre p\u00e5 at pr\u00f8ven stammer fra salven, og at det ikke har gitt prestasjonss\u00f8kning, mener jeg at man skal v\u00e6re v\u00e6re varsomme med \u00e5 komme med en utestenging av noen lengde, sier Herdal.", "Ogs\u00e5 FIS og andre antidopingbyr\u00e5er har mulighet til \u00e5 gjennomf\u00f8re tester p\u00e5 internasjonale ut\u00f8vere. For eksempel kan det italienske dopingbyr\u00e5et teste en nosk ut\u00f8ver som befinner seg i Italia.", "Aftenposten har f\u00e5tt oversikt over hvor mange tester FIS gjennomf\u00f8rer utenfor sesong hvert \u00e5r. Mellom 1. mai og 24. november 2015 hadde FIS en ut\u00f8vergruppe p\u00e5 323 ut\u00f8vere. Disse ble i snitt testet 1,35 ganger p\u00e5 de snaut syv m\u00e5nedene.", "Av disse 323 ut\u00f8verne var 22 norske langrennsut\u00f8vere.", "Inggard Lereim har v\u00e6rt en sentral skikkelse i det internasjonale antidoping-arbeidet i en \u00e5rrekke. Han har i dag verv i b\u00e5de FIS og WADA. Han sier at det ikke er uvanlig \u00e5 g\u00e5 fire m\u00e5neder uten \u00e5 bli testet utenfor sesong.", "- Det hender jo at det kan bli s\u00e5 lenge utenfor sesong. Det beror p\u00e5 hvor man er. Det er mye tilfeldigheter inne i bildet. Det er en viss testplan som f\u00f8lges, men det er ogs\u00e5 uregelmessig fra anti-doping-organene, sier Lereim til Aftenposten.", "Han sier imidlertid at eliteut\u00f8vere som Therese Johaug blir testet langt hyppigere i konkurranseperioden.", "\u2014 De fire beste blir jo alltid testet etter en konkurranse. De har konkurranser flere ganger i uken, og da blir jo testfrekvensen h\u00f8y. De beste ut\u00f8verne kan bli testet opp mot 50 ganger i l\u00f8pet av sesongen.", "H\u00f8r den nyeste utgaven av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "a90d05dbe82a9d7f53809ab82d5f0b0e51bd54a5f6b2ad0619191dc3d8676dff"}, {"field": "createtime", "value": "2016-12-26T06:34:27.000Z"}, {"field": "description", "value": "F\u00f8r den skjebnesvange pr\u00f8ven den 16. september hadde Therese Johaug g\u00e5tt 129 dager uten \u00e5 ha blitt dopingtestet."}, {"field": "heading", "value": ["Johaug gikk over fire m\u00e5neder uten \u00e5 bli dopingtestet -adressa.no", "\u2014 Kan v\u00e6re i kroppen i 25 dager", "Bevisbyrden ligger p\u00e5 Johaug", "Lave verdier", "\u2014 Tilfeldigheter"]}, {"field": "id", "value": "57e237cea4915463c6fa4e0f23f89754ede3aa50"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["utenfor sesong", "teste"]}, {"field": "kw-entity", "value": ["lereim", "aftenposten", "antidoping norge", "b-p\u00f8ven", "a. han", "statens", "aftenpodden sport"]}, {"field": "kw-location", "value": "italia"}, {"field": "kw-pageclass", "value": "article"}, {"field": "kw-person", "value": ["s\u00f8lve herdal", "christian hjort", "steinar madsen", "therese johaug"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/5360c86b-7807-4295-b3f1-0557021afb10?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Johaug gikk over fire m\u00e5neder uten \u00e5 bli dopingtestet"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Johaug-gikk-over-fire-maneder-uten-a-bli-dopingtestet-100129b.html"}, {"field": "pageclass", "value": ["article"]}, {"field": "publishtime", "value": "2016-10-18T16:15:17.000Z"}, {"field": "recs-articleid", "value": "100129"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2016-10-18T16:15:17.000Z"}, {"field": "recs-rawtitle", "value": "Johaug gikk over fire m\u00e5neder uten \u00e5 bli dopingtestet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "F\u00f8r den skjebnesvange pr\u00f8ven den 16. september hadde Therese Johaug g\u00e5tt 129 dager uten \u00e5 ha blitt dopingtestet."}, {"field": "thumbnail", "value": "http://content-thumbnail.cxpublic.com/content/thumbnail200x150/57e237cea4915463c6fa4e0f23f89754ede3aa50.jpg?59019509"}, {"field": "thumbnailfullheightdimensions", "value": "200x1513"}, {"field": "timestamp", "value": "2017-04-27T06:51:53.000Z"}, {"field": "title", "value": "Johaug gikk over fire m\u00e5neder uten \u00e5 bli dopingtestet"}, {"field": "url", "value": "http://www.adressa.no/100Sport/vintersport/langrenn/Johaug-gikk-over-fire-maneder-uten-a-bli-dopingtestet-100129b.html"}, {"field": "urlhash", "value": "57e237cea4915463c6fa4e0f23f89754ede3aa50"}], "score": 0.950354, "siteId": "9222270286501375973", "id": "57e237cea4915463c6fa4e0f23f89754ede3aa50"}

