{"fields": [{"field": "modifiedtime", "type": "time", "value": "2012-04-18T11:05:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntb"}, {"field": "body", "value": ["Saken oppdateres.", "Kvinnens forsvarer, advokat Venil Katharina Thiis, opplyser til NTB at saken er avvist fordi domstolen mener det ikke er p\u00e5vist brudd p\u00e5 bestemmelser i Den europeiske menneskerettighetskonvensjonen (EMK). Tidligere har H\u00f8yesterett forkastet anken over Frostating lagmannsretts dom i denne saken.", "Klagen til EMD var begrunnet blant annet med at kvinnen ble utsatt for krav om \u00e5 bevise sin uskyld, det vil si omvendt bevisbyrde, og at prosessen ble gjennomf\u00f8rt med \u00abmangelfull og ensidig etterforskning\u00bb. Videre ble det hevdet at kvinnen ble utsatt for et \u00abs\u00e6rdeles belastende varetektsopphold\u00bb, som medf\u00f8rte psykisk nedbryting og satte henne ute av stand til \u00e5 v\u00e6re til stede i sin egen straffesak.", "Venil Katharina Thiis reagerer sterkt p\u00e5 at den norske Strasbourg-dommeren Sverre Jebens har deltatt under EMDs behandling av klagen. Hun p\u00e5peker overfor NTB at Jebens tidligere var dommer i Frostating lagmannsrett, og at han der var kollega av lagdommer Randi Gr\u00f8ndalen, som var rettens administrator under behandlingen av straffesaken i lagmannsretten.", "If\u00f8lge Thiis har Sverre Jebens har v\u00e6rt med p\u00e5 \u00e5 avgj\u00f8re en varetektsfengsling rett etter tingrettens dom. Hun mener derfor at han burde erkl\u00e6rt seg inhabil ved behandlingen i EMD.", "Den n\u00e5 27 \u00e5r gamle kvinnen ble f\u00f8rst i Trondheim tingrett og deretter i Frostating lagmannsrett funnet skyldig i \u00e5 ha kvalt sin tre \u00e5r gamle stedatter i familiens hjem i Trondheim den 5. november 2002. Kvinnen har selv konsekvent hevdet at d\u00f8dsfallet skyldtes en ulykke der hun falt i en trapp, besvimte og ble liggende over barnet ved foten av trappen.", "Venil Katharina Thiis har gjentatte ganger hevdet at dommen er et justismord. Hun gjentok denne p\u00e5standen overfor NTB s\u00e5 sent som i august i \u00e5r, i en kommentar til frifinnelsen som fastslo at Fritz Moen ble utsatt for to justismord.", "\u2013 Kvinnen ble d\u00f8mt uten bevis. Retten praktiserte omvendt bevisbyrde. Det som var mulig \u00e5 etterforske, var ikke etterforsket, eller det var mangelfullt etterforsket. Saken bygde p\u00e5 fordommer og personangrep. For f\u00f8rste gang i norsk rettshistorie ble en person d\u00f8mt for drap uten \u00e5 v\u00e6re til stede i retten i sin egen sak, sa Thiis til NTB i august i \u00e5r.", "Hun kom ogs\u00e5 med denne kritikken av saksbehandlingen:", "\u2013 Barnedrapssaken er nettopp et eksempel b\u00e5de p\u00e5 mangelfull og d\u00e5rlig etterforskning, og uforsvarlig bruk av sakkyndige \u2013 hvor sakkyndige inviteres til spekulasjoner, og p\u00e5talemyndigheten bruker rettspsykiatriske utredninger i forhold til skyldsp\u00f8rsm\u00e5let.", "Men ingen av klagem\u00e5lene mot lagmannsrettens dom har overbevist dommerne i Strasbourg om at den d\u00f8mte kvinnen ble utsatt for brudd p\u00e5 menneskerettighetene."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "ef3dfd5c8585404f8b291ee973386669db6466375dc7643b4982af2b2a29c055"}, {"field": "createtime", "value": "2017-04-30T21:28:00.000Z"}, {"field": "description", "value": "Den europeiske menneskerettighetsdomstolen (EMD) i Strasbourg har avvist klagen fra en 27 \u00e5r gammel kvinne som i 2004 ble d\u00f8mt til elleve \u00e5rs fengsel for drap p\u00e5 sin tre \u00e5r gamle stedatter."}, {"field": "dominantimage", "value": "http://www.adressa.no/incoming/article1180152.ece5/ALTERNATES/w980-default/stemor%206"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2283a76fe5bace151d6036bef35878610ab10b28.jpg?597cb2f6"}, {"field": "dominantthumbnaildimensions", "value": "300x169"}, {"field": "heading", "value": ["Punktum for stemorsaken -adressa.no", "\u2013 Inhabil dommer", "\u2013 Justismord", "\u2013 Omvendt bevisbyrde"]}, {"field": "id", "value": "2283a76fe5bace151d6036bef35878610ab10b28"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "law-government-and-politics"}, {"field": "kw-concept", "value": ["kvinne", "dom", "sak", "omvendt bevisbyrde", "lagmannsrett", "etterforske"]}, {"field": "kw-entity", "value": ["venil katharina thiis", "frostating", "h\u00f8yesterett"]}, {"field": "kw-location", "value": ["trondheim", "strasbourg"]}, {"field": "kw-pageclass", "value": "article"}, {"field": "kw-person", "value": ["randi gr\u00f8ndalen", "fritz moen", "sverre jebens"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1180152.ece5/ALTERNATES/w980-default/stemor%206"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Punktum for stemorsaken"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article741863.ece"}, {"field": "pageclass", "value": ["article"]}, {"field": "publishtime", "value": "2006-10-23T17:00:51.000Z"}, {"field": "recs-articleid", "value": "1942402"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2006-10-23T17:00:51.000Z"}, {"field": "recs-rawtitle", "value": "Punktum for stemorsaken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Den europeiske menneskerettighetsdomstolen (EMD) i Strasbourg har avvist klagen fra en 27 \u00e5r gammel kvinne som i 2004 ble d\u00f8mt til elleve \u00e5rs fengsel for drap p\u00e5 sin tre \u00e5r gamle stedatter."}, {"field": "thumbnail", "value": "http://content-thumbnail.cxpublic.com/content/thumbnail200x150/2283a76fe5bace151d6036bef35878610ab10b28.jpg?597cb2f6"}, {"field": "thumbnailfullheightdimensions", "value": "200x1099"}, {"field": "timestamp", "value": "2017-07-29T16:08:22.000Z"}, {"field": "title", "value": "Punktum for stemorsaken"}, {"field": "url", "value": "http://www.adressa.no/nyheter/trondheim/article741863.ece"}, {"field": "urlhash", "value": "2283a76fe5bace151d6036bef35878610ab10b28"}], "score": 0.83044, "siteId": "9222270286501375973", "id": "2283a76fe5bace151d6036bef35878610ab10b28"}

