{"fields": [{"field": "modifiedtime", "type": "time", "value": "2012-08-23T11:12:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Vigdis H\u00e5rsaker er eks-h\u00e5ndballspiller for b\u00e5de By\u00e5sen og Larvik, men mest kjent er hun for \u00e5 ha spilt 133 landskamper og scoret 337 m\u00e5l for Norge.", "Men n\u00e5 er 30-\u00e5ringen trafikkl\u00e6rer i Melhus, og sammen med samboer Inge Hanshus, som er l\u00e6rer i ukedagene og trubadur om helgene, har hun blitt hekta p\u00e5 60-tallet. Rett og slett helt henf\u00f8rt. Det er forelskelse, det er lidenskap. Og hjemme kj\u00f8rer samboerparet full pakke. I alle fall i den ene stua \u2013 og litt til.", "\u2013Vi har to stuer med helt ulikt uttrykk, og vi liker begge to. Men det er 60-tallsstua som har mest sjel og personlighet. Det er den som er mest oss, sier Vigdis og Inge som ogs\u00e5 har begynt \u00e5 blogge, som \"mr and mrs 60\".", "\u2013Lidenskapen for retro-interi\u00f8r har blitt en hobby, og vi blogger for \u00e5 f\u00e5 vise fram herligheten. Noe m\u00e5 jeg jo holde p\u00e5 med, siden jeg har sluttet \u00e5 kaste ball, smiler Vigdis.", "Felles prosjekt", "Samboerparet kj\u00f8pte seg et hus i Sjetnmarka i februar \u00e5r. 190 kvadratmeter fordelt p\u00e5 tre etasjer. Det ble mye \u00e5 innrede for et ungt par, hvor hun kom fra sin 50 kvadrat lille, og slett ikke overm\u00f8blerte, leilighet p\u00e5 Nyborg p\u00e5 By\u00e5sen, og han fra et rom i et kollektiv p\u00e5 M\u00f8llenberg.", "\u2013Vi ble helt overveldet over all plassen. Vi flyttet ut det vi hadde med oss, og det dekte liksom det ene hj\u00f8rnet p\u00e5 den ene stua, sier Inge.", "S\u00e5 da var det bare \u00e5 begynne \u00e5 tenke innredning. Felles innredning.", "\u2013Det var egentlig veldig godt \u00e5 starte med s\u00e5 \u00e5 si to tomme flyttelass, sammen. Slik kunne vi helt fra starten forme v\u00e5rt felles hjem, sier Inge.", "\u2013Men det har v\u00e6rt litt krangling innimellom ogs\u00e5 da, sier Vigdis.", "\u2013Ja, selvf\u00f8lgelig. Men vi blir jo alltid enige til slutt, smiler Inge.", "Retro-tirsdager", "Men at de skulle ha en stue i gjennomf\u00f8rt 60-tallsstil, og at det var den de ville innrede f\u00f8rst, det var de helt enige om.", "\u2013Ja, vi begynte med 60-tallsstua, selv om foreldrene v\u00e5re bare ristet p\u00e5 hodet. For det var kanskje ikke det mest fornuftige. Men det var dette vi hadde mest lyst til, det var dette som ga oss mest glede. Om det ikke var en riktig prioritering sett utenfra, s\u00e5 var det det for oss. Vi var s\u00e5 ivrige, sier Vigdis. Og sammen med Inge, har hun hver uke siden innflyttingen kalt tirsdager for retro-tirsdager.", "\u2013Tirsdager er retro-tirsdag. Da m\u00f8tes vi i Midtbyen og tar runden, til alle som selger gamle skatter. Og s\u00e5 er det auksjoner p\u00e5 Klett p\u00e5 torsdager, og loppis s\u00e5 mye vi orker, sier Vigdis.", "Samboerne har kj\u00f8pt og kj\u00f8pt, og ogs\u00e5 arvet en del, og n\u00e5 st\u00e5r 60-tallsstua helt ferdig. Tidsriktige blondegardiner, den obligatoriske negerdama p\u00e5 veggen, kasseroller fra emaljeverket Cathrine Holm; de er forresten Vigdis sine favoritter. En gammel radio og en like gammel platespiller.", "Gjenbruk av hesjestaurer", "Alle detaljer stemmer. P\u00e5 hylla under salongbordet i teak ligger det gamle magasiner fra 60-tallet, og kaffen serveres i serviset Daisy fra Figgjo. En absolutt Inge-favoritt.", "\u2013Jeg kaller Daisy elskerinnen min. Se p\u00e5 disse utrolige koppene, til \u00e5 bli glade av!", "Inge og Vigdis har tatt det helt ut, og de elsker det. Og nei da, de er ikke vanskelige \u00e5 be; de tar gjerne p\u00e5 seg kl\u00e6r fra samme ti\u00e5r n\u00e5r fotografen ber om det. For kl\u00e6rne som henger i stua er ikke bare dekor, de er kj\u00f8pt for \u00e5 brukes.", "Men det er ikke slik at Vigdis og Inge lever i feil ti\u00e5r bestandig. De lever et dobbeltliv, hvor 60-tallet har f\u00e5tt plass i den ene stua. Den andre stua er innredet slik som de fleste 30-\u00e5ringer har det. Her er det lyst, langt mer minimalistisk og mer stramt innredet. Men ogs\u00e5 her ser vi spor etter samboerparets huslige kreativitet.", "Inge er fra g\u00e5rd i Soknedal, og av gamle hesjestaurer kan mye lages. Som en trapp til \u00e5 henge h\u00e5ndduker p\u00e5 til badet, et klesstativ p\u00e5 soverommet og p\u00e5 stua har to potetkasser snudd mot hverandre med staurer i mellom og hjul under, blitt et selvlaget bord med s\u00e6rpreg. Og den gamle l\u00e5vetrappa hjemmefra er hylle med plass til flere bilder, p\u00e5 alle trinn.", "\u2013Det er jo ekstra stas at det kommer fra hjemg\u00e5rden min, slik har vi med g\u00e5rden til byen p\u00e5 v\u00e5r m\u00e5te, sier Inge.", "Vigdis sitt verdensrom", "Ogs\u00e5 en gammel industrilampe har Vigdis og Inge laget selv, sveiset sammen av en gammel utelampe en kollega av Vigdis kom med, og et gammelt, rustent r\u00f8r. Den st\u00e5r p\u00e5 et av rommene oppe som er mest Vigdis sitt, og som kalles Verdensrommet. Gammelt skolekart p\u00e5 veggen, en arbeidsplass og viktigst: En dagseng fylt at deilige, fargerike puter og myke saueskinn, og p\u00e5 hyller er det b\u00f8ker og te. Det er hit Vigdis trekker seg unna, det er i alle fall det som er planen at hun skal gj\u00f8re. N\u00e5r hun bare f\u00e5r ro p\u00e5 seg, etter hvert\u00bf", "Vigdis og Inge har godt med plass, og alle rom i huset har sitt s\u00e6rpreg. Men det er helt klart stua fra 60-tallet som er det mest unike, og Vigdis og Inge forsikrer oss om at stua ikke er noe museum. Det er en stua som s\u00e5 absolutt er i bruk.", "Godt \u00e5 komme hjem", "\u2013Men hva er det med 60-tallet som er s\u00e5 fascinerende, for to som ikke opplevde det selv?", "\u2013Det er jo alt! Jeg elsker rausheten, at det ikke var \"less is more\" som det er n\u00e5. Det var \u00e5 kj\u00f8re p\u00e5. Det er fargene, det er kl\u00e6rne, og musikken, selvf\u00f8lgelig, sier Inge som har sitt eget \u00f8vingsrom fullt av trommer og gitarer like innenfor 60-tallsstua. Inge jobber som l\u00e6rer de tre f\u00f8rste dagene i uka, men s\u00e5 er han to dager hjemme for \u00e5 \u00f8ve p\u00e5 musikken og forberede helgeoppdragene.", "\u2013Da er jeg alltid i denne stua, forsikrer Inge. Stua som er et resultat av felles lidenskap.", "\u2013Du m\u00e5 v\u00e6re glad for \u00e5 komme hjem, og det er du selv som er ansvarlig for at du er det. Vi har gjort v\u00e5rt, og skapt et hjem som vi virkelig gleder oss til \u00e5 komme hjem til, sier Inge, og Vigdis smiler seg enig. Begge sittende i en oransje sofa, nippende til kaffe i kopper med store, oransje blomster p\u00e5.", "\u2013Det er jo litt morsomt \u00e5 se reaksjonen p\u00e5 de som kommer p\u00e5 bes\u00f8k, for det er litt slik at enten liker de 60-tallet, eller s\u00e5 gj\u00f8r de det ikke, sier Vigdis. Men om noen ikke liker det, s\u00e5 er det helt greit. Det eneste som betyr noe for mr og mrs 60 er at huset i Sjetnmarka har blitt deres dr\u00f8mmehjem."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "8b7103070da31b6f207f4a56bb469788809c528125b906cebf45b8b572353c5b"}, {"field": "createtime", "value": "2012-08-12T13:24:29.383Z"}, {"field": "description", "value": "Eks-h\u00e5ndballspiller Vigdis H\u00e5rsaker og trubadur Inge Hanshus har en stue helt gjennomf\u00f8rt 60-talls."}, {"field": "dominantimage", "value": "http://www.adressa.no/incoming/article2121405.ece5/ALTERNATES/w980-default/newPic_4339.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cf74b44c314b62dead9ddd5269d070fbd13fd079.jpg?598240ac"}, {"field": "dominantthumbnaildimensions", "value": "300x169"}, {"field": "heading", "value": "60-tallet tatt helt ut -adressa.no"}, {"field": "id", "value": "cf74b44c314b62dead9ddd5269d070fbd13fd079"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["hjem", "60-tallet", "stua"]}, {"field": "kw-entity", "value": ["inge og vigdis", "by\u00e5sen", "soknedal", "midtbyen", "by\u00e5sen og larvik", "m\u00f8llenberg", "sjetnmarka", "figgjo", "klett", "vigdis og inge", "daisy", "vigdis h\u00e5rsaker", "verdensrommet"]}, {"field": "kw-location", "value": ["melhus", "nyborg", "norge"]}, {"field": "kw-pageclass", "value": "article"}, {"field": "kw-person", "value": ["cathrine holm", "inge hanshus"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2121405.ece5/ALTERNATES/w980-default/newPic_4339.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "60-tallet tatt helt ut"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1721706.ece"}, {"field": "pageclass", "value": ["article"]}, {"field": "publishtime", "value": "2011-11-04T08:56:00.000Z"}, {"field": "recs-articleid", "value": "3115860"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-11-04T08:56:00.000Z"}, {"field": "recs-rawtitle", "value": "60-tallet tatt helt ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Eks-h\u00e5ndballspiller Vigdis H\u00e5rsaker og trubadur Inge Hanshus har en stue helt gjennomf\u00f8rt 60-talls."}, {"field": "thumbnail", "value": "http://content-thumbnail.cxpublic.com/content/thumbnail200x150/cf74b44c314b62dead9ddd5269d070fbd13fd079.jpg?598240ac"}, {"field": "thumbnailfullheightdimensions", "value": "200x4598"}, {"field": "timestamp", "value": "2017-08-02T21:14:20.000Z"}, {"field": "title", "value": "60-tallet tatt helt ut"}, {"field": "url", "value": "http://www.adressa.no/forbruker/hjem/article1721706.ece"}, {"field": "urlhash", "value": "cf74b44c314b62dead9ddd5269d070fbd13fd079"}], "score": 0.5404598, "siteId": "9222270286501375973", "id": "cf74b44c314b62dead9ddd5269d070fbd13fd079"}

