{"fields": [{"field": "modifiedtime", "type": "time", "value": "2014-01-09T17:11:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "morten samdal"}, {"field": "body", "value": ["Saken oppdateres.", "Streetlight har v\u00e6rt sv\u00e6rt opptatt av \u00e5 profilere seg som en religi\u00f8s uavhengig organisasjon som driver barnehjem. Erlend Johannesen (30) og kona Neva Homeres-Johannesen har imidlertid v\u00e6rt knyttet til misjonsselskapet Nordic Mission, hvor faren Leif Johnny Johannesen er styreleder og b\u00f8nnesenterleder.", "- Jeg har forst\u00e5else for at det blir reist sp\u00f8rsm\u00e5l rundt dette, men vi har ingenting \u00e5 skjule, sier Johannesen til Adresseavisen.", "Barnehjemsbarna fra Streetlight, som overlevde tyfonen p\u00e5 Filippinene, befinner seg i dag i byen Davao ved et barnehjem som er tilknyttet den dypt religi\u00f8se misjonsorganisasjonen Nordic Mission.", "Erlend Johannesens far har v\u00e6rt en sentral person i Nordic Mission i en \u00e5rrekke, hvor ogs\u00e5 30-\u00e5ringen har g\u00e5tt i l\u00e6re. Johannesen jobbet blant annet ved Nordic Mission som konsulent mellom 2009 og 2011, hvor han tok del i prosjekter, misjonsarbeid og finansrapportering. Streetlight ble startet i 2004.", "Nordic Mission driver med bibelskole, b\u00f8nnesenter, helbredelse og vekkelsesm\u00f8ter. De holder if\u00f8lge egne nettsider p\u00e5 med misjonering, hjelpearbeid, b\u00f8nn og frelse, hvor de \u00abbryter Satans kraft med evangeliet\u00bb.", "I organisasjonens medlemsblad fra februar 2006 beskrives en av disse utdrivelsene av onde makter konkret, skrevet av grunnlegger og evangelist H\u00e5kon Fagervik, som sammen med Johannesens far driver Nordic Mission ogs\u00e5 i dag. Erlend Johannesens kone Neva, som i dag er daglig leder ved Streetlight Filippinene, jobbet da ogs\u00e5 for misjonsorganisasjonen.", "\u00abMens jeg satt i samtale med en av v\u00e5re medarbeidere i et hus ved siden av barnehjemmet ble jeg oppringt av sosialarbeideren v\u00e5r, Neva: \u00abDu m\u00e5 komme \u00e5 hjelpe oss. Et av barna er blitt inntatt av en ond \u00e5ndsmakt\u00bb, var hennes budskap. Jeg sprang bort til hjemmet og fant 11 \u00e5r gamle Josie ute av kontroll. Tre personer m\u00e5tte holde henne nede. Jeg fors\u00f8kte \u00e5 f\u00e5 kontakt med henne, uten \u00e5 lykkes. Da var det bare \u00e5 be. Vi bekjente Jesu makt over \u00e5ndsmaktene, og stod urokkelig fast p\u00e5 at Josie var Herrens eiendom. Det var ingen roping og skriking, bare en fast bekjennelse av Jesu herrevelde. Etter en time m\u00e5tte kreftene gi seg, og Josie var fri. Josie er en fin jente. Ivrig i b\u00f8nn, men i likhet med mange av barna b\u00e6rer hun p\u00e5 b\u00e5de s\u00e5r og sorg og savn som kan \u00e5pne opp for slike krefter. Hjemmet ligger i et ganske okkult omr\u00e5de, s\u00e5 det trenges mye forb\u00f8nn. Sist jeg var der var det et av de andre barna som opplevde det samme, men Jesu navn er sterkere enn noe annet navn \u2013 s\u00e5 det ble frihet da ogs\u00e5.\u00bb", "Pinsemenigheten Betel er if\u00f8lge sine nettsider en fast st\u00f8ttepartner for Streetlight - som de omtaler som et misjonsprosjekt, og organisasjonens styreleder Robert Hoven talte under arrangementet Misjon i Fokus 2013 den 3. november ved Betel Menighetssenter i Kl\u00e6bu.", "Johannesen fremholder likevel at Streetlight er en religi\u00f8st uavhengig organisasjon.", "- I styret har vi b\u00e5de folk som ikke er kristne og de som har sin personlige tro. Slik de sikkert har i R\u00f8de Kors og Kirkens N\u00f8dhjelp ogs\u00e5. Vi \u00f8nsker \u00e5 hjelpe barn uavhengig av religion og hudfarge.", "Streetlight har frem til n\u00e5 samlet inn 12\u201313 millioner kroner i st\u00f8tte etter at en tyfon \u00f8dela deler av deres barnehjem i Tacloban p\u00e5 Filippinene.", "- Har dere v\u00e6rt \u00e5pne nok om deres religi\u00f8se tilh\u00f8righet?", "- Ja. Vi bedriver ikke forkynnende eller misjonerende arbeid. Vi har religi\u00f8s og politisk frihet, s\u00e5 enkelt er det. Det kan alle som har v\u00e6rt her bekrefte. Vi har hatt muslimske barn, katolske barn og barn fra kommunistfamilier. Har vi muslimske barn her, s\u00e5 forandrer vi p\u00e5 menyen. V\u00e5rt fokus er p\u00e5 \u00e5 hjelpe de som bor p\u00e5 gata.", "- Hvilken relasjon har dere til Nordic Mission?", "- Jeg jobbet som frivillig p\u00e5 et av deres barnehjem i syv m\u00e5neder. Barnehjemmet som Streetlight-barna bor p\u00e5 n\u00e5, er kun delvis finansiert av Nordic Mission. Organisasjonen har ikke hatt noen innflytelse p\u00e5 Streetlight og vi har ikke f\u00e5tt noen \u00f8konomisk hjelp fra dem. Jeg har hjulpet Nordic Mission noen ganger, men kun med barnehjem, ikke menigheter.", "Johannesen sier han ikke kjenner til episoder der det ble utf\u00f8rt utdrivelse av onde \u00e5nder da han jobbet for Nordic Mission.", "- Dine kone Neva er nevnt i forbindelse med dette. Hva tenker dere personlig om \u00e5 benytte denne metoden p\u00e5 barn?", "- Hun var ung og det var f\u00f8rste gangen hun jobbet med barn, og f\u00f8rste gang hun opplevde at et barn fikk slike reaksjoner. Vi m\u00e5 huske at dette er et veldig religi\u00f8st land, s\u00e5 om den ene kommentaren kom ut s\u00e5nn da, s\u00e5 er det kulturforskjeller. Jeg kan si med hundre prosent sikkerhet at det ikke er slik Streetlight driver, sier 30-\u00e5ringen.", "Johannesen vil likevel ikke ta direkte avstand fra Nordic Mission.", "- De driver p\u00e5 deres m\u00e5te og vi driver p\u00e5 v\u00e5r m\u00e5te. Umiddelbart vil jeg si at dette ikke er l\u00f8sningen n\u00e5r et barn viser slike utl\u00f8p. Vi har en pedagogisk fremgangsm\u00e5te utf\u00f8rt av profesjonelle omsorgsarbeidere. Vi jobber med barn som har v\u00e6rt gjennom ekstremt t\u00f8ffe ting som seksuelle overgrep, vold og barn som er sviktet av familiene sine. Det er klart slike ting gir f\u00f8lelsesmessige og fysiske reaksjoner, som krever hjelp. Men vi driver ikke ut onde \u00e5nder p\u00e5 barn som utagerer.", "Misjonsteolog Kari Storstein Haug ved Misjonsh\u00f8gskolen er sterkt kritisk til at misjonsselskap driver onde \u00e5nder ut av barn.", "- Onde \u00e5nder tar ikke bolig i mennesker. Det som er beskrevet her er \u00e5 regne som overgrep mot et barn. Det er sterke f\u00f8ringer misjonsetisk overfor barn, og det er et sentralt tema i bransjen og fagmilj\u00f8et, sier hun.", "Haug sier st\u00f8rre organisasjoner er mer transparente i driften enn mindre misjonsorganisasjoner.", "- Det kan ofte v\u00e6re meget gode etiske verdier som ligger til grunn ogs\u00e5 hos de mindre og private misjonsselskapene, men det er i noen tilfeller lettere \u00e5 f\u00f8re kontroll med st\u00f8rre seri\u00f8se organisasjoner, som har dokumentasjon og klare etiske retningslinjer. Dette er en trygghet, sier Haug, som understreker at hun ikke kjenner til Nordic Mission, og uttaler seg p\u00e5 generelt grunnlag.", "Ogs\u00e5 filosof og f\u00f8rsteamanuensis ved Internasjonale studier ved H\u00f8gskolen i Oslo og Akershus, og tidligere generalsekret\u00e6r i Human-Etisk Forbund, Lars Gule, mener demonutdrivelse er regelrett mishandling av barn.", "- Dessverre ser vi at det er praktisert i visse lukkede kristne milj\u00f8er ogs\u00e5 i Norge, blant annet flere lokale pinsemenigheter. Dette er en uskikk og et sv\u00e6rt alvorlig overgrep, som de kristne m\u00e5 ta et oppgj\u00f8r med, sier han.", "Demonutdrivelse er et problem i flere afrikanske land og delvis i Asia. At norske misjonsorganisasjoner opprettholder og praktiserer denne troen, er sterk kritikkverdig, if\u00f8lge ham.", "- En ting er den frykten det skaper hos barna, familiene og lokalsamfunn n\u00e5r man fremmer troen p\u00e5 at onde \u00e5nder besetter folk. Det som er enda verre er den psykologiske og traumatiske situasjonen et barn havner i n\u00e5r det f\u00e5r h\u00f8re at det er demonbesatt og at denne m\u00e5 ut.", "Gule mener det er godt \u00e5 h\u00f8re at Streetlight ikke driver med demonutdrivelse, men hadde helst sett at de var mer kategoriske motstandere.", "- Det hadde v\u00e6rt mer betryggende om man hadde tatt en mer tydelig avstand til Nordic Mission. De tette praktiske b\u00e5ndene gir en hypotetisk tvil. Hva Streetlight tenker om dette er viktig for mange godhjertede nordmenn, som har gitt mye penger til organisasjonen. Men det er forst\u00e5elig at en s\u00f8nn ikke vil kutte b\u00e5nd til sin egen far p\u00e5 denne m\u00e5ten, sier Gule, som understreker at det ikke er noen grunn til \u00e5 tro at Streetlight praktiserer demonutdrivelse.", "Leif Johnny Johannesen var til stede da de onde maktene ble drevet ut av Josie (11). Han \u00f8nsker ikke \u00e5 kommentere metoden, men understreker at det g\u00e5r meget bra med henne i dag.", "- Det vi kan ta selvkritikk p\u00e5 er at hun ble utlevert p\u00e5 denne m\u00e5ten i v\u00e5rt blad. Vi ville ikke gjort det slik i dag. Det angrer vi p\u00e5, sier Johannesen, som svarer p\u00e5 vegne av Nordic Mission.", "- Mener du \u00abdemonutdrivelse\u00bb er en metode som fungerer?", "- Jeg har ikke noe imot \u00e5 snakke om det, men ikke i hastverk over en telefon. Det jeg kan si er at vi st\u00e5r for en klassisk kristendom som er beskrevet i Bibelen, slik det har v\u00e6rt i \u00e5rhundrer. Vi bruker ikke demonutdrivelse som metode, men ber for mennesker for alle slags behov. Selv bruker jeg ikke begrepet demonutdrivelse."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "702adf0d861e5df2ab69de560483bf59610adb77a944ec839345e8c3dc6ce8a0"}, {"field": "createtime", "value": "2014-11-08T07:35:08.383Z"}, {"field": "description", "value": "Streetlight-barna befinner seg i dag p\u00e5 et barnehjem tilknyttet Nordic Mission. En dypt religi\u00f8s misjonsorganisasjon, som tidligere har utf\u00f8rt utdrivelse av onde \u00e5nder p\u00e5 sm\u00e5 barn."}, {"field": "dominantimage", "value": "http://www.adressa.no/incoming/article8922997.ece/ALTERNATES/w980-default/erlend8portrett28.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/77cecef0626a886350c4a480eff4e967d473706d.jpg?598da0f6"}, {"field": "dominantthumbnaildimensions", "value": "300x169"}, {"field": "heading", "value": ["- Vi driver ikke onde \u00e5nder ut av barn -adressa.no", "Eksorsisme p\u00e5 11-\u00e5ring", "Holdt nede av tre personer", "Misjon i fokus", "- Vi har religi\u00f8s og politisk frihet", "- Driver ikke ut onde \u00e5nder", "Overgrep mot barn", "St\u00f8rre misjonsselskap ofte tryggere", "Psykologisk traume", "Nordic Mission tar selvkritikk"]}, {"field": "id", "value": "77cecef0626a886350c4a480eff4e967d473706d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "religion-and-spirituality"}, {"field": "kw-concept", "value": ["religi\u00f8s uavhengig organisasjon", "onde \u00e5nder", "barn", "dypt religi\u00f8s misjonsorganisasjon"]}, {"field": "kw-entity", "value": ["streetlight filippinene", "josie", "r\u00f8de kors", "kirkens n\u00f8dhjelp", "satans", "johannesen", "tacloban", "jesu", "misjon", "bibelen", "herrens", "nordic mission", "oslo og akershus", "h\u00f8gskolen", "human-etisk forbund", "r\u00f8de kors og kirkens n\u00f8dhjelp", "misjonsh\u00f8gskolen", "betel menighetssenter", "adresseavisen", "fokus 2013", "internasjonale"]}, {"field": "kw-location", "value": ["kl\u00e6bu", "davao", "norge", "asia"]}, {"field": "kw-pageclass", "value": "article"}, {"field": "kw-person", "value": ["neva homeres-johannesen", "h\u00e5kon fagervik", "leif johnny johannesen", "erlend johannesen", "kari storstein haug", "robert hoven", "lars gule"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article8922997.ece/ALTERNATES/w980-default/erlend8portrett28.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi driver ikke onde \u00e5nder ut av barn"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article8923401.ece"}, {"field": "pageclass", "value": ["article"]}, {"field": "publishtime", "value": "2014-01-08T17:47:13.000Z"}, {"field": "recs-articleid", "value": "8923401"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-01-08T17:47:13.000Z"}, {"field": "recs-rawtitle", "value": "- Vi driver ikke onde \u00e5nder ut av barn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Streetlight-barna befinner seg i dag p\u00e5 et barnehjem tilknyttet Nordic Mission. En dypt religi\u00f8s misjonsorganisasjon, som tidligere har utf\u00f8rt utdrivelse av onde \u00e5nder p\u00e5 sm\u00e5 barn."}, {"field": "thumbnail", "value": "http://content-thumbnail.cxpublic.com/content/thumbnail200x150/77cecef0626a886350c4a480eff4e967d473706d.jpg?598da0f6"}, {"field": "thumbnailfullheightdimensions", "value": "200x2194"}, {"field": "timestamp", "value": "2017-08-11T12:20:06.000Z"}, {"field": "title", "value": "- Vi driver ikke onde \u00e5nder ut av barn"}, {"field": "url", "value": "http://www.adressa.no/nyheter/trondheim/article8923401.ece"}, {"field": "urlhash", "value": "77cecef0626a886350c4a480eff4e967d473706d"}], "score": 0.94511133, "siteId": "9222270286501375973", "id": "77cecef0626a886350c4a480eff4e967d473706d"}

