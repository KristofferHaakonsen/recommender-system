{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Namsos", "Barn", "D\u00f8dsfall"]}, {"field": "author", "value": "tone aftret/namdalsavisa"}, {"field": "body", "value": ["Saken oppdateres.", "T\u00e5ka som ligger som et lokk over byen er gr\u00e5 og klam \u2013 som ei slags passende ramme rundt dagens tema. Julie Bar\u00f8 (34) og Lill Hege Skorstad Bugge (36) har kommet for \u00e5 fortelle sine historier om det \u00e5 ha ett \u2013 og attp\u00e5til to \u2013 barn for lite, skriver Namdalsavisa .", "De to kvinnene l\u00e5 samtidig p\u00e5 f\u00f8den. Om morgenen 30. april 2007 f\u00f8dte Julie lille Sigur. En time etterp\u00e5 fikk hun den brutale beskjeden om at dattera Cicilie var drept. Hun skulle overnatte hos Julies venninne, Anne Grete Vollum, mens mamma dro til sykehuset for \u00e5 f\u00e5 en lillebror. I l\u00f8pet av natta ble b\u00e5de Cicilie og Anne Grete tatt av dage av Vollums fraseparerte ektemann, Bahadir Mirzaolimov.", "Dagen etterp\u00e5 f\u00f8dte Lill Hege ei jente \u2013 Tuva Veronica \u2013 men den lille babyen var alt d\u00f8d da hun kom ut av mors liv.", "Selv om de i disse dagene i begynnelsen av mai for snart ti \u00e5r siden l\u00e5 under samme tak p\u00e5 samme f\u00f8deavdeling, skulle det g\u00e5 ei stund f\u00f8r de traff hverandre.", "Julie og Lill Hege har funnet sammen gjennom Foreningen \u00abVi som har et barn for lite\u00bb.", "Men vi m\u00e5 tilbake noen \u00e5r i tid. 28. juni 2006 legger Julie, som da heter Watnan til etternavn, 14 m\u00e5neder gamle Johanna i barnesenga og sier god natt. Den lille jenta har litt feber, men ikke s\u00e5 mye at mamma er bekymret. Om kvelden koser mamma seg med eldstejenta Cicilie. De pleier \u00e5 ha alenetid n\u00e5r aktive Johanna har lagt seg. Selv om lilles\u00f8ster kan v\u00e6re litt plagsom og tar mye oppmerksomhet, tar Cicilie godt vare p\u00e5 henne. Hun er ei snill og omtenksom stores\u00f8ster for Johanna. Mamma og Cicilie er alene i huset. Det er slutt med jentenes pappa for ei tid tilbake, og mamma har nettopp m\u00f8tt en ny mann, Rune Bar\u00f8.", "Alt er normalt n\u00e5r mamma g\u00e5r til sengs. Begge prinsessene sover s\u00f8tt i barnesengene sine. Kvelden er fin.", "Det er en intetanende Julie som g\u00e5r for \u00e5 ta opp Johanna om morgenen 29. juni. I senga finner hun ei livl\u00f8s jente.", "\u2013 Jeg hylte s\u00e5 f\u00e6lt at naboen kom for \u00e5 se hva som sto p\u00e5. Det var helt forferdelig, sier Julie som fortvilt og gang p\u00e5 gang fors\u00f8kte \u00e5 gjenopplive den lille jenta.", "Naboen fikk ringt etter hjelp. Da ambulansen kom, fors\u00f8kte ogs\u00e5 de \u00e5 gjenopplive henne. Det gikk ikke. Til slutt gikk legen ut til Julie og sa at Johanna var d\u00f8d.", "\u2013 Akkurat det hadde jeg skj\u00f8nt for lengst. Jeg gikk ambulansefag p\u00e5 den tida, s\u00e5 jeg hadde litt peiling, bemerker Julie, til Namdalsavisa .", "Cicilie ble tatt h\u00e5nd om av familie som kom til. Selv ble Julie med ambulansen til sykehuset. Der var hun til Johanna ble fraktet til St. Olavs Hospital i Trondheim for obduksjon. Julie fulgte etter i bil bak og var i Trondheim til jenta kunne kj\u00f8res tilbake. Sjarmtrollet hennes mor, hun som griset, rota og sjarmerte hele verden var ugjenkallelig og brutalt d\u00f8d. Obduksjonen viste at \u00e5rsaken var krybbed\u00f8d.", "\u2013 Jeg kunne ikke reise heim til huset der vi bodde. Det var der det hadde skjedd. Jeg klarte ikke \u00e5 v\u00e6re der, s\u00e5 jeg tok med meg alt jeg hadde og flyttet heim til Rune, forteller Julie.", "Den n\u00e6rmeste tida brukte hun all sin energi p\u00e5 \u00e5 ta seg sammen. Hun hadde Cicilie \u00e5 tenke p\u00e5, og det var mye som skulle forberedes. Som lille Johannas begravelse. Det var Julie som hadde regien p\u00e5 den. Hun senket selv kista med den 14 m\u00e5neder gamle dattera da hun ble stedt til den siste hvile p\u00e5 kirkeg\u00e5rden i Overhalla.", "Det var en svart dag i familiens liv.", "Og svartere skulle det bli.", "Men det vet de ikke da.", "Julie og Cicilie blir boende hos Rune. De to vil satse p\u00e5 ei felles framtid, og det g\u00e5r ikke lange stunda f\u00f8r Julie p\u00e5 nytt er gravid. Denne gangen venter hun en gutt.", "Om kvelden 29. april 2007 leverer hun Cicilie til venninna Anne Grete Vollum som selv venter tvillinger. Grytidlig neste morgen skal Julie og Rune dra til f\u00f8deavdelinga ved Sykehuset Namsos. Det er planlagt at gutten skal forl\u00f8ses med keisersnitt.", "Klokka 08.45 mandag 30. april 2007 f\u00e5r lensmannskontoret i Overhalla en telefon fra en voksen som har blitt varslet av et barn om at hun var blitt utsatt for vold, og at det har skjedd noe forferdelig i en bolig p\u00e5 Skogmo.", "Politiet rykker ut til boligen,", "Ved ankomst cirka klokka 09.00 finner de to mennesker d\u00f8de. Den ene er 35 \u00e5r gamle Anne Grete Vollum som har tvillinger i magen, den andre er sju \u00e5r gamle Cicilie Watnan Lian. Julies datter.", "Drapsalarmen g\u00e5r. Det blir satt opp sperringer ved alle sentrale innfarts\u00e5rer, og det blir lett med hundepatruljer og s\u00f8kt med helikopter etter den antatte gjerningsmannen, Anne Grete Vollums fraseparerte ektemann fra Usbekistan. Navnet er Bahadir Mirzaolimov.", "Politi over hele Skandinavia blir varslet. Det blir sendt ut etterlysning og bilde av mistenkte som kan v\u00e6re i psykisk ubalanse. Politiet opplyser ogs\u00e5 at han sannsynligvis er bev\u00e6pnet med kniv.", "Imens er Julie lagt inn p\u00e5 Sykehuset Namsos. Hun er kj\u00f8rt inn p\u00e5 operasjonsstua der det er gjort klart til keisersnittet.", "Alt g\u00e5r fint. S\u00f8nnen Sigur ser dagens lys. Han er velskapt og fin. Lykken str\u00f8mmer gjennom den nybakte mammaen.", "Men det er noe som ikke stemmer.", "\u2013 Gutten l\u00e5 p\u00e5 brystet mitt, de skulle ta han for \u00e5 vaske han, men alle var s\u00e5 rare. S\u00e5 spurte de om jeg ville ha smertestillende. Det ville jeg jo ikke. Jeg skj\u00f8nte ingen ting, forteller Julie til Namdalsavisa .", "Hun fikk ungen tilbake i armene, nyvasket og fin. Rune hadde g\u00e5tt ut en tur. Da han kom inn p\u00e5 rommet igjen, var ogs\u00e5 han rar. Helt sn\u00e5l.", "\u00abBahadir har v\u00e6rt p\u00e5 Skogmo og Anne Grete er d\u00f8d\u00bb, sier Rune. S\u00e5 klarer han ikke si mer.", "Julie, som ligger i senga med den nyf\u00f8dte babyen i armene, aner ur\u00e5d. Men ingen sier noe. At noe har skjedd, skj\u00f8nner hun likevel. De er s\u00e5 rare alle sammen.", "Langt om lenge kommer det en prest for \u00e5 snakke med Julie. Han forteller at ogs\u00e5 Cicilie er d\u00f8d.", "\u2013 Det gikk fra kaos til helvete p\u00e5 et \u00e5r. Det vil si, det gikk bare ti m\u00e5neder mellom at begge jentene mine d\u00f8de, forteller Julie.", "I timene etterp\u00e5 kommer det hun kaller \u00abhele verden\u00bb til sykehuset. Hele familien var der for \u00e5 st\u00f8tte. Kontrastene er store mellom lykken over en ny baby og den svarte sorgen over \u00e5 ha mistet sju\u00e5ringen.", "Det ufattelige har skjedd. Cicilie er ikke bare d\u00f8d, hun er drept p\u00e5 den verst tenkelige m\u00e5te. Det er ikke til \u00e5 b\u00e6re.", "Sykehusdirekt\u00f8ren kommer ogs\u00e5 p\u00e5 rommet til Julie. Han vil vite om den etters\u00f8kte drapsmannen p\u00e5 noen m\u00e5te kan utgj\u00f8re noen trussel for Julie og familien hennes.", "\u2013 Han spurte om de skulle stenge av hele sykehuset. Tenk, lille meg skulle bestemme det, sier hun.", "Situasjonen fortoner seg uvirkelig. Julie st\u00e5r i vinduet p\u00e5 f\u00f8deavdelinga og ser politi med maskingev\u00e6r p\u00e5 leting etter gjerningsmannen. Det er som \u00e5 v\u00e6re statist i en film.", "Imens er Kripos p\u00e5 tur til Overhalla med taktisk og teknisk team p\u00e5 sju personer. Natt til tirsdag blir de to drepte tatt ut av huset p\u00e5 Skogmo og sendt til obduksjon for \u00e5 fastsl\u00e5 d\u00f8ds\u00e5rsaken.", "De to bussj\u00e5f\u00f8rene Arve Strand og Terje Kvern\u00f8 blir sentrale vitner i saken. De har kj\u00f8rt mistenkte til Namsos tidlig om morgenen 30. april. Dermed f\u00e5r etterforskerne sl\u00e5tt fast at han neppe har forlatt \u00e5stedet i egen bil.", "Rett f\u00f8r klokka 08.30 tirsdag 1. mai blir Bahadir Mirzaolimov p\u00e5grepet like s\u00f8r for Trondheim sentrum. Han blir oppdaget av en politipatrulje mens han g\u00e5r langs E6, Han blir p\u00e5grepet og tatt med inn til politistasjonen uten dramatikk. Mirzaolimov svarer bekreftende p\u00e5 at han forst\u00e5r hvorfor han blir p\u00e5grepet. Usbekistaneren blir avh\u00f8rt og deretter siktet for dobbeltdrapet i Overhalla.", "Julie og Rune drar heim med lille Sigur. Psykiatrisk team i Overhalla er p\u00e5 plass for \u00e5 ta vare p\u00e5 den hardt pr\u00f8vede unge mammaen.", "\u2013 Jeg hadde psykolog heime hos meg hver dag i et \u00e5r. Jeg fikk hjelp til \u00e5 komme meg gjennom dagene. De hysteriske anfallene var aldri langt unna, forteller Julie.", "Som i ei t\u00e5ke opplever hun Cicilies begravelse. Hun som planla Johannas gravferd ned til den minste detalj, er n\u00e5 ikke med p\u00e5 \u00e5 planlegge noe i eldstejentas begravelse. Hun m\u00f8ter opp i kirka, men f\u00f8ler seg utenfor seg selv. N\u00e5r kista b\u00e6res ut av kirkerommet, tar Julie barnevogna og drar heim. Hun klarer ikke \u00e5 se p\u00e5 at kista med Cicilie blir senket i jorda.", "\u2013 Og s\u00e5 da, Julie?", "\u2013 Ja, hva s\u00e5? Jeg gr\u00e5t i et \u00e5r. S\u00e5 tenkte jeg at jeg ikke kan bruke resten av livet mitt p\u00e5 \u00e5 gr\u00e5te, sier hun og legger til:", "\u2013 Men det f\u00f8les som jeg har v\u00e6rt med i en krig. Jeg har en mann p\u00e5 42 \u00e5r, men jeg f\u00f8ler meg mye eldre enn han. Jeg er mer p\u00e5 niv\u00e5 med oldemor. Det f\u00f8les som jeg er 70.", "Julie peker p\u00e5 at det er f\u00e5 som t\u00f8r \u00e5 komme med sine sm\u00e5 problemer til henne \u2013 som har gjennomg\u00e5tt s\u00e5 mye selv.", "\u2013 Men det er ingen av de d\u00f8de barna som er verdt mer enn de andre. Det er ikke mer synd p\u00e5 meg som har mistet to barn, enn p\u00e5 Lill Hege som mistet ett. Hun fikk aldri se den lille jenta si smile. Det er like synd p\u00e5 henne, sier Julie.", "Lill Hege Skorstad Bugge (36) blir ogs\u00e5 lagt inn p\u00e5 f\u00f8deavdelinga p\u00e5 Sykehuset Namsos 30. april 2007. Hun har termin 17. mai og gleder seg til \u00e5 f\u00e5 sin f\u00f8rstef\u00f8dte i armene. Om morgenen 30. april er hun p\u00e5 kontroll hos jordmor. Der blir det sl\u00e5tt alarm. Jordmor finner ikke babyens hjertelyd.", "Lill Hege blir sendt til sykehuset, og der venter den ned- sl\u00e5ende beskjeden: Det er ikke lenger liv i magen.", "F\u00f8dselen blir satt i gang. Klokka 20.04 1. mai kommer Tuva Veronica ut av mors liv. D\u00f8df\u00f8dt.", "Svangerskapet hadde forl\u00f8pt greit. Det hadde v\u00e6rt en viss uro i forhold til blod i urinen, noe som i verste fall kan tyde p\u00e5 svangerskapsforgiftning, men Lill Hege hadde ikke bekymret seg s\u00e5 f\u00e6lt. Hun omtaler seg selv som en ubekymra f\u00f8rstegangs- f\u00f8dende.", "\u2013 Seks m\u00e5neder etterp\u00e5 fikk vi svaret: Tuva d\u00f8de p\u00e5 grunn av krybbed\u00f8d i mors mage, forteller Lill Hege.", "Selv er hun rolig, selv etter d\u00f8df\u00f8dselen. Hun f\u00f8ler hun m\u00e5 ta vare p\u00e5 alle andre, pappaen til Tuva, besteforeldre.", "\u2013 Jeg er ikke typen til \u00e5 gr\u00e5te, s\u00e5 jeg gr\u00e5t ikke selv om alle sa til meg at jeg m\u00e5tte gr\u00e5te, sier hun.", "Heime hadde de ordnet til barneseng, vogn og kl\u00e6r. Selv om de ikke hadde f\u00e5tt vite kj\u00f8nnet p\u00e5 babyen, hadde Lill Hege og pappa Tomas Bugge kj\u00f8pt inn rosa babyt\u00f8y. Lill Hege hadde p\u00e5 f\u00f8lelsen at hun bar p\u00e5 ei jente.", "\u2013 Jeg var p\u00e5 sykehuset bare til dagen etter f\u00f8dselen. Jeg var helt malplassert der, med masse unger som l\u00e5 og hylte, sier Lill Hege.", "Hun syntes det var rart \u00e5 komme heim uten barnet, men hadde f\u00e5tt andre oppgaver \u00e5 ta seg av: De hadde hunder som m\u00e5tte ha oppmerksomhet. Det var til tr\u00f8st i den tunge tida. Og det viktigste: De skulle begrave lille Tuva.", "N\u00e6rmeste familie var samlet da den lille jenta ble f\u00f8rt til det siste hvilested fra sykehuskapellet. Lill Hege sier det ble en fin seremoni for foreldre, besteforeldre, onkler og tanter.", "\u2013 Vi sa ikke noe om at vi hadde mistet barnet f\u00f8r d\u00f8dsannonsen sto i avisa, forteller hun.", "\u2013 Hvordan reagerte omgivelsene?", "\u2013 Noen gr\u00e5t med oss, andre skygget banen. Det var s\u00e5rende, sier Lill Hege som hadde mammaen sin \u00e5 snakke med. Og Tomas selvsagt.", "\u2013 Jeg var veldig sjenert f\u00f8r dette skjedde, men det kom jeg over. S\u00e5 alt i alt har jeg kommet styrket fra opplevelsen, sier Lill Hege som i ettertid har f\u00e5tt to velskapte gutter, Teo (8) og Tage (2),", "\u2013 Hvordan var det \u00e5 g\u00e5 gravid igjen?", "\u2013 Det var t\u00f8ft. Hele tida gikk jeg og kjente etter om det var liv i magen. Heldigvis fant jeg et hjelpemiddel, en dupler til heimebruk, som finner hjertelyden til babyen. Den kj\u00f8pte jeg da jeg ble gravid med Teo, og den har v\u00e6rt mye i bruk, medgir hun.", "Hun medgir at savnet etter ei jente fremdeles er til stede. Om hun f\u00e5r flere barn, har hun imidlertid tenkt \u00e5 overlate til skjebnen.", "\u2013 Jeg har bilder av Tuva p\u00e5 veggen heime, og jeg har Tuva-kista mi som er stuebord. I kista ligger alt som har v\u00e6rt p\u00e5 kirkeg\u00e5rden. Bamser, julepynt, p\u00e5skepynt. Jeg har tatt vare p\u00e5 mye, forteller Lill Hege.", "\u2013 Er du ofte p\u00e5 kirkeg\u00e5rden?", "\u2013 I begynnelsen var jeg der hele tida, men da jeg fikk flere barn ble det mindre. Det er helt naturlig \u2013 og det er greit. Det er s\u00e5nn det skal v\u00e6re, sier Lill Hege som imidlertid synes det er godt \u00e5 ha et sted \u00e5 g\u00e5 til, en plass der hun kan f\u00e5 ordne i stand til Tuva.", "\u2013 Fikk du god hjelp og oppf\u00f8lging i forbindelse med d\u00f8df\u00f8dselen?", "Lill Hege rister p\u00e5 hodet. N\u00e5r barnet d\u00f8r av s\u00e5kalt naturlige \u00e5rsaker som krybbed\u00f8d, er det liten eller ingen hjelp \u00e5 f\u00e5 fra det offentlige. Erfaringen hun har gjort seg er at man m\u00e5 klare seg selv som best en kan.", "Lill Hege ble med i Namdal lokallag av Foreningen \u00abVi som har et barn for lite\u00bb samme \u00e5r som Tuva d\u00f8de. Hun synes det har hjulpet henne p\u00e5 vegen videre \u00e5 dele erfaringer med folk som har opplevd noe av det samme.", "Julie nikker. Hun kom med \u00e5ret etter, og har ogs\u00e5 funnet hjelp i \u00e5 v\u00e6re en del av foreninga. N\u00e5 h\u00e5per de to at flere slutter seg til dem.", "\u2013 Det er godt \u00e5 ha en plass \u00e5 komme til, der man kan f\u00e5 r\u00e5d fra andre som har levd med denne sorgen ei stund, sier Lill Hege.", "De har medlemsm\u00f8ter hver andre m\u00e5ned p\u00e5 l\u00e6rings- og mestringssenteret p\u00e5 Sykehuset Namsos. N\u00e5r de m\u00f8tes, tenner de lys for barna som er borte, de kan fortelle \u2013 eller la v\u00e6re. De har innimellom relevante tema og inviterer gjesteforelesere, og de prater om helt vanlige ting og drikker kaffe.", "\u2013 Det er viktig \u00e5 f\u00e5 fram at vi ikke dyrker sorgen. Vi jobber for \u00e5 f\u00e5 livet til \u00e5 g\u00e5 videre, sier de og tilf\u00f8yer:", "\u2013 Hvis du har mistet et barn og har behov for \u00e5 snakke, s\u00e5 m\u00f8t opp. Det er ogs\u00e5 mulig \u00e5 kontakte oss privat. Vi vil gjerne hjelpe andre som har opplevd det samme.", "30. april 2008, p\u00e5 d\u00f8dsdagen til Cicilie kom klassen hennes til kirkeg\u00e5rden i Overhalla mens Julie, Rune og lille Sigur bes\u00f8kte grava.", "\u2013 Ungene spurte Rune om hvordan vi skulle kunne feire bursdagen til Sigur p\u00e5 d\u00f8dsdagen til Cicilie \u2013 og hvordan vi kunne feire n\u00e5r jeg var s\u00e5 trist, forteller Julie.", "Noen ganger har hun delt opp dagen. Hatt en stund alene f\u00f8rst der hun har mintes Cicilie, for s\u00e5 \u00e5 konsentrere seg om f\u00f8dselsdagsfeiring p\u00e5 ettermiddagen.", "\u2013 30. april er den verste dagen i \u00e5ret. Det er den datoen Cicilie ble d\u00f8pt og drept, den dagen jeg m\u00f8tte Rune og fikk Sigur, forteller Julie som ogs\u00e5 har f\u00e5tt Ida (7),", "\u2013 Jeg har to engler i himmelen og to p\u00e5 jorda, sier Julie.", "\u2013 Hvordan har alt dette p\u00e5virket deg?", "\u2013 Det er klart jeg er p\u00e5virket. Det gir seg utslag i at jeg er konstant bekymret for ungene mine. Jeg lever i den tro at dersom jeg slutter \u00e5 bekymre meg for Sigur og Ida, s\u00e5 d\u00f8r de fra meg, svarer Julie.", "Hun medgir at det er slitsomt \u00e5 g\u00e5 rundt og v\u00e6re redd hele tida. Alle disse tankene har gitt henne smerter i ledd og muskler.", "\u2013 Det er fem \u00e5r siden jeg sluttet og jobbe. Det funker ikke for meg \u00e5 v\u00e6re ute i jobb, det funker bare p\u00e5 et slags vis \u00e5 v\u00e6re heime, sier Julie.", "Hun har pr\u00f8vd tankefeltterapi. Det hjalp \u2013 inntil den dagen Ida og nabojenta p\u00e5 tre \u00e5r forsvant helt plutselig. Alle lette. I skogen, i alle kratt, ved elva. Ingen fant barna, og Julie fikk fullstendig panikk.", "Men ungene kom til rette. De satt hos bestemora til minstemann og spiste is.", "Hendelsen var imidlertid nok til sl\u00e5 Julie tilbake p\u00e5 panikkangstens tornefulle veg. Hver dag kjemper hun sin kamp mot angsten for at Sigur og Ida skal d\u00f8 fra henne.", "Damene som har sine helt spesielle og veldig triste livshistorier, er opptatt av \u00e5 f\u00e5 fram at sorgen svekkes etter hvert.", "\u2013 Vi har kommet ganske langt i livet, selv om vi har f\u00e5tt v\u00e5rt. Vi har en sorg, vi mangler noen, men vi g\u00e5r ikke rundt og er konstant triste, sier de og kikker p\u00e5 hverandre:", "\u2013 Vi er nok der n\u00e5, at vi har det s\u00e5 bra som vi kan ha det.", "De h\u00e5per de som leser dette, og som har liknende erfaringer tar kontakt med dem. De p\u00e5peker at det er viktig \u00e5 overvinne d\u00f8rstokkmila.", "\u2013 Hvis vi ikke hadde hatt foreninga, ville vi antakelig sittet der alene og trodd at vi var de eneste i verden som har det slik, sier de. Begge er faste i troen p\u00e5 at de en vakker dag m\u00f8ter sine d\u00f8de engler igjen.", "\u2013 N\u00e5r vi d\u00f8r, treffer vi dem igjen, b\u00e5de Johanna, Cicilie og Tuva, hevder Julie og Lill Hege."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "5416fa93062a9b2ce04f593a0ebae47c36eeb72b98410760afd98d3f416909d1"}, {"field": "createtime", "value": "2017-01-29T19:34:34.000Z"}, {"field": "description", "value": "Mens hun l\u00e5 med sin nyf\u00f8dte s\u00f8nn i armene, fikk Julie Bar\u00f8 beskjed om at dattera p\u00e5 sju var drept."}, {"field": "dominantimage", "value": "http://www.adressa.no/incoming/article14132630.ece/ip0ql9/ALTERNATES/w980-default/27et%20barn%20for%20lite1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b363f5271b91dedce7e4104db140e2992ea92b6a.jpg?588f3662"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5r det ufattelige skjer deg -adressa.no", "L\u00e5 p\u00e5 f\u00f8den sammen", "Brutalt rammet to ganger", "Hun hadde v\u00e6rt d\u00f8d ei stund", "D\u00f8de i krybbed\u00f8d", "Senket kista til Johanna", "Cicilie skal overnatte", "Drapsalarmen g\u00e5r", "Med s\u00f8nnen i armene", "Fra kaos til helvete", "Uvirkelig opplevelse", "Drapsmannen p\u00e5grepet", "Begravelse gjennom t\u00e5ke", "F\u00f8ler seg 70 \u00e5r gammel", "Tuva d\u00f8de i mors liv", "Krybbed\u00f8d i mors liv", "Noen snudde seg vekk", "\u2013 Vi kan hjelpe hverandre", "Om \u00e5 s\u00f8rge og feire", "Bekymret inntil hysteri", "Vi mangler noen"]}, {"field": "id", "value": "b363f5271b91dedce7e4104db140e2992ea92b6a"}, {"field": "keyword", "value": ["Namsos", "Barn", "D\u00f8dsfall"]}, {"field": "keywords", "value": "Namsos,Barn,D\u00f8dsfall"}, {"field": "kw-category", "value": ["nordtrondelag", "nyheter"]}, {"field": "kw-concept", "value": ["d\u00f8d", "dag", "barn", "mors liv", "lille jenta", "lill"]}, {"field": "kw-entity", "value": ["cicilie og anne grete", "lill hege", "skandinavia", "olavs hospital", "johanna", "skogmo", "namdal", "bahadir mirzaolimov", "arve strand og terje kvern\u00f8", "sykehuset namsos", "julie og cicilie", "skogmo og anne grete", "foreningen", "ida", "sigur", "vollums", "st. olavs hospital", "sigur og ida", "cicilie og tuva", "kripos", "tage", "namdalsavisa", "julie og lill hege", "julie og rune", "julie og lill"]}, {"field": "kw-location", "value": ["trondheim", "usbekistan", "teo", "overhalla"]}, {"field": "kw-pageclass", "value": "article"}, {"field": "kw-person", "value": ["terje kvern\u00f8", "anne grete", "rune bar\u00f8", "lill hege skorstad bugge", "tomas bugge", "tuva veronica", "anne grete vollum", "arve strand", "cicilie watnan lian", "julie bar\u00f8"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article14132630.ece/ip0ql9/ALTERNATES/w980-default/27et%20barn%20for%20lite1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r det ufattelige skjer deg"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/2017/01/29/N%C3%A5r-det-ufattelige-skjer-deg-14132649.ece"}, {"field": "pageclass", "value": null}, {"field": "publishtime", "value": "2017-01-29T19:32:45.000Z"}, {"field": "recs-articleid", "value": "14132649"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2017-01-29T19:32:45.000Z"}, {"field": "recs-rawtitle", "value": "N\u00e5r det ufattelige skjer deg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Mens hun l\u00e5 med sin nyf\u00f8dte s\u00f8nn i armene, fikk Julie Bar\u00f8 beskjed om at dattera p\u00e5 sju var drept."}, {"field": "thumbnail", "value": "http://content-thumbnail.cxpublic.com/content/thumbnail200x150/b363f5271b91dedce7e4104db140e2992ea92b6a.jpg?588f3662"}, {"field": "thumbnailfullheightdimensions", "value": "200x3752"}, {"field": "timestamp", "value": "2017-01-30T12:49:38.000Z"}, {"field": "title", "value": "For snart ti \u00e5r siden mistet Julie og Lill et barn p\u00e5 samme dag: - Vi har en sorg, vi mangler noen, men vi g\u00e5r ikke rundt og er konstant triste"}, {"field": "url", "value": "http://www.adressa.no/nyheter/nordtrondelag/2017/01/29/N%c3%a5r-det-ufattelige-skjer-deg-14132649.ece"}, {"field": "urlhash", "value": "b363f5271b91dedce7e4104db140e2992ea92b6a"}], "score": 0.88362926, "siteId": "9222270286501375973", "id": "b363f5271b91dedce7e4104db140e2992ea92b6a"}

