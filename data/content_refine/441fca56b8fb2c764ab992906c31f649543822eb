{"fields": [{"field": "modifiedtime", "type": "time", "value": "2016-10-23T17:17:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "Brukbar/Bl\u00e6st", "Studentersamfundet i Trondheim", "Punk", "Bob Hund"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Men ikke riktig enn\u00e5.", "Jeg var p\u00e5 ferie da det ble laget lister over tidenes beste konserter p\u00e5 Bl\u00e6st, og det var noen jeg nok ville hatt med. Spesielt konsertene med Pere Ubu og Wire, begge for dr\u00f8yt fem \u00e5r siden, alts\u00e5 v\u00e5ren 2011.", "Det slo meg at jeg hadde en tematikk eller to her. Dels en aktualitet gjennom at Sk\u00e5nes fineste rockeband spiller p\u00e5 Studentersamfundet- i kveld l\u00f8rdag \u2013 og at det som fortsatt er min yndlingssl\u00e5t med Bob Hund er \u00abEtt fall och en l\u00f6sning\u00bb, er en inspirert coverversjon av Pere Ubus mest kjente l\u00e5t \u00abThe Final Solution\u00bb (hvis tittel var inspirert av nazistenes \u00abendelige l\u00f8s-ning\u00bb p\u00e5 det s\u00e5kalte j\u00f8deproblemet. Kanskje igjen en grei p\u00e5minnelse om at menneskeheten har st\u00e5tt overfor st\u00f8rre utfordringer enn en nedlagt rockeklubb. Men, lell.)", "LES OGS\u00c5: Slik oppfatter Bob Hunds Thomas \u00d6berg det norske publikummet", "Dels at Wire og Pere Ubus musikk p\u00e5 tampen av 70-tallet kan defineres innenfor den senere etablerte termen postpunk. Postpunk er en sjanger som er enkel og vanskelig \u00e5 definere. Det enkle er at postpunk kom etter punken, eller om du vil. etter at punken utspilte sin rolle. Mens punk fort fikk klare regler om hva som var riktig musikalsk, riktig antrekk, riktig oppf\u00f8rsel, var postpunken uten regler. Men samtidig, en av postpunkens viktigste l\u00e5ter, Pere Ubus debutsingle \u00ab30 Seconds From Tokyo\u00bb ble utgitt i 1975, alts\u00e5 et \u00e5r eller to f\u00f8r punken for alvor ble etablert. Og det er ikke helt logisk.", "En annen m\u00e5te \u00e5 ramme inn postpunken er at den ble fremf\u00f8rt av artister med en intellektuell, lekende innstilling til musikken \u2013 at det er musikk fremf\u00f8rt av folk som egentlig er inte-ressert i andre ting enn musikk. Som ikke kan musikalske regler, og dermed st\u00e5r fritt til \u00e5 bryte dem \u2013 og som tar med seg andre innfallsvinkler inn i musikken, fra kunst, litteratur, vitenskap, filosofi. Midt p\u00e5 70-tallet var rockens sentrifugalkraft s\u00e5 sterk at den sugde til seg folk som for eksempel Colin Newman og David Thomas, frontfigurer i henholdsvis Wire og Pere Ubu", "For \u00e5 ta sistnevnte f\u00f8rst. Bandet Pere Ubu er oppkalt etter hovedpersonen i de banebrytende absurde skuepillene som den egenerkl\u00e6rte patafysiker Alfred Jarry skrev for godt over hundre \u00e5r siden. Tror ikke den gjengse Status Quo-fan har s\u00e5 sterkt forhold til Jarrys scenekunst.", "LES OGS\u00c5: Fortsatt p\u00e5 randen av stupet", "Thomas fremsto heller ikke som den typiske rockestjerne da han for f\u00f8rste gang opptr\u00e5dte i Trondheim, 36 \u00e5r eter bandets f\u00f8dsel.", "\u00abPere Ubu fremsto ikke som verdens mest potente eller glamor\u00f8se rockeband da de entret scenen. David Thomas selv s\u00e5 ut som en eldre herre som nettopp har g\u00e5tt ned 20 kilo, uten \u00e5 ha skiftet kl\u00e6r. En overdimensjonert bukse ble holdt oppe av r\u00f8de bukseseler over rutete skjorte. Han drakk jevnlig av et halvliterglass fylt av noe som s\u00e5 ut som tynn, r\u00f8d saft. Var dette feil, var mannen p\u00e5 permisjon fra n\u00e6rmeste sykehjem?\u00bb, skrev jeg i 2011, og fortsatte:", "\u00ab30 Seconds From Tokyo\u00bb, like demonisk bra som i 1975 da Pere Ubu foregrep det aller meste av det som ble definert som punk eller new wave. Senere kom \u00abHeart Of Darkness\u00bb og selveste \u00abFinal Solution\u00bb, og vi var i det gjenskapte f\u00f8dsels\u00f8yeblikk til det som senere er definert som postpunk. Band som Joy Division, Talking Heads og senere Pixies var blant de sentrale band som neppe hadde hatt verken sin stil eller posisjon om ikke Pere Ubu hadde vist dem veien. David Thomas utelot ikke \u00e5 nevne det heller. Da han gikk i gang med \u00abHeaven\u00bb, i sin tid en bortgjemt single b-side, sa han at om han hadde v\u00e6rt Sting ville han gjenskapt denne l\u00e5ten 30 ganger. Og hvis han hadde v\u00e6rt Talking Heads' David Byrne ville han skapt en hel platekarriere av den.\u00bb", "Bandet spilte sine f\u00f8rste singler i rekkef\u00f8lge, s\u00e5 debutalbumet \u00abThe Modern Dance\u00bb i sin helhet, f\u00f8r de avsluttet med noen av de beste l\u00e5tene fra oppf\u00f8lgeren \u00abDub Housing\u00bb som ekstranummer.", "\u00abPublikum kunne kose seg med David Thomas' intrikate, humoristiske kommentarer om dagligliv i Cleveland, gamle kj\u00e6rester og storpolitikk mellom l\u00e5tene, ypperlig rytmikk og lekne musikalske detaljer. Pere Ubu er melodi\u00f8se det ene \u00f8yeblikket, dansbare det neste, f\u00f8r de fyller lokalet med dissonans. Kvaliteten p\u00e5 rytmeseksjonen gir dem spillerom til det meste, gitar og keyboard forsker gjerne i st\u00f8y, mens vokalist Thomas leker seg. Jazz? Punk? Prog? Metall? Ja, alt det, og mer til. Med \u00e5 tilf\u00f8re sin gamle musikk ny energi og moderne impulser like kompromissl\u00f8se som de opprinnelige, viser David Thomas b\u00e5de aktualitet og hvor nyskapende Pere Ubu i sin tid var \u00bb, het det.", "L\u00e5tlisten til Pere Ubu i mai 2011 var i sterk kontrast til Wires konsert samme sted to m\u00e5neder tidligere.", "Wire stilte med originalmedlemmene gitarist og vokalist Colin Newman, bassist Graham Lewis og trommeslager Robert Gray (tidligere Gotobed) og \u00abjunior\u00bb-medlem Marc Riley. I min anmeldelse den gang skrev jeg at de fremsto med en kul tilbakelenthet p\u00e5 scenen, men konserten var en eneste lang energiutbl\u00e5sning.", "LES OGS\u00c5: Ikke akkurat \u00d8nskekonserten", "\u00abGrovt sett har Wire to typer l\u00e5ter, illsinte kraftutbl\u00e5sninger og melodi\u00f8se popl\u00e5ter. Hemmeligheten bak den tidl\u00f8se appellen til bandet er nettopp denne dualismen. Musikalsk er alt sk\u00e5ret ned til beinet, men alt de gj\u00f8r er n\u00e5del\u00f8st presist og teknisk prikkfritt. Ingen l\u00e5ter er lengre enn h\u00f8yst n\u00f8dvendig, det er ingen soloer og slett ikke uttv\u00e6rende avslutninger. P\u00e5 kraftl\u00e5tene er de n\u00e5del\u00f8se, popl\u00e5tene er sv\u00f8pet inn i en gr\u00e5tt industrielt gitarteppe som er umiddelbart gjenkjennbart.\u00bb", "Konserten var alts\u00e5 flott, selv om repertoaret var fokusert rundt nye l\u00e5ter \u2013 og ikke dem publikum \u00f8nsket \u00e5 h\u00f8re, de som utgjorde ban-dets tre klassiske f\u00f8rste album. F\u00f8rst helt til slutt fikk vi \u00abTwo People In A Room\u00bb fra 1979, mens tittell\u00e5ten \u00abPink Flag\u00bb fra debutalbumet var siste ekstranummer.", "Ogs\u00e5 Hard Rock Kaf\u00e9-milj\u00f8et i Trondheim p\u00e5 tampen av 70-tallet var mer postpunk enn punk, og den sentrale personen i s\u00e5 m\u00e5te var Stein Inge \u00abLister\u00bb Larsen. Han kunne sin Alfred Jarry, og var den som introduserte undertegnede for \u00abFinal Solution\u00bb. For ham var det helt naturlig \u00e5 la seg inspirere av Yukio Mishimas roman \u00abDen gylne paviljongs tempel\u00bb til instrumentalen \u00abTempelbrenner'n\u00bb p\u00e5 Det Elektriske Kj\u00f8kkens f\u00f8rste plate.", "For \u00f8vrig var den siste l\u00e5ten Larsen la ut p\u00e5 sin Facebook-side f\u00f8r han d\u00f8de sist vinter \u00abReuters\u00bb \u2013 krigsrapporten som var f\u00f8rste l\u00e5t p\u00e5 Wires f\u00f8rste album."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "2d0eba913f213a3fffe63bac739d67e318a35da6e34d14b32f46541728d9836a"}, {"field": "createtime", "value": "2016-10-23T16:20:56.000Z"}, {"field": "description", "value": "Jeg lover, det skal komme dager uten gn\u00e5ling om Bl\u00e6st."}, {"field": "dominantimage", "value": "http://www.adressa.no/pluss/kultur/article13678026.ece/k2nwmd/ALTERNATES/w980-default/IMG_Wire08.jpg_1_1_OG37KFL.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/441fca56b8fb2c764ab992906c31f649543822eb.jpg?592d0ceb"}, {"field": "dominantthumbnaildimensions", "value": "300x169"}, {"field": "heading", "value": "Ett fall och en d\u00e5rlig l\u00f6sning -adressa.no"}, {"field": "id", "value": "441fca56b8fb2c764ab992906c31f649543822eb"}, {"field": "keyword", "value": ["Fra tid til annen", "rockhistorie", "Brukbar/Bl\u00e6st", "Studentersamfundet i Trondheim", "Punk", "Bob Hund"]}, {"field": "keywords", "value": "Fra tid til annen,rockhistorie,Brukbar/Bl\u00e6st,Studentersamfundet i Trondheim,Punk,Bob Hund"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["musikk", "postpunk", "l\u00e5t", "senere", "fall och", "punk"]}, {"field": "kw-entity", "value": ["joy division", "lister", "tempelbrenner", "wire og pere ubu", "pixies", "larsen", "heart of darkness", "studentersamfundet", "pere ubu og wire", "pere ubu", "reuters", "pink flag", "the final solution", "det elektriske kj\u00f8kkens", "the modern dance", "thomas", "gotobed", "\u00f8nskekonserten", "bl\u00e6st", "sk\u00e5nes", "sting", "final solution", "two people in a", "status quo", "colin newman og david thomas", "heaven", "room", "hard rock kaf\u00e9", "wire", "yukio mishimas", "dub housing", "talking heads", "seconds from tokyo", "jarrys"]}, {"field": "kw-location", "value": ["cleveland", "trondheim"]}, {"field": "kw-pageclass", "value": "article"}, {"field": "kw-person", "value": ["david thomas", "stein inge", "alfred jarry", "robert gray", "bob hunds thomas \u00f6berg", "bob hund", "colin newman", "marc riley", "graham lewis", "david byrne"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13678026.ece/k2nwmd/ALTERNATES/w980-default/IMG_Wire08.jpg_1_1_OG37KFL.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ett fall och en d\u00e5rlig l\u00f6sning"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/10/23/Ett-fall-och-en-d%C3%A5rlig-l%C3%B6sning-13678034.ece"}, {"field": "pageclass", "value": ["article"]}, {"field": "publishtime", "value": "2016-10-23T17:16:13.000Z"}, {"field": "recs-articleid", "value": "13678034"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-10-23T17:16:13.000Z"}, {"field": "recs-rawtitle", "value": "Ett fall och en d\u00e5rlig l\u00f6sning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Jeg lover, det skal komme dager uten gn\u00e5ling om Bl\u00e6st."}, {"field": "thumbnail", "value": "http://content-thumbnail.cxpublic.com/content/thumbnail200x150/441fca56b8fb2c764ab992906c31f649543822eb.jpg?592d0ceb"}, {"field": "thumbnailfullheightdimensions", "value": "200x2519"}, {"field": "timestamp", "value": "2017-05-30T06:10:51.000Z"}, {"field": "title", "value": "Beklager, jeg m\u00e5 gn\u00e5le litt mer om Bl\u00e6st"}, {"field": "url", "value": "http://www.adressa.no/pluss/kultur/2016/10/23/Ett-fall-och-en-d%c3%a5rlig-l%c3%b6sning-13678034.ece"}, {"field": "urlhash", "value": "441fca56b8fb2c764ab992906c31f649543822eb"}], "score": 0.5235909, "siteId": "9222270286501375973", "id": "441fca56b8fb2c764ab992906c31f649543822eb"}

