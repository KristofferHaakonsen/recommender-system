{"fields": [{"field": "modifiedtime", "type": "time", "value": "2016-12-28T10:54:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Rasmus A.Sivertsen", "Film", "Filmanmeldelser", "Trondheim kino", "Animasjonsfilm", "Barnefilm"]}, {"field": "author", "value": "annemona grann"}, {"field": "body", "value": ["Saken oppdateres.", "Vi er i lokalene til filmselskapet Qvisten i Oslo, Nordens st\u00f8rste animasjonsfilmstudio. Og der passerer vi Stratos-kua, Reodor Felgen, Ludvig og en rekke andre filmhelter p\u00e5 vei inn for \u00e5 m\u00f8te nordtr\u00f8nderen som de siste \u00e5rene har st\u00e5tt bak \u00abKnutsen & Ludvigsen og den f\u00e6le Rasputin\u00bb og Fl\u00e5klypa-filmene. N\u00e5 er det Bestemor Skogmus, Bakermester Harepus og de andre dyrene det handler om.", "LES OGS\u00c5: Hvor er ulven?", "LES OGS\u00c5: Kos i Hakkebakkeskogen", "- Dette er reven, han er cirka 30 centimeter h\u00f8y. Klatremus er ganske liten, forteller Rasmus Sivertsen, mens han viser oss rundt i det som best kan sammenlignes med en norsk miniatyrutgave av Walt Disney Studios i Hollywood. Han er \u00e5penbart stolt av de 19 dokkene fra Thorbj\u00f8rn Egners univers som er med i filmen. Og vi snakker ikke om \u00abvanlige\u00bb dukker, men avanserte animasjonsfigurer der uttrykket kan endres. Hender og f\u00f8tter kan vris p\u00e5, og hver dukke har en prislapp p\u00e5 150.000 kroner.", "- Vi lager mye selv, men akkurat disse dokkene brukes s\u00e5 hardt at vi fikk dem produsert i Nederland, hos et selskap som er eksperter p\u00e5 dette. De skal holde ett helt \u00e5r med opptak og da m\u00e5 de v\u00e6re solide slik at mekanikken fungerer som den skal, sier inder\u00f8yningen som har jobbet med filmprosjektet i tre \u00e5r. Animasjonsfilm-produksjon er en ekstremt tidkrevende prosess med et 30-talls personer involvert, hvorav sju av dem er animat\u00f8rer. Det er de som jobber med \u00e5 gi dokkene \u00abliv\u00bb.", "LES OGS\u00c5: \u00abSnekker Andersen og Julenissen\u00bb .", "LES OGS\u00c5: anmeldelsen \u00abSn\u00f8fall\u00bb ligner en ny juleklassiker\u00bb", "- Hver animat\u00f8r lager tre sekunder film om dagen. Til sammen klarer de \u00e5 lage halvannet minutt i uken noe som gj\u00f8r at selve animasjonen av \u00abHakkebakkeskogen\u00bb tar ett \u00e5r, fortsetter regiss\u00f8ren.", "- T\u00e5lmodighetspr\u00f8ve?", "- Det er et vanvittig kj\u00f8r. Vi m\u00e5 l\u00f8pe mellom b\u00e5sene og settene, s\u00e5 det f\u00f8les ikke som noen t\u00e5lmodighetspr\u00f8ve i det hele tatt. Det er mer det at tida bare flyr. I den vanskeligste scenen i filmen brukte vi to uker p\u00e5 \u00e5 animere to sekunder. Det var da alle dyrene skulle samles i skogen og g\u00e5 mot det store treet. Da hadde vi 19 dukker i bildet, sier Sivertsen, og legger ikke skjul p\u00e5 at det \u00e5 v\u00e6re animasjonsfilmskaper er en noe nerdete tilv\u00e6relse. En jobb for spesielt interesserte.", "- Hvordan kom du p\u00e5 \u00e5 velge animasjonsfilm som levevei?", "- Jeg har en far som var animat\u00f8r. Han (Tor Sivertsen, journ anm.) var l\u00e6rer av yrket, og kortfilmskaper n\u00e5r han fikk filmst\u00f8tte. Han samlet p\u00e5 animasjonsfilmer, s\u00e5 det var jo stort sett det b\u00e5de faren min, broren min og jeg var opptatt av under hele oppveksten. Vi snakket bare om animasjon hjemme. Hele tiden. Totalt animasjonsfilm-nerder. Moren min holdt p\u00e5 \u00e5 bli spr\u00f8, sier Sivertsen som selvsagt fortsatte i samme spor da han flyttet hjemmefra. Det ble animasjonsfilm-studier i Volda, og siden 1996 har han jobbet med b\u00e5de dataanimasjon, tegnefilm og dokkefilm i Qvisten animasjon, der han er medeier.", "LES OGS\u00c5: Jula kom p\u00e5 kino", "- Dokkefilm er mye vanskeligere enn jeg trodde det var. Jeg tenkte at det skulle v\u00e6re lett \u00e5 lage actionscener med kameraf\u00f8ringer, men det er nesten umulig \u00e5 f\u00e5 karakterene til \u00e5 l\u00f8pe. N\u00e5r Mikkel Rev skal l\u00f8pe etter Klatremus i skogen kobler vi et vanlig speilreflekskamera til en datamaskin og tar ett og ett bilde. Men f\u00f8rst brukte vi ett \u00e5r p\u00e5 \u00e5 lage en tegnefilm med stemmer og musikk slik at vi visste hvor lang tid vi skulle ha p\u00e5 hver scene. Da kunne vi beregne hvor mange steg klatremus og reven m\u00e5tte ha for \u00e5 f\u00e5 det til \u00e5 se ut som om de l\u00f8p, sier regiss\u00f8ren som er spesielt opptatt av dokkenes sjarm og lune uttrykk, og at det for all del ikke m\u00e5 bli karikert og overspilt.", "- Reven er jo fienden som blir helten til slutt, s\u00e5 vi har jobbet mye med han. Og Morten Skogmus har vi gjort mye mer bekymret. Men det er fort gjort at det tipper over og bare blir en t\u00f8ysestemme. Samtidig m\u00e5 det ikke blir for tamt heller. Vi m\u00e5 tro p\u00e5 karakteren, sier Sivertsen som har hatt regi p\u00e5 \u00e5tte animasjonsfilmer, ni med den neste Fl\u00e5klypa-filmen, \u00abM\u00e5nelyst i Fl\u00e5klypa\u00bb, som f\u00e5r premiere neste h\u00f8st.", "- Hvordan har du det s\u00e5nn like f\u00f8r en filmlansering?", "- Det er grusomt rett f\u00f8r premieren. Helt forferdelig. Bare det \u00e5 se filmen med publikum er vanskelig fordi du bekymrer deg for alt. Om de fikk med seg akkurat den og den replikken. S\u00e5 kommer anmeldelsene, og jeg lyver hvis jeg sier at jeg ikke bryr meg om dem. Man bryr seg jo om hva folk synes, selv om jeg er veldig forn\u00f8yd selv. Vi har dratt det langt. Det er \u00abEgnersk\u00bb, men p\u00e5 en ny m\u00e5te, sier han ettertenksomt, og legger til at \u00abJul i Fl\u00e5klypa\u00bb er en av de mest sette norske filmene i Frankrike noensinne. Den er kj\u00f8pt av Universal og har g\u00e5tt bra over hele verden. \u00abDyrene i Hakkebakkeskogen\u00bb, med et budsjett p\u00e5 40 millioner kroner, er allerede solgt til Iran og Frankrike.", "- Det har blitt en klisj\u00e8, men jeg tror det er s\u00e5nn at det lokale er globalt. Hvis du lager noe som er spesielt, unikt og rart treffer det mange fordi det ligger en sannhet i det. Det er jo noe menneskelig i disse karakterene som vi alle har i oss. Pessimismen og optimismen. Og jordn\u00e6rheten, sier Sivertsen. Han gleder seg til premieren er unnagjort. Da blir det juleferie. Hjemme p\u00e5 Inder\u00f8y. Gjort er gjort og spist er spist."]}, {"field": "category0", "value": "kultur"}, {"field": "contenthash", "value": "19bc4a7defdb0a86a19bfe225b134ad1b46a236949beff0f0c393848b14b86f3"}, {"field": "createtime", "value": "2016-12-28T10:55:28.000Z"}, {"field": "description", "value": "Hele livet har det dreid seg om animasjonsfilm-produksjon for Rasmus Sivertsen (44) fra Inder\u00f8y, regiss\u00f8ren bak julens store familiefilm, \u00abDyrene i Hakkebakkeskogen\u00bb"}, {"field": "dominantimage", "value": "http://www.adressa.no/kultur/article13982355.ece/lfnfvk/ALTERNATES/w980-default/Sivertsen1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d242d68a9e1fa46f59b1be56a94ff43dc0eaf9fa.jpg?599a8bd1"}, {"field": "dominantthumbnaildimensions", "value": "300x169"}, {"field": "heading", "value": ["- Vi var totalt animasjonsfilm-nerder, mor holdt p\u00e5 \u00e5 bli spr\u00f8 -adressa.no", "Avanserte dukker", "Tidkrevende og komplisert", "Vanskelige actionscener", "Gruer seg alltid til premieren"]}, {"field": "id", "value": "d242d68a9e1fa46f59b1be56a94ff43dc0eaf9fa"}, {"field": "keyword", "value": ["Rasmus A.Sivertsen", "Film", "Filmanmeldelser", "Trondheim kino", "Animasjonsfilm", "Barnefilm"]}, {"field": "keywords", "value": "Rasmus A.Sivertsen,Film,Filmanmeldelser,Trondheim kino,Animasjonsfilm,Barnefilm"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["jul", "rev", "dukke", "jobb", "l\u00f8p", "film", "dyrene", "animasjon", "premiere", "dokkene", "animasjonsfilm", "totalt animasjonsfilm-nerder"]}, {"field": "kw-entity", "value": ["sn\u00f8fall", "hakkebakkeskogen", "egnersk", "ludvigsen", "reodor felgen", "bakermester harepus", "walt disney studios", "knutsen", "bestemor skogmus", "rasputin", "ludvig", "andersen og julenissen", "m\u00e5nelyst", "qvisten", "klatremus", "iran og frankrike", "nordens", "stratos", "sivertsen", "dyrene", "universal", "fl\u00e5klypa"]}, {"field": "kw-location", "value": ["inder\u00f8y", "volda", "hollywood", "oslo", "nederland", "frankrike"]}, {"field": "kw-pageclass", "value": "article"}, {"field": "kw-person", "value": ["rasmus sivertsen", "morten skogmus", "mikkel rev", "tor sivertsen", "thorbj\u00f8rn egners"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13982355.ece/lfnfvk/ALTERNATES/w980-default/Sivertsen1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi var totalt animasjonsfilm-nerder, mor holdt p\u00e5 \u00e5 bli spr\u00f8"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/12/28/Vi-var-totalt-animasjonsfilm-nerder-mor-holdt-p%C3%A5-%C3%A5-bli-spr%C3%B8-13982361.ece"}, {"field": "pageclass", "value": ["article"]}, {"field": "publishtime", "value": "2016-12-28T10:52:36.000Z"}, {"field": "recs-articleid", "value": "13982361"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-12-28T10:52:36.000Z"}, {"field": "recs-rawtitle", "value": "- Vi var totalt animasjonsfilm-nerder, mor holdt p\u00e5 \u00e5 bli spr\u00f8 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hele livet har det dreid seg om animasjonsfilm-produksjon for Rasmus Sivertsen (44) fra Inder\u00f8y, regiss\u00f8ren bak julens store familiefilm, \u00abDyrene i Hakkebakkeskogen\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/d242d68a9e1fa46f59b1be56a94ff43dc0eaf9fa.jpg?599a8bd1"}, {"field": "thumbnailfullheightdimensions", "value": "200x2131"}, {"field": "timestamp", "value": "2017-08-21T07:29:21.000Z"}, {"field": "title", "value": "- Vi var totalt animasjonsfilm-nerder, mor holdt p\u00e5 \u00e5 bli spr\u00f8"}, {"field": "url", "value": "http://www.adressa.no/kultur/2016/12/28/Vi-var-totalt-animasjonsfilm-nerder-mor-holdt-p%c3%a5-%c3%a5-bli-spr%c3%b8-13982361.ece"}, {"field": "urlhash", "value": "d242d68a9e1fa46f59b1be56a94ff43dc0eaf9fa"}], "score": 0.9949244, "siteId": "9222270286501375973", "id": "d242d68a9e1fa46f59b1be56a94ff43dc0eaf9fa"}

