{"fields": [{"field": "modifiedtime", "type": "time", "value": "2014-09-04T17:47:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "- Jeg har g\u00e5tt ned 10 kg, mamma 6 kg. Totalt har familien g\u00e5tt ned 20-25 kg. Vi har f\u00e5tt et helt nytt liv, sier Tonje \u00c5sheim.", "Vi m\u00f8ter henne og moren Britt Harriet \u00c5sheim p\u00e5 Poli\u00adklinikk for overvekt ved \u00adHaukeland universitetssykehus. Her har de v\u00e6rt hver uke i fire m\u00e5neder siden februar. N\u00e5 er de langt \u00adlettere - b\u00e5de i kropp og sinn - enn de var ved starten av 2014.", "- Tidligere ga vekten meg smerter i ryggen, svake kn\u00e6r og vondt i anklene. N\u00e5 har alle disse tingene blitt mye bedre. Jeg er gladere, og stenger meg ikke s\u00e5 mye inne lenger, sier Tonje.", "- Jeg har f\u00e5tt mer overskudd og bedre hum\u00f8r, sier mor Britt Harriet.", "Sammen med 110 andre familier er de med p\u00e5 et nytt forskningsprosjekt som tester ut familiebasert kognitiv atferdsterapi p\u00e5 barn og unge med alvorlig fedme. Metoden g\u00e5r ut p\u00e5 \u00e5 endre tankem\u00f8nstre og atferd hos de overvektige og deres \u00adfamilie, og m\u00e5let er \u00e5 oppn\u00e5 \u00advarige livsstilsendringer.", "Hver dag registrerte Tonje og moren matinntak og aktivitet i en vanebok. Det ble kategorisert etter trafikklysfargene, r\u00f8d, gul og gr\u00f8nn. De skulle unng\u00e5 r\u00f8d mat (d\u00e5rlig ern\u00e6ringsinnhold) og r\u00f8d aktivitet (passivitet) og foretrekke gr\u00f8nn mat og gr\u00f8nn aktivitet. De m\u00e5tte ogs\u00e5 holde seg under en viss kalorigrense fem av syv dager i uken. Klarte Tonje og moren \u00e5 oppn\u00e5 de aktuelle m\u00e5lene for ern\u00e6ring og aktivitet, samlet de poeng.", "- Klarte vi \u00e5 oppn\u00e5 et visst antall poeng, s\u00e5 kunne vi ta ut en premie som familien var blitt enig om p\u00e5 forh\u00e5nd. Vi var blant annet p\u00e5 Vannkanten, Akvariet og kino. Det var ikke alltid s\u00e5 lett \u00e5 n\u00e5 m\u00e5lene, men det var veldig motiverende, sier Britt Harriet.", "Hver time p\u00e5 Poliklinikk for overvekt fokuserte p\u00e5 et tema, for eksempel negativ tankegang, hjemmet eller vennene. M\u00e5let var en vektreduksjon p\u00e5 maks en kilo i m\u00e5neden, og behandlingen ble justert underveis for \u00e5 f\u00e5 dette til.- De ukene vekten sto stille, eller eventuelt gikk opp, fikk vi masse positiv hjelp og nytt p\u00e5gangsmot til neste uke, sier Tonje.", "Forekomsten av overvekt og fedme har \u00f8kt gradvis blant barn og unge i Norge de siste 20-30 \u00e5rene. Blant annet viser tall fra Vekststudien i Bergen at 14% av barn og unge i alderen 2-19 \u00e5r er overvektige.", "Behandlingen som tilbys overvektige barn i dag, g\u00e5r i hovedsak ut p\u00e5 \u00e5 motivere barn og foreldre til et sunnere kosthold og \u00f8kt aktivitetsniv\u00e5, med vektm\u00e5l, aktivitetsplan og kostr\u00e5d. Flere forskere har tatt til orde for at denne behandlingen ikke fungerer godt nok, spesielt ikke hos eldre barn og ungdommer. Det er i tr\u00e5d med Juliussons erfaringer.", "Tidligere har Poliklinikk for overvekt behandlet barnefedme med slik livsstilsr\u00e5dgivning og kontrolltimer p\u00e5 poliklinikken, vanligvis hver tredje m\u00e5ned, i tillegg til m\u00e5nedlige helses\u00f8sterkontroller. Korttidseffekten av denne behandlingen er variabel og har ikke v\u00e6rt stabil eller s\u00e5 stor som effekten han har sett p\u00e5 familiene som har v\u00e6rt med i prosjektet med samtaleterapi. Dette er ogs\u00e5 i tr\u00e5d med internasjonal forskning p\u00e5 omr\u00e5det.", "- Studier har vist at denne familiebasert kognitiv atferdsterapi er den mest effektive p\u00e5 barnefedme. Behandlingen kan gjerne sees p\u00e5 som en intensiv skolering i livsstil, sier Juliusson.", "Fordi endring av livsstil er et langtidsprosjekt, f\u00f8lger Poliklinikk for overvekt opp barnet og familien i hvert fall et par \u00e5r etter at det 17 uker lange behandlingsopplegget er over. I denne perioden g\u00e5r barnet ogs\u00e5 til m\u00e5nedlige m\u00e5linger hos helses\u00f8ster.", "- Det overordnete m\u00e5let er \u00e5 unng\u00e5 at fedme blir et problem i livet til vedkommende n\u00e5r han er voksen. Det har v\u00e6rt vanskelig \u00e5 f\u00e5 til hittil, men det ser ut som vi n\u00e5 er i ferd med \u00e5 klare det, sier Juliusson.", "- Kan man gjennomf\u00f8re noe lignende hjemme, uten \u00e5 g\u00e5 til dere?", "- Nei, et slikt behandlingsopplegg krever trening og oppl\u00e6ring av behandler og vi har holdt p\u00e5 med dette i to \u00e5r n\u00e5 forut for oppstart, sier Juliusson.", "- Hvem kan f\u00e5 denne behandlingen?", "- Alle nye pasienter som kommer til v\u00e5r poliklinikk f\u00e5r tilbud om \u00e5 inng\u00e5 i studien. De som sier ja blir trukket ut til \u00e5 f\u00e5 behandling enten straks eller om ett \u00e5r. De som m\u00e5 vente i ett \u00e5r f\u00e5r da den vanlige behandlingen ved poliklinikken i mellomtiden. P\u00e5 denne m\u00e5ten kan vi sammenligne og se om det er bra \u00e5 begynne straks med kognitiv atferdsbehandling, eller om vi skal begynne med vanlig behandling f\u00f8rst, sier Juliusson.", "Forskningsprosjektet g\u00e5r over to \u00e5r. Behandlingen innf\u00f8res i klinikken p\u00e5 permanent basis n\u00e5r forskningsprosjektet er over.", "- Hvorfor har ikke dere tatt i bruk denne behandlingsformen tidligere?", "- Behandling av overvektige barn og unge er ganske ny i Norge. Vi opprettet f\u00f8rst et tilbud for denne pasientgruppen i 2004 hvor vi etter utredning av barnet og familien, gav livsstilsr\u00e5d og fulgte barna opp med polikliniske kontroller i to \u00e5r. I 2012, da en ny Poliklinikk for overvekt ble opprettet, bestemte vi oss \u00e5 g\u00e5 for den livsstilsbehandlingen med best dokumentert effekt.", "Behandlingstilbudet er utviklet i samarbeid med psykolog Yngvild Danielsen ved Poliklinikk for overvekt, og professor Denise Wilfley ved Washington University, St. Louis. Wilfley er en av USAs ledende eksperter p\u00e5 fedme og spiseforstyrrelser hos barn og unge.", "I USA har man lang erfaring med bruk av terapi mot fedme, og resultatene er ganske gode ogs\u00e5 over lengre tid.", "- Barna blir tynnere, f\u00e5r bedre blodtrykk og mindre lever- og hjerteproblemer, blant annet. I tillegg f\u00e5r de flere venner og f\u00f8ler seg mer forn\u00f8yd, sier Wilfley.", "De har ogs\u00e5 sett verdien av \u00e5 ikke bare behandle det overvektige barnet.", "- Vi har funnet at hvis vi behandler hele familien, s\u00e5 gir det bedre resultater enn hvis du behandler barnet alene. Da f\u00f8ler ikke barnet seg s\u00e5 stigmatisert og alene, og det blir lettere for barnet \u00e5 opprettholde gode vaner om hele familien gj\u00f8r det, sier Wilfley.", "Hun forteller at fedme hos barn har b\u00e5de fysiske og psykiske konsekvenser.", "- Barn som er overvektige kan blant annet f\u00e5 diabetes, hjerteproblemer og problemer med leveren. I tillegg blir de ofte stigmatisert og ertet. I USA blir 75 prosent av de som er overvektige mobbet, og blir du mobbet, s\u00e5 er det st\u00f8rre sannsynlighet for depresjoner, sier Wilfley.", "Hun mener det er viktig \u00e5 ta tak i barns vektproblem tidlig.", "- Jo yngre de er, jo bedre er det. Det er lettere \u00e5 endre vaner n\u00e5r barna er yngre. Har man hatt en d\u00e5rlig vane i seks-syv \u00e5r, for eksempel, s\u00e5 blir det vanskeligere, sier Wilfley.", "Tonje \u00c5sheim og familien har n\u00e5 et langt bedre kosthold enn tidligere. De er bevisst p\u00e5 hva de spiser, og beregner kaloriinntaket n\u00f8ye. De er ogs\u00e5 langt mer aktive enn f\u00f8r. I tillegg til \u00e5 g\u00e5 mye turer, har Tonje begynt \u00e5 trene fast p\u00e5 treningssenter to-tre ganger i uken.", "- Tidligere ga vekten meg smerter i ryggen, svake kn\u00e6r og vondt i anklene. N\u00e5 har alle disse tingene blitt mye bedre og jeg er gladere og mer \u00e5pen for \u00e5 snakke med folk. Jeg stenger meg ikke s\u00e5 mye inne lenger, sier Tonje.", "- Jeg har f\u00e5tt mer overskudd og bedre hum\u00f8r, sier Britt Harriet.", "Verken hun eller moren er i tvil om at livsstilsendringen vil bli varig.", "- Vi har planer om \u00e5 g\u00e5 videre ned i vekt, sier Tonje.", "N\u00e5 h\u00e5per de at de kan inspirere andre familier til \u00e5 ta tak i livet sitt.", "- Det er viktig at dette ikke er tabu. Ikke v\u00e6r redde for \u00e5 snakke om dette og for \u00e5 ta imot tilbud om hjelp, sier Britt Harriet."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "e9d10e8ddcf00e7a75fb262a9b32dee2326b5ff09a6f81220738a10c66bf4617"}, {"field": "createtime", "value": "2014-09-04T16:57:51.653Z"}, {"field": "description", "value": "I et nytt forskningsprosjekt p\u00e5 Haukeland universitetssykehus slankes familier med samtaleterapi. Resultatene er sv\u00e6rt gode."}, {"field": "dominantimage", "value": "http://www.adressa.no/incoming/article10089786.ece/ALTERNATES/w980-default/Tonje%20%C3%85sheim%202.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5f36b446fb020db61a2de44df0275f59f5c95ada.jpg?599585ad"}, {"field": "dominantthumbnaildimensions", "value": "300x169"}, {"field": "heading", "value": ["Tonje (17) og familien raste ned i vekt med terapi -adressa.no", "\u00abR\u00f8d\u00bb og \u00abgr\u00f8nn\u00bb mat", "Annen type behandling", "Gode resultater", "Vanlig i USA", "Tror p\u00e5 varig endring"]}, {"field": "id", "value": "5f36b446fb020db61a2de44df0275f59f5c95ada"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "sports"}, {"field": "kw-concept", "value": ["behandle", "familiebasert kognitiv atferdsterapi", "familie", "overvektige barn", "barn"]}, {"field": "kw-entity", "value": ["washington university", "haukeland", "vekststudien", "poliklinikk", "juliusson", "vannkanten", "akvariet"]}, {"field": "kw-location", "value": ["poli", "norge", "bergen", "st. louis"]}, {"field": "kw-pageclass", "value": "article"}, {"field": "kw-person", "value": ["britt harriet", "britt harriet \u00e5sheim", "denise wilfley", "yngvild danielsen", "tonje \u00e5sheim"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10089786.ece/ALTERNATES/w980-default/Tonje%20%C3%85sheim%202.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tonje (17) og familien raste ned i vekt med terapi"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10089793.ece"}, {"field": "pageclass", "value": ["article"]}, {"field": "publishtime", "value": "2014-09-04T17:47:20.000Z"}, {"field": "recs-articleid", "value": "10089793"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-09-04T17:47:20.000Z"}, {"field": "recs-rawtitle", "value": "Tonje (17) og familien raste ned i vekt med terapi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "I et nytt forskningsprosjekt p\u00e5 Haukeland universitetssykehus slankes familier med samtaleterapi. Resultatene er sv\u00e6rt gode."}, {"field": "thumbnail", "value": "http://content-thumbnail.cxpublic.com/content/thumbnail200x150/5f36b446fb020db61a2de44df0275f59f5c95ada.jpg?599585ad"}, {"field": "thumbnailfullheightdimensions", "value": "200x1781"}, {"field": "timestamp", "value": "2017-08-17T12:01:49.000Z"}, {"field": "title", "value": "Tonje (17) og familien raste ned i vekt med terapi"}, {"field": "url", "value": "http://www.adressa.no/sport/sprek/article10089793.ece"}, {"field": "urlhash", "value": "5f36b446fb020db61a2de44df0275f59f5c95ada"}], "score": 0.87207997, "siteId": "9222270286501375973", "id": "5f36b446fb020db61a2de44df0275f59f5c95ada"}

