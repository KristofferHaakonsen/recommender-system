{"fields": [{"field": "modifiedtime", "type": "time", "value": "2015-10-10T07:15:55.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["sofia helin", "Ukeadressa", "Portrettet"]}, {"field": "author", "value": ["nana toft", "ukeadressa@adresseavisen.no"]}, {"field": "body", "value": ["Stockholm, juli 1996. Den svenske skuespilleren Sofia Helin er 24 \u00e5r gammel, bor i Stockholm og har nettopp f\u00e5tt fri fra jobben p\u00e5 et pleiehjem. Det er noen spesielle dager, for hun g\u00e5r og venter p\u00e5 svar. Fra Teaterh\u00f6gskolan, som hun har s\u00f8kt p\u00e5 for andre gang. Hun setter seg p\u00e5 sykkelen. P\u00e5 toppen av Vesterbron, punktet som forener bydelene S\u00f6dermalm og Marieberg i Stockholm, lar hun sykkelen suse nedover bakken, uten \u00e5 bremse.", "Plutselig blir alt svart.", "Det neste hun husker, er at hun v\u00e5kner opp i ambulansen. Ansiktet er \u00f8delagt. Tannbein, tenner, leppen er revet opp.", "F\u00f8rst var hun ulykkelig. Rasende.", "Aktuell: \u00abBroen III\u00bb hadde norsk premiere 28. september.", "Er i gang med opptakene til en tysk-britisk tv-serie om Berlin i 1970-\u00e5rene.", "F\u00f8dt: 1972 som Sofia Margareta Helin i Hovsta, \u00d6rebro l\u00e4n.", "Bor: Stockholm.", "Familie: Gift med skuespilleren og presten Daniel G\u00f6tschenhjelm. De har to barn.", "Utdanning: Teaterh\u00f6gskolan 1997\u20132001.", "Karriere: Har medvirket i flere svenske tv-serier, blant annet \u00abRederiet\u00bb. Spillefilmene \u00abBeck \u2013 det siste vitnet\u00bb, \u00abMasj\u00e4vlar\u00bb, den norske \u00abG\u00e5ten Ragnarok\u00bb og filmatiseringen av Jan Guillous bok \u00abArn \u2013 Riket ved v\u00e4gens slut\u00bb om tempelridderen Arn, der hun spiller Arns kone.", "Leser: \u00abAlene i Berlin\u00bb av Hans Fallada.", "\u2013 Jeg var 24 \u00e5r gammel og hadde mistet utseendet mitt. Min ID, kan du si.", "Men ulykken ble et vendepunkt.", "\u2013 Jeg levde et vilt liv p\u00e5 den tiden, men krasjet gjorde at jeg fikk en \u00abwake-up call\u00bb: N\u00e5 m\u00e5 jeg for pokker \u00abget my shit together\u00bb. F\u00e5 styr p\u00e5 det. Bli voksen, skj\u00f8nner du?", "Ansiktet brukte lang tid p\u00e5 \u00e5 heles. Men etter hvert ble hun glad for det. For da ble hennes ytre mer likt hennes indre.", "For Sofia Helin hadde et hemmelig rom inne i seg. Et rom av frustrasjon og sorger. Et rom fullt av gift.", "Malm\u00f6, september 2015. Den nordiske pressen er samlet p\u00e5 Tekniken- og Sj\u00f6fartens Museum i Malm\u00f6. Anledningen er sesongpremieren p\u00e5 den dansk/svenske krimserien \u00abBroen III\u00bb, hvor Sofia Helin for tredje sesong p\u00e5 rad spiller etterforskeren Saga Nor\u00e9n fra L\u00e4nskrim Malm\u00f6.", "Denne gangen er hun alene. Partneren fra sesong 1 og 2, Martin Rohde, som ble spilt av Kim Bodnia, er i fengsel. Saga har satt ham der.", "For karakteren Saga Nor\u00e9n er verden svart eller hvit. Den er aldri en mellomting. Det finnes rettferdighet eller urettferdighet, godt eller vondt, riktig eller galt. S\u00e5 da Saga Nor\u00e9n i slutten av sesong to er overbevist om at partneren hennes, Martin, har drept den mannen som drepte hans s\u00f8nn, er det bare ett valg for Saga. Hun anmelder den eneste vennen hun har. En venn hun kommer til \u00e5 savne enda mer n\u00e5r hun f\u00e5r en ny drapssak. Saga blir tvunget til \u00e5 jobbe med en ny dansk kollega, som p\u00e5 ingen m\u00e5te aksepterer henne for den hun er.", "G\u00e5r det som det har g\u00e5tt i de to foreg\u00e5ende sesongene, vil millioner av dansker, svensker og nordmenn sitte klistret til skjermen i mange uker for \u00e5 se den faglig dyktige, men ogs\u00e5 sosialt utfordrede, etterforskeren legge det kompliserte puslespillet det er \u00e5 finne en morder.", "Plottet er som en magnet p\u00e5 seerne, men det er ogs\u00e5 karakteren Saga Nor\u00e9n. For hvem er denne hemmelighetsfulle kvinnen? Denne handlekraftige, uh\u00f8flige etterforskeren med den m\u00f8rke fortiden? Hun som hadde en s\u00f8ster som gikk foran et tog da hun var 14. Hun som ikke har kontakt med foreldrene sine.", "Ut over selve krimdramaet er det nemlig et sentralt sp\u00f8rsm\u00e5l som driver serien fremover. Ett som f\u00e5r seerne til \u00e5 komme tilbake, sesong etter sesong. Hvem er Saga Nor\u00e9n?", "Men hvem er Sofia Helin? Det skal vise seg \u00e5 v\u00e6re et usedvanlig vanskelig sp\u00f8rsm\u00e5l \u00e5 f\u00e5 svar p\u00e5.", "Blitslys kommer fra et av lokalene til h\u00f8yre for inngangen. Sofia Helin sitter i en gr\u00f8nn Porsche, samme modellen som den Saga Nor\u00e9n kj\u00f8rer i \u00abBroen\u00bb. Hun snur ansiktet mot en fotograf som skyter inn gjennom den \u00e5pne bild\u00f8ren. H\u00e5ret er satt opp, og hun har p\u00e5 seg svarte bukser og en hvit, lett skjorte. Sminken er pefekt lagt og dekker nesten arret Sofia Helin fikk da hun krasjet p\u00e5 sykkelen. Et arr som trekker et lyst og ujevnt m\u00f8nster fra nesen ned til munnen, og videre nedover haken.", "Hun er vakker, men hun smiler sjelden der hun sitter og snur ansiktet mot den ene linsen etter den andre. N\u00e5r konturene av et smil kommer frem, er det kj\u00f8lig. N\u00e6rmest uttrykksl\u00f8st, og hun sier ingenting. Fotografene pusher henne, dirigerer blikket hennes i den ene eller andre retningen eller ber henne plassere bein eller hender i ulike posisjoner. Hun gj\u00f8r det hun blir bedt om, men forblir taus.", "Tyve minutter senere g\u00e5r Sofia Helin gjennom glassd\u00f8rene og ut p\u00e5 gressplenen foran museet. Hun er flankert av en svensk pr-agent og hennes egen agent. Uten \u00e5 se verken til h\u00f8yre eller venstre skr\u00e5r hun over plenen og g\u00e5r ned mot en rekke mindre trehus litt lenger borte. Der er det en ny fotoseanse, og en av fotografene sier, kanskje instinktivt:", "\u2013 Du trenger ikke kikke inn i kamera hvis du ikke har lyst.", "Han senker kameraet, Sofia Helin kikker opp p\u00e5 ham og utbryter: \u2013 \u00c5, ja! Kunne jeg f\u00e5 lov til det? Bare kikke ned. Kikke vekk. Det ville v\u00e6re fint. Takk.", "Det er sommeren 2014. Den svenske skuespilleren Sofia Helin har jobbet med en fortelling til radioprogrammet \u00abSommar och Vinter\u00bb til Sveriges P1 siden april, og i midten av juli f\u00e5r lytterne en time i selskap med henne. Som er mer enn bare alminnelig privat. Sentrale deler av Sofia Helins oppvekst blir rullet frem: Hennes storebror som d\u00f8r n\u00e5r hun bare er ti dager gammel. Foreldrenes skilsmisse n\u00e5r hun er 4. Gjentatte sykehusbes\u00f8k da hun var syk i barne- og ungdoms\u00e5rene. Farens alkoholmisbruk \u2013 og det faktum at ingen snakket om det. Sjokket over \u00e5 g\u00e5 tidlig inn i puberteten, og de depresjonene som invaderte henne fra tidlig alder. Men fremfor alt handler programmet om Sofia Helins farmor: En farmor som led av depresjoner. Som Sofia. En farmor der mistet et barn. En skjebne som ogs\u00e5 er overg\u00e5tt Sofia. En farmor som tilbrakte lengre perioder p\u00e5 sykehuset. Som Sofia. Og fremfor alt en farmor som het n\u00f8yaktig det samme som Sofia Helin.", "\u00abFia, ble hun kalt. Som meg. Det var skremmende for et barn \u00e5 overta navnet hennes\u00bb, sier Sofia Helin i programmet. \u00abFor ligger hun da i genene mine? Er hun forklaringen p\u00e5 m\u00f8rket mitt?\u00bb", "Sofia Helin ser forskjeller p\u00e5 seg selv og farmoren. Farmoren var tungsindig og hadde problemer med \u00e5 strekke seg etter lyset. Hun var taus og valgte ikke \u00e5 sette ord p\u00e5 den smerten hun f\u00f8lte. Her velger Sofia Helin det motsatte: \u2013\u00abJeg synes du skal tie stille,", "Sofia\u00bb, sier farmor til meg. Men jeg vil ikke tie lenger. Jeg vil ikke vise et perfekt bilde av meg selv til min omverden. Noen m\u00e5 snakke, farmor. S\u00e5 jeg gj\u00f8r det for oss. Jeg snakker for oss.", "Et m\u00f8rke som vokste seg st\u00f8rre og st\u00f8rre som \u00e5rene gikk. Et m\u00f8rke av frustrasjoner og sorg, som langsomt formet seg til et vanskelig og hemmelig rom. Et rom som f\u00f8rst ble \u00e5pnet mange, mange \u00e5r senere: Da hun gikk inn i det hun kaller et guddommelig m\u00f8te - et m\u00f8te med publikum.", "Men hun passer fortsatt p\u00e5 seg selv. Og rommet sitt. Noe jeg selv f\u00e5r merke i l\u00f8pet av de f\u00f8rste fem minuttene av intervjuet med henne.", "Vi har satt oss p\u00e5 et par stoler ved et langt hvitt bord i andre etasje p\u00e5 museet.", "\u2013 Jeg har h\u00f8rt et program som du laget for svensk radio i fjor. Det handlet om din farmor. Jeg vil gjerne snakke med deg om henne, sier jeg.", "Hun sitter bemerkelsesverdig stille. Uttrykket i \u00f8ynene skifter, og hun begynner \u00e5 fingre med hendene sine i fanget.", "\u2013 Det programmet er en liten perle. Et verk. Mitt verk. Nesten som om jeg spilte en rolle, sier hun, og legger til:", "\u2013 Det er sv\u00e6rt, sv\u00e6rt privat.", "Hendene plukker fortsatt p\u00e5 hverandre.", "Sofia Helin skjeler med \u00f8ynene. Trekker dem sammen, som om de har begynt \u00e5 gj\u00f8re vondt. Plutselig reiser hun seg opp og g\u00e5r bort til d\u00f8ren bak meg og virrer litt med hodet.", "\u2013 Ah, s\u00e5 utrolig deilig, synes du ikke, sp\u00f8r hun.", "\u2013 Det lyset var forferdelig insisterende.", "Hun setter seg ned igjen og ser p\u00e5 meg. Tar sats og skal til \u00e5 si noe et par ganger, men stopper. Hun ser tankefull ut.", "\u2013 Det var en gang en journalist som spurte meg om jeg var sint p\u00e5 min farmor.", "\u2013 Ja?", "\u2013 Det er jeg ikke.", "\u2013 Hva er du da?", "Sofia blir taus, trekker \u00f8yenbrynene sammen, som om det skal hjelpe henne \u00e5 finne de riktige ordene. Ord som er \u00e6rlige, men likevel innenfor hva hun \u00f8nsker \u00e5 dele.", "\u2013 Hvis jeg m\u00f8tte henne i dag, ville jeg stryke henne over pannen. Bare stryke henne over pannen.", "Den f\u00f8rste av de to dagene som er avsatt til pressen er i ferd med \u00e5 renne ut. En fotograf har f\u00e5tt lov til \u00e5 ta et par ekstra bilder i en liten kinosal. Etter en h\u00e5ndfull bilder, begynner lerretet bak Sofia \u00e5 leve. Et klipp fra \u00abBroen III\u00bb er satt i gang, Sofia snur seg, reiser seg opp med et rykk og sier.", "\u2013 Nei, nei, nei \u2013 det klarer jeg ikke.", "Deretter styrter hun ut av kinosalen.", "Fotografen pr\u00f8ver \u00e5 f\u00f8lge etter, men blir stoppet av den svenske pr-agenten.", "\u2013 Ikke ta det personlig. Sofia liker ikke \u00e5 se seg selv, sier han.", "Instrukt\u00f8r p\u00e5 \u00abBroen III\u00bb, Rumle Hammerich, bekrefter dagen etter at det ikke akkurat er en yndlingsbeskjeftigelse for Sofia Helin \u00e5 se seg selv. Det kommer blant annet til uttrykk i ettersynken. Den delen av prosessen der man justerer og forbedrer lydkvaliteten i scener.", "\u2013 Hun kan nesten ikke se serien uten \u00e5 bli d\u00e5rlig. Men det er ogs\u00e5 fordi hun g\u00e5r med p\u00e5 fiksjonen. Hun forsvinner inn i den.", "Fullt s\u00e5 f\u00f8lsom opplever imidlertid ikke Sofia seg selv. I en oppf\u00f8lgende e-post til Sofia Helin et par dager etter v\u00e5rt m\u00f8te i Malm\u00f6, sp\u00f8r jeg om episoden i kinosalen og hva hun synes om \u00e5 se seg selv p\u00e5 film og tv. Svaret er kort:", "\u2013 Jeg er vant til det. Og ikke mer enn det.", "Likevel er det utmattende \u00e5 skulle forholde seg til seg selv. B\u00e5de n\u00e5r hun skal se seg selv spille, og n\u00e5r hun forholder seg til journalister og fotografer. Det er en del av spillereglene som offentlig person, og ikke minst som skuespiller, at man stiller opp til intervjuer. Men det betyr ikke n\u00f8dvendigvis at man liker det.", "\u2013 Det tar tid \u00e5 f\u00e5 igjen den rette balansen.", "Helst vil hun snakke om alle andre enn seg selv. De pausene som kommer i intervjuet, utnytter Sofia til \u00e5 snakke om hvor grusom hun synes den p\u00e5g\u00e5ende flyktningkrisen er.", "\u2013 Jeg synes langt flere land enn Tyskland og Sverige b\u00f8r \u00e5pne opp for mennesker i n\u00f8d. Nasjonalisme er en sykdom. Til de som sier de vil hjelpe flyktninger, sier jeg: Dra til Syria og hjelp! Det er meningsfullt \u00e5 snakke om flyktningsituasjonen. Det og mitt forhold til faget mitt.", "Sofia og Saga. Saga og Sofia. I fire \u00e5r har Sofia Helin levd i kompani med Saga Nor\u00e9n. Det er p\u00e5 alle m\u00e5ter den karakteren som har tatt mest plass i Sofias liv. I til sammen 27 m\u00e5neder og over 200 opptaksdager har hun tatt p\u00e5 seg de ikoniske skinnbuksene, det brede beltet, gr\u00f8nngr\u00e5lig bluse og skinnjakke.", "Det er en voldsom transformasjon n\u00e5r Sofia blir til Saga, og Saga blir til Sofia. For hun skifter stort sett ham. Ham, fordi Sofia Helin hadde problemer med \u00e5 like Saga: \u00abHvorfor er hun s\u00e5 f\u00f8lelseskald,\u00bb spurte hun seg selv, igjen og igjen. Hun brukte m\u00e5neder p\u00e5 \u00e5 finne inn til henne.", "Ham, fordi det p\u00e5 mange m\u00e5ter var snakk om en total forvandling.", "Saga er logisk. Rasjonell. Hvis Saga har en d\u00e5rlig dag, vil hun si til seg selv: \u00abJa ja, men da blir den vel bedre i morgen.\u00bb Eller hvis en kollega fortalte Saga at hun ikke var p\u00e5 topp og spurte Saga hva hun skulle gj\u00f8re, ville Saga si: \u00abMen det er vel bare \u00e5 jobbe, s\u00e5 g\u00e5r det bedre, og s\u00e5 snu seg og g\u00e5 sin vei.\u00bb", "Jeg leser faglitteratur om menneskelig psykologi, jeg h\u00f8rer p\u00e5 radioprogram om forskjellige mennesker, jeg m\u00e5 bare pr\u00f8ve \u00e5 forst\u00e5 andre. Hvem er de? Hva interesserer de seg for? Hvordan tenker de? Hvorfor gj\u00f8r de som de gj\u00f8r? Jeg er helt nerdete p\u00e5 det, faktisk.", "Thure Lindhardt, dansk skuespiller som er Sagas nye makker i \u00abBroen III\u00bb i rollen som Henrik Sabroe, understreker ogs\u00e5 hvor stor forvandling det er snakk om n\u00e5r Sofia blir til Saga. Like lite som Saga forst\u00e5r seg p\u00e5 andre mennesker, like dyktig er Sofia til det.", "\u2013 Det verste i hele verden er \u00e5 v\u00e6re endags skuespiller. Du kommer inn p\u00e5 et sett der alle kjenner hverandre og kjenner sine karakterer til bunns. Du er utsatt. Her er Sofia s\u00e5 fin. Jeg vet ikke om hun gj\u00f8r det bevisst eller om hun bare er s\u00e5nn. Jeg tror hun bare er s\u00e5nn. Hver morgen blir vi hentet av en buss p\u00e5 v\u00e5re respektive hoteller. Da har vi kanskje tyve minutter i bussen der vi kan snakke sammen. De minuttene bruker hun p\u00e5 \u00e5 sette seg ned med de nye folkene. Jeg har sett det skje: Alle g\u00e5r ut av den bussen og er trygge, for de f\u00f8ler seg sett, forteller Thure Lindhardt.", "Rumle Hammerich opplever det som en ganske spesiell egenskap. En egenskap hun bruker i sitt virke som skuespiller.", "\u2013 Sofia jobber veldig emosjonelt. Hun kan finne inn til en bl\u00f8thet i Saga. Inne bak panseret Saga har, insisterer Sofia p\u00e5 at det finnes en s\u00e5rbarhet. Men det er klart at s\u00e5rbarheten kommer fra henne selv. Hun er et menneske som fornemmer ting. Registrerer d\u00e5rlige vibrasjoner. Det er som om hun har forbindelse til noe som ikke er jordn\u00e6rt. Noe som fordamper lett. Hun er ... sf\u00e6risk. Hun har virkelig kontakt med de mer indre toner i mennesker, og det bruker hun til \u00e5komme inn i sine roller, forklarer Rumle Hammerich.", "Han forteller at Sofia Helin har sin egen trailer foran settet. En trailer som kun er til henne og der hun befinner seg store deler av tiden.", "\u2013 Da kan vi g\u00e5 ut og snakke med henne. I pausene. Noen dager kan vi merke at hun er trygg. Da kommer hun inn til oss og spiser lunsj og s\u00e5nn. Andre dager skjermer hun seg. Hun er ... sky. Men jeg ser den skyheten kun som en styrke.", "Hvordan?", "\u2013 Fordi hun flytter sin s\u00e5rbarhet inn i de karakterene hun skaper. Som n\u00e5 med Saga. Det er en kjempereise, som krever mye av henne. Hun ofrer seg selv, og av de samme \u00e5rsakene passer hun godt p\u00e5 seg selv som menneske.", "\u00abJeg vet at familiehemmeligheter er skadelige. At far drakk, visste alle. Jeg levde med det. Jeg levde med skammen. Men jeg lukket det inne i et rom i meg selv. Jeg puttet all usikkerhet og all min skam dit. Jeg delte det ikke med noen. Det var m\u00f8rkt der inne. Det var hardt og stille. Der var ford\u00f8mmende stemmer om meg selv og omverdenen. Det var ren gift der inne,\u00bb sier Sofia Helin i radioprogrammet.", "Det tok \u00e5revis for Sofia Helin \u00e5 bestemme seg for \u00e5 bli skuespiller. Da hun veltet p\u00e5 sykkel, endret det henne. Hun ble m\u00e5lrettet. Hun gikk etter det som gjorde henne glad, nemlig \u00e5 komme inn p\u00e5 skuespillerskolen.", "Hun kom inn. Og plutselig skjedde det noe med det hemmelige, forgiftede rommet.", "Det var helt, helt fantastisk og utrolig befriende. Nesten guddommelig, sier Sofia Helin, som n\u00e5 har f\u00e5tt en letthet i stemmen.", "\u2013 Det rommet jeg skaper med publikum, gj\u00f8r meg s\u00e5 lykkelig. Den forbindelsen, den kommunikasjonen vi har, er st\u00f8rre enn oss selv. S\u00e5 merker vi det rommet vi alle sammen har inne i oss, og vi merker at vi har det til felles.", "\u2013 D\u00e9t er forl\u00f8sende for meg."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4c0bc5497ecf452f3a930d12921f6e749f392cdfc692e4078703f901e45bc582"}, {"field": "createtime", "value": "2016-09-15T12:21:24.000Z"}, {"field": "description", "value": "En alvorlig ulykke ble redningen for Sofia Helin, b\u00e5de psykisk og yrkesmessig. Men hun blir fortsatt syk av \u00e5 se seg selv p\u00e5 tv."}, {"field": "dominantimage", "value": "http://www.adressa.no/pluss/magasin/article11665947.ece/31391m/ALTERNATES/w980-default/Uke41_Sofia%20Helin%20HOVED.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc4aced5724e01e7c3c15e30ede209ac010290e9.jpg?58c6e6d4"}, {"field": "dominantthumbnaildimensions", "value": "300x169"}, {"field": "heading", "value": ["Sofias verden -adressa.no", "I Sagas verden", "Hvem er Saga?", "Kj\u00f8lig smil", "Sofias m\u00f8rke", "Likevel deler Sofia navn med sin farmor. Og hun deler et m\u00f8rke.", "Om farmor levde", "\u2013 Hvor er den, sp\u00f8r hun seg selv og finner det hun leter etter. Det lyder et klikk.", "Det bli m\u00f8rkt i lokalet. Sofia Helin har slukket lyset.", "Oppmerksomhet usunt", "\u2013 For meg tar det et par dager \u00e5 finne tilbake til meg selv igjen etterp\u00e5, forteller Sofia. Hun synes oppmerksomhet er usunt.", "Undrende nerd", "\u2013 Slik er ikke jeg. Jeg er langt mer emosjonell. Jeg er det man kanskje kan beskrive som uutt\u00f8mmelig interessert og nysgjerrig p\u00e5 andre mennesker. P\u00e5 deres f\u00f8lelsesliv.", "Forst\u00e5r andre", "Skyheten en styrke", "Det forgiftede rommet", "\u2013 Jeg hadde aldri delt rommet mitt med noen. Men da jeg begynte \u00e5 spille skuespill, \u00e5pnet det seg."]}, {"field": "id", "value": "cc4aced5724e01e7c3c15e30ede209ac010290e9"}, {"field": "keyword", "value": ["sofia helin", "Ukeadressa", "Portrettet"]}, {"field": "keywords", "value": "sofia helin,Ukeadressa,Portrettet"}, {"field": "kw-category", "value": ["pluss", "magasin"]}, {"field": "kw-concept", "value": ["sofia helin", "sofia", "skuespilleren sofia helin", "helin", "svenske skuespilleren sofia"]}, {"field": "kw-entity", "value": ["porsche", "saga nor\u00e9n", "sommar", "l\u00e4nskrim malm\u00f6", "tyskland og sverige", "beck", "sj\u00f6fartens museum", "masj\u00e4vlar", "s\u00f6dermalm og marieberg", "rumle hammerich", "thure lindhardt", "g\u00e5ten ragnarok", "tekniken", "vesterbron", "teaterh\u00f6gskolan", "vinter", "broen iii", "sveriges p1", "sofia og saga", "arn", "rederiet"]}, {"field": "kw-location", "value": ["stockholm", "syria", "sofia", "berlin"]}, {"field": "kw-pageclass", "value": "article"}, {"field": "kw-person", "value": ["kim bodnia", "sofia helin", "henrik sabroe", "jan guillous", "daniel g\u00f6tschenhjelm", "martin rohde"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11665947.ece/31391m/ALTERNATES/w980-default/Uke41_Sofia%20Helin%20HOVED.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sofias verden"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/10/10/Sofias-verden-11665961.ece"}, {"field": "pageclass", "value": ["article"]}, {"field": "publishtime", "value": "2015-10-10T07:15:55.000Z"}, {"field": "recs-articleid", "value": "11665961"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-10-10T07:15:55.000Z"}, {"field": "recs-rawtitle", "value": "Sofias verden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "En alvorlig ulykke ble redningen for Sofia Helin, b\u00e5de psykisk og yrkesmessig. Men hun blir fortsatt syk av \u00e5 se seg selv p\u00e5 tv."}, {"field": "thumbnail", "value": "http://content-thumbnail.cxpublic.com/content/thumbnail200x150/cc4aced5724e01e7c3c15e30ede209ac010290e9.jpg?58c6e6d4"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-13T18:37:08.000Z"}, {"field": "title", "value": "Sofia blir syk av Saga"}, {"field": "url", "value": "http://www.adressa.no/pluss/magasin/2015/10/10/Sofias-verden-11665961.ece"}, {"field": "urlhash", "value": "cc4aced5724e01e7c3c15e30ede209ac010290e9"}], "score": 0.91853607, "siteId": "9222270286501375973", "id": "cc4aced5724e01e7c3c15e30ede209ac010290e9"}

