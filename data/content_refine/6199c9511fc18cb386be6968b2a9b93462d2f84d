{"fields": [{"field": "modifiedtime", "type": "time", "value": "2012-04-11T17:01:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "N\u00e5r du st\u00e5r p\u00e5 den historiske brua over juvet som deler sjarmerende Ronda i to er det ikke lenger utsikten mot de andalusiske h\u00f8ysletter eller de bratte veggene rett ned som fanger \u00f8yet f\u00f8rst. Ikke langt unna strutter nemlig friske, gr\u00f8nne vinstokker opp fra det r\u00f8dbrune jordsmonnet. Mer spesiell beliggenhet p\u00e5 en vinmark er det vel vanskelig \u00e5 finne.", "Men her dyrkes druer til det som p\u00e5 flaske er blitt en aldri s\u00e5 liten sensasjon i Spania. For hvem hadde trodd at r\u00f8dviner fra solsvidde Andaluc\u00eda skulle ta opp kampen med mer anerkjente og veletablerte vinregioner lenger nord i landet!", "Det er nettopp det Bodegas Los Bujeos n\u00e5 gj\u00f8r. Enda mer imponerende er det n\u00e5r vi f\u00e5r vite at vinhuset ble etablert f\u00f8rst i 2002.", "-Vi har mer dagslys her enn lenger nord i Spania. Solen skinner fra 06.00 om morgenen til n\u00e6rmere 23.00 om kvelden, p\u00e5peker chilenske Rodrigo Nieme Val, vinskaper hos Bodegas Los Bujeos i Ronda.", "Men han understreker samtidig at varmen ikke er noe problem, for h\u00f8yden over havet gj\u00f8r at kveldsbrisen ofte kommer med kj\u00f8lig luft, og slik gir vinstokkene ro om kvelden og natten. Dermed unng\u00e5r man at plantene blir \u00abstresset\u00bb og ikke kan yte sitt beste.", "Vinene fra Bodegas Los Bujeos og Ronda er ulik mye av det vi kjenner fra det \u00f8vrige Spania. Det skyldes i f\u00f8rste rekke at vinprodusentene har valgt \u00e5 dyrke franske druetyper; Cabernet Sauvignon, Syrah, Petit Verdot, Merlot og Cabernet Franc. Vinene er ofte tunge, kraftige og smaksrike, men du kjenner umiddelbart at de er laget p\u00e5 sv\u00e6rt godt druemateriale.", "N\u00e5r spanske vinmagasiner n\u00e5 rangerer de beste nykommerne i landet, havner Los Bujeos-vinene alltid h\u00f8yt oppe p\u00e5 listene. F\u00f8rstevinen Pasos Largos 2005 fikk nylig 95 poeng i den prestisjefylte k\u00e5ringen til Gu\u00eda Repsol de los Mejores Vinos de Espa\u00f1a (=Spanias beste viner). 3500 viner ble vurdert, 1450 av dem kom med i guiden, og av disse igjen ble 94 tildelt forskjellige utmerkelser. 63 av de premierte var r\u00f8de viner, og Pasos Largos knivet helt i teten som eneste vin fra Andaluc\u00eda.", "Chilenske Rodrigo havnet i Ronda etter at han m\u00f8tte og ble samboer med den kvinnelige spanske vinskaperen Bibi Garc\u00eda ved Santa Rita i Chile, der han arbeidet i ti \u00e5r. Rodrigo ble med Bibi tilbake til Spania, og n\u00e5 jobber de for hvert sitt up-and-coming vinhus i Ronda, han ved Los Bujeos, hun ved Cortijo Los Aguilares som nylig fikk utmerkelse for beste Tempranillo-vin ved en internasjonal vinmesse i London.", "Los Bujeos-kjelleren ligger i tilknytning til hotellet El Juncal i utkanten av Ronda. Det drives av Lola Jiminez som er gift med Daniel Garc\u00eda. Det er hans familie som startet dette prosjektet, et luksushotell med egen vinproduksjon. Dani Garc\u00eda er imidlertid mest kjent for \u00e5 st\u00e5 bak restauranten Tragabuches, som var den f\u00f8rste i Andaluc\u00eda som fikk Michelin-stjerne. Den drev Dani i mange \u00e5r sammen med sin bror som for to \u00e5r siden valgte \u00e5 hoppe av og fullf\u00f8re sin barndoms dr\u00f8m om \u00e5 bli brannmann!", "Tragabuches har i likhet med Pasos Largos hentet sitt navn fra den lokale Ronda-historien. Det er begge navn brukt p\u00e5 r\u00f8vere som skal ha holdt til i fjellene rundt byen. Historien forteller ogs\u00e5 at det kan ha v\u00e6rt dyrket vindruer i omr\u00e5det allerede i jernalderen, men helt sikkert under f\u00f8nikernes tid i Spania, rundt 1000 \u00e5r f\u00f8r Kristus.", "For oss nordmenn har Malaga-vinene (s\u00f8t sterkvin) v\u00e6rt et velkjent begrep frem til like etter 2.verdenskrig. Men denne vintypen har mistet mye av sin gamle storhet. Derfor er det nok mange som hilser de nye vinene fra Malaga-provinsen velkommen. Ronda-vinene h\u00f8rer inn under klassifiseringen DO M\u00e1laga y Sierras de M\u00e1laga. Pasos Largos kan komme til \u00e5 bane veien for andre spennende, nye viner fra de mange vinhusene som har dukket opp b\u00e5de i Malaga og Granada de siste \u00e5rene. F\u00e5 omr\u00e5der er \u2013 bokstavelig talt \u2013 like \u00abhot\u00bb akkurat n\u00e5\u00bf."]}, {"field": "category0", "value": "kultur"}, {"field": "contenthash", "value": "7676edea6ca78ba984675ee1eb284fdfce13704fbb411163dfdb6a14b2ea1674"}, {"field": "createtime", "value": "2015-05-07T16:32:40.000Z"}, {"field": "description", "value": "Glem at Ronda har Spanias eldste tyrefekterarena og kanskje er den flotteste av de hvite fjellandsbyene i Andaluc\u00eda. N\u00e5 er det byens r\u00f8dvin som teller."}, {"field": "dominantimage", "value": "http://www.adressa.no/incoming/article1350997.ece5/ALTERNATES/w980-default/Rondavin-ingress"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6199c9511fc18cb386be6968b2a9b93462d2f84d.jpg?59611a4a"}, {"field": "dominantthumbnaildimensions", "value": "300x169"}, {"field": "heading", "value": ["Rondas nye attraksjon -adressa.no", "Spansk sensasjon", "Franske druer", "I tetskiktet", "Restaurant og hotell", "Opptur for Malaga"]}, {"field": "id", "value": "6199c9511fc18cb386be6968b2a9b93462d2f84d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-company", "value": "michelin"}, {"field": "kw-concept", "value": ["los", "vin"]}, {"field": "kw-entity", "value": ["kristus", "gu\u00eda repsol", "petit verdot", "cabernet franc", "malaga og granada", "bodegas los bujeos og ronda", "tragabuches", "mejores vinos", "los bujeos", "bodegas los bujeos", "pasos largos 2005", "dani", "pasos largos", "sierras de m\u00e1laga", "tempranillo", "sauvignon", "cortijo los aguilares", "syrah", "merlot og cabernet franc", "mejores vinos de espa\u00f1a"]}, {"field": "kw-location", "value": ["london", "ronda", "m\u00e1laga", "spania", "el juncal", "andaluc\u00eda", "santa rita", "malaga", "chile"]}, {"field": "kw-pageclass", "value": "article"}, {"field": "kw-person", "value": ["bibi garc\u00eda", "dani garc\u00eda", "rodrigo nieme val", "lola jiminez", "daniel garc\u00eda"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1350997.ece5/ALTERNATES/w980-default/Rondavin-ingress"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rondas nye attraksjon"}, {"field": "og-type", "value": "article"}, {"field": "og-url", "value": "http://www.adressa.no/kultur/article1468664.ece"}, {"field": "pageclass", "value": ["article"]}, {"field": "publishtime", "value": "2010-04-12T10:02:32.000Z"}, {"field": "recs-articleid", "value": "1212459"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-04-12T10:02:32.000Z"}, {"field": "recs-rawtitle", "value": "Rondas nye attraksjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Glem at Ronda har Spanias eldste tyrefekterarena og kanskje er den flotteste av de hvite fjellandsbyene i Andaluc\u00eda. N\u00e5 er det byens r\u00f8dvin som teller."}, {"field": "thumbnail", "value": "http://content-thumbnail.cxpublic.com/content/thumbnail200x150/6199c9511fc18cb386be6968b2a9b93462d2f84d.jpg?59611a4a"}, {"field": "thumbnailfullheightdimensions", "value": "200x1509"}, {"field": "timestamp", "value": "2017-07-08T17:45:46.000Z"}, {"field": "title", "value": "Rondas nye attraksjon"}, {"field": "url", "value": "http://www.adressa.no/kultur/article1468664.ece"}, {"field": "urlhash", "value": "6199c9511fc18cb386be6968b2a9b93462d2f84d"}], "score": 0.7748048, "siteId": "9222270286501375973", "id": "6199c9511fc18cb386be6968b2a9b93462d2f84d"}

