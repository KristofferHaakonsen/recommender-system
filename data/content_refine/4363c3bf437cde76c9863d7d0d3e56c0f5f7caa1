{"fields": [{"field": "modifiedtime", "type": "time", "value": "2016-08-03T12:23:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["christine schefte", "guro kulset meraker\u00e5s"]}, {"field": "body", "value": ["Du ser ingen tegn til gull og glitter i trappeoppgangen. Ikke s\u00e5 mye som et blankt navneskilt avsl\u00f8rer hva som venter innenfor d\u00f8ra. Det er f\u00f8rst n\u00e5r 37 \u00e5r gamle Ole lukker opp at herligheten \u00e5penbarer seg. Det er gyllent og m\u00f8rkt treverk i skj\u00f8nn forening med gull, glitter, prismer, glass og speil. Den utflyttede selbyggen har til og med en aldri s\u00e5 liten speilsal i sin 50 kvadrat store leilighet.", "Ole flyttet p\u00e5 hybel da han var 16 \u00e5r. Lysten p\u00e5 formgivningsfag trumfet frykten for den store byen Trondheim. L\u00f8pet som startet p\u00e5 Brundalen videreg\u00e5ende endte med utdanning som interi\u00f8rdesigner og en karriere i interi\u00f8rbransjen. Ole har v\u00e6rt innom hele spekteret av interi\u00f8rbutikker. Han har jobbet med det dyreste av det dyre og med det helt billige. P\u00e5 Rom for alle, der han jobbet i ni \u00e5r, solgte han senger som kostet en halv million. P\u00e5 S\u00f8strene Grene kommer du langt med en hundrelapp. Ole har sansen for begge deler. Og hjemmet hans b\u00e6rer preg av det. Da han falt for \u00abgullklokka\u00bb som hang p\u00e5 Blomsterbua i Selbu, kj\u00f8pte han den, selv om den var laget av plast. Da han fikk lyst p\u00e5 speilkonsoller fra Rom for alle for \u00e5 lage et konsollbord p\u00e5 stua, slo han til, selv om de kostet flesk. Han har sin egen stil og ser etter ting som kan passe inn i den. Det er ikke prisen, merket eller butikken som er avgj\u00f8rende.", "- Jeg har alltid likt den litt glamor\u00f8se stilen, men det har nok utviklet seg med mer dusker og frynser etter hvert, sier Ole og viser til portieren i yttergangen, kappene ved sengen og gardinene i alle vinduer. (Takk til mor som h\u00e5ndsyr meter p\u00e5 meter med frynser.)", "Og dusker der det bare er mulig. Vi er milevis unna den r\u00e5dende trend med gardinl\u00f8se hjem med overflater og m\u00f8bler i betonglook.", "- Det er greit med Instagram alts\u00e5, men det blir jo mye det samme, sier Ole.", "Han skulle gjerne sett at flere v\u00e5get \u00e5 finne og f\u00f8lge sin egen vei, slik at det ble st\u00f8rre mangfold.", "Ole er forn\u00f8yd med \u00e5 ha m\u00f8bler som f\u00e5 andre har. Delvis skyldes det ivrig netthandel, men ogs\u00e5 de mulighetene yrkeslivet hans har gitt.", "- Jeg har reist verden rundt p\u00e5 messer for \u00e5 handle inn til butikk. Og da har det jo ogs\u00e5 blitt kj\u00f8pt med noe til meg selv.", "Som det store skapet fra Indonesia, som st\u00e5r som et smykke i stua og gjemmer tv-en. Det inng\u00e5r i en spennende miks med oldeforeldrenes biedermeiersofa (som Ole begynte \u00e5 \u00f8nske seg da han s\u00e5 den p\u00e5 loftet hos besteforeldrene som tretten\u00e5ring), spisestue fra Fretex i empirestil, to stoler kj\u00f8pt som vrak og pusset opp hos en m\u00f8belsnekker i Selbu med sebrastoff fra Rom for alle-puter, et vitrineskap med Versace Rosenthal-tallerkener og glass designet av Jade Jagger (med den ikke ukjente faren Mick.) Ole viser begeistret fram innholdet i vitrineskapet, lekkert oppstilt ved hjelp av butikkutstillingsutstyr.", "- Glassene har jeg ikke r\u00e5d til \u00e5 bruke. Tenk om de g\u00e5r i stykker! De er nemlig ikke \u00e5 f\u00e5 tak i lenger, forteller han.", "Det er et fascinerende spenn i Oles eiendeler. N\u00e5r vi forlater stua med servise til mange tusen kroner og g\u00e5r mot soverommet, passerer vi et lite gangm\u00f8bel.", "- Det er billig-billig fra Jysk. Jeg beiset det i n\u00f8ttetrefarge og synes det fungerer godt her. Og Mona Lisa som henger over kj\u00f8pte jeg for 200 kr p\u00e5 TGR, ler Ole.", "Snobbete er han i hvert fall ikke blitt etter mange \u00e5r i interi\u00f8rbransjen. Men han er mer inderlig begeistret for gangskapet som ble h\u00e5ndlaget i Tsjekkia p\u00e5 50-tallet enn m\u00f8blene fra Jysk og Jula, det skal sies.", "P\u00e5 soverommet har Ole virkelig latt pimp-it-lysten f\u00e5 fritt spillerom. Sengegavlen er skapt ved hjelp av chesterfieldtapet med swarovski-krystaller limt p\u00e5 i alle \u00abkryssene\u00bb. Senget\u00f8y og puter i gull og svart har selskap av kapper og gardiner. Garderobeskapet har ogs\u00e5 f\u00e5tt en omgang med chesterfieldtapet, kantet med glittertape. Tilsett nye \u00abkrystallknotter\u00bb og Ikea-skapene er helt ugjenkjennelige.", "- Det er klart, stilen min hadde passet godt i en leilighet med stor takh\u00f8yde og gipsstukkatur, smiler Ole.", "Men for det f\u00f8rste vil han bo i murhus med tanke p\u00e5 brannsikkerhet s\u00e5 lenge han bor i sentrum, og for det andre synes han kontrasten mellom leilighetens ramme og innhold er et artig poeng.", "- Jeg kunne gjerne tenke meg \u00e5 ta med dette inventaret og flytte inn i et funkishus, sier han.", "Ikke s\u00e5 rart kanskje, n\u00e5r du ikke ser m\u00f8rkt p\u00e5 \u00e5 lage speilsal i blokkleilighet. Veggen bak sofaen i stua er dekket med speil.", "- Planen var \u00e5 ha tre store speil som dekket veggen fra gulv til tak, men da budsjettet sprakk, m\u00e5tte jeg finne en annen l\u00f8sning. Dette er speilfliser fra Ikea, forteller Ole, som selv har kappet, montert og malt alt listverket som rammer inn speilkreasjonen.", "Bak portieren i gangen finner vi samme patent. Det handler b\u00e5de om Oles forkj\u00e6rlighet for speil og for behovet for \u00e5 utvide romf\u00f8lelsen. Prosjektet var sabla tidkrevende, men Ole er av den sta typen. Har han funnet ut hvordan han vil ha det, holder han p\u00e5 til det blir som planlagt. Slik har det seg vel ogs\u00e5 at leiligheten etter tre \u00e5r er komplett i hans egen stil. Han har bare \u00e9n innvending mot sin egen innredning. Et lite hjertesukk.", "- Jeg blir drita lei av \u00e5 t\u00f8rke st\u00f8v. Noen ganger skulle jeg \u00f8nske at jeg var buddhist og bare eide sju ting."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "67a81fc8654fe9e6af9a4acbde06f3e7971970e1602c167821c7178febcb68de"}, {"field": "createtime", "value": "2017-04-28T18:51:23.000Z"}, {"field": "description", "value": "Ole Bj\u00f8rgnes bor i en meget n\u00f8ktern murblokk fra 50-tallet. Vennene hans kaller leiligheten p\u00e5 M\u00f8llenberg for \u00abLille Versailles\u00bb."}, {"field": "dominantimage", "value": "http://www.adressa.no/bolig/article12787203.ece/arrozn/ALTERNATES/w980-default/Hjem%20Mollenberg%200884.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4363c3bf437cde76c9863d7d0d3e56c0f5f7caa1.jpg?5931b6ae"}, {"field": "dominantthumbnaildimensions", "value": "300x169"}, {"field": "heading", "value": ["Glitter og gull bak gr\u00e5 fasade -adressa.no", "Billig-billig og superdyrt", "Messer og mystisk miks", "Pimpet soverom"]}, {"field": "id", "value": "4363c3bf437cde76c9863d7d0d3e56c0f5f7caa1"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-company", "value": ["jysk", "instagram", "ikea"]}, {"field": "kw-concept", "value": ["speil", "gull bak", "gr\u00e5 fasade", "gull bak gr\u00e5", "kj\u00f8pt", "bak", "stil", "m\u00f8bler", "glitter", "leilighet", "bak gr\u00e5", "stua", "bak gr\u00e5 fasade", "gull"]}, {"field": "kw-entity", "value": ["rom", "jade jagger", "s\u00f8strene grene", "versace rosenthal", "mick", "lille versailles", "brundalen", "m\u00f8llenberg", "fretex", "takk", "blomsterbua", "jysk og jula"]}, {"field": "kw-location", "value": ["selbu", "tsjekkia", "trondheim", "indonesia"]}, {"field": "kw-pageclass", "value": "article"}, {"field": "kw-person", "value": ["mona lisa", "ole bj\u00f8rgnes"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/bolig/article12787203.ece/arrozn/ALTERNATES/w980-default/Hjem%20Mollenberg%200884.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glitter og gull bak gr\u00e5 fasade"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/27/Glitter-og-gull-bak-gr%C3%A5-fasade-12787242.ece"}, {"field": "pageclass", "value": ["article"]}, {"field": "publishtime", "value": "2016-05-27T09:58:26.000Z"}, {"field": "recs-articleid", "value": "12787242"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-27T09:58:26.000Z"}, {"field": "recs-rawtitle", "value": "Glitter og gull bak gr\u00e5 fasade -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ole Bj\u00f8rgnes bor i en meget n\u00f8ktern murblokk fra 50-tallet. Vennene hans kaller leiligheten p\u00e5 M\u00f8llenberg for \u00abLille Versailles\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/4363c3bf437cde76c9863d7d0d3e56c0f5f7caa1.jpg?5931b6ae"}, {"field": "thumbnailfullheightdimensions", "value": "200x8551"}, {"field": "timestamp", "value": "2017-06-02T19:04:14.000Z"}, {"field": "title", "value": "Glitter og gull bak gr\u00e5 fasade"}, {"field": "url", "value": "http://www.adressa.no/pluss/magasin/2016/05/27/Glitter-og-gull-bak-gr%c3%a5-fasade-12787242.ece"}, {"field": "urlhash", "value": "4363c3bf437cde76c9863d7d0d3e56c0f5f7caa1"}], "score": 0.8197155, "siteId": "9222270286501375973", "id": "4363c3bf437cde76c9863d7d0d3e56c0f5f7caa1"}

