{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["annemona grann", "kjersti havdal"]}, {"field": "body", "value": ["Saken oppdateres.", "I juni flyttet VG trykkingen av papiravisen fra Polaris Media sitt trykkeri p\u00e5 Heimdal til \u00d6stersund. Det har f\u00e5tt konsekvenser: Er du innom butikken tidlig om morgenen, vil du flere steder bli m\u00f8tt av et tomt VG-stativ.", "- \u00c5 flytte trykkingen er en stor endring distribusjonsmessig, og vi har hatt noen innkj\u00f8ringsproblemer, sier redaksjonssjef for produksjon Audun Solberg i VG.", "VG har mottatt flere meldinger fra lesere og forhandlere som forteller at de ikke f\u00e5r avisen til den tiden de er vant til. Hvor mye VG taper p\u00e5 \u00e5 ikke f\u00e5 avisen ut til alle sine lesere om morgenen vil han ikke spekulere i, men Solberg sier de jobber med \u00e5 f\u00e5 nye rutiner p\u00e5 plass.", "- Hvis det blir en vedvarende situasjon kan det g\u00e5 ut over salget p\u00e5 de stedene problemet gjelder. Vi er opptatt av \u00e5 f\u00e5 avisen ut s\u00e5 fort som mulig, og vi kan l\u00f8se det med flere ulike grep. Vi m\u00e5 gj\u00f8re noe med rutene, og vi kan effektivisere produksjonen, sier Solberg.", "VG har et m\u00e5l om \u00e5 v\u00e6re flest mulig steder i landet, og Solberg er glad for at leserne sier ifra n\u00e5r de ikke mottar avisen som normalt.", "- Vi setter stor pris p\u00e5 at leserne v\u00e5re er engasjerte, og vi liker dem som mener at dagen ikke er den samme uten VG, sier Solberg.", "VG har blitt trykt i Polaris Media sitt trykkeri p\u00e5 Heimdal i mange \u00e5r, men da kontrakten gikk ut i fjor ville tabloidavisen vurdere andre alternativer. Fra 15. juni ble trykkingen av VG flyttet til \u00d6stersund, men hvor mye avisa regner med \u00e5 spare p\u00e5 \u00e5 flytte trykkingen til Sverige, vil ikke Solberg si.", "- Trykkeriet i \u00d6stersund hadde det beste tilbudet, derfor har vi valgt \u00e5 trykke der. Det er snakk om betydelige forskjeller mellom nyeog gammel avtale.", "P\u00e5 grunn av \u00f8konomiske utfordringer leter mediehusene etter flere m\u00e5ter \u00e5 senke sine kostnader p\u00e5. F\u00f8rsteamanuensis i medieledelse Jens Barland ved H\u00f8yskolen i Gj\u00f8vik antar at VG har tatt stilling til risikoene en flytting av trykkingen kan medf\u00f8re.", "- N\u00e5r det blir lengre avstand mellom trykkeri og utsalgssted vil avisen gj\u00f8re seg mer utsatt for forstyrrelser, avisen kan for eksempel risikere \u00e5 komme senere ut i butikkene. Jeg antar at VG har gjort s\u00e5pass gode unders\u00f8kelser at risikoer av denne typen er tatt med i vurderingen, sier Barland.", "If\u00f8lge Barland handler kj\u00f8p av l\u00f8ssalgsaviser mer om vaner enn om hvordan avisens forside ser ut, derfor skal avisen v\u00e6re forsiktig med \u00e5 forstyrre lesernes rutiner.", "- Dersom leserne ikke f\u00e5r kj\u00f8pt VG til det tidspunktet de er vant til, er det negativt for avisen. Dette er likevel bare \u00e9n av mange variabler som p\u00e5virker kj\u00f8pet, og jeg tror ikke det er den viktigste. Det som vil v\u00e6re mest avgj\u00f8rende for om leseren vil kj\u00f8pe avisen er kvaliteten og innholdet avisen leverer.", "I dag har mange papiraviser som m\u00e5l \u00e5 v\u00e6re tilgjengelige for lesere i s\u00e5 stor del av landet som mulig, men realiteten vil snart blir en annen, tror professor Arne H. Krumsvik ved Institutt for journalistikk og mediefag ved H\u00f8gskolen i Oslo og Akershus.", "- Aviser som VG har v\u00e6rt tilgjengelige som papirutgave i hele landet, men det er ikke sikkert at avisen vil finne det l\u00f8nnsomt i fremtiden, sier Krumsvik.", "Avisene m\u00e5 hele tiden vurdere n\u00e5r det l\u00f8nner seg \u00e5 kutte distribusjonen, mener han.", "- I andre land er mange aviser knapt nok tilgjengelige utenfor bysentrum. Distribusjonen av riksaviser har v\u00e6rt unik i Norge, og det er et puslespill \u00e5 f\u00e5 sendt ut aviser til alle fjorder og fjell. N\u00e5r opplaget synker vil det bli krevende \u00e5 opprettholde distribusjonen.", "L\u00f8ssalgsaviser er ferskvare, og faller best i smak n\u00e5r de kan kj\u00f8pes s\u00e5 tidlig som mulig. Folk vil ikke vente p\u00e5 VG, de er vant til at VG ligger og venter p\u00e5 dem i butikken, if\u00f8lge Jannike Winum, daglig leder for Bunnpris p\u00e5 Bakklandet.", "- VG kommer ikke f\u00f8r ved titiden p\u00e5 formiddagen n\u00e5, s\u00e5 det er som regel tomt i avishylla n\u00e5r vi \u00e5pner butikken klokka sju. Folk blir irriterte n\u00e5r de oppdager at avisene ikke har kommet, forteller Winum.", "Den siste m\u00e5neden har det v\u00e6rt slik for en rekke utsalgssteder i Trondheim og omegn, at VG har kommet langt senere enn hva de har v\u00e6rt vant til.", "- F\u00f8r l\u00e5 bunken med VG klar p\u00e5 trappa n\u00e5r vi kom om morgenen, f\u00f8r \u00e5pningstid. Og det f\u00f8rste vi gj\u00f8r er jo \u00e5 ta ut de gamle avisene og sette inn de nye. Folk sp\u00f8r dersom vi ikke har rukket \u00e5 pakke ut avisene, den m\u00e5 v\u00e6re p\u00e5 plass. Det er et fast morgenritual for mange \u00e5 kunne kj\u00f8pe dagens VG, og det er oss i butikken folk blir sure p\u00e5 n\u00e5r de kommer hit og ser at VG-hylla er tom, sier Winum.", "- Vi har ikke mottatt verken brev eller mail om \u00e5rsaken til at det har blitt s\u00e5nn, derfor har det ogs\u00e5 v\u00e6rt vanskelig \u00e5 forklare kundene hvorfor VG har blitt s\u00e5 forsinket, legger hun til."]}, {"field": "category0", "value": "kultur"}, {"field": "contenthash", "value": "f67669a56c0036a50e71fbad79a6f9ac90776e283f890fb8e7d7d4f2001b02b9"}, {"field": "createtime", "value": "2015-07-08T09:23:34.000Z"}, {"field": "description", "value": "Det blir en sur start p\u00e5 dagen for mange n\u00e5r dagens VG er flere timer forsinket."}, {"field": "dominantimage", "value": "http://www.adressa.no/kultur/article11292648.ece/lted86/ALTERNATES/w980-default/VG_forsinket1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e765f7a00eee00eefbd179b43a8df5d753471c3a.jpg?58a1aa4e"}, {"field": "dominantthumbnaildimensions", "value": "300x169"}, {"field": "heading", "value": ["- Folk blir irriterte n\u00e5r de oppdager at avisene ikke har kommet -adressa.no", "Blir kontaktet av lesere", "Trykkes i Sverige", "Krevende distribusjon", "Folk blir sure", "Fast morgenritual"]}, {"field": "id", "value": "e765f7a00eee00eefbd179b43a8df5d753471c3a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "polaris media"}, {"field": "kw-concept", "value": ["avisa", "flytte trykkingen", "fast morgenritual"]}, {"field": "kw-entity", "value": ["bakklandet", "h\u00f8yskolen", "jannike winum", "heimdal", "h\u00f8gskolen", "oslo og akershus", "institutt", "bunnpris"]}, {"field": "kw-location", "value": ["gj\u00f8vik", "sverige", "trondheim", "norge", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["audun solberg", "arne h. krumsvik", "jens barland"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11292648.ece/lted86/ALTERNATES/w980-default/VG_forsinket1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Folk blir irriterte n\u00e5r de oppdager at avisene ikke har kommet"}, {"field": "og-type", "value": "article"}, {"field": "og-url", "value": "http://www.adressa.no/kultur/article11292650.ece"}, {"field": "pageclass", "value": null}, {"field": "publishtime", "value": "2015-07-08T10:17:48.000Z"}, {"field": "recs-articleid", "value": "11292650"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-07-08T10:17:48.000Z"}, {"field": "recs-rawtitle", "value": "- Folk blir irriterte n\u00e5r de oppdager at avisene ikke har kommet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det blir en sur start p\u00e5 dagen for mange n\u00e5r dagens VG er flere timer forsinket."}, {"field": "thumbnail", "value": "http://content-thumbnail.cxpublic.com/content/thumbnail200x150/e765f7a00eee00eefbd179b43a8df5d753471c3a.jpg?58a1aa4e"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-02-13T12:45:02.000Z"}, {"field": "title", "value": "- Folk blir irriterte n\u00e5r de oppdager at avisene ikke har kommet"}, {"field": "url", "value": "http://www.adressa.no/kultur/article11292650.ece"}, {"field": "urlhash", "value": "e765f7a00eee00eefbd179b43a8df5d753471c3a"}], "score": 0.78164536, "siteId": "9222270286501375973", "id": "e765f7a00eee00eefbd179b43a8df5d753471c3a"}

