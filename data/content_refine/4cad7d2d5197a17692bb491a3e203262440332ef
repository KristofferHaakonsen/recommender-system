{"fields": [{"field": "modifiedtime", "type": "time", "value": "2012-04-18T21:49:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Forskere ved Sintef har g\u00e5tt gjennom en rekke dommer etter ulykker i transportsektoren de siste 30 \u00e5rene. En studie sl\u00e5r fast at det er tilfeldigheter rundt hvem som tiltales, og hvordan domstolene vurderer uaktsomhet. Det er en klar tendens at trikkef\u00f8reren og bussj\u00e5f\u00f8ren m\u00e5 svare for ulykken, ikke selskapene de jobber for. Selv i tilfeller der personen har utf\u00f8rt jobben i tr\u00e5d med selskapets instrukser, blir den som \u00abholdt i rattet\u00bb d\u00f8mt.", "- Jussen er rettet inn mot straff, og da blir det lett den som sitter n\u00e6rmest som tas. Noen ganger er det riktig, noen ganger er det kanskje ikke det, sier forsker Erik Jersin. I moderne sikkerhetstenkning ser man p\u00e5 de bakenforliggende \u00e5rsakene til en ulykke.", "- Mennesker vil alltid beg\u00e5 feil, men systemene skal v\u00e6re bygget slik at de skal t\u00e5le svakheter. Sp\u00f8rsm\u00e5let er om vi har egnede etterforskningsmetoder n\u00e5r det er snakk om kompliserte ulykkesforhold. Dette har paralleller til etterforskningen av \u00f8konomisk kriminalitet, sier Jersin.", "Han tror den nye lovgivningen om foretaksstraff er et fremskritt fordi den vil bidra til \u00e5 forebygge ulykker.", "Et argument fra p\u00e5talemyndighetens side er at det er viktig \u00e5 stille folk til ansvar av allmennpreventive hensyn. Dette mener Sintef-forskerne er feil n\u00e5r det gjelder yrkessj\u00e5f\u00f8rer. Det er ikke trusselen om en eventuell straff som p\u00e5virker opptredenen til en yrkessj\u00e5f\u00f8r. Den virkelige straffen er \u00e5 leve med at man har skadet, eller tatt livet av en person, sier Erik Jersin.", "Sintef-studien stiller ogs\u00e5 sp\u00f8rsm\u00e5l ved om det er virker urettferdig at sj\u00e5f\u00f8rer straffes n\u00e5r de har fulgt arbeidsgivers instrukser.", "Rapporten mener ogs\u00e5 at det er ulike uaktsomhetsnormer innen sj\u00f8,- luftfart vei og jernbane. I saken om \u00abGissur Viking\u00bb, SAS-flyet som falt fra 30 meter ned p\u00e5 rullebanen p\u00e5 V\u00e6rnes i 1987, ble \u00e9n person lettere skadet, mens flyet m\u00e5tte kondemneres. I dette tilfelle ble kapteinen d\u00f8mt i H\u00f8yesterett. Sintef-forskerne stiller sp\u00f8rsm\u00e5l ved om hvorfor ikke den, eller de, i flykontrollen som i strid med prosedyrene forstyrret kapteinen i cockpit i landingsfasen, ble tiltalt. Etter ulykkene med \u00abSea Cat\u00bb og \u00abSleipner\u00bb var det mange som mente av Sj\u00f8fartsdirektoratet burde v\u00e6rt tiltalt.", "T\u00f8ff landing. SAS-maskinen \u00abGissur Viking\u00bb landet knallhardt p\u00e5 V\u00e6rnes i 1987 og m\u00e5tte kondemneres. Kapteinen ble d\u00f8mt, flykontrollen ble ikke stilt til ansvar."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "f2511eb4dd86d0ae63ff56fd05b8cc360ad99b749b8e25edb43205d746b2d0d2"}, {"field": "createtime", "value": "2017-03-24T12:23:48.000Z"}, {"field": "description", "value": "Norske domstoler d\u00f8mmer helst den som \u00abholdt i rattet\u00bb, ikke selskapet bak. Det p\u00e5peker Sintef-forskere som mener jussen kolliderer med moderne sikkerhetstenkning."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4cad7d2d5197a17692bb491a3e203262440332ef.jpg?58d50fd4"}, {"field": "dominantthumbnaildimensions", "value": "256x256"}, {"field": "heading", "value": "Tilfeldig hvem som tiltales -adressa.no"}, {"field": "id", "value": "4cad7d2d5197a17692bb491a3e203262440332ef"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["moderne sikkerhetstenkning", "ulykke", "tiltalt", "straff"]}, {"field": "kw-entity", "value": ["sj\u00f8fartsdirektoratet", "sea cat", "gissur viking", "h\u00f8yesterett", "sintef", "sleipner"]}, {"field": "kw-location", "value": "v\u00e6rnes"}, {"field": "kw-pageclass", "value": "article"}, {"field": "kw-person", "value": "erik jersin"}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tilfeldig hvem som tiltales"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article456731.ece"}, {"field": "pageclass", "value": ["article"]}, {"field": "publishtime", "value": "2005-03-02T05:56:56.000Z"}, {"field": "recs-articleid", "value": "2183150"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2005-03-02T05:56:56.000Z"}, {"field": "recs-rawtitle", "value": "Tilfeldig hvem som tiltales -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Norske domstoler d\u00f8mmer helst den som \u00abholdt i rattet\u00bb, ikke selskapet bak. Det p\u00e5peker Sintef-forskere som mener jussen kolliderer med moderne sikkerhetstenkning."}, {"field": "thumbnail", "value": "http://content-thumbnail.cxpublic.com/content/thumbnail200x150/4cad7d2d5197a17692bb491a3e203262440332ef.jpg?58d50fd4"}, {"field": "thumbnailfullheightdimensions", "value": "200x1106"}, {"field": "timestamp", "value": "2017-03-24T12:23:48.000Z"}, {"field": "title", "value": "Tilfeldig hvem som tiltales"}, {"field": "url", "value": "http://www.adressa.no/nyheter/trondheim/article456731.ece"}, {"field": "urlhash", "value": "4cad7d2d5197a17692bb491a3e203262440332ef"}], "score": 0.75275207, "siteId": "9222270286501375973", "id": "4cad7d2d5197a17692bb491a3e203262440332ef"}

