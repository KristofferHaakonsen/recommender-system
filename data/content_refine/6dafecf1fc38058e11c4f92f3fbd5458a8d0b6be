{"fields": [{"field": "modifiedtime", "type": "time", "value": "2012-04-16T21:00:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda skj\u00e6rvik"}, {"field": "body", "value": ["Saken oppdateres.", "Den tradisjonelle tr\u00f8nderl\u00e5na, et stabbur og et gammelt umalt fj\u00f8s sl\u00e5r ring om tunet i Skaugdalen i Rissa. I bakgrunnen st\u00e5r det nyeste fj\u00f8set. Kyrne rauter ut\u00e5lmodig. P\u00e5 trammen st\u00e5r Julia Miasojedova, frodig og blid, klar for dagens f\u00f8rste fj\u00f8sstell", "\u2013Har dere gode kl\u00e6r? Vil dere l\u00e5ne st\u00f8vler?", "Sommeren 2004 kom Miasojedova (35) til Rissa for \u00e5 jobbe som avl\u00f8ser sammen med noen venninner fra Litauen. G\u00e5rden til Sverre H\u00e5vard Melhus (37)var et av stedene hun jobbet. Utover sommeren oppsto det s\u00f8t musikk i fj\u00f8set og de to ble et par.", "De giftet seg aldri, men fikk en datter sammen. Da de skilte lag, fikk Miasojedova oppholdstillatelse p\u00e5 grunn av datteren. Men selv om hun og Melhus ikke bor sammen lenger, har de et godt forhold. Hun hjelper ham fremdeles i fj\u00f8set og er avl\u00f8ser n\u00e5r det trengs.", "Formidabel \u00f8kning", "Antall utenlandske kvinner som kommer til Norge fordi de er gift med en etnisk norsk mann, er doblet det siste ti\u00e5ret. I 2007 ble det inng\u00e5tt 2000 s\u00e5kalte transnasjonale ekteskap. Det tilsvarer ti prosent av alle gifterm\u00e5lene blant norske menn det \u00e5ret. Andelen var p\u00e5 bare fire prosent i 1996. Det er f\u00e5 etniske norske kvinner som gifter seg med en mann som ikke er bosatt i Norge.", "Statistikken viser at i 2008 var rundt 24000 kvinner fra Thailand, Russland og Filippinene bosatt i Norge. 11000 av dem var gift med en etnisk norsk mann. De fleste kvinnene som innvandrer gjennom slike ekteskap , kommer med en dr\u00f8m om et bedre liv. Mange er fra land med stor arbeidsledighet, de har levd under d\u00e5rlige sosiale k\u00e5r og med d\u00e5rlige velferdsordninger. Unders\u00f8kelser som forskningsinstitusjonen Fafo har gjort, viser at kvinnene fra Thailand, Russland og Filippinene ofte har h\u00f8yt utdanningsniv\u00e5 fra hjemlandet. Mange \u00f8nsker \u00e5 jobbe og bli integrert i samfunnet. De viktigste behovene for denne gruppen kvinner for \u00e5 bli integrert i det norske samfunnet, er sosialt nettverk, spr\u00e5k og arbeid.", "Til Norge p\u00e5 jakt etter jobb", "Miasojedova bekrefter dette. I Litauen jobbet hun som blomsterdekorat\u00f8r. Moren hennes hadde ikke r\u00e5d til \u00e5 sende begge d\u00f8trene p\u00e5 universitetet. Derfor var hun n\u00f8dt til \u00e5 jobbe og tjene penger til egen utdanning. Hun jobbet sju dager i uka, og arbeidsdager p\u00e5 14 timer var heller vanlig enn unntaket. Det var en av \u00e5rsakene til at hun s\u00f8kte jobb i Norge. Men med norsk arbeidsmilj\u00f8lov \u00e5 forholde seg til, er hun nesten bekymret for at hun skal bli lat.", "Miasojedova plystrer og sm\u00e5prater til kyrne. Stryker dem over ryggen og m\u00e5ker skit. Hun er effektiv og hurtig i vendingene. Hun kjenner dyrene godt og vet hvilke hun m\u00e5 behandler mer varsomt enn andre. At hun er oppvokst i storby og ikke hadde sett ei levende ku for bare f\u00e5 \u00e5r siden, skulle ingen tro.", "Kluten dras varsomt, men grundig over jurene f\u00f8r melkemaskinen kobles p\u00e5.", "\u2013Jeg liker tempo og \u00e5 v\u00e6re effektiv n\u00e5r jeg jobber, p\u00e5peker Miasojedova.", "Hun passer fremdeles p\u00e5 ekssamboeren sin. Passer p\u00e5 at han kler seg bra og at han serverer te fra riktige kopper.", "\u2013Neste \u00e5r skal jeg melde deg p\u00e5 \u00abJakten p\u00e5 kj\u00e6rligheten\u00bb. Han er litt sjenert, nemlig, avsl\u00f8rer Miasojedova og ser bort p\u00e5 eks-en sin.", "\u2013Det er bedre \u00e5 v\u00e6re gode venner enn d\u00e5rlige samboere.", "Flest p\u00e5 bygda", "Av de thailandske og filippinske kvinnene, kommer de fleste til Norge fordi de gifter seg med en norsk mann. I 2006 var det flere utenlandske kvinner som fikk opphold gjennom gifterm\u00e5l med en etnisk nordmann, enn som flyktninger eller asyls\u00f8kere. De fleste kvinner som innvandrer gjennom ekteskap, gifter seg med etniske norske menn uten innvandrerbakgrunn.", "Selv om disse kvinnene er en \u00f8kende befolkningsgruppe her til lands, finnes det lite forskning eller statistikk p\u00e5 omr\u00e5det. Fafo utarbeidet to rapporter som ble presentert tidligere i \u00e5r. Disse var utarbeidet p\u00e5 oppdrag fra Arbeids- og inkluderingsdepartementet (AID) og Integrerings- og mangfoldsdirektoratet (IMDi). Utfordringen med denne forskningen er f\u00e5 et troverdig og representativt bilde av hele gruppen. Kvinner som ikke er integrert i samfunnet og kanskje lever under en dominerende mann, er vanskelig \u00e5 f\u00e5 i tale. De kvinnene som \u00f8nsker \u00e5 prate om sitt m\u00f8te med Norge, er ofte de som klarer seg best og har et godt ekteskap.", "Spr\u00e5k og jobb viktig", "Den ene Fafo-rapporten viser at bosettingsm\u00f8nsteret til kvinnene fra Thailand, Russland og Filippinene er annerledes enn resten av innvandrergruppene. Mer enn 90 prosent av kvinnene med innvandrerbakgrunn bor i tettbygde str\u00f8k. De thailandske, russiske og filippinske kvinnene derimot bosetter seg oftere i distriktene. I Oslo og Akershus utgj\u00f8r den samme gruppen bare \u00e5tte prosent av innvandrerkvinnene. Til sammenligning utgj\u00f8r gruppen 15 prosent i Tr\u00f8ndelag og p\u00e5 Vestlandet og 26 prosent i Nord-Norge. I tillegg til jobb er alts\u00e5 sosialt liv og spr\u00e5k viktig for \u00e5 tilpasse seg sitt nye liv for disse kvinnene. I fjor tok Miasojedova kompetansebevis som helsefagmedarbeider, men kun muntlig eksamen. Men n\u00e5 vil hun bli skikkelig god i norsk spr\u00e5k f\u00f8r hun fordyper seg mer faglig. Derfor g\u00e5r hun p\u00e5 skole tre ganger i uka og l\u00e6rer norsk og samfunnsfag.", "Kvinner som kommer til Norge gjennom ekteskap med en etnisk norsk mann, har rett og plikt til \u00e5 gjennomf\u00f8re 250 timer norskoppl\u00e6ring og 50 timer oppl\u00e6ring i samfunnsfag. Dette vil snart \u00f8kes til 600 timer. N\u00e5 m\u00e5 disse timene gjennomf\u00f8res i l\u00f8pet av de tre f\u00f8rste \u00e5rene for at kvinnene skal f\u00e5 varig oppholdstillatelse og senere kunne s\u00f8ke statsborgerskap. Disse kvinnene har ogs\u00e5 mulighet til \u00e5 s\u00f8ke om ytterligere 2700 timer gratis norskundervisning hvis de har behov for det. Den enkelte kvinnen kontakter kommunen selv, for \u00e5 f\u00e5 undervisning.", "\u2013\u00c5 kunne spr\u00e5ket har mye \u00e5 si for fremtiden min. Jeg vil ikke at datteren min skal skamme seg over meg fordi jeg ikke kan snakke norsk. Jeg vil ogs\u00e5 ha muligheten til \u00e5 hjelpe henne med skolearbeid, sier Miasojedova som begynte p\u00e5 norskundervisning f\u00f8rst tre \u00e5r etter at hun kom hit for f\u00f8rste gang.", "\u2013Jeg vil bidra i samfunnet. Jeg vil jobbe og snakke slik at folk forst\u00e5r meg. Jeg kan ikke g\u00e5 hjemme hele tiden. Det blir jeg deprimert av, sier Miasojedova bestemt.", "I begynnelsen var hun redd for \u00e5 snakke feil. Men n\u00e5 har hun skj\u00f8nt at det er bedre \u00e5 hoppe i det og l\u00e6re av sine feil.", "Irish Lumasag Larsen (30) er Miasojedovas venninne. Hun kom fra Filippinene til Norge i 2005. Hun er enig i at spr\u00e5kkunnskap gj\u00f8r dem mer selvstendig og gir mer selvtillit.", "\u2013S\u00f8nnen min p\u00e5 fem pleide \u00e5 si: \u00abMamma, du snakker bare tull. Jeg forst\u00e5r ikke hva du sier. Du m\u00e5 l\u00e6re norsk\u00bb, humrer Lumasag Larsen.", "I dag gj\u00f8r venninnene seg sv\u00e6rt godt forst\u00e5tt. De jobber begge p\u00e5 sykehjemmet i Rissa.", "\u2013De eldre snakker veldig tr\u00f8ndersk. Det kan v\u00e6re litt vanskelig \u00e5 forst\u00e5. Jeg er best p\u00e5 bokm\u00e5l, sier Lumasag Larsen.", "Skolen blir nettverk", "Norskoppl\u00e6ringen har v\u00e6rt viktig for b\u00e5de Lumasag Larsen og Miasojedova. Ikke bare faglig, men ogs\u00e5 sosialt. Det bekrefter ogs\u00e5 kvinnene Fafo-forskerne har snakket med.", "De f\u00f8rste \u00e5rene i et nytt land kan v\u00e6re vanskelig for mange uten spr\u00e5k og liten omgangskrets. Mange blir sv\u00e6rt avhengig av ektemannen sin. Skolen blir derfor et sted hvor de kan f\u00e5 den informasjonen de trenger, og kanskje ikke viste at de trengte.", "\u2013Skolen skaffet meg det n\u00f8dvendige nettverket. Det er et godt milj\u00f8 her. Vi spiser og snakker sammen, forteller Miasojedova.", "Samtidig kjenner begge damene flere fra hjemlandet som bor i kommunen. Derfor opplever mange av kvinnene at det sosiale nettverket ikke blir noe problem.", "\u2013N\u00e5r man er p\u00e5 Nav, er det ikke sikkert de forteller deg alt. Ikke fordi de ikke vil, men fordi de antar at du vet alt fra f\u00f8r. Derfor er det fint \u00e5 ha venninner p\u00e5 skolen man kan snakke med og dele erfaring med, sier Miasojedova.", "Lumasag Larsen bor i Alsetmarka, omtrent tre mil unna Rissa sentrum. Men hun er hjemmekj\u00e6r og er derfor ikke s\u00e5 mye ute med venner, og setter kanskje ekstra pris p\u00e5 dagene med skole.", "\u2013Jeg f\u00e5r f\u00f8rerkort n\u00e5, s\u00e5 da blir alt litt enklere, sier hun.", "Lumasag Larsen m\u00f8tte samboeren Ronny V\u00e5ben\u00f8 (36) p\u00e5 et nettforum. De snakket mye p\u00e5 telefonen f\u00f8r han m\u00e5tte ta seg en tur til Larvik, hvor hun bodde da, for \u00e5 se hvordan hun s\u00e5 ut i virkeligheten.", "\u2013Det gikk mye i engelsk, sier V\u00e5ben\u00f8. Men n\u00e5 kommer forh\u00e5pentlig s\u00f8steren hennes om ikke lenge. Hun ble gift med mannen p\u00e5 nabog\u00e5rden i august og venter bare p\u00e5 \u00e5 f\u00e5 oppholdstillatelse. Det er heldigvis bare \u00e9n kilometer unna.", "Kaf\u00e9vertinne og hum\u00f8rspreder", "Bildet mange har p\u00e5 norske menn som gifter seg med kvinner fra et annet land, er ofte at de finner hverandre p\u00e5 nettforum eller p\u00e5 ferie. Men mange av de utenlandske kvinnene som bor i Rissa, har blitt kjent med mennene sine p\u00e5 en \u00abnormal\u00bb m\u00e5te gjennom venner eller familie.", "\u2013Hallo, lille venn. Hva vil du ha?", "Patrasaya Reinsbakk (44) smiler og sm\u00e5fl\u00f8rter med stamgjestene sine. Men hun vet inderlig godt hva de vil ha. Pensjonistene kommer til Pat, som hun kalles blant venner, hver dag for sin faste kaffe og vaffel. Skal de sl\u00e5 p\u00e5 stortromma, river de i en v\u00e5rrull eller to.", "\u2013Hun er blid og trivelig bestandig, skryter Martin Kvithyll.", "Patrasaya Reinsbakk ble kjent med sin ektemann Bj\u00f8rnulf Reinsbakk (63) gjennom ei venninne. Hun m\u00f8tte Bj\u00f8rnulf tilfeldig rett f\u00f8r hun skulle dra tilbake til Thailand. Men paret \u00f8nsket \u00e5 opprettholde kontakten. I ett \u00e5r snakket de med hverandre gjennom venner som tolket p\u00e5 telefonen. Da hun kom til Norge og Rissa ett \u00e5r senere, var gnisten der fremdeles.", "\u2013Jeg gledet meg i et helt \u00e5r, smiler Pat og tar mannen \u00f8mt p\u00e5 l\u00e5ret. Det er seks \u00e5r siden n\u00e5. I dag driver hun Torgkafeen i Rissa sentrum, har stamgjester og utvidet geskjeften for bare m\u00e5neder siden. Mens hun er sjef, er mannen l\u00f8pegutt og vaktmester. Bak disken st\u00e5r ogs\u00e5 datteren til Pat. Hun kom til Rissa for to \u00e5r siden. F\u00f8rst som au pair, men ogs\u00e5 hun fant seg en rissv\u00e6ring som hun giftet seg med.", "Miasojedova, Lumasag Larsen og Reinsbakk lever et godt og lykkelig liv i Norge. Men ikke alle kvinner som kommer hit f\u00e5r det slik. De tre har alle h\u00f8rt om tilfeller hvor mannen ikke behandler kona si bra. Men de kjenner ingen selv, hevder de.", "\u2013Noen vil bare ha billig arbeidskraft. Jeg har h\u00f8rt om en mann som ville skille seg fordi kona var blitt syk og ikke kunne arbeide lenger. Han kunne jo bare s\u00f8ke etter ei ny kone, forteller Miasojedova.", "LINDA SKJ\u00c6RVIK 95202952", "linda.skjaervik@adresseavisen.no"]}, {"field": "category0", "value": "nyheter"}, {"field": "contenthash", "value": "f35c436cfa52a2a28086d1714d602ce35beff5342fc3880127e232bd09a993c0"}, {"field": "createtime", "value": "2017-05-01T05:37:08.000Z"}, {"field": "description", "value": "Hver tiende norske mann som ble gift i 2007, giftet seg med en utenlandsk kvinne som ikke bodde i Norge. Sosialt nettverk, spr\u00e5k og arbeid er det viktigste for at kvinnene skal bli integrert i samfunnet."}, {"field": "dominantimage", "value": "http://www.adressa.no/incoming/article1334541.ece5/ALTERNATES/w980-default/Rissa_07"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6dafecf1fc38058e11c4f92f3fbd5458a8d0b6be.jpg?598215b7"}, {"field": "dominantthumbnaildimensions", "value": "300x169"}, {"field": "heading", "value": "Gifter seg til trygghet langt hjemmefra -adressa.no"}, {"field": "id", "value": "6dafecf1fc38058e11c4f92f3fbd5458a8d0b6be"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["gift", "etnisk norsk mann", "kvinne", "norsk mann", "mann", "norsk", "etnisk norsk"]}, {"field": "kw-entity", "value": ["nav", "pat", "vestlandet", "jakten", "integrerings", "lumasag larsen og reinsbakk", "skaugdalen", "lumasag larsen og miasojedova", "norge og rissa", "bj\u00f8rnulf reinsbakk", "fafo", "russland og filippinene", "oslo og akershus", "alsetmarka", "torgkafeen", "arbeids"]}, {"field": "kw-location", "value": ["thailand", "nord-norge", "litauen", "tr\u00f8ndelag", "filippinene", "larvik", "rissa", "norge"]}, {"field": "kw-pageclass", "value": "article"}, {"field": "kw-person", "value": ["martin kvithyll", "julia miasojedova", "lumasag larsen", "sverre h\u00e5vard melhus", "ronny v\u00e5ben\u00f8"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1334541.ece5/ALTERNATES/w980-default/Rissa_07"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gifter seg til trygghet langt hjemmefra"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1413230.ece"}, {"field": "pageclass", "value": ["article"]}, {"field": "publishtime", "value": "2009-11-20T09:42:19.000Z"}, {"field": "recs-articleid", "value": "1284031"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2009-11-20T09:42:19.000Z"}, {"field": "recs-rawtitle", "value": "Gifter seg til trygghet langt hjemmefra -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Hver tiende norske mann som ble gift i 2007, giftet seg med en utenlandsk kvinne som ikke bodde i Norge. Sosialt nettverk, spr\u00e5k og arbeid er det viktigste for at kvinnene skal bli integrert i samfunnet."}, {"field": "thumbnail", "value": "http://content-thumbnail.cxpublic.com/content/thumbnail200x150/6dafecf1fc38058e11c4f92f3fbd5458a8d0b6be.jpg?598215b7"}, {"field": "thumbnailfullheightdimensions", "value": "200x3209"}, {"field": "timestamp", "value": "2017-08-02T18:11:03.000Z"}, {"field": "title", "value": "Gifter seg til trygghet langt hjemmefra"}, {"field": "url", "value": "http://www.adressa.no/nyheter/article1413230.ece"}, {"field": "urlhash", "value": "6dafecf1fc38058e11c4f92f3fbd5458a8d0b6be"}], "score": 0.4981513, "siteId": "9222270286501375973", "id": "6dafecf1fc38058e11c4f92f3fbd5458a8d0b6be"}

