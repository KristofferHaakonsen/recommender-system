{"fields": [{"field": "modifiedtime", "type": "time", "value": "2013-12-11T20:57:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["kai kristiansen", "markus tobiassen", "jonas alsaker vikan"]}, {"field": "body", "value": ["Saken oppdateres.", "Adresseavisen meldte onsdag at flere artister velger \u00e5 trekkke seg fra Frelsesarmeens grytekonserter p\u00e5 grunn av organisasjonens holdning til homofile. Blant dem Martine Rygvold, Soup og Klaus Sonstad.", "LES OGS\u00c5: RBK kutter st\u00f8tte etter homoavskjed", "LEDER: Frelsesarmeen i homotr\u00f8bbel", "Askil Holm og Kine Kvalstad skulle opptre sammen 17. desember, men har ogs\u00e5 de valgt \u00e5 trekke seg.", "\u2013 N\u00e5r lite og ingenting skjer i deres syn p\u00e5 homofili, syntes b\u00e5de Kine og jeg at tiden var inne for \u00e5 ta et tydelig standpunkt, sier Holm til Tr\u00f8nderavisa .", "Holm har spilt for Frelsesarmeens Grytekonsert flere ganger siden 2002. Det til tross for at han i alle \u00e5r har hatt et vanskelig forhold til Frelsesarmeen p\u00e5 grunn av deres syn p\u00e5 homofili.", "\u2013 Jeg har likevel valgt \u00e5 stille opp p\u00e5 grunn av den fantastisk jobben Frelsesarmeen gj\u00f8r i felten, sier han.", "Artisten sier at det at Are Veraas ikke fikk v\u00e6re korpssekret\u00e6r i Frelsesarmeen fordi han er homofil og har kj\u00e6reste, var den utl\u00f8sende faktoren.", "\u2013 Denne enkeltsaken er vond, og slik forskjellsbehandling kan vi ikke ha i 2013. Denne saken var sterkt medvirkende til at Kine og jeg valgte \u00e5 trekke oss.", "LES OGS\u00c5: Rom-st\u00f8tte til RBK", "LES OGS\u00c5: \u2013 Helt feil, Rosenborg", "Ogs\u00e5 Nadja Bertelli, som skulle spille konsert p\u00e5 s\u00f8ndag, valgte onsdag \u00e5 trekke seg.", "Valgt \u00e5 trekke deg?", "\u2013 Vi har valgt \u00e5 trekke oss. Vi har diskutert det grundig i bandet og det er viktig \u00e5 markere standpunkt i en slik sak. Vi har ikke lyst til \u00e5 ramme de som trenger pengene, samtidig er det viktig \u00e5 v\u00e6re prinsippfast, sier Bertelli.", "S\u00e5 langt har dermed artistene bak fem av de tyve konsertene som var annonsert til grytekonsertene trukket seg.", "\u2013 Det er viktig \u00e5 f\u00e5 sagt at vi synes Frelsesarmeen gj\u00f8r en str\u00e5lende jobb ellers, men vi opplever det som lite inkluderende \u00e5 forskjellsbehandle folk p\u00e5 denne m\u00e5ten i 2013, sier Bertelli.", "Onsdag kveld varslet i tillegg Silje Lervik at hun trekker seg. Lervik skulle ha spilt p\u00e5 fredag.", "Trondheimsbandet Sugar Louise, derimot, gir i dag sin uforbeholdne st\u00f8tte til Frelsesarmeen og gjennomf\u00f8rer sin konsert.", "P\u00e5 sin Facebook-side skriver bandet at de \u00f8nsker debatten velkommen, og at de ikke st\u00f8tter slike holdninger, men at de likevel har ingen betenkeligheter med \u00e5 stille opp som Gryteartister:", "\u00abSugar Louise stiller opp for Frelsesarmeen ogs\u00e5 under \u00e5rets Grytekonserter. Ikke fordi vi st\u00f8tter deres syn p\u00e5 homofile, og ikke fordi vi n\u00f8dvendigvis \u00f8nsker \u00e5 skaffe flere tilhengere til Jesus. Vi spiller for Frelsesarmeen for \u00e5 samle flest mulig folk rundt grytene, slik at s\u00e5 mange fattige og vanskeligstilte som mulig kan f\u00e5 en best mulig jul!\u00bb, skriver bandet.", "Sugar Louise skriver ogs\u00e5 om hvordan Frelsesarmeen stilte opp for dem i fjor sommer i forbindelse med d\u00f8dsfallet til gitarist \u00d8ystein Bakken D\u00f8svik .", "\u00abDet satte vi um\u00e5telig stor pris p\u00e5\u00bb, skriver de, f\u00f8r de avslutter p\u00e5 denne m\u00e5ten:", "\u00abIkke la en uskyldig tredjepart bli lidende fordi det er en svikt i mellomleddet\u00bb, oppfordrer bandet avslutningsvis.", "(Se hele begrunnelsen nederst i saken.)", "D.D.E. sier ogs\u00e5 at de velger \u00e5 gjennomf\u00f8re konserten.", "\u2013 Vi har for lengst tatt stilling til Frelsesarmeen. Vi er p\u00e5 ingen m\u00e5te er enige i Frelsesarmeens bestemmelse for homofile, Vi synes det er feil, og det har vi sagt tidligere. Samtidig synes vi at de gj\u00f8r s\u00e5 mye bra at vi p\u00e5 tross av det har v\u00e6rt med og st\u00f8ttet dem i mer enn 15 \u00e5r. N\u00e5r Frelsesarmeen g\u00e5r ut og hjelper lokalt i Norge sp\u00f8r de ikke om seksuell legning, sier manager og keyboardist B\u00e5rd J\u00f8rgen Iversen.", "Iversen forteller at de vurderte samarbeidet da de ga ut juleplate sammen med Frelsesarmeen for fem \u00e5r siden.", "\u2013 Da ble samarbeidet veldig synlig, og vi m\u00e5tte bestemme oss. Det f\u00e5r man v\u00e6re uenig eller enig i. Vi kommer i alle fall til \u00e5 v\u00e6re med p\u00e5 grytekonsert. Det er sikkert ikke alt de synes er perfekt med DDE eller, men de velger likevel \u00e5 si at vi er blant deres beste ambassad\u00f8rer, sier Iversen.", "Kj\u00e6re alle sammen!", "Vi registrerer at stadig flere trekker sin st\u00f8tte til Frelsesarmeen etter avsl\u00f8ringene om diskrimineringen av homofile i organisasjonen. Dette er en debatt vi \u00f8nsker velkommen og en holdning vi h\u00e5per Frelsesarmeen kan ta en vurdering av og et oppgj\u00f8r med internt. Sugar Louise st\u00f8tter p\u00e5 ingen m\u00e5te slike holdninger(!), men vi har likevel ingen betenkeligheter med \u00e5 stille opp som Gryteartister under \u00e5rets Julemarked.", "Sugar Louise har i en \u00e5rrekke st\u00f8ttet opp om Frelsesarmeens arbeid. Og Frelsesarmeen gj\u00f8r en kjempejobb, \u00e5ret rundt. B\u00e5de som lavterskeltilbud for rusmisbrukere, hjelpeorganisasjon for fattige og med bl.a. aktivitetstilbudet Hveita United; et fotballag RBK kunne st\u00f8tte, selv om de trekker sin st\u00f8tte til Frelsesarmeen... Forst\u00e5 det den som kan.", "Sugar Louise \u00f8nsker ikke \u00e5 legge f\u00f8ringer for hvordan andre skal ta stilling til Frelsesarmeen, hverken som organisasjon eller etikkb\u00e6rere. En skal v\u00e6re mot andre som en vil at andre skal v\u00e6re mot seg, og s\u00e5 f\u00e5r armeen selv se p\u00e5 matematikken i denne setningen. I fjor sommer stilte medlemmer fra Frelsesarmeen opp som frivillige da Sugar Louise trengte det som mest, og det satte vi um\u00e5telig stor pris p\u00e5. N\u00e5r de samme medlemmene synger med p\u00e5 alle l\u00e5tene v\u00e5re, og ler av at vi synger om blader fra \u00f8verste hylle p\u00e5 Narvesen p\u00e5 deres egne arrangementer, s\u00e5 sier det ogs\u00e5 noe om \u00e5penhet, takknemmelighet og utrolig god musikksmak. Kremt.", "Sugar Louise stiller opp for Frelsesarmeen ogs\u00e5 under \u00e5rets Grytekonserter. Ikke fordi vi st\u00f8tter deres syn p\u00e5 homofile, og ikke fordi vi n\u00f8dvendigvis \u00f8nsker \u00e5 skaffe flere tilhengere til Jesus. Vi spiller for Frelsesarmeen for \u00e5 samle flest mulig folk rundt grytene, slik at s\u00e5 mange fattige og vanskeligstilte som mulig kan f\u00e5 en best mulig jul! Og blir det for vanskelig for noen \u00e5 stikke kronene i gryta til Frelsesarmeen; s\u00e5 h\u00e5per vi de opps\u00f8ker en b\u00f8sse med en annen merkelapp p\u00e5.", "Ikke la en uskyldig tredjepart bli lidende fordi det er en svikt i mellomleddet."]}, {"field": "category0", "value": "kultur"}, {"field": "contenthash", "value": "d9c1b353fcb3bfc312c524d7810be48b37887cc7ab222afd1d4e531c5e52e4a1"}, {"field": "createtime", "value": "2017-03-07T19:49:20.000Z"}, {"field": "description", "value": "Nadja Bertelli samt Askil Holm og Kine Kvalstad trekker seg fra Frelsesarmeens grytekonsert. D.D.E. og Sugar Louise gir sin st\u00f8tte."}, {"field": "dominantimage", "value": "http://www.adressa.no/incoming/article8789177.ece/ALTERNATES/w980-default/aSKIL%20HOLM%20KINE%20KVALSTAD%20COLLAGE.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0215de87cd395058114c01944c74c16b1dc9eeb5.jpg?599435fa"}, {"field": "dominantthumbnaildimensions", "value": "300x169"}, {"field": "heading", "value": ["Flere artister trekker seg -adressa.no", "Vond enkeltsak", "Fem av tyve har trukket seg", "Sugar Louise spiller", "Stilte opp da gitaristen d\u00f8de", "\u2013 De gj\u00f8r s\u00e5 mye bra", "Dette skriver Sugar Louise p\u00e5 Facebook:"]}, {"field": "id", "value": "0215de87cd395058114c01944c74c16b1dc9eeb5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["artister trekker", "trekke", "homofil", "\u00e5rets grytekonserter", "syn", "samle flest", "skriver bandet", "uskyldig tredjepart", "st\u00f8tte", "stille"]}, {"field": "kw-entity", "value": ["julemarked", "askil holm og kine kvalstad", "tr\u00f8nderavisa", "kine", "gryteartister", "sugar louise", "nadja bertelli", "soup og klaus sonstad", "frelsesarmeens grytekonsert", "kine kvalstad", "jesus", "are veraas", "narvesen", "hveita united", "grytekonserter", "rosenborg"]}, {"field": "kw-location", "value": ["holm", "norge"]}, {"field": "kw-pageclass", "value": "article"}, {"field": "kw-person", "value": ["klaus sonstad", "martine rygvold", "askil holm", "\u00f8ystein bakken d\u00f8svik", "silje lervik", "b\u00e5rd j\u00f8rgen iversen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8789177.ece/ALTERNATES/w980-default/aSKIL%20HOLM%20KINE%20KVALSTAD%20COLLAGE.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Flere artister trekker seg"}, {"field": "og-type", "value": "article"}, {"field": "og-url", "value": "http://www.adressa.no/kultur/article8788979.ece"}, {"field": "pageclass", "value": ["article"]}, {"field": "publishtime", "value": "2013-12-11T12:28:04.000Z"}, {"field": "recs-articleid", "value": "8788979"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-12-11T12:28:04.000Z"}, {"field": "recs-rawtitle", "value": "Flere artister trekker seg -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Nadja Bertelli samt Askil Holm og Kine Kvalstad trekker seg fra Frelsesarmeens grytekonsert. D.D.E. og Sugar Louise gir sin st\u00f8tte."}, {"field": "thumbnail", "value": "http://content-thumbnail.cxpublic.com/content/thumbnail200x150/0215de87cd395058114c01944c74c16b1dc9eeb5.jpg?599435fa"}, {"field": "thumbnailfullheightdimensions", "value": "200x2017"}, {"field": "timestamp", "value": "2017-08-16T12:09:30.000Z"}, {"field": "title", "value": "Flere artister trekker seg"}, {"field": "url", "value": "http://www.adressa.no/kultur/article8788979.ece"}, {"field": "urlhash", "value": "0215de87cd395058114c01944c74c16b1dc9eeb5"}], "score": 0.49524945, "siteId": "9222270286501375973", "id": "0215de87cd395058114c01944c74c16b1dc9eeb5"}

