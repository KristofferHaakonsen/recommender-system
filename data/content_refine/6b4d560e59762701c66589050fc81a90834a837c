{"fields": [{"field": "modifiedtime", "type": "time", "value": "2014-11-17T18:30:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Kutter du ut br\u00f8d, melk og frukt fordi du tror du ikke t\u00e5ler det? Da er du ikke alene. Cirka en million av oss oppgir at vi har matallergi eller matintoleranse, og 17 prosent spiser allergivennlig mat .", "Men de reelle tallene er mye lavere, if\u00f8lge Norges Astma- og Allergiforbund (NAAF) . Blant de minste barna fra ett til tre \u00e5r har 5-8 % reaksjoner p\u00e5 mat. I befolkningen for \u00f8vrig er det omkring 5 % som har matvareallergi/-intoleranse, hvis pollenrelaterte kryssallergier inkluderes.", "Ida Berg Hauge, daglig leder i Opplysningskontoret for Meieriprodukter, mener det er et stort problem at mange fjerner helt sentrale matvarer fra kostholdet sitt uten at det er grunn til det.", "- I ytterste konsekvens kan dette f\u00f8re til et mangelfullt inntak av n\u00e6ringsstoffer, mener Hauge, og utdyper:", "- Noen n\u00e6ringsstoffer finnes bare i et begrenset antall matvarer. Fjerner man slike matvarer fra kostholdet, s\u00e5 kan det f\u00f8re til at man f\u00e5r i seg for lite av disse n\u00e6ringsstoffene. Med mindre man har ern\u00e6ringsfaglig kunnskap om hvordan man erstatter dem, da, mener Hauge.", "Hun mener det er blitt ut blant unge jenter \u00e5 drikke melk og spise mat med gluten.", "- P\u00e5 sosiale medier, blogger og Instagram skrives det mye om folk som kutter melk og gluten, og hvor bra dette er. De kan mene det er bra for \u00e5 redusere vekten, for helsen som helhet, eller av ideologiske hensyn, for eksempel. Dette har spesielt unge jenter i Norge hengt seg p\u00e5. Dermed er det langt flere som kutter ut melk og melkeprodukter enn de som trenger \u00e5 gj\u00f8re det, sier Hauge, og utdyper:", "- Det er blitt trendy med intoleranser. Det signaliserer kontroll og legitimerer et redusert inntak av mat. Det blir en unnskyldning for slanking, sier hun.", "10 prosent oppgir at de har \u00abmelkeallergi/laktoseintoleranse eller (generelt) ikke t\u00e5ler melk\u00bb, viser en unders\u00f8kelse Opinion gjorde for Melk.no i juni. De reelle tallene fra NAAF er at 2-3 % har laktoseintoleranse, og under 1 % av befolkningen har melkeproteinallergi. Hauge liker utviklingen d\u00e5rlig.", "- Uten melk og meieriprodukter i kostholdet, f\u00e5r nordmenn kun dekket omkring 30 prosent av kalsiuminntaket, selv med et ellers sunt og variert kosthold. Kalsium er et viktig n\u00e6ringsstoff for skjelett og tenner, sier Hauge.", "- Noen mener at det ikke er noen negative helsekonsekvenser av \u00e5 kutte ut melk eller andre meieriprodukter fra kosten, og at man kan f\u00e5 i seg kalsium gjennom andre matvarer. Hva tenker du om det?", "- Ja, det er selvf\u00f8lgelig mulig \u00e5 f\u00e5 i seg nok kalsium selv om man kutter ut melk og andre meieriprodukter. Men da m\u00e5 du v\u00e6re obs p\u00e5 \u00e5 velge gode erstatningsprodukter som gjerne er tilsatt kalsium. For mange vil det ogs\u00e5 kunne v\u00e6re behov for \u00e5 ta tilskudd, mener Hauge.", "- Hva b\u00f8r de som tror de har en intoleranse eller matallergi gj\u00f8re?", "- De m\u00e5 f\u00e5 testet seg ordentlig, og da mener jeg ikke i form av \"Dr. Google\". De m\u00e5 g\u00e5 til helsepersonell som vet hva de gj\u00f8r og kan finne den faktiske \u00e5rsaken til symptomene, sier Hauge.", "- Dere f\u00e5r av og til kritikk for at opplysningene dere kommer med kan v\u00e6re farget av \u00f8konomiske og landbrukspolitiske interesser, siden dere drives av melkeprodusentene Tine og Synn\u00f8ve. Hva tenker dere om det?", "- Vi er merken\u00f8ytrale og har som oppgave \u00e5 \u00f8ke kunnskap om melk og meieriprodukter basert p\u00e5 faglig og vitenskapelig grunnlag. Vi er finansiert av de norske melkeb\u00f8ndene gjennom omsetningsavgiften for melk som forvaltes av Omsetningsr\u00e5det. Hos oss jobber det mange ern\u00e6ringsfysiologer, kliniske ern\u00e6ringsfysiologer og andre fagfolk som har dybdekunnskap om produktegenskaper, tilberedning og ern\u00e6ring i forhold til meieriprodukter, sier hun.", "I 2013 var 850 000 som kj\u00f8pte glutenfrie matvarer, viser unders\u00f8kelser. Samtidig viser forskning at bare 1-2 prosent av befolknignen har c\u00f8liaki, og 5-7 prosent har ikkec\u00f8liakisk glutensensitivitet (samme plager, men vises ikke p\u00e5 blodpr\u00f8ver eller tarmbiopsi).", "- Dermed er i alle fall 400-500 000 som har kj\u00f8pt glutenfrie produkter i 2013 som ikke har behov for det, sier generalsekret\u00e6r i Norsk C\u00f8liakiforening, Knut H. Peterson.", "Han er opptatt av \u00e5 formidle at det ikke er noen grunn til \u00e5 spise glutenfritt uten en medisinsk diagnose.", "- Det er ingenting som tilsier at det er slankende \u00e5 spise glutenfritt, sier han.", "- Hva er farene ved \u00e5 spise glutenfritt om du ikke har c\u00f8liaki eller glutensensitivitet?", "- Farene er at du ikke f\u00e5r i deg de n\u00e6ringsstoffene du skal ha. Skal du erstatte disse n\u00e6ringsstoffene, skal du v\u00e6re veldig bevisst p\u00e5 hva du f\u00e5r i deg og hva du skal erstatte. Jeg tror mange av de som velger glutenfritt, ikke erstatter n\u00e6ringsstoffene, sier han.", "Nordmenn blir stadig mer opptatt av \u00e5 v\u00e6re sunn og ha god helse, viser en kartlegging gjort av forsker Annechen Bugge ved Statens institutt for forbruksforskning (SIFO).", "- Det stilles stadig h\u00f8yere krav til sunne, slanke, veltrente og friske kropper og maten synes \u00e5 ha f\u00e5tt en stadig viktigere posisjon for \u00e5 oppn\u00e5 dette. Mange ingredienser som tidligere ble sett p\u00e5 som ordin\u00e6re, som melk, pasta, ris, melk og br\u00f8d, blir oppfattet som kostholdsskurker, sier Bugge.", "Konsekvensene av \u00e5 g\u00e5 p\u00e5 diett er gjerne at listen over nei-mat blir stadig \u00f8kende.", "- F\u00f8r var det negativt \u00e5 v\u00e6re kresen, n\u00e5 har det blitt mote. Mange blir \u00absykt sunne\u00bb og ender opp med et ortorektisk spisem\u00f8nster. For mange gir kontroll over kosthold og trening mer status enn fine biler, stort hus og h\u00f8y inntekt, sier Bugge.", "Hun er ikke overrasket over at mange dietter, som glutenfritt, melkefritt og lavkarbo, har f\u00e5tt stor popularitet.", "- N\u00e5r til og med leger g\u00e5r ut i media og forteller alt man kan oppn\u00e5, eller at man for eksempel kan f\u00e5 alt fra ADHD til autisme av \u00e5 drikke melk, s\u00e5 er det ikke rart at folk h\u00f8rer p\u00e5 dem, sier hun.", "Er du enig i at intoleranser for en del mat og drikke er blitt trendy? Diskuter under.", "Fakta/Matallergi og matintoleranser", "Ved matvareallergi vil kroppens immunforsvar aktiveres mot proteinene fra maten som den opplever som \u201dfarlige\u201d inntrengere. Selv sm\u00e5 spormengder av maten som ikke t\u00e5les kan v\u00e6re nok til \u00e5 utl\u00f8se en allergireaksjon. Reaksjonene kommer vanligvis raskt etter inntaket av matvarene og kan i noen tilfeller v\u00e6re alvorlige.", "Ved andre typer matvareoverf\u00f8lsomhet er ikke immunsystemet involvert, men symptomene som oppst\u00e5r kan likne allergireaksjonene. De kommer litt langsommere, er mindre alvorlige og er avhengige av mengde mat som er spist. Betegnelsen intoleranse brukes ofte p\u00e5 tilstander der det observeres en matvarereaksjon, uten at det vises p\u00e5 laboratorietester.", "Hos sm\u00e5 barn er allergi mot melk, egg, fisk, n\u00f8tter, skalldyr og belgfrukter vanligst.  Spesielt barn med atopisk eksem kan ha ikke-allergiske overf\u00f8lsomhetsreaksjoner overfor sitrusfrukter, jordb\u00e6r og tomater. Disse reaksjonene er mengdeavhengige og f\u00f8rer oftest til kl\u00f8e og oppbluss av eksemet.", "Hos eldre barn og voksne er allergi mot n\u00f8tter, r\u00e5 gulrot, epler, p\u00e6rer og andre steinfrukter og skalldyr det vanligste. Laktoseintoleranse inntrer som regel gradvis etter at barnet har sluttet med morsmelk, frem mot skolealder.", "Hvetemelallergi er ikke hyppig, men kan gi alvorlige reaksjoner og ofte i forbindelse med anstrengelser. C\u00f8liaki forekommer i en hyppighet p\u00e5 oppunder 1 % av befolkningen og kan debutere i alle aldre, ogs\u00e5 hos voksne. Reaksjoner p\u00e5 tilsetningsstoffer forekommer, oftest i form av ikke-allergisk overf\u00f8lsomhet og gir milde plager.", "Kilde: Norges Astma- og Allergiforbund"]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "a8be008a6c774eb50582aa714a386a7411e9a057ee73162169baab43790b873f"}, {"field": "createtime", "value": "2016-02-19T14:18:02.000Z"}, {"field": "description", "value": "Fjerner sentrale matvarer fra kostholdet uten grunn."}, {"field": "dominantimage", "value": "http://www.adressa.no/incoming/article10358064.ece/vbri3n/ALTERNATES/w980-default/sz11e9c3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b4d560e59762701c66589050fc81a90834a837c.jpg?5985ce0e"}, {"field": "dominantthumbnaildimensions", "value": "300x169"}, {"field": "heading", "value": ["- Matintoleranser er blitt en unnskyldning for slanking -adressa.no", "N\u00e6ringsstoffer", "- Signaliserer kontroll", "- Andre kilder til kalsium?", "Velger glutenfritt", "\u00abKostholdsskurker\u00bb"]}, {"field": "id", "value": "6b4d560e59762701c66589050fc81a90834a837c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-company", "value": "instagram"}, {"field": "kw-concept", "value": ["mat", "melk", "spise glutenfritt", "matvarer"]}, {"field": "kw-entity", "value": ["opplysningskontoret for meieriprodukter", "omsetningsr\u00e5det", "norsk c\u00f8liakiforening", "tine og synn\u00f8ve", "norges astma", "allergiforbund", "statens", "opinion"]}, {"field": "kw-location", "value": "melk"}, {"field": "kw-pageclass", "value": "article"}, {"field": "kw-person", "value": ["annechen bugge", "knut h. peterson", "ida berg hauge"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10358064.ece/vbri3n/ALTERNATES/w980-default/sz11e9c3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Matintoleranser er blitt en unnskyldning for slanking"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10356428.ece"}, {"field": "pageclass", "value": ["article"]}, {"field": "publishtime", "value": "2014-11-17T18:22:02.000Z"}, {"field": "recs-articleid", "value": "10356428"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-11-17T18:22:02.000Z"}, {"field": "recs-rawtitle", "value": "- Matintoleranser er blitt en unnskyldning for slanking -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "Fjerner sentrale matvarer fra kostholdet uten grunn."}, {"field": "thumbnail", "value": "http://content-thumbnail.cxpublic.com/content/thumbnail200x150/6b4d560e59762701c66589050fc81a90834a837c.jpg?5985ce0e"}, {"field": "thumbnailfullheightdimensions", "value": "200x1871"}, {"field": "timestamp", "value": "2017-08-05T13:54:22.000Z"}, {"field": "title", "value": "- Matintoleranser er blitt en unnskyldning for slanking"}, {"field": "url", "value": "http://www.adressa.no/sport/sprek/article10356428.ece"}, {"field": "urlhash", "value": "6b4d560e59762701c66589050fc81a90834a837c"}], "score": 0.6499503, "siteId": "9222270286501375973", "id": "6b4d560e59762701c66589050fc81a90834a837c"}

