{"fields": [{"field": "modifiedtime", "type": "time", "value": "2016-01-22T10:14:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Forbrukerrettigheter"}, {"field": "author", "value": "klaus b\u00f8rringbo"}, {"field": "body", "value": ["Saken oppdateres.", "Midt p\u00e5 natten, ofte med politiet p\u00e5 slep, dukker det opp folk som vil ha igjen mobilene sine.", "Felles for dem alle, er at de har brukt \u00abFinn min telefon\u00bb-funksjonen og peilet inn telefonene sine til \u00e5 skulle v\u00e5re nettopp p\u00e5 det stedet huset til Christina Leeog Michael Saba ligger i utkanten av den amerikanske byen Atlanta.", "Problemet er bare at de har hverken funnet eller stj\u00e5let telefonene. Det er en feil i s\u00f8kesystemet, som gj\u00f8r at det \u00abtror\u00bb at telefonene befinner seg nettopp der.", "Dette har skjedd flere ganger det siste \u00e5ret. En m\u00e5ned skjedde det fire ganger. Hittil i \u00e5r har de f\u00e5tt bes\u00f8k flere ganger allerede.", "\u2014 Beklager at dere har m\u00e5ttet komme hele den lange veien ut hit, men dette skjer ofte og vi har ikke telefonene deres, m\u00e5 de si til vilt fremmede som kommer p\u00e5 d\u00f8ren til alle d\u00f8gnets tider.", "Slik passer du p\u00e5 mobilen i kulda:", "Som regel blir de trodd, men noen ganger m\u00e5 det ganske mye forklaring til for \u00e5 f\u00e5 folk til \u00e5 gi seg.", "\u2014 Det jeg frykter aller mest er jo at det skal komme noen voldelige, skikkelig skumle typer hit, sier Saba til teknologinettstedet Fusion . Noen ganger kan slikt g\u00e5 virkelig galt .", "Ofte har folk som er p\u00e5 jakt etter telefonen sin politiet med seg. Slikt har ogs\u00e5 g\u00e5tt galt tidligere .", "En gang kom foreldrene til en savnet ten\u00e5ringsjente, som mente at datteren m\u00e5tte skjule seg hos dem, fordi de hadde sporet telefonen hennes dit.", "Paret m\u00e5tte vente utenfor sitt eget hjem i over en time, mens politiet endevendte huset p\u00e5 jakt etter jenta uten \u00e5 finne henne.", "Parer som er i 20-\u00e5rene har kontaktet telefonselskaper og andre eksperter, alle kl\u00f8r seg i hodet uten \u00e5 finne ut av mysteriet.", "Det skjer b\u00e5de med Apple- og Android-telefoner og telefoner tilknyttet flere ulike mobiltelefonselskaper.", "Slike mobilpeiletjenester baserer seg p\u00e5 flere systemer. I tillegg til satellitter (GPS) og mobilselskapenes basestasjoner, st\u00f8tter de seg ogs\u00e5 til WiFi-punkter og deres posisjoner og IP-adresser.", "Eksperter paret har v\u00e6rt i kontakt med og som nettmagasinet har snakket med lander p\u00e5 to mulige forklaringer.", "Enten er det en feil som gj\u00f8r at mobilbasestasjonene som kan posisjonere mobiltelefoner p\u00e5 en eller annen m\u00e5te har en l\u00e5st seg til en fast posisjon, hvis de ikke f\u00e5r gode nok signaler fra telefonene. En default posisjon, som uheldigvis ligger p\u00e5 samme sted som parets hus.", "En mann i Las Vegas har opplevd et lignende problem , og har f\u00e5tt en forklaring fra et mobiltefonselskap med en basestasjon n\u00e6r ham, at nettopp det kan v\u00e6re \u00e5rsaken til hans problem.", "En annen mulighet er at noen av WiFi-punktene systemene benytter for \u00e5 gi telefonene n\u00f8yaktige posisjoner er feilprogrammert, slik at de viser feil posisjon, og hele utregningen blir feil.", "De har imidlertid resatt og satt korrekt posisjon p\u00e5 parets egen WiFi-base, uten at det har hjulpet.", "Har du passet p\u00e5 \u00e5 sl\u00e5 det av?", "Paret hevder de har klaget til mobilseksapet med basestasjon n\u00e6rmest dem, samt til b\u00e5de Apple og Google, uten noen respons.", "De jobber n\u00e5 med en klage til det amerikanske teletilsynet.", "I mellomtiden sitter de bare \u00e5 venter p\u00e5 at flere sinte og mobill\u00f8se fremmede skal komme og banke p\u00e5 d\u00f8ren.", "Interessert i teknologi \u2014 se v\u00e5rt nye teknologimagasin!"]}, {"field": "category0", "value": "digital"}, {"field": "contenthash", "value": "0921dbeb56d02cd8d43d8c5d43c535a0813473449bcf46e94be3954ad2f4d714"}, {"field": "createtime", "value": "2017-01-26T23:50:53.000Z"}, {"field": "description", "value": "Paret i Atlanta f\u00e5r stadig vekk bes\u00f8k av sinte folk p\u00e5 jakt etter sine mistede eller stj\u00e5lne mobiltelefoner."}, {"field": "heading", "value": ["Feil i \u00abfinn min telefon\u00bb har blitt deres mareritt -adressa.no", "F\u00e5r fremmede p\u00e5 d\u00f8ren", "Politiet endevendte huset etter savnet jente", "B\u00e5de Iphone og Android-mobiler", "Kan v\u00e6re problemer med basestasjoner", "Korrekt WiFi-posisjon hjalp ikke", "F\u00e5r ikke hjelp"]}, {"field": "id", "value": "8aa78327079a6e3cf8714e2510c6b54bb7548523"}, {"field": "keyword", "value": "Forbrukerrettigheter"}, {"field": "keywords", "value": "Forbrukerrettigheter"}, {"field": "kw-category", "value": "digital"}, {"field": "kw-classification", "value": "technology-and-computing"}, {"field": "kw-company", "value": "apple"}, {"field": "kw-concept", "value": ["telefon", "paret", "posisjon", "politiet endevendte huset", "feil", "endevendte huset", "politiet endevendte"]}, {"field": "kw-entity", "value": ["fusion", "wifi", "apple og google", "finn", "android"]}, {"field": "kw-location", "value": ["atlanta", "las vegas"]}, {"field": "kw-pageclass", "value": "article"}, {"field": "kw-person", "value": "christina leeog michael saba"}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/df78db1e-5d72-47cb-94fb-86a500decc49?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Feil i \u00abfinn min telefon\u00bb har blitt deres mareritt"}, {"field": "og-type", "value": "article"}, {"field": "og-url", "value": "http://www.adressa.no/digital/Feil-i-finn-min-telefon-har-blitt-deres-mareritt-9176b.html"}, {"field": "pageclass", "value": ["article"]}, {"field": "publishtime", "value": "2016-01-22T10:14:37.000Z"}, {"field": "recs-articleid", "value": "9176"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2016-01-22T10:14:37.000Z"}, {"field": "recs-rawtitle", "value": "Feil i \u00abfinn min telefon\u00bb har blitt deres mareritt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Paret i Atlanta f\u00e5r stadig vekk bes\u00f8k av sinte folk p\u00e5 jakt etter sine mistede eller stj\u00e5lne mobiltelefoner."}, {"field": "thumbnail", "value": "http://content-thumbnail.cxpublic.com/content/thumbnail200x150/8aa78327079a6e3cf8714e2510c6b54bb7548523.jpg?597a0f3f"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-07-27T16:05:19.000Z"}, {"field": "title", "value": "Feil i \u00abfinn min telefon\u00bb har blitt deres mareritt"}, {"field": "url", "value": "http://www.adressa.no/digital/Feil-i-finn-min-telefon-har-blitt-deres-mareritt-9176b.html"}, {"field": "urlhash", "value": "8aa78327079a6e3cf8714e2510c6b54bb7548523"}], "score": 0.9083187, "siteId": "9222270286501375973", "id": "8aa78327079a6e3cf8714e2510c6b54bb7548523"}

