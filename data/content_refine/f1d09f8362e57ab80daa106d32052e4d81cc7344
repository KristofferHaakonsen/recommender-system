{"fields": [{"field": "modifiedtime", "type": "time", "value": "2013-06-27T09:06:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jeanette sj\u00f8berg"}, {"field": "body", "value": ["Saken oppdateres.", "Samboerparet kj\u00f8pte et gammelt hus fra 1951 og m\u00e5tte regne med konsekvenser p\u00e5 grunn av alder, mente boligselgeren.", "Men - selgeren opplyste ikke om en fagkyndig rapport som viste behov for totalrenovering av taket.", "I tillegg ble det tilbakeholdt informasjon om andre feil og mangler.", "Det er kjernen i en boligtvist som nylig ble behandlet i Oslo tingrett, skriver Aftenposten.no.", "H\u00f8sten 2011 kj\u00f8pte samboerparet f\u00f8rste etasje i en horisontaldelt tomannsbolig p\u00e5 Godlia i Oslo. Prospektet fortalte om \u00abgod standard\u00bb p\u00e5 boligen fra 1951.", "I egenerkl\u00e6ringsskjemaet som fulgte med prospektet hadde selger krysset av p\u00e5 \u00abnei\u00bb p\u00e5 om det var utf\u00f8rt arbeid p\u00e5 seksjonen av ufagl\u00e6rte, om han kjente til lekkasjer i boligen, om han kjente til utettheter i tak eller problemer med pipe, eller om det var \u00abandre forhold ved eiendommen som kunne v\u00e6re av interesse for kj\u00f8per\u00bb.", "LES OGS\u00c5: - Feilsl\u00e5tt politikk at alle skal eie bolig", "Kort tid etter overtagelse oppdaget likevel paret flere feil og mangler med tak og pipe, problemer med kloakk og drenering og feilkonstruksjon i kjelleren.", "- Det ene problemet fulgte det andre. Kloakken tettet seg flere ganger, og da vi m\u00e5tte grave opp til r\u00f8r oppdaget vi at det var byggefeil p\u00e5 grunnmuren, pluss at dreneringen burde utbedres, sier boligkj\u00f8per Petter Fagerli.", "De oppdaget ogs\u00e5 rett etter innflytting at taket og pipen var blitt unders\u00f8kt kun noen uker f\u00f8r salget, og at rapporten var blitt oversendt megler.", "If\u00f8lge naboen i andre etasje var selger med p\u00e5 befaringen, men selgeren nektet for \u00e5 ha sett rapporten.", "Rapporten viste at taket var i \u00abgenerelt d\u00e5rlig forfatning\u00bb, med anbefaling om at taket burde totalrenoveres, og at pipen burde renoveres.", "LES OGS\u00c5: Boligpriser og boligmangel", "LES OGS\u00c5: Bekymret for h\u00f8ye boligpriser", "- Vi visste jo at vi kj\u00f8pte et gammelt hus, og at enkelte ting kunne dukke opp, men ikke at ting var defekte og at det ble tilbakeholdt informasjon. Vi var ganske forn\u00f8yde etter visning, og s\u00e5 en bolig i god stand. Det eneste vi planla var en oppussing av overflater, sier Fagerli.", "- En visning er ganske kort tid til \u00e5 vurdere tilstanden til et hus, men om vi hadde f\u00e5tt eller oppdaget noen indikasjoner p\u00e5 problemer med huset under visning ville vi selvf\u00f8lgelig sjekket ut dette n\u00e6rmere, fortsetter han.", "I tillegg til takskadene, m\u00e5tte kloakk og drenering utbedres, noe selger nektet for at han kjente til. Selger hadde ogs\u00e5 selv bygget ut et rom i kjelleren, med hjelp fra ufagl\u00e6rt arbeidskraft.", "Ingenting av dette hadde kj\u00f8perne f\u00e5tt opplysninger om i forkant av kj\u00f8pet, og dermed bar konflikten til Oslo tingrett, som nylig avsa dom i saken.", "Kj\u00f8perne krevde et prisavslag p\u00e5 787 000 kroner.", "Selgeren p\u00e5 sin side la vekt p\u00e5 at huset var fra 1951 og hadde ikke gjennomg\u00e5tt vesentlige oppgraderinger. Kj\u00f8perne m\u00e5tte derfor ta alderen i betraktning n\u00e5r eiendommen ble solgt \u00absom den er\u00bb.", "Selger mente ikke han hadde holdt tilbake informasjon, da han hevder at han ikke visste om problemer med taket, drenering eller innredning i kjelleren.", "Retten mente at s\u00e5 lenge det foreligger sakkyndig anbefaling om kostnadskrevende arbeider p\u00e5 huset, er dette opplysninger kj\u00f8per hadde grunn til \u00e5 regne med \u00e5 f\u00e5.", "Boligkj\u00f8perne vant dermed saken.", "Prisavslaget ble imidlertid ikke s\u00e5 h\u00f8yt som kj\u00f8perne krevde, men satt til i overkant av 434 000 kroner.", "I tillegg kommer forsinkelsesrenter, og saksomkostninger p\u00e5 140 000 kroner som selger m\u00e5 betale.", "- Det vanskelig \u00e5 vinne frem med krav om prisavslag p\u00e5 noe som er gammelt og slitt. Selger er likevel underlagt en opplysningsplikt om negative forhold ved eiendommen. I denne saken nektet selger for kunnskap, men retten fant det bevist at selger hadde tilbakeholdt informasjon, sier kj\u00f8pernes advokat Johan Bernander i Help.", "Det at opplysningsplikten er brutt p\u00e5 flere omr\u00e5der som omfatter store og kostnadskrevende utbedringer var avgj\u00f8rende for saken, mener Bernander.", "Utover det at boligen var fra 1951 var det heller ingen negative opplysninger i salgsdokumentene.", "- Taket var gammelt og slitt, men det var ikke noen direkte feil ved det. Men det at det ble tilbakeholdt en fagkyndig rapport som anbefalte renovering utgj\u00f8r et brudd p\u00e5 opplysningsplikten til selger, sier Bernander.", "Forsikringsselskapet Help som bist\u00e5r boligkj\u00f8pere i retten mener dommen viser hvordan vedlikehold av tomannsboliger kan skape grobunn for konflikter.", "- Dommen er et godt eksempel p\u00e5 hvorfor tomannsboliger kan v\u00e6re en slags \u00abd\u00f8dens posisjon\u00bb for boligeiere. Aller vanskeligst kan nok situasjonen v\u00e6re for dem som eier horisontaldelt tomannsbolig, som er tilfelle i denne saken. Noen mener at taket er 2. etasjes ansvar, mens 1. etasje svarer for vedlikehold av kjeller, med mer. Slik er det ikke, sier informasjonssjef Dag Are B\u00f8rresen i Help.", "Alt som er av fellesareal, taket medregnet, er beboernes felles ansvar.", "Samboerparet betalte 250 000 kroner under takst for huset. Medregnet prisavslaget i retten, har de n\u00e5 kj\u00f8pt huset for n\u00e6r 700 000 kroner under takst.", "- Vi er ikke enige i dommen, men vi har tatt en helhetlig vurdering ut fra prosess\u00f8konomi og prosessrisiko, og besluttet ikke \u00e5 anke, sier Line With i Norwegian Claims Link, som har representert selgeren i saken.", "De \u00f8nsker ikke \u00e5 kommentere detaljene i saken."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "0d14de880aafe9d651d39886c55d1d4e33a8d6241bb379b3169105a8e52c048b"}, {"field": "createtime", "value": "2015-03-25T12:35:11.127Z"}, {"field": "description", "value": "De kj\u00f8pte et hus fra 1951 uten s\u00e6rlig oppgradering. Likevel fikk de stort prisavslag for feil og mangler etter en runde i retten."}, {"field": "dominantimage", "value": "http://www.adressa.no/incoming/article7826163.ece/ALTERNATES/w980-default/boligmiss.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f1d09f8362e57ab80daa106d32052e4d81cc7344.jpg?59920c3e"}, {"field": "dominantthumbnaildimensions", "value": "300x169"}, {"field": "heading", "value": ["Gammelt hus med skjulte feil ga 400 000 kr i erstatning -adressa.no", "Kloakken tettet seg", "Forn\u00f8yde etter visning", "Solgt \u00absom den er\u00bb", "Opplysningsplikt", "Problematisk med tomannsboliger", "Uenige i dommen"]}, {"field": "id", "value": "f1d09f8362e57ab80daa106d32052e4d81cc7344"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["viste", "saken", "selger", "hus", "gammelt hus", "tilbakeholdt informasjon", "skjulte feil ga", "kj\u00f8pt", "feil", "tak"]}, {"field": "kw-entity", "value": ["line with", "help", "norwegian claims link", "aftenposten", "godlia"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["johan bernander", "dag are b\u00f8rresen", "petter fagerli"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article7826163.ece/ALTERNATES/w980-default/boligmiss.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammelt hus med skjulte feil ga 400 000 kr i erstatning"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article7826173.ece"}, {"field": "pageclass", "value": ["article"]}, {"field": "publishtime", "value": "2013-06-27T09:00:36.000Z"}, {"field": "recs-articleid", "value": "7826173"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-06-27T09:00:36.000Z"}, {"field": "recs-rawtitle", "value": "Gammelt hus med skjulte feil ga 400 000 kr i erstatning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "De kj\u00f8pte et hus fra 1951 uten s\u00e6rlig oppgradering. Likevel fikk de stort prisavslag for feil og mangler etter en runde i retten."}, {"field": "thumbnail", "value": "http://content-thumbnail.cxpublic.com/content/thumbnail200x150/f1d09f8362e57ab80daa106d32052e4d81cc7344.jpg?59920c3e"}, {"field": "thumbnailfullheightdimensions", "value": "200x1813"}, {"field": "timestamp", "value": "2017-08-14T20:46:54.000Z"}, {"field": "title", "value": "Gammelt hus med skjulte feil ga 400 000 kr i erstatning"}, {"field": "url", "value": "http://www.adressa.no/forbruker/hjem/article7826173.ece"}, {"field": "urlhash", "value": "f1d09f8362e57ab80daa106d32052e4d81cc7344"}], "score": 0.7438806, "siteId": "9222270286501375973", "id": "f1d09f8362e57ab80daa106d32052e4d81cc7344"}

