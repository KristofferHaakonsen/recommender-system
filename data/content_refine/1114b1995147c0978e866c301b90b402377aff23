{"fields": [{"field": "modifiedtime", "type": "time", "value": "2012-04-11T12:13:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Foreldre, par eller aleneforeldre med barn med nedsatt funksjonsevne er blant de aller st\u00f8rste hverdagsheltene. De har enorme utfordringer i hverdagen. Ofte blir det \u00e5 administrere sine barn en tiln\u00e6rmet fulltidsjobb ved siden av ordin\u00e6ryrkesaktivitet. De gj\u00f8r en ubetalelig innsats.", "Omfanget av denne innsatsen hadde ikke jeg hatt kunnskap om, hvis jeg ikke har v\u00e6rt kurs-leder i \u00abHva med oss?\u00bb. Gjennom \u00e5 v\u00e6re kursleder blir jeg vitne til disse menneskenes liv, og jeg blir ogs\u00e5 vitne til hva et slikt kurs kan bety for dem, p\u00e5 mange omr\u00e5der. Denne kunnskapen tror jeg ikke Audun Lysbakken har. Det er trist at man vil radere bort et tilbud som har v\u00e6rt utviklet over \u00e5r, som sk\u00e5rer h\u00f8yt p\u00e5 alle evalueringer, der en liten innsats med sm\u00e5penger kan gj\u00f8re en stor forskjell. Jeg h\u00e5per virkelig at forslaget om nedskj\u00e6ring er et resultat av et arbeidsuhell i forvaltningen. Det er vel ikke for seint, det er vel mulig \u00e5snu, for eksempel ta litt fra forebygging av lakselus og gi litt til forebygging av familieproblemer?", "\u00abHva med oss?\u00bb sa de parene som har barn med nedsatt funksjonsevne. Vanlige samlivskurs passet ikke helt for dem. Derfor ble det utviklet et kurskonsept som var spesialtilpasset disse familiene. Det startet som et landsdekkende prosjekt i 2002, og da prosjektperioden var over i 2005 var tilbakemeldingene s\u00e5 gode at det ble besluttet \u00e5 la prosjektet bli et statlig landsdekkende program. Programmet er unikt i verdenssammenheng, og har f\u00e5tt gode tilbakemeldinger n\u00e5r det har v\u00e6rt presentert for fagfolk fra andre land. Det er oversatt til russisk og det er s\u00e5 langt gjennomf\u00f8rt to kurs i Russland, som en del av Barents-samarbeidet. Det er dette programmet som n\u00e5 blir utsatt for sparekniven. \u00abHva med oss?\u00bb-konseptet er et genialt opplegg. Par og aleneforeldre f\u00e5r tid for seg selv, de f\u00e5r m\u00f8te hverandre, de f\u00e5r sove en hel natt (noe mange ikke har gjort p\u00e5 mange \u00e5r), og de f\u00e5r servert mat. Dem\u00f8ter profesjonelle fagpersoner som holder fokus p\u00e5 viktige tema. Foreldre og profesjonelle m\u00f8tes og utveksler ekspertise. Dette tror jeg ikke Lysbakken vet.", "Hvordan er en helg p\u00e5 \u00abHva med oss?\u00bb-kurs? Kursene varer fra fredag til s\u00f8ndag. Vi innleder med familieliv som tema og gjennomg\u00e5r deltakernes forventninger. De fleste er opptatt av \u00e5 dele erfaringer med andre par, og mange \u00f8nsker hjelp til \u00e5 kommunisere bedre. Kommunikasjon er ekstra vanskelig n\u00e5r man er i en presset situasjon, f\u00f8lelsene er sterke og man m\u00e5 ta mange livsviktige avgj\u00f8relser. Parene l\u00e6rer om kommunikasjon og f\u00e5r praktiske \u00f8velser. De f\u00e5r erfaringer med at denne m\u00e5ten \u00e5 kommunisere p\u00e5 kan \u00f8ke forst\u00e5elsen for hverandre. Vi fokuserer ogs\u00e5 p\u00e5 de sammensatte f\u00f8lelsene som er knyttet til \u00e5 ha et barn med nedsatt funksjonsevne. Kvinner og menn kan ha ulike reaksjoner og responser, noe vi jobber med i grupper. Tiden strekker ofte ikke til for disse parene, og mange har mye d\u00e5rlig samvittighet, til tross for stor innsats. De er bekymret for s\u00f8sken, som ofte ikke f\u00e5r nok oppmerksomhet. Under punktet \u00abLivsrom for alle\u00bb f\u00e5r de dele ideer og erfaringer knyttet til det \u00e5 f\u00e5 tiden til \u00e5 strekke til. Kreativiteten er ofte stor, og de fleste drar hjem med tips til organisering som kan gj\u00f8re livet lettere.", "N\u00e5r man har mange sammensatte f\u00f8lelser, og kommunikasjon er vanskelig, s\u00e5 kan det ende med at man tr\u00e5kker hverandre p\u00e5 t\u00e6rne. P\u00e5 kurset f\u00e5r man hjelp til \u00e5 forst\u00e5 det som skjer, og finne m\u00e5ter \u00e5 unng\u00e5 det p\u00e5.", "Avslutningsvis er det fokus p\u00e5 betydningen av vennskap, glede og humor, og her har parene alltid gode tips og r\u00e5d til hverandre.", "S\u00e5 min gode Audun, hvis en br\u00f8kdel av de 70 parene som har v\u00e6rt p\u00e5 kurs hos meg har blitt noe bedre til \u00e5 kommunisere, lettere klarer \u00e5 b\u00e6re de sammensatte f\u00f8lelsene, finner noe mer livsrom for alle, tr\u00e5kker litt mindre hverandre p\u00e5 t\u00e6rne og kjenner p\u00e5 vennskap, glede og humor, ja, da er det verdt hver eneste krone.", "Foreldre til barn med nedsatt funksjonsevne er selvf\u00f8lgelig like dyktige og kompetente foreldre som alle andre. Like fullt vet vi at omsorgsoppgavene ofte er s\u00e5 store at man har behov for mye hjelp fra det offentlige. \u00c5 gi disse foreldrene noe ekstra, noe som gj\u00f8r dem bedre i stand til \u00e5 klare de utfordringene de har f\u00e5tt, m\u00e5 derfor kunne sees p\u00e5 som et l\u00f8nnsomt og forebyggende tiltak.", "Kanskje klarer de bedre den store og utfordrende oppgaven det er \u00e5 v\u00e6re foreldre til barn med nedsatt funksjonsevne? Kanskje klarer de bedre \u00e5 ta vare p\u00e5 alle medlemmene i familien? Kanskje klarer de \u00e5 st\u00e5 sammen om utfordringene, fremfor at det splitter dem? Her er det veldig mange kroner \u00e5 spare! Familieministeren kjenner nok selv til hva en skilsmisse koster samfunnet, eller en omsorgsovertakelse dersom foreldre ikke makter oppgaven.", "I m\u00f8te med disse foreldrene har jeg skj\u00f8nt mye nytt. Jeg har forst\u00e5tt at de funksjonshemmede barna har utrolig mye \u00e5 l\u00e6re oss, om hva som er viktig i livet. Jeg har forst\u00e5tt at foreldrene har mye \u00e5 fortelle oss, om hvordan de l\u00f8servanskelige situasjoner, og hvordan familielivet b\u00e5de blir likt og ulikt n\u00e5r familien har spesielle utfordringer. Dette har jeg stor nytte av i min jobb p\u00e5 familievernkontoret, og det har f\u00f8rt til at jeg i st\u00f8rre grad vet hva jeg gj\u00f8r i min jobb.", "Mitt \u00f8nske, Audun, er at du tar deg tid en helg og blir observat\u00f8r p\u00e5 et \u00abHva med oss?\u00bb-kurs. Du vil bli overrasket over det du f\u00e5r se, h\u00f8re og oppleve. Da vet du hva vi gj\u00f8r, og da f\u00e5r vi kanskje fortsette med, og kanskjeenda bedre; utvide og utvikle dette gode tilbudet."]}, {"field": "category0", "value": "meninger"}, {"field": "contenthash", "value": "cc70cf922cb218af1657ef14d8f720da62363fb8924439fb428a9c38dfa5921a"}, {"field": "createtime", "value": "2016-02-08T19:28:33.000Z"}, {"field": "description", "value": "I forslag til statsbudsjett for 2011 kutter familieministeren kraftig i st\u00f8tten til programmet \u00abHva med oss?\u00bb. \u00abHva med oss?\u00bb er et samlivskurs for foreldre med barn med nedsatt funksjonsevne. I samme program tilbys det ogs\u00e5 kurs for aleneforeldre; \u00abHva med meg?\u00bb. Dette er et av de f\u00e5 tilbudene i Norge, og verden for \u00f8vrig, som retter seg mot hvordan det er \u00e5 v\u00e6re par eller aleneforeldre n\u00e5r barna harekstra utfordringer."}, {"field": "dominantimage", "value": "http://www.adressa.no/incoming/article1373966.ece5/ALTERNATES/w980-default/kronikknett%20221110"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1114b1995147c0978e866c301b90b402377aff23.jpg?597f1242"}, {"field": "dominantthumbnaildimensions", "value": "300x169"}, {"field": "heading", "value": "Dette vet du ikke, Lysbakken! -adressa.no"}, {"field": "id", "value": "1114b1995147c0978e866c301b90b402377aff23"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["par", "foreldre", "barn", "nedsatt", "utfordrende", "kurs", "funksjonsevne", "nedsatt funksjonsevne"]}, {"field": "kw-entity", "value": ["livsrom", "barents"]}, {"field": "kw-location", "value": ["russland", "norge"]}, {"field": "kw-pageclass", "value": "article"}, {"field": "kw-person", "value": "audun lysbakken"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1373966.ece5/ALTERNATES/w980-default/kronikknett%20221110"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette vet du ikke, Lysbakken!"}, {"field": "og-type", "value": "article"}, {"field": "og-url", "value": "http://www.adressa.no/meninger/article1554695.ece"}, {"field": "pageclass", "value": ["article"]}, {"field": "publishtime", "value": "2010-11-22T08:58:21.000Z"}, {"field": "recs-articleid", "value": "1108195"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-11-22T08:58:21.000Z"}, {"field": "recs-rawtitle", "value": "Dette vet du ikke, Lysbakken! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I forslag til statsbudsjett for 2011 kutter familieministeren kraftig i st\u00f8tten til programmet \u00abHva med oss?\u00bb. \u00abHva med oss?\u00bb er et samlivskurs for foreldre med barn med nedsatt funksjonsevne. I samme program tilbys det ogs\u00e5 kurs for aleneforeldre; \u00abHva med meg?\u00bb. Dette er et av de f\u00e5 tilbudene i Norge, og verden for \u00f8vrig, som retter seg mot hvordan det er \u00e5 v\u00e6re par eller aleneforeldre n\u00e5r barna harekstra utfordringer."}, {"field": "thumbnail", "value": "http://content-thumbnail.cxpublic.com/content/thumbnail200x150/1114b1995147c0978e866c301b90b402377aff23.jpg?597f1242"}, {"field": "thumbnailfullheightdimensions", "value": "200x1414"}, {"field": "timestamp", "value": "2017-07-31T11:19:30.000Z"}, {"field": "title", "value": "Dette vet du ikke, Lysbakken!"}, {"field": "url", "value": "http://www.adressa.no/meninger/article1554695.ece"}, {"field": "urlhash", "value": "1114b1995147c0978e866c301b90b402377aff23"}], "score": 0.6467388, "siteId": "9222270286501375973", "id": "1114b1995147c0978e866c301b90b402377aff23"}

