{"fields": [{"field": "modifiedtime", "type": "time", "value": "2012-05-31T20:03:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trond buland", "seniorforsker ved gruppe for skole-", "utdanningsforskning", "sintef"]}, {"field": "body", "value": ["Saken oppdateres.", "Det hevdes at vi lever i et nytt samfunn, med radikalt nye krav til oss alle. Mange snakker om at vi er inne i en revolusjon, mer radikal enn den industrielle revolusjon. Det nye samfunnet er preget av at verdiskaping og samfunnsliv i stadig \u00f8kende grad er basert p\u00e5 kunnskap og kompetanse, ikke maskiner og fysisk arbeid. V\u00e5r viktigste ressurs er det vi har i hodet. \"\u00c5ndens arbeid\" er det som driver samfunnet framover. Allerede p\u00e5 50-tallet ble \u00f8konomer klar over at endringer i arbeid og kapital bare kunne forklare en mindre del av \u00f8konomisk vekst. \"Restfaktoren\" blir ofte forklart som teknologisk endring og \"kompetanse\". I forlengelsen av dette fokuseres det p\u00e5 innovasjon, p\u00e5 forskning og vitenskap som grunnlag for n\u00e6ringsutvikling, og \u00e5 bygge et utdanningssystem som best mulig kan bidra til dette. Siden tidlig p\u00e5 80-tallet har dette v\u00e6rt et sentralt element i debatten rundt utdanning, forskning og n\u00e6ringsutvikling.", "Dettes utvilsomt riktige og viktig synet, inneholder ogs\u00e5 noen misforst\u00e5elser som kan f\u00e5 store konsekvenser:", "Misforst\u00e5else 1: Kunnskap som grunnlag for n\u00e6rings- og samfunnsutvikling er noe nytt.", "Alle samfunn er avhengige av kunnskap og kompetanse, og systemer for kunnskapsoverf\u00f8ring. Det tradisjonelle bondesamfunn eller s\u00e5kalte \"primitive\" jeger- og sankersamfunn har aldri v\u00e6rt \"kunnskapsl\u00f8se\" samfunn. Tvert imot krever slike samfunn stor kompetanse p\u00e5 en rekke omr\u00e5der for overlevelse. De \"primitive\" samfunn krevde sannsynligvis langt st\u00f8rre kompetanse hos den enkelte, enn det v\u00e5re \"senmoderne\" samfunn gj\u00f8r.", "Det som er endret er kunnskapens dominerende form. Vi har g\u00e5tt fra samfunn dominert av en \"f\u00f8rmoderne\" kunnskapsform, basert p\u00e5 det noen kaller taus kunnskap og erfaringsl\u00e6ring i praktisk arbeid, kunnskap som i liten grad er nedfelt i skriftlig form, til en \"moderne\" kunnskapsform. Denne, som vi m\u00f8ter fra dag en p\u00e5 grunnskolen og ellers p\u00e5 de fleste omr\u00e5der fra f\u00f8dsel til d\u00f8d, er karakterisert av boklig l\u00e6rdom, skriftlig- og ofte vitenskapelig kunnskap osv. Dette har blitt den dominerende, hegemoniske kunnskapsformen. Selv om de to kunnskapsformene hele tiden eksisterer parallelt i samfunnet, har den moderne kunnskapsformen f\u00e5tt en forrang, som \"virkelig\" kunnskap. B\u00e5de kunnskapen selv og overf\u00f8ringen/innl\u00e6ringen av den er teoretisert.", "Misforst\u00e5else 2 : Kunnskapssamfunnets kvalitet kan m\u00e5les i antall doktorgrader. M\u00e5let er at flest mulig gjennomf\u00f8rer h\u00f8yere utdanning, da dette vil gi st\u00f8rst verdiskaping og et best mulig samfunn.", "Dette er en potensielt farlig misforst\u00e5else. H\u00f8yere utdanning er viktig for samfunnet, men er bare en del av \"kunnskapssamfunnet\". Ny og dynamisk kunnskap trengs p\u00e5 ALLE niv\u00e5er og omr\u00e5der, ikke bare p\u00e5 universitets- og h\u00f8gskoleniv\u00e5. Fagarbeiderkompetansen er en av de viktigste byggesteinene i kunnskapssamfunnet. Uten denne har nyskaping p\u00e5 \"h\u00f8yere niv\u00e5\" mindre effekt, og vi gj\u00f8r oss stadig mer avhengig av \u00e5 utnytte billig arbeidskraft fra andre deler av verden. Dyktige fagarbeidere er en n\u00f8kkelfaktor, og vi har et kompetent fagarbeiderskikt i Norge, med fagarbeidere som er i stand til \u00e5 ta sj\u00f8lstendige avgj\u00f8relser og levere gode produkter. Dette er avgj\u00f8rende for v\u00e5r konkurransekraft. Feil i produksjonsprosesser oppdages typisk av fagarbeideren, ikke av ingeni\u00f8ren. Kompetansen knyttet direkte til produksjonen er h\u00f8y. Denne fagarbeiderkompetansen er helt n\u00f8dvendig for \u00e5 virkeliggj\u00f8re \"produkter\" med en n\u00f8dvendig kvalitet, fra helseinstitusjoner til byggeplasser, der nyskaping omsettes til produkter. Forestillingen om doktorgraden som den eneste m\u00e5lstokk p\u00e5 utdanningssystemets kvalitet, f\u00f8rer til en bevisst eller ubevisst nedvurdering av yrkesfagene, og en utforming av utdanningssystemet som er best egnet for \u00e5 f\u00e5 flest mulig inn p\u00e5 h\u00f8yere utdanning, og dermed ogs\u00e5 til at flere faller fra i fag- og yrkesoppl\u00e6ringen.", "Misforst\u00e5else 3: Fagarbeid trenger ikke teori, det er for mye teori i fag- og yrkesoppl\u00e6ringen, og dette bidrar til h\u00f8yt frafall i yrkesfagene i videreg\u00e5ende skole. Det er en motsetning mellom teori og praksis, som l\u00f8ses ved av de to skilles og at de som g\u00e5r yrkesfagveien i st\u00f8rst mulig grad slipper teori.", "Dette er en potensielt farlig feilslutning, hvis den f\u00f8rer til politiske grep som truer med \u00e5 svekke et balansert \"kunnskapssamfunn\". Det er tvert imot for lite teori i skolen, og i yrkesfagene. Kompetente fagarbeidere trenger teoretisk kunnskap, en god forst\u00e5else av det teoretiske grunnlaget for arbeidet. Dessuten ser vi at de fleste fag og yrker har endret karakter, blitt mer heterogene, og krever mer variert kunnskap. Bilmekanikeren m\u00e5 kunne mye mer enn \u00e5 bruke skiftn\u00f8kkel, bussj\u00e5f\u00f8ren kj\u00f8rer ikke buss, hun arbeider med mennesker og teknologi og \u00f8konomi i komplisert samspill. Det er ikke mengden teori i dagens skole som er for stor. Det er teoriens form som er feil, m\u00e5ten teoretisk kunnskap formidles p\u00e5 er et problem.", "Derfor er det av avgj\u00f8rende betydning at man klarer \u00e5 n\u00e5 flere ogs\u00e5 med teoretisk kunnskap, p\u00e5 m\u00e5ter som skaper mestring og motivasjon, ikke nederlag og frafall. P\u00e5 alle trinn i skolen m\u00e5 vi klare \u00e5 praksisrette teoriundervisning, gi undervisningen en form som i st\u00f8rre grad er koblet til de praktiske delene av faget, bygge bro over det konstruerte teori/praksis-skillet. Yrkesretting av allmennfag er en sentral utfordring, for \u00e5 redusere frafallet, og for \u00e5 sikre fortsatt verdiskaping. Vi er avhengig av \u00e5 finne nye veier til l\u00e6ring, i hele det 13-\u00e5rige skolel\u00f8pet, og videre inn i h\u00f8gskolesystemet. Vi trenger alternativer til klasserommet som l\u00e6ringsarena, en annen tiln\u00e6rming til didaktikk/pedagogikk, som kan bidra til at kunnskapssamfunnet kan bli reelt for alle, og ikke preget av stadig st\u00f8rre polarisering mellom \u00e5ndens og h\u00e5ndens arbeid."]}, {"field": "category0", "value": "meninger"}, {"field": "contenthash", "value": "66c830c4fe345766fead15e83b3e2293c5439ff6a6b62883d4c2a17846886126"}, {"field": "createtime", "value": "2017-06-20T18:44:00.000Z"}, {"field": "description", "value": "Forestillingen om kunnskapssamfunnet er sentral i debatten rundt skole og utdanning, og samfunns- og n\u00e6ringsutvikling i dag."}, {"field": "dominantimage", "value": "http://www.adressa.no/incoming/article1361566.ece5/ALTERNATES/w980-default/halvorsen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ea1ef523f7ac564412124feb2d0c33a13d68d41b.jpg?59496cf0"}, {"field": "dominantthumbnaildimensions", "value": "300x169"}, {"field": "heading", "value": "Kunnskapssamfunnet, mer enn bare doktorgrader? -adressa.no"}, {"field": "id", "value": "ea1ef523f7ac564412124feb2d0c33a13d68d41b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": ["education", "science"]}, {"field": "kw-concept", "value": ["h\u00f8yere utdanning", "arbeid", "kunnskapssamfunn", "teori", "kompetanse", "samfunn", "kunnskap", "teoretisk kunnskap"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1361566.ece5/ALTERNATES/w980-default/halvorsen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunnskapssamfunnet, mer enn bare doktorgrader?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1508146.ece"}, {"field": "pageclass", "value": ["article"]}, {"field": "publishtime", "value": "2010-07-19T06:12:07.000Z"}, {"field": "recs-articleid", "value": "1164715"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-07-19T06:12:07.000Z"}, {"field": "recs-rawtitle", "value": "Kunnskapssamfunnet, mer enn bare doktorgrader? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Forestillingen om kunnskapssamfunnet er sentral i debatten rundt skole og utdanning, og samfunns- og n\u00e6ringsutvikling i dag."}, {"field": "thumbnail", "value": "http://content-thumbnail.cxpublic.com/content/thumbnail200x150/ea1ef523f7ac564412124feb2d0c33a13d68d41b.jpg?59496cf0"}, {"field": "thumbnailfullheightdimensions", "value": "200x1507"}, {"field": "timestamp", "value": "2017-06-20T18:44:00.000Z"}, {"field": "title", "value": "Kunnskapssamfunnet, mer enn bare doktorgrader?"}, {"field": "url", "value": "http://www.adressa.no/meninger/article1508146.ece"}, {"field": "urlhash", "value": "ea1ef523f7ac564412124feb2d0c33a13d68d41b"}], "score": 0.97883886, "siteId": "9222270286501375973", "id": "ea1ef523f7ac564412124feb2d0c33a13d68d41b"}

