{"fields": [{"field": "modifiedtime", "type": "time", "value": "2016-06-25T19:45:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barnevernet", "Integrering", "SSB", "Ukeadressa"]}, {"field": "author", "value": "s\u00e6ba bajoghli"}, {"field": "body", "value": ["Da jeg kom til Norge, m\u00f8tte jeg mange innvandrere som advarte mot barnevernet. Jeg ble veldig redd, sier Shemsa Rousso Eve.", "I 2005 landet hun p\u00e5 V\u00e6rnes flyplass, etter \u00e5 ha flyktet fra hjemlandet Burundi. Det tok ikke lang tid f\u00f8r hun og hennes kongolesiske ektemann fikk h\u00f8re skremmende historier om barnevernet.", "De er ikke de eneste:", "- Jeg fikk h\u00f8re at barnevernet er et uhyre man m\u00e5 pr\u00f8ve \u00e5 unng\u00e5. Da jeg kom hit, fryktet jeg dem hver eneste dag, forteller en somalisk kvinne (25) til Ukeadressa.", "- De sa at barnevernet ville ta barna hvis jeg for eksempel sendte med sjokoladep\u00e5legg p\u00e5 br\u00f8dskiva hver dag, sier Shihnaz Jalbout, som har flyktet fra borgerkrigen i Syria.", "- Da vi kom, h\u00f8rte vi om et institutt som hadde som eneste oppgave \u00e5 ta barna fra foreldrene, sier hennes bror Abdulrahman Jalbout.", "Elleve \u00e5r etter at Shemsa Rousso Eve flyktet fra hjemlandet, jobber sosionomen med integrering i Trondheim kommune. Her veileder hun nyankomne i det norske samfunnet og har selv hentet flere flyktninger p\u00e5 V\u00e6rnes.", "- Noen har ikke v\u00e6rt i landet i mer enn 20 minutter f\u00f8r de sp\u00f8r om barnevernet, sier hun.", "New York. London. Bucuresti. Wien. Trondheim.", "Kritikken mot norsk barnevern har v\u00e6rt massiv. Protestene har spredt seg til mange land i kj\u00f8lvannet av at et norsk-rumensk ektepar bosatt p\u00e5 Vestlandet ble fratatt barna i desember i fjor. Foreldrene f\u00e5r n\u00e5 alle barna hjem igjen. Ogs\u00e5 tidligere har norske ambassader jobbet p\u00e5 spreng for \u00e5 m\u00f8te beskyldninger om \u00abterror\u00bb, \u00abovergrep mot foreldre\u00bb og \u00abkidnapping av barn\u00bb.", "Barnevernet har v\u00e6rt under press her hjemme: Over 100 fagpersoner leverte i fjor h\u00f8st et opprop og varslet om overtramp og uforstand av barnevernet, if\u00f8lge Aftenposten . Ogs\u00e5 i Trondheim og Oslo har oppr\u00f8rte voksne markert sin misn\u00f8ye med slagord som \u00abSend barna hjem n\u00e5\u00bb og \u00abFamily destroyer\u00bb.", "Shemsa Rousso Eve sitter med fanget fullt av notat- og dagb\u00f8ker i den bl\u00e5 skinnstolen i stua en senkveld i mai. Oppsk\u00e5rne melonskiver og et stort fruktfat st\u00e5r pent dandert p\u00e5 bordet.", "- Dette er ikke engang alle! Flere av b\u00f8kene var i kjelleren og ble tatt av flommen for tre \u00e5r siden, ler hun.", "Fra f\u00f8rste dag i Norge begynte hun \u00e5 skrive dagbok. Det meste havnet mellom permene. Hvem hun m\u00f8tte, adresser hun m\u00e5tte huske, navn p\u00e5 nye bekjentskaper, nye inntrykk og betraktninger. Savnet etter s\u00f8nnene, som skulle komme etter, var tungt \u00e5 b\u00e6re. \u00d8ynene fylles raskt n\u00e5r hun tenker tilbake p\u00e5 den tiden, da den yngste bare var ett \u00e5r. Som flere foreldre p\u00e5 flukt har hun m\u00e5ttet ta noen t\u00f8ffe valg.", "- Jeg gr\u00e5t hver dag. P\u00e5 voksenoppl\u00e6ringen m\u00e5tte jeg daglig p\u00e5 toalettet for \u00e5 gr\u00e5te. Jeg savnet dem s\u00e5nn.", "Da familien ble gjenforent i Trondheim to og et halvt \u00e5r senere, begynte hun \u00e5 notere hvis en av guttene skadet seg p\u00e5 skolen, p\u00e5 fotballbanen eller hjemme. For \u00e5 dokumentere omstendig-hetene dersom noen stilte sp\u00f8rsm\u00e5l. Familien fikk skrekken av ryktene som gikk om barnevernet, spesielt da et vennepar ble fratatt sine to barn, som de senere fikk tilbake. Siden har hun f\u00f8rt n\u00f8ye logg over barnas skrubbs\u00e5r og skader, over \u00e5rsaken til avlyste avtaler og hvis de var for sene p\u00e5 skolen en dag.", "I dagb\u00f8kene st\u00e5r blant annet sirlige notater og referat fra foreldresamtaler.", "Noen sider senere, innimellom fotballm\u00f8ter og bursdagsnotater, st\u00e5r det om en annen s\u00f8nn:", "- Se her, sier hun og blar seg frem til et bilde p\u00e5 mobilen: Den viser blemmene p\u00e5 s\u00f8nnens h\u00e5nd etter en stekeskade p\u00e5 skolekj\u00f8kkenet.", "- Hvis noen skulle sp\u00f8rre meg hva som har skjedd, har jeg bevisene her. Tidligere ba jeg skolen om skriftlig bekreftelse hvis barna skadet seg. Fordi jeg var redd. Vi visste jo ikke noe om barnevernet f\u00f8r vi kom hit.", "Selv n\u00e5 f\u00f8rer hun logg, selv om hun er utdannet sosionom, skriver en mastergrad om nettopp samarbeidet mellom barnevernet og minoritetsfamilier - og jobber tett med barnevernet i kursingen av nyankomne flyktninger. Hun er blitt en del av systemet hun fryktet. Men uroen sitter fortsatt i.", "Kanskje er det blitt som en tvangstanke, sier hun. Alt m\u00e5 dokumenteres. Barna er det viktigste hun har. Hun tar ingen sjanser, selv om hun har desidert mest positive erfaringer med norske l\u00e6rere og helsevesenet. Det handler om ikke \u00e5 ha vokst opp her, om ikke \u00e5 kjenne sitt nye samfunn like godt som det man forlot. Et par hendelser har likevel forsterket f\u00f8lelsen av ikke \u00e5 stille p\u00e5 lik linje med andre m\u00f8dre. At hun blir sett p\u00e5 som en innvandrermor, ikke bare en mor. Som da hun og mannen gjentatte ganger fors\u00f8kte \u00e5 varsle om at en av s\u00f8nnene for f\u00f8rste gang mistrivdes p\u00e5 skolen. Da skolen reagerte, f\u00f8lte hun at det ble stilt sp\u00f8rsm\u00e5l ved hjemmesituasjonen f\u00f8rst - uten \u00e5 ta hensyn til at de hadde fors\u00f8kt \u00e5 si fra. Senere kom det frem at han var blitt mobbet av medelever. Hun forteller ogs\u00e5 at hun har opplevd \u00e5 bli snakket nedlatende til. Forklarer hvordan familien har jobbet for \u00e5 knekke sosiale koder, hvordan hun har trent s\u00f8nnene p\u00e5 \u00e5 ha blikkontakt med voksne - noe som anses som frekt og uh\u00f8flig i hjemlandet.", "Tanken streifet henne ikke i Burundi, men her ...", "- Jeg f\u00f8ler jeg m\u00e5 jobbe ekstra hardt for \u00e5 bevise at jeg er en god mor. Alt m\u00e5 v\u00e6re perfekt. Jeg har min utdannelse og jobb, men som mor f\u00f8ler jeg hele tiden at jeg m\u00e5 bevise noe n\u00e5r jeg m\u00f8ter nye folk, for eksempel overfor nye l\u00e6rere som ikke kjenner meg, sier hun.", "En m\u00e5ned senere, p\u00e5 Dialogsenterets lokaler p\u00e5 Kalvskinnet i Trondheim: Shemsa hilser foreldre fra Syria, Somalia og Eritrea varmt velkommen til dialogkurs for foreldre , en del av intro-duksjonsprogrammet for nyankomne flyktninger.", "Denne dagen er barnevernet invitert tilbake, foreldrene p\u00e5 kurset ville vite mer om deres arbeid. Mens fuglekvitter og den sl\u00f8ve duringen av en gressklipper str\u00f8mmer inn i rommet gjennom halv\u00e5pne vinduer, hagler sp\u00f8rsm\u00e5lene: Hva gj\u00f8r barnevernet f\u00f8r barna blir fjernet fra foreldrene? Kan de virkelig bare ta barna? N\u00e5r barnevernet flytter et barn fra familien, tenker de ikke p\u00e5 resten av familien? P\u00e5 at mor blir syk og at det kan g\u00e5 ut over de andre barna? Hvis man ikke kan klapse barna, hvordan setter man da grenser? Hva er den beste oppdragelsen sett med norske \u00f8yne?", "Saksbehandler Inger Marie Wilmann i barne- og familietjenesten i Trondheim kommune svarer etter beste evne. Til daglig tar hun imot bekymringsmeldinger.", "- Vold er et av kriteriene som gj\u00f8r at vi foretar en unders\u00f8kelse uten at foreldre f\u00e5r beskjed i forkant. Det gjelder ogs\u00e5 ved mistanke om seksuelle overgrep, kj\u00f8nnslemlestelse og tvangsekteskap, sier barnevernsarbeideren.", "Tre tolker i rommet oversetter til arabisk, somali og tigrinja, et spr\u00e5k brukt i Eritrea.", "Wilmann forklarer videre at oppdragervold er straffbart i Norge, uansett om det er snakk om ett slag eller mishandling over tid. Voldssaker tas videre til politiet.", "- Vi m\u00e5 ogs\u00e5 se hva vi kan gj\u00f8re sammen med familien, for at de skal slutte med oppdragervold. Hva tenker foreldrene selv at de kan gj\u00f8re? Er de villige til \u00e5 jobbe for \u00e5 f\u00e5 slutt p\u00e5 volden? Har de et st\u00f8tteapparat som kan hjelpe? Disse momentene er med p\u00e5 \u00e5 avgj\u00f8re om barnet kan bo hjemme, sier Wilmann.", "Vold mot barn har v\u00e6rt straffbart i Norge siden 1972. Barnevernssakene handler ogs\u00e5 om andre ting: om grensesetting og hva som anses som god omsorg og oppdragelse. Wilmann forteller deltagerne om ulike tiltak de kan bidra med og deres vurderinger om hvorvidt forel-drene kan dekke barnas behov.", "- Si mer om behov barnet kan ha som foreldrene ikke kan dekke, oppfordrer Shemsa.", "- Jeg skulle sp\u00f8rre om det samme, sier en mann fra Syria:- Hvis en fattig familie ikke klarer \u00e5 tilby barna alt de har behov for, blir man da fratatt barna, sp\u00f8r en syrisk far.", "- Nei, det har ingenting med \u00f8konomi \u00e5 gj\u00f8re, skynder Wilmann seg \u00e5 presisere. Det kan v\u00e6re at barnet ruser seg, ikke kommer hjem om natta, ikke kommer seg p\u00e5 skolen eller f\u00e5r i seg mat. At foreldrene ikke greier \u00e5 f\u00f8lge opp, slike behov, forklarer hun.", "- \u00c5, sier mannen og nikker.", "Den erfarne barnevernsarbeideren sier at rykter og feilinformasjon ogs\u00e5 kan skade barna direkte:", "- Jeg m\u00f8tte en gutt som trodde at barnevernet solgte barn til pedofile mot betaling. Jeg skulle flytte ham fra hjemmet, og visste ikke at han var blitt fortalt det. Jeg s\u00e5 bare at han var veldig redd. Da det kom frem hva han trodde, kunne vi snakke om det. Men informasjonen hadde allerede p\u00e5f\u00f8rt gutten masse smerte, i tillegg til smerten vi p\u00e5f\u00f8rte ham ved \u00e5 m\u00e5tte flytte ham, forteller hun.", "Gjentatte ganger understreker hun at det skal mye til for at et barn blir fjernet fra foreldrene.", "- \u00c5 flytte et barn ut fra hjemmet og familien sin, er et nederlag for barnet, for familien og for barnevernet. For det betyr at vi ikke har klart \u00e5 hjelpe familien og barnet til \u00e5 bo sammen, sier Wilmann til de 18 foreldrene i rommet.", "Etter kurset sier hun:", "53 088 barn og unge i alderen 0-22 \u00e5r mottok hjelp fra barnevernet i 2014. If\u00f8lge Bufdir var 39 prosent av disse plassert utenfor hjemmet ved utgangen av 2014. Resten mottok hjelpetiltak, som \u00e5 styrke barnas utvikling eller ruste foreldrene bedre, i hjemmet.", "Barn med minoritetsbakgrunn er overrepresentert i barnevernssaker: Av de over 53 000 barna som mottok hjelpetiltak, hadde 12 500 minoritetsbakgrunn. 3,2 prosent av barn og unge uten innvandrerbakgrunn fikk barnevernstiltak, mens tilsvarende tall for innvandrerbarn (f\u00f8dt i utlandet) var 7,6 prosent. Professor Berit Berg ved NTNU Samfunnsforskning sier overrepresentasjonen hovedsakelig gjelder hjelpetiltak, som \u00f8konomisk hjelp, r\u00e5d og veiledning \u2013 ikke omsorgsovertakelser. Hun mener ogs\u00e5 den er mindre enn inntrykket man f\u00e5r av mediene.", "- Hjelpetiltakene for enslige mindre\u00e5rige inng\u00e5r ogs\u00e5 i statistikken, bare i fjor kom det 5300 enslige mindre\u00e5rige til Norge. De utgj\u00f8r en stor del av de minoritetsspr\u00e5klige som mottar barnevernstiltak. Denne gruppa tenker man vanligvis ikke p\u00e5 som \u00abbarnevernsaker\u00bb, p\u00e5peker Berg.", "Overrepresentasjonen skyldes flere ting: kulturelle faktorer som ulik forst\u00e5else av hva som er \u00abgod omsorg\u00bb, fattigdomsproblematikk og sosiale utfordringer, eller helsemessige ettervirkninger av flukten til Norge. Foreldres rusbruk nevnes oftere n\u00e5r barnevernet er inne i etnisk norske familier. N\u00e5r minoritetsbarn f\u00e5r hjelp, trekkes psykiske lidelser hos foreldre og barnas adferd oftere frem.", "P\u00e5 oppdrag fra Bufdir har Berg og to kolleger unders\u00f8kt forholdet mellom innvandrerbefolkningen og barnevernet. Tillit, spr\u00e5k og bruk av tolk og rettssikkerhet er sentrale tema. Professoren mener kompetansen i barnevernet m\u00e5 styrkes. Bruk av tolk st\u00e5r fortsatt til stryk enkelte steder.", "- Kompetanse handler ogs\u00e5 om \u00e5 vite hvorfor og hvordan du skal bruke tolk. Da vil mye av det som ofte kalles \u00abkulturforskjeller\u00bb smuldre opp. Kultur er i endring, folk forandrer seg og folk forst\u00e5r n\u00e5r de blir forklart hvordan systemet fungerer.", "- Misbrukes kulturbegrepet i barnevernssaker?", "- Noe er kultur, men ofte handler det om kunnskap. At man ikke kjenner det norske velferdssystemet er ikke en kulturforskjell. Man legger altfor mye i \u00abkultursekken\u00bb, i stedet for \u00e5 nyansere bildet.", "- Er barnevernet godt nok rustet med tanke p\u00e5 de h\u00f8ye flyktningankomstene?", "- Nei, ikke alle steder. Mange steder, som enkelte bydeler i Oslo, har flere ti\u00e5rs erfaring og ligger langt foran. Men med de h\u00f8ye ankomsttallene ber\u00f8res stadig nye kommuner med lite kompetanse, erfaring og f\u00e5 fagpersoner. Man m\u00e5 starte fra begynnelsen med \u00e5 l\u00e6re opp ansatte i enkelte kommuner. Det er en kjempeutfordring \u00e5 f\u00e5 dette opp \u00e5st\u00e5 i tide, sier Berg.", "- Noen familier har erfaring med barnevernet som mange h\u00f8rer om, det er bakgrunnen for mange av de historiene som danner seg. Frykten blir skapt ved at historiene f\u00e5r lov til \u00e5 leve i disse milj\u00f8ene, sier Trommald, direkt\u00f8r ved Barne-, ungdoms- og familiedirektoratet (Bufdir).", "- Har dere litt skyld selv for at disse ryktene oppst\u00e5r?", "- Vi er ikke s\u00e5 opptatt av hvem som har skyld. Vi m\u00e5 sikre barnevernslovens form\u00e5l: \u00e5 sikre barns helse og utvikling. Noen utenlandske foreldre opplever det som b\u00e5de rart og uvant at foreldrenes autoritet settes til side, og at barnevernet setter barnas opplevelse i fokus. I Norge har vi i tillegg en grunnleggende tillit til staten, som en hjelper. Det er ikke n\u00f8dvendigvis slik i de landene disse foreldrene kommer fra.", "- Hvordan m\u00f8ter dere rykter og p\u00e5stander?", "- Vi har jobber mye inn mot andre lands myndigheter, medier og ambassader. En egen enhet i direktoratet skal ogs\u00e5 jobbe mot andre land for \u00e5 finne l\u00f8sninger der barnevernssaker g\u00e5r p\u00e5 tvers av land.", "Bufdir har ogs\u00e5 bist\u00e5tt enkeltkommuner som er kontaktet av andre utenlandske ambassader i forbindelse med barnevernssaker.", "- Hva med innvandrerbefolkningen som er her?", "- Vi pr\u00f8ver \u00e5 g\u00e5 aktivt ut. Vi har utarbeidet en informasjonsbrosjyre p\u00e5 17 spr\u00e5k for \u00e5 forklare hva barnevernet er og hvordan vi", "- Fortsatt er tolkbruken for d\u00e5rlig?", "- Det \u00e5 v\u00e6re n\u00f8ye p\u00e5 \u00e5 bruke kvalifiserte tolker er en viktig utfordring. S\u00e6rlig i barnevernet hvor det er viktig \u00e5 forst\u00e5 n\u00f8yaktig det som blir sagt og gjort.", "- Hvor godt rustet er barnevernet til \u00e5 vurdere situasjonen i innvandrerfamilier?", "- Det er veldig forskjellig, men vi ser at kommuner med mye kompetanse p\u00e5 dette feltet har erfaringer andre kan trekke p\u00e5.", "- Hva har dere l\u00e6rt av presset det siste \u00e5ret?", "- At god informasjon om barnevernets arbeid er viktig. S\u00e5 ser vi at stor eksponering av enkeltsaker f\u00f8rer til frykt og angst i enkelte milj\u00f8er. Da er det viktig for oss \u00e5 f\u00e5 frem at barnevernets form\u00e5l er \u00e5 ivareta barnet. Det vil nok ogs\u00e5 fremover v\u00e6re enkeltsaker der foreldre er veldig uenig i barnevernets vurdering. Det m\u00e5 vi v\u00e6re forberedt p\u00e5.", "April 2013: Rundt 100 norsksomaliere fra Namdalen samlet seg i Grong. \u00abVi demonstrerer fordi barnevernet driver overgrep\u00bb, sa en far til Adresseavisen . Forholdet mellom barnevernet og somaliere flere steder i landet var betent.", "- I Somalia eier foreldrene barna sammen med storfamilien. Ingen myndigheter kan blande seg med mindre det skjer noe virkelig alvorlig med barna. S\u00e5 kommer de til Norge, og her skal \u00aballe\u00bb passe p\u00e5 barna dine sammen med deg. Det er nytt og oppleves som et sjokk for familien. Og ryktene begynner \u00e5 g\u00e5, sier dataingeni\u00f8r og Ap-politiker i Oslo, Fatima Ali Madar.", "I mars holdt hun foredrag for ansatte i Trondheim kommune, politiet, Nav og frivillige organisasjoner. Somalisk velferdsforening i S\u00f8r-Tr\u00f8ndelag hadde invitert til seminaret om somalisk kultur og barneoppdragelse, for \u00ab\u00e5 forst\u00e5 gruppen og hindre fremtidige konflikter\u00bb. Morsm\u00e5lsl\u00e6rer Diamond Hussain, tidligere leder av Somalisk forening, var ogs\u00e5 til stede. Hun har v\u00e6rt tett p\u00e5 flere barnevernssaker i Tr\u00f8ndelag, fors\u00f8kt \u00e5 formidle prosessen til fortvilte foreldre. Hun p\u00e5peker at foreldrene har ulik bakgrunn - og utdanningsniv\u00e5, enkelte kom hit som analfabeter. Hun mener brev og vedtak til foreldre m\u00e5 skrives og formidles p\u00e5 en enkel m\u00e5te for \u00e5 sikre at de forst\u00e5r hva som skjer, hva barnevernet er. Manglende informa-sjon setter fart p\u00e5 misforst\u00e5elser og rykter.", "- Og barnevernet m\u00e5 forst\u00e5 familiene de jobber med, sier hun, misforst\u00e5elser kan g\u00e5 begge veier. Hussain nevner et eksempel: Sier barn noe stygt i Norge, f\u00e5r de beskjed om \u00e5 vaske munnen sin, mens i Somalia kan barna f\u00e5 h\u00f8re \u00abJeg skal skj\u00e6re av deg tungen\u00bb. Et uttrykk ment som en tom trussel, sier hun.", "- Men ungene har ikke vokst opp i foreldrenes kultur. De har vokst opp her og kan bli skremt av det. Det kan oppst\u00e5 misforst\u00e5elser b\u00e5de mellom foreldre og barn, og familien og barnevernet.", "Barnevernet misbruker makten, eneste utvei er \u00e5 r\u00f8mme landet, f\u00e5r enkelte h\u00f8re av andre i milj\u00f8et hvis det er registrert en bekymringsmelding p\u00e5 dem. I februar i \u00e5r skrev Adresseavisen at 57 barn har forsvunnet fra barnevernet, de fleste bortf\u00f8rt av egne foreldre til foreldrenes opprinnelsesland. Etter kommunerevisjonens gjennomgang kom det frem at hele 65 barn forsvant for barnevernet i perioden 2007 til 2016 .", "Ryktene og p\u00e5standene som g\u00e5r i innvandrermilj\u00f8ene er flere: Noen f\u00e5r h\u00f8re at barna deres gis til barnl\u00f8se nordmenn, eller at barnevernet assimilerer barna slik at de glemmer sitt spr\u00e5k, identitet, kultur og religion.", "Fatima Ali Madar p\u00e5peker at dette kan skyldes manglende kunnskaper om barnevernets arbeid og barnekonvensjonen. Hun mener barnevernet m\u00e5 bli flinkere til \u00e5 benytte seg av tillitspersoner i milj\u00f8ene og storfamiliene i sakene de behandler.", "- Ressurssterke familiemedlemmer som tanter og onkler blir ikke brukt. Det at barna plasseres hos norske familier skaper stor utrygghet.", "Selv har hun bist\u00e5tt somaliske foreldre p\u00e5 flere m\u00f8ter med barnevernet.", "- Ofte g\u00e5r det veldig bra, barnevernet synes det er bra jeg kan v\u00e6re til stede og forklare og formidle. I \u00e9n sak hadde familien f\u00e5tt brev om at skolen hadde meldt inn bekymringsmelding med mistanke om omsorgssvikt, noe som ikke stemte. Foreldrene kontaktet meg. Jeg jobbet i en uke bare med \u00e5 f\u00e5 kontakt med saksbehandleren, allerede der ville foreldrene gitt opp \u00e5 trenge inn i systemet. Da vi fikk m\u00f8tet, l\u00f8ste saken seg fint, sier Madar.", "Diamond Hussain synes det er vanskelig \u00e5 se de sakene der barna er plassert i norske fosterhjem.", "- Det blir stor avstand mellom barna og forel-drene. N\u00e5r foreldrene endelig f\u00e5r samv\u00e6r blir kommunikasjonen mellom dem og barna d\u00e5rligere. Barna er blitt vant til \u00e5 v\u00e6re i et norsk hjem, f\u00e5tt svekket morsm\u00e5let, de er blitt vant til at de nye voksne opptrer annerledes, kanskje mer lavm\u00e6lte enn deres egne foreldre. En jente p\u00e5 en barnevernsinstitusjon sa til meg: \u00abJeg forst\u00e5r ikke hva mamma sier.\u00bb N\u00e5r de s\u00e5 m\u00f8tes kan de bli frustrerte fordi de har fjernet seg fra hverandre. Det kan igjen bli tolket som at de ikke har et godt forhold, sier Hussain.", "Aase Prytz Slettemoen ledet barnevernstjenesten p\u00e5 Heimdal i Trondheim kommune fra 1996-2013. Hun peker p\u00e5 to n\u00f8kkelfaktorer for \u00e5 lykkes: tid og kompetanse.", "- Det kan ta lang tid \u00e5 f\u00e5 felles forst\u00e5else av situasjonen. Barnevernet har ofte knapt med tid. Kanskje noen foreldre f\u00f8ler de ikke f\u00e5r tid nok til \u00e5 forst\u00e5 det som skjer, sier Slettemoen. Hun mener kulturkompetansen i barnevernet er blitt betraktelig bedre .", "- Var det eksempler p\u00e5 saker med misforst\u00e5elser i din tid?", "- Jeg husker en sak der en baby hadde bl\u00e5merker. I dette tilfellet tenkte vi f\u00f8rst p\u00e5 mishandling. S\u00e5 viste det seg at i deres kultur brukte de trykkbehandling hvis ungen var urolig, og det kan gi bl\u00e5flekker. Det l\u00e5 ingen vond hensikt bak. I andre saker har vi brukt tid p\u00e5 \u00e5 veilede n\u00e5r det gjelder barneoppdragelse, blant annet om hva som anses som vold. For noen er det veldig uforst\u00e5elig at man ikke kangi ungen sin et klaps.", "Shemsa Rousso Eve og familien har jobbet beinhardt for \u00e5 komme dit de er i dag. Hun minnes hvordan hun gikk hjem fra Jakobsli til By\u00e5sen etter \u00e5 ha jobbet sene kvelder som personlig assistent ved en omsorgsbolig. De hadde ikke bil, og ikke r\u00e5d til taxi. Som nye i Norge, f\u00f8r barna kom etter, sto hun og mannen opp klokken 4 for \u00e5 g\u00e5 med avisen, f\u00f8r de satte seg p\u00e5 skolebenken klokken 8.", "De har jobbet hardt for \u00e5 gi s\u00f8nnene et godt hjem. Hun priser seg lykkelig for at de har f\u00e5tt vokse opp i Norge. En av s\u00f8nnene studerer n\u00e5 i utlandet, to har flyttet for seg selv og de to yngste bor hjemme.", "- Jeg er ikke redd for barnevernet n\u00e5, sier hun.", "Men fortsatt f\u00f8rer hun logg hvis noen av s\u00f8nnene som bor hjemme skulle skade seg. For hva hvis en av s\u00f8nnens l\u00e6rere mistolker henne, stiller sp\u00f8rsm\u00e5l ved henne fordi de tenker kultur og ikke individ?", "- Det er et paradoks at du jobber med \u00e5 gj\u00f8re folk tryggere p\u00e5 barnevernet?", "- Hver dag!", "- Hva tenker du om det?", "- Jeg er trygg p\u00e5 barnevernet n\u00e5, de er mine kolleger og jeg har forst\u00e5tt hvordan de jobber. Men jeg er fortsatt ikke trygg p\u00e5 nye l\u00e6rere jeg m\u00f8ter. Det er jo andre personer rundt barna som sender inn bekymringsmeldinger, i barnehager og helsevesenet. Da guttene var sm\u00e5 kunne jeg v\u00e6re stressa hele dagen hvis barna glemte sokker i barnehagen. Slik er det ikke lenger, men det har bygd seg opp over flere \u00e5r, sier hun.", "Flere nyankomne foreldre betror henne den samme frykten. En frykt som gj\u00f8r at enkelte ikke t\u00f8r be om hjelp, noe som igjen kan ramme barna.", "- Noen sier de blir bekymret hvis barna gr\u00e5ter p\u00e5 butikken, at andre skal tenke de er d\u00e5rlige foreldre. Da kj\u00f8per de det barnet peker p\u00e5. En mor p\u00e5 asylmottaket fortalte meg at hun bruker alt hun f\u00e5r p\u00e5 barna. Hun er redd for \u00e5 bli sett p\u00e5 som en d\u00e5rlig mor.", "Hun sier det krever mye energi \u00e5 dokumentere alt.", "- Kan du ikke bare bestemme deg for \u00e5 slutte med det?", "- Jeg vet ikke, sier hun.", "Smiler.", "- Jeg t\u00f8r ikke."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "77769f147ce39367e17ee6d42040ab0e5ae55eb60e9fa39f76fee5740c362604"}, {"field": "createtime", "value": "2016-06-25T07:59:24.000Z"}, {"field": "description", "value": "Siden har hun f\u00f8rt logg over barnas skrammer og skader. Ogs\u00e5 etter at hun selv ble en del av systemet mange frykter."}, {"field": "dominantimage", "value": "http://www.adressa.no/pluss/magasin/article12935498.ece/vjy6ez/ALTERNATES/w980-default/SHEMSA%20HOVED"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8281a094f39609c5f240aca17fdb7be9304d8c32.jpg?5993deec"}, {"field": "dominantthumbnaildimensions", "value": "300x169"}, {"field": "heading", "value": ["Barnevernet tar barna dine. Det var noe av det f\u00f8rste Shemsa Rousso Eve h\u00f8rte som ny i Norge. -adressa.no", "\u00abFamily destroyer\u00bb", "Dagb\u00f8kene", "\u00ab30.08.2014: NN (s\u00f8nnen) hadde en viktig kamp og ble skadet. Tok kontakt med lege/fysio. Han sa det ikke var farlig.\u00bb", "\u00ab11. 10. 2014\u00bb: Ble brent p\u00e5 skolen. Ingen tok kontakt. Har tatt bilde.\u00bb", "Hvordan sette grenser?", "- Det er gjennomg\u00e5ende at de tror barnevernet er et monster, og at det eneste vi gj\u00f8r er \u00e5 ta barn. Det er en rykteflom som g\u00e5r foran oss, som n\u00e5r dem allerede f\u00f8r de kommer til Norge.", "Flest hjelpetiltak i hjemmet", "Oppr\u00f8ret", "\u00abGir barna til barnl\u00f8se nordmenn\u00bb", "Bl\u00e5merker p\u00e5 baby", "Gir barna det de peker p\u00e5"]}, {"field": "id", "value": "8281a094f39609c5f240aca17fdb7be9304d8c32"}, {"field": "keyword", "value": ["Barnevernet", "Integrering", "SSB", "Ukeadressa"]}, {"field": "keywords", "value": "Barnevernet,Integrering,SSB,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-concept", "value": ["barna dine", "foreldre", "barnevern", "bo hjemme", "barn"]}, {"field": "kw-entity", "value": ["somalisk", "bufdir", "nav", "vestlandet", "aftenposten", "trommald", "by\u00e5sen", "april 2013", "dialogsenterets", "ukeadressa", "samfunnsforskning", "trondheim og oslo", "shemsa rousso eve", "abdulrahman jalbout", "kalvskinnet", "namdalen", "heimdal", "jakobsli", "prytz slettemoen", "barne", "adresseavisen", "family", "shihnaz jalbout", "somalia og eritrea"]}, {"field": "kw-location", "value": ["v\u00e6rnes", "syria", "tr\u00f8ndelag", "trondheim", "norge", "eritrea", "somalia", "s\u00f8r-tr\u00f8ndelag", "oslo", "york", "burundi", "send", "grong"]}, {"field": "kw-pageclass", "value": "article"}, {"field": "kw-person", "value": ["fatima ali madar", "berit berg", "diamond hussain", "inger marie wilmann"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12935498.ece/vjy6ez/ALTERNATES/w980-default/SHEMSA%20HOVED"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnevernet tar barna dine. Det var noe av det f\u00f8rste Shemsa Rousso Eve h\u00f8rte som ny i Norge."}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/25/Barnevernet-tar-barna-dine.-Det-var-noe-av-det-f%C3%B8rste-Shemsa-Rousso-Eve-h%C3%B8rte-som-ny-i-Norge.-12935522.ece"}, {"field": "pageclass", "value": ["article"]}, {"field": "publishtime", "value": "2016-06-25T08:51:36.000Z"}, {"field": "recs-articleid", "value": "12935522"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-25T08:51:36.000Z"}, {"field": "recs-rawtitle", "value": "Barnevernet tar barna dine. Det var noe av det f\u00f8rste Shemsa Rousso Eve h\u00f8rte som ny i Norge. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Siden har hun f\u00f8rt logg over barnas skrammer og skader. Ogs\u00e5 etter at hun selv ble en del av systemet mange frykter."}, {"field": "thumbnail", "value": "http://content-thumbnail.cxpublic.com/content/thumbnail200x150/8281a094f39609c5f240aca17fdb7be9304d8c32.jpg?5993deec"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T05:58:04.000Z"}, {"field": "title", "value": "Barnevernet tar barna dine. Det var noe av det f\u00f8rste Shemsa h\u00f8rte som ny i Norge."}, {"field": "url", "value": "http://www.adressa.no/pluss/magasin/2016/06/25/Barnevernet-tar-barna-dine.-Det-var-noe-av-det-f%c3%b8rste-Shemsa-Rousso-Eve-h%c3%b8rte-som-ny-i-Norge.-12935522.ece"}, {"field": "urlhash", "value": "8281a094f39609c5f240aca17fdb7be9304d8c32"}], "score": 0.88412935, "siteId": "9222270286501375973", "id": "8281a094f39609c5f240aca17fdb7be9304d8c32"}

