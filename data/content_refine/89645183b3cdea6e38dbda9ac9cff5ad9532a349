{"fields": [{"field": "modifiedtime", "type": "time", "value": "2017-05-06T16:52:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Utenriks", "Frankrike"]}, {"field": "author", "value": ["thomas lauritzen", "michael seidelin", "adresseavisen/politiken"]}, {"field": "body", "value": ["Saken oppdateres.", "Rundt klokken fem p\u00e5 morgenen, tirsdag 2. november 1976, rystet en enorm eksplosjon de elegante gatene i 15. arrondissement i Paris. Det var natten etter den franske allehelgensdagen, toussaint, da man minnes de d\u00f8de. Det var ogs\u00e5 natten hvor det br\u00e5tt gikk opp for Marine Le Pen at hennes far ikke var en vanlig far, og at livet aldri ville bli det samme igjen.", "Byg\u00e5rden i Villa Poirier nummer 9 l\u00e5 stille i noen f\u00e5 minutter, f\u00f8r Marines mor Pierrette begynte \u00e5 skrike.", "- Jeg trodde at alle mine barn var d\u00f8de, fortalte hun senere. Hennes tre d\u00f8tre, Marie-Caroline (16), Yann (13) og Marine (8), l\u00e5 og sov i den \u00f8verste av de tre etasjene i huset da fem kilo sprengstoff detonerte og fl\u00e5dde mesteparten av bygningsfasaden i biter.", "Aldri senere i livet skulle Marine Le Pen glemme hvordan hun v\u00e5knet dekket av st\u00f8v og glassplinter.", "- Den allehelgensaftenen forsto jeg for f\u00f8rste gang at min far var kjent, og at noen var villig til \u00e5 drepe ham. Jeg tr\u00e5dte inn i politikken gjennom den mest voldelige, grusomme og brutale veien, skriver hun 40 \u00e5r etterp\u00e5 i selvbiografien \u00ab\u00c0 contre flots\u00bb (\u00abMot str\u00f8mmen\u00bb).", "Den unge Marine skalv av kulde, mens regnet bl\u00e5ste rett inn fra himmelen over Paris, der hvor veggene p\u00e5 barnerommet hadde st\u00e5tt. Med klaprende tenner fant de tre s\u00f8strene hverandre og foreldrene i live.", "Da politiet og brannvesenet m\u00f8tte opp, kunne de konstatere det utrolige i at ingen mistet livet ved eksplosjonen. Tolv leiligheter ble fullstendig smadret og etterlot seks s\u00e5rede. Naboens to \u00e5r gamle s\u00f8nn falt flere etasjer ned, men slapp mirakul\u00f8st unna med en brukket arm.", "Politiets p\u00e5f\u00f8lgende etterforskning avsl\u00f8rte aldri gjerningsmannen eller motivet bak det voldsomme attentatet den natten. Marines far var uansett ikke i tvil.", "Allerede i timene etter eksplosjonen sto Jean-Marie Le Pen fram p\u00e5 tv og skjelte ut \u00abde kriminelle kreftene\u00bb og \u00abterroristene\u00bb som ville forhindre ham og hans nystiftede parti Front National i \u00e5 \u00abkjempe for lov og orden\u00bb.", "Attentatet var forferdelig for familien, men for patriarkens politiske ambisjoner kom det til \u00e5 \u00e5pne nye muligheter.", "Jean-Marie Le Pen hadde allerede i flere ti\u00e5r v\u00e6rt aktiv blant en samling forskjellige nasjonalister og nazi-romantikere. Den tidligere fallskjermjegeroffiseren som if\u00f8lge flere av motstanderne hadde deltatt i tortur av fanger under den franske kolonitiden i Algerie i 1954-1962, h\u00f8rte til blant de mer kjente p\u00e5 den ytterste h\u00f8yrefl\u00f8yen. Han var blitt det yngste medlemmet av nasjonalforsamlingen i 1958, valgt inn for en populistisk bevegelse som raskt gikk i oppl\u00f8sning. Plassen i parlamentet mistet han i 1962, og i \u00e5rene som fulgte hadde Jean-Marie Le Pen drevet et forlag som publiserte nyfascistisk litteratur og ga ut milit\u00e6rmusikk.", "Mesteparten av familiens ressurser kom fra kona Pierrette som hadde velst\u00e5ende foreldre. Hun og d\u00f8trene s\u00e5 ikke mye til Jean-Marie, som brukte det meste av tiden p\u00e5 \u00e5 samle de mange grupperingene p\u00e5 ytterste h\u00f8yrefl\u00f8y. N\u00e5r de endelig traff faren, var det ofte i selskap med rojalister, katolske fanatikere og veteraner fra kolonikrigene.", "Front National, som han hadde grunnlagt i 1972, skulle samle troppene. Det var fortsatt en sv\u00e6rt marginal bevegelse da bomben eksploderte i Villa Poirier. Le Pen hadde f\u00e5tt under \u00e9n prosent av stemmene ved sitt f\u00f8rste presidentvalg i 1974, og manglet midler til \u00e5 f\u00e5 partiet til \u00e5 vokse.", "Teorien om venstreorienterte eller kommunistiske \u00abterrorister\u00bb, som ville Jean-Marie Le Pen og familien hans til livs, passet og passer fint inn i patriarkens fortelling om seg selv.", "I \u00e5rene siden attentatet har imidlertid en annen teori florert, at bombeattentatet p\u00e5 allehelgensaften 1976 i virkeligheten var et privat hevntokt som handlet om en mystisk millionarv.", "Denne arven var resultatet av en tragisk menneskeskjebne som skulle komme til \u00e5 skape grunnlaget for utviklingen av Front National fra en marginal h\u00f8yrebevegelse til et betydningsfullt politisk parti. Bomben og arven revolusjonerte samtidig familiens fremtid. De brutale og makabre begivenhetene kom til \u00e5 prege Marine Le Pens liv og verdensoppfatning for alltid.", "I begynnelsen av 1970-\u00e5rene, mens han grunnla partiet sitt, hadde Jean-Marie Le Pen blitt en n\u00e6r venn med den eksentriske rikmannen Hubert Lambert. Han var arving til et kjent sementimperium av samme navn, sterkt nasjonalistisk og fascinert av Le Pen, som han forestilte seg kunne gj\u00f8re ham til minister en dag. Hubert Lambert var samtidig en syk og mentalt forstyrret mann. Han hadde blitt operert for en hjernesvulst i ung alder, og etter fylte 40 \u00e5r levde han et liv plaget av epilepsi, angstanfall, dyp alkoholisme og medisinmisbruk.", "Han oppholdt seg for det meste i familiens gamle, pomp\u00f8se og falleferdige herskapshus i parken Montretout som ligger i en bakke i Saint-Cloud vest for Paris. Her delte enebarnet Hubert soverom med moren Ang\u00e8le, den eneste kvinnen og virkelige vennen i livet hans.", "- Det var som et sp\u00f8kelseshus, et hjems\u00f8kt slott i en gammel gr\u00f8sser. Eller som Norman Bates\u2019 motell i Hitchcocks \u00abPsycho\u00bb, sier journalist og forfatter Olivier Beaumont, som i fjor utga boka \u00abDans l\u2019enfer de Montretout\u00bb (\u00abI Montretouts helvete\u00bb) om Le Pen-klanens familiehistorie.", "\u00c5ret f\u00f8r bombeangrepet i Paris hadde Hubert Lambert og moren hans fortalt Jean-Marie Le Pen at de ville gj\u00f8re ham til sin enearving, uten at de brydde seg om \u00e5 informere andre potensielle arvinger. Hubert hadde det med \u00e5 love den slags. Jean-Marie Le Pen hevder den dag i dag at han ikke tok saken s\u00e6rlig alvorlig, selv da et nytt testamente ble underskrevet.", "Sommeren 1976 d\u00f8de Ang\u00e8le Lambert. Det kastet s\u00f8nnen Hubert ut i en dyp depresjon og et enda st\u00f8rre misbruk av medisiner og alkohol, og det tok ikke lang tid f\u00f8r han ogs\u00e5 d\u00f8de, i soverommet som han hadde delt med sin mor, bare 42 \u00e5r gammel.", "Da bomben eksploderte i familien Le Pens hus i Paris, var Jean-Marie Le Pen allerede innblandet i en rettssak om arven. Huberts grandfetter Philippe Lambert var rasende over det han betraktet som Le Pens manipulasjon av en syk mann - og over utsiktene til selv \u00e5 tape Montretout og resten av millionarven.", "Etter attentatet i Villa Poirier kunne ikke Jean-Marie Le Pen lenger vente p\u00e5 rettssakens endelige utfall. Ingen i Paris torde \u00e5 leie ut en leilighet eller et hus til familien. Testamentet ga Le Pen rett til \u00e5 overta herskapshuset i Montretout, og p\u00e5 lille julaften i 1976 flyttet Jean-Marie, Pierrette og de tre d\u00f8trene inn i det store, skumle kr\u00e5keslottet. En innledende rettssak hadde nemlig gitt familien lov til \u00e5 bo i en del av huset, mens Huberts rasende grandfetter Philippe og familien hans fortsatt bodde i en annen.", "Familien Le Pen m\u00f8tte opp med sine f\u00e5 gjenv\u00e6rende eiendeler i noen kofferter, og fant Hubert Lamberts gamle rom etterlatt som p\u00e5 mannens d\u00f8dsleie. Blant de tjukke, r\u00f8de teppene, Louis XV-m\u00f8blene og maleriene p\u00e5 de m\u00f8rkebrune veggene, kunne man fortsatt se blod overalt p\u00e5 soverommet hvor Hubert noen m\u00e5neder tidligere hadde blitt kvalt i en makaber blanding av alkohol, medisinal overdose og bl\u00f8dninger i spiser\u00f8ret.", "\u00abDet var forferdelig, virkelig et sted fylt med skrekk\u00bb, minnes Marines yngste stores\u00f8ster Yann i boka \u00abDans l\u2019enfer de Montretout\u00bb.", "Ikke desto mindre var det i dette \u00abdjevelhuset\u00bb, og til og med p\u00e5 Huberts soverom etter en overfladisk rengj\u00f8ring, at de tre s\u00f8strene under den f\u00f8rste tiden i Montretout m\u00e5tte venne seg til \u00e5 sove. Lenge v\u00e5knet den eldste s\u00f8steren Marie-Caroline hver morgen like f\u00f8r klokken fem fordi hun hadde mareritt om nye angrep. Politiet unders\u00f8kte nesten daglig omr\u00e5det for bomber, mens Jean-Marie Le Pen og Philippe Lambert ropte forn\u00e6rmelser og anklager etter hverandre fra vinduene.", "- Bomben i Villa Poirier var for Marine Le Pen inngangen til en voksenverden fylt med vold og forr\u00e6deri. N\u00e5 sov hun i en d\u00f8d manns seng mens barndommen hennes ble revet i stykker. Det er et traume hun aldri har kommet over. Det kom til \u00e5 p\u00e5virke hennes oppfatning av livet og av politikk, sier forfatteren Olivier Beaumont, som har basert boken sin p\u00e5 en lang rekke intervjuer med familien Le Pen og omgangskretsen deres.", "Marine Le Pen legger heller ikke skjul p\u00e5 at barndommens brutale omveltninger var traumatiske for henne og s\u00f8strene, som samtidig mistet barndomshjemmet og ble revet vekk fra skolevennene.", "Utenfor Montretouts gamle murer var det franske samfunnet p\u00e5 vei mot store omveltninger.", "De klassiske politiske partiene var splittet, arbeidsl\u00f8sheten vokste i takt med fabrikknedleggelser, og \u00abgjestearbeiderne\u00bb fikk skylden for landets motgang. De politiske forutsetningene for et gjennombrudd var til stede, men Jean-Marie Le Pen manglet penger til \u00e5 f\u00e5 Front National til \u00e5 vokse.", "Alt dette endret seg p\u00e5 et blunk da Le Pen i 1977 plutselig inngikk et hemmelig forlik med Philippe Lambert. Den dag i dag vet fortsatt ingen n\u00f8yaktig hvilken avtale de to hatefulle partene inngikk. Teoriene lever. Om hemmelige bankkonti i Sveits. Og om at Le Pen kanskje truet med \u00e5 avsl\u00f8re kjennskap til at det var grandfetter Lambert som hadde bestilt bomben i Villa Poirier for \u00e5 sikre seg arven. Ingenting har noen gang blitt bevist.", "- Pengene og arven er den dag i dag et tabu i familien Le Pen. Samtidig er det ingen tvil om at det la grunnlaget til klanens makt og fremtiden for Front National, sier Olivier Beaumont.", "N\u00e5 var nemlig Jean-Marie Le Pen plutselig en rik mann. Anslagene av formuen han overtok varierer, men inkludert verdien av Montretout kan den ha ligget n\u00e6r det som vil tilsvare 120 millioner kroner med dagens kurs.", "Mens hans frustrerte kone og ulykkelige d\u00f8tre pr\u00f8vde \u00e5 redde stumpene av familiens liv, gikk Jean-Marie Le Pen inn for \u00e5 forvandle Hubert Lamberts d\u00f8dsbo til den franske h\u00f8yrenasjonalismens h\u00f8yborg.", "\u00c5tte \u00e5r senere skulle Marine Le Pens verden kollapse p\u00e5 nytt. Ordene kom som et isende sjokk da stores\u00f8steren Yann plukket henne opp p\u00e5 skolen i Saint-Cloud en h\u00f8stdag i 1986.", "- Mamma er borte, sa Yann.", "- Hva mener du? spurte Marine.", "- Hun har reist sin vei.", "- Men hvor?", "- Det vet vi ikke. Hun har tatt med seg alle tingene sine. Hun er borte. Fatter du det? Borte!", "Det er Marine Le Pen selv som mange \u00e5r senere beskriver ordvekslingen i selvbiografien \u00ab\u00c0 contre flots\u00bb.", "De hadde gradvis blitt vant med sine nye liv i skyggen av patriarkens umettelige politiske ambisjoner. I 1980-\u00e5rene vokste Front National til \u00e5 bli et ordentlig parti, mens Jean-Marie Le Pens omd\u00f8mme som republikkens nasjonalistiske \u00abdjevel\u00bb tok form. De tre blonde d\u00f8trenes sv\u00e6rt unormale hverdag vekslet mellom politisk mobbing p\u00e5 skolen og farens voksende beundrerskare hjemme i den pomp\u00f8se eiendommen, som n\u00e5 mest av alt var en politisk kommandosentral. Farens rolle som nasjnalfrontens eneveldige guru gjennomsyret hver eneste krok av Montretout.", "Mens den eldste datteren, den n\u00e5 24-\u00e5rige Marie-Caroline, allerede hadde blitt utsett av patriarken som en fremtidig politisk arvtager, pr\u00f8vde Yann p\u00e5 21 og Marine p\u00e5 16 \u00e5 leve friere liv med fester og venner.", "Kona Pierrette var lei av en overfladisk eksistens som frontens \u00abdronningmor\u00bb, som \u00abikke engang kunne g\u00e5 p\u00e5 badet\u00bb i sitt eget hjem uten \u00e5 m\u00f8te sin manns politiske r\u00e5dgivere og assistenter.", "- Fra den ene dagen til den andre forlot Pierrette Le Pen b\u00e5de sin mann og sine tre barn. Det var dypt rystende for Marine. Hun var den yngste datteren, og den som hadde det n\u00e6reste b\u00e5ndet til sin mor, sier Olivier Beaumont.", "I selvbiografien fra 2006 beskriver Marine Le Pen hvordan moren forsvant med en annen mann uten \u00e5 etterlate sine d\u00f8tre s\u00e5 mye som en forklaring.", "- Det var en nedstigning til helvete. Den f\u00f8rste dagen, i tre dager, i ti dager sa jeg til meg selv: Hun kommer tilbake, hun ringer til meg, det er helt sikkert. Men ingenting skjedde. Ingenting. Jeg forsto det ikke. Og jeg kommer aldri til \u00e5 forst\u00e5 det, skriver hun.", "Marine skulle ikke komme til \u00e5 se sin mor de neste 15 \u00e5rene. I de f\u00f8rste \u00e5rene utviklet foreldrenes skilsmisse seg til en regelrett s\u00e5peopera av rettssaker og groteske, gjensidige anklager p\u00e5 avisforsidene og tv. Pierrette hadde blant annet stukket av med den en\u00f8yde Jean-Marie Le Pens reserveglass\u00f8ye (som ung mistet han sitt venstre \u00f8ye p\u00e5 grunn av en infeksjon), mens han p\u00e5 sin side nektet \u00e5 utlevere en urne med asken etter Pierrettes mor, som hadde blitt etterlatt i Montretout. F\u00f8rst etter flere m\u00e5neders offentlig krangel, endte de opp med \u00e5 utveksle \u00f8yet for asken.", "Det skulle ikke slutte der. Da Pierrette forsto at hun ikke ville f\u00e5 de pengene hun hadde mente \u00e5 ha krav p\u00e5 etter skilsmissen, bega hun seg ut p\u00e5 et uvanlig hevntokt. Siden eksmannen hadde uttalt til mannebladet Playboy at hun \u00abbare kunne f\u00e5 seg jobb som alle andre\u00bb, om det var penger hun alts\u00e5 trengte, besluttet Pierrette \u00e5 ta ham p\u00e5 ordet. I Playboy. Og uten en tr\u00e5d p\u00e5 kroppen, i hvert fall nesten.", "\u00abDen nakne fru Le Pen gj\u00f8r rent\u00bb sto det p\u00e5 forsiden av magasinets juninummer i 1987, og over flere sider inne i magasinet, svingte hun seg rundt, blant annet med en st\u00f8vsuger. Honoraret Pierrette fikk var p\u00e5 over en halv million kroner, og Playboy tredoblet opplaget den sommeren.", "Mens skandalen for det meste var et irritasjonsmoment for den tykkhudede Jean-Marie Le Pen, ble den oppfattet som et klart forr\u00e6deri av de tre d\u00f8trene. Samme sommer ga s\u00f8strene Le Pen et felles intervju til det store ukebladet Paris Match, hvor de uttrykte sin \u00abavsky\u00bb over morens \u00ablatterlige, pornografiske og groteske\u00bb oppf\u00f8rsel.", "Den kraftigste kritikken kom fra Pierrettes yndlingsdatter, Marine, som helt \u00f8delagt av skam hadde blitt hjemme fra sine nystartede jusstudier i to uker.", "- Vi mistet henne da hun forlot oss for tre \u00e5r siden. I dag, etter disse bildene, kan vi ikke lenger betrakte henne som moren v\u00e5r. En mor h\u00f8rer til i privatlivets hage, ikke p\u00e5 en offentlig s\u00f8ppelplass, sa Marine Le Pen.", "Jean-Marie beundret og elsket sin yngste datter. Under de gigantiske selskapene fylt med kjente mennesker i hagen ved Montretout, var det Marine faren fremhevet. Hun gikk forrest sammen med ham i demonstrasjonstogene i gatene i Paris. Hennes stil og sans for provokasjoner ligner ogs\u00e5 farens. Hun m\u00f8tte opp p\u00e5 videreg\u00e5ende med s\u00f8rgebind p\u00e5 armen da sosialisten Fran\u00e7ois Mitterrand ble valgt til president i mai 1981. Men selv om Marine allerede som 18-\u00e5ring hadde meldt seg inn i Front National, var hun ikke klar til \u00e5 tre inn p\u00e5 patriarkens politiske slagmark riktig enn\u00e5.", "Stores\u00f8steren Marie-Caroline (som familien kaller \u00abCaro\u00bb) fremsto derimot som en gryende stjerne og stilte i flere parisiske lokalvalg i disse \u00e5rene. Verken Yann eller Marine engasjerte seg noe s\u00e6rlig. Yann fikk en datter med en mann som raskt forsvant ut av livet hennes igjen.", "Datteren, som ble f\u00f8dt i 1989, kom ogs\u00e5 til \u00e5 vokse opp i det sterkt politiserte og turbulente milj\u00f8et i herskapshuset Montretout. Den lille jenta ble d\u00f8pt Marion, og allerede som tre\u00e5ring satt hun p\u00e5 morfars arm p\u00e5 en av Jean-Maries valgplakater. Marine Le Pen hjalp sin yngste stores\u00f8ster med \u00e5 ta seg av niesen ute i Montretout, samtidig som hun fortsatte sine jusstudier p\u00e5 universitetet Assas inne i hovedstaden, og mot slutten av 1990-\u00e5rene ble hun juridisk r\u00e5dgiver for Front National.", "Utover i de f\u00f8rste \u00e5rene etter \u00e5rtusenskiftet, var stadig flere opptatt av \u00e5 \u00abav-diabolisere\u00bb partiet, og for \u00e5 f\u00e5 til dette, m\u00e5tte den Hitler-romantiske grunnleggeren og antisemittisten Jean-Marie fjernes. Til patriarkens store skuffelse tok yndlingsdatteren Marine parti med dem som gradvis ville rengj\u00f8re og rense bevegelsen.", "Forventningen og spenningen var merkbar da delegatene fra Front National dro til Palais des Congres i byen Tours i begynnelsen av 2011. De visste at partiets 24. landsm\u00f8te ville g\u00e5 inn i historien n\u00e5r \u00absjefen\u00bb skulle trekke seg til fordel for sin datter.", "- Jeg har kjempet sammen med Jean-Marie i over 30 \u00e5r. Vi har v\u00e6rt i slagsm\u00e5l med kommunister, media har slengt dritt om oss, familiene v\u00e5re har gitt oss stygge blikk. N\u00e5 er vi et parti alle regner med. Det er Jean-Maries fortjeneste, sa et partimedlem.", "Veteranene s\u00e5 frem til nye tider, men samtidig fryktet de spranget ut i det ukjente med en ny leder.", "Forandringen var til \u00e5 f\u00f8le p\u00e5 inne i kongressalen. Borte var de gamle Hitler-romantikerne, nynazistene og bodene deres med nazilitteratur, som gjennom ti\u00e5rene under Jean-Marie Le Pens enevelde hadde minnet om ulmende vold, rasisme og antisemittisme i partiets undergrunn. Kun en av de gamle soldatkameratene og medstifterne av Front National holdt stand, i et hj\u00f8rne bak et lite bord med brosjyrer om det franske kolonirikets storhetstid. Han forsvant imidlertid etter noen timer.", "- Jeg h\u00f8rer ikke til her lenger, sa han.", "Borte var ogs\u00e5 de barberte muskelbuntene fra partiets ordensvern. I stedet ble pressen m\u00f8tt av unge, smilende mennesker if\u00f8rt sj\u00f8mannsskjorter med p\u00e5skriften \u00abLes gars de la Marine\u00bb. Et ordspill som b\u00e5de kan forst\u00e5s som \u00abkarene fra marinen\u00bb, en referanse til den gamle patriarkens maritime r\u00f8tter i Bretagne, og som \u00abMarines karer\u00bb.", "82 \u00e5r gammel hadde Jean-Marie Le Pen motvillig besluttet \u00e5 trekke seg tilbake til en rolle som \u00e6respresident i partiet han hadde skapt i 1972, og alltid ansett som sin personlige eiendom. Selv om han hadde sympati for motkandidaten hennes fra partiets gamle fl\u00f8y, Bruno Gollnisch, st\u00f8ttet han i stedet sin yngste datters kandidatur.", "For lederen av klanen Le Pen hadde blod alltid v\u00e6rt tykkere enn vann, selv om familien lenge hadde oppr\u00f8rt seg selv og hverandre gjennom flere ti\u00e5rs turbulente samliv og brudd.", "Valget var en formalitet. Over 67 prosent av de 17 000 delegatene stemte p\u00e5 Marine Le Pen, som 16. januar 2011 ble ny partileder i en alder av 42 \u00e5r.", "P\u00e5 talerstolen omfavnet hun sin far, som i hennes lange tiltredelsestale ble rost for \u00e5 ha beskyttet Front Nationals flamme fra \u00e5 brenne ut i en menneskealder. N\u00e5 var likevel tiden kommet for \u00e5 la flammen lyse som aldri f\u00f8r, slik at den kunne n\u00e5 hele veien frem til det franske presidentpalasset.", "Under hennes f\u00f8rste presidentvalg i 2012, som gjorde sosialisten Fran\u00e7ois Hollande til president, fikk Marine Le Pen nesten 18 prosent av stemmene i f\u00f8rste runde. Ikke nok til \u00e5 g\u00e5 videre, men det beste resultatet noensinne for Front National i kappl\u00f8pet om Elys\u00e9e. 6,4 millioner franske velgere hadde stemt p\u00e5 henne. Marine begynte \u00e5 tro p\u00e5 at hun hadde en reell sjanse ved neste presidentvalg fem \u00e5r senere. Tidens voksende innvandrerfrykt og nye nasjonalistiske tendenser var p\u00e5 hennes side. Hun hadde lyktes med \u00e5 gi partiet en bredere appell.", "Ute i Montretout satt imidlertid hennes far og grublet. I 2014 gjenreiste Jean-Marie Le Pen nok en gang det nazistiske sp\u00f8kelset med nye uttalelser. I en video truet han med \u00e5 kaste den ber\u00f8mte franske skuespilleren og sangeren Patrick Bruel \u00abi ovnen\u00bb. Bruel er av j\u00f8disk opphav. N\u00e5 starten skandalen om gasskamrenes \u00abdetalj i historien\u00bb i media enda en gang.", "Denne gangen var det for mye for Marine Le Pen.", "- Hun ans\u00e5 det som farens bevisste fors\u00f8k p\u00e5 \u00e5 sabotere sjansene hennes for \u00e5 bli president, sier forfatteren Olivier Beaumont.", "Etter \u00e5 ha levd nesten hele livet sitt i farens h\u00f8yborg forlot Marine n\u00e5 endelig Montretout og flyttet for seg selv. \u00c5ret etter fikk hun fratatt Jean-Marie Le Pen tittelen som \u00e6respresident i partiet. Siden har ikke de to snakket sammen.", "- Hvorfor skulle jeg oppf\u00f8re meg som en datter, n\u00e5r han ikke kan oppf\u00f8re seg som en far? Sa Marine Le Pen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a7347b3fa4ff0ee95a59c01a9484e3062240c7a416f0a572f3b5073e43a82f9d"}, {"field": "createtime", "value": "2017-05-06T15:55:14.000Z"}, {"field": "description", "value": "Marine Le Pen var \u00e5tte \u00e5r gammel da noen fors\u00f8kte \u00e5 sprenge familien i lufta. Resten av barndommen ble tilbrakt i et sp\u00f8kelsesslott, arvet etter en mystisk og styrtrik eksentriker."}, {"field": "dominantimage", "value": "http://www.adressa.no/pluss/magasin/article14680719.ece/73v05q/ALTERNATES/w980-default/sy3ffcfd"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/89645183b3cdea6e38dbda9ac9cff5ad9532a349.jpg?59947502"}, {"field": "dominantthumbnaildimensions", "value": "300x169"}, {"field": "heading", "value": ["Barndommen i skrekkens hus -adressa.no", "Faderens og Frontens vugge", "Hubert Lamberts testamente", "Familien flytter til djevelhuset", "Jean-Marie blir rik", "Nedstigning til helvete", "Fru Le Pen i Playboy", "I st\u00f8peformen", "En ny tidsregning", "Det endelige bruddet"]}, {"field": "id", "value": "89645183b3cdea6e38dbda9ac9cff5ad9532a349"}, {"field": "keyword", "value": ["Ukeadressa", "Utenriks", "Frankrike"]}, {"field": "keywords", "value": "Ukeadressa,Utenriks,Frankrike"}, {"field": "kw-category", "value": ["pluss", "magasin"]}, {"field": "kw-concept", "value": ["marine", "marine le"]}, {"field": "kw-entity", "value": ["marie-caroline", "montretout", "ute", "jean-marie le pen", "front national", "playboy", "dans", "fran\u00e7ois hollande", "tours", "frontens", "fran\u00e7ois mitterrand", "hitler", "yann", "hitchcocks", "marine le pen", "villa poirier", "palais des congres", "pierrette le pen", "le pen", "elys\u00e9e", "jean-marie le pen og philippe lambert", "psycho"]}, {"field": "kw-location", "value": ["caro", "marion", "algerie", "lambert", "saint-cloud", "sveits", "assas", "bretagne"]}, {"field": "kw-pageclass", "value": "article"}, {"field": "kw-person", "value": ["patrick bruel", "bruno gollnisch", "louis xv", "hubert lambert", "olivier beaumont", "ang\u00e8le lambert", "paris match", "philippe lambert", "norman bates"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14680719.ece/73v05q/ALTERNATES/w980-default/sy3ffcfd"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barndommen i skrekkens hus"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/06/Barndommen-i-skrekkens-hus-14680725.ece"}, {"field": "pageclass", "value": ["article"]}, {"field": "publishtime", "value": "2017-05-06T16:52:37.000Z"}, {"field": "recs-articleid", "value": "14680725"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-06T16:52:37.000Z"}, {"field": "recs-rawtitle", "value": "Barndommen i skrekkens hus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Marine Le Pen var \u00e5tte \u00e5r gammel da noen fors\u00f8kte \u00e5 sprenge familien i lufta. Resten av barndommen ble tilbrakt i et sp\u00f8kelsesslott, arvet etter en mystisk og styrtrik eksentriker."}, {"field": "thumbnail", "value": "http://content-thumbnail.cxpublic.com/content/thumbnail200x150/89645183b3cdea6e38dbda9ac9cff5ad9532a349.jpg?59947502"}, {"field": "thumbnailfullheightdimensions", "value": "200x3526"}, {"field": "timestamp", "value": "2017-08-16T16:38:26.000Z"}, {"field": "title", "value": "Marine Le Pen var \u00e5tte \u00e5r da noen fors\u00f8kte \u00e5 sprenge familien i lufta"}, {"field": "url", "value": "http://www.adressa.no/pluss/magasin/2017/05/06/Barndommen-i-skrekkens-hus-14680725.ece"}, {"field": "urlhash", "value": "89645183b3cdea6e38dbda9ac9cff5ad9532a349"}], "score": 0.68528366, "siteId": "9222270286501375973", "id": "89645183b3cdea6e38dbda9ac9cff5ad9532a349"}

