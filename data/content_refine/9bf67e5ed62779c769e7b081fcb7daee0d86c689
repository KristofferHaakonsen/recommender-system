{"fields": [{"field": "modifiedtime", "type": "time", "value": "2012-04-16T19:56:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein lie"}, {"field": "body", "value": ["Saken oppdateres.", "Mange mener det er en avgrunn mellom den vestlige og ikke-vestlige verden, og la oss starte med et eksempel, og fortelle litt om Micmac-indianerne i det \u00f8stlige Canada. Tord Larsen, som er f\u00f8rsteamanuensis i sosialantropologi ved NTNU og nylig skrevet boken \u201dDen globale samtalen \u2013 om dialogens muligheter\u201d, gjorde sitt feltarbeid nettopp hos disse indianerne. Han tilbrakte to og et halvt \u00e5r p\u00e5 Nova Scotia, fra februar 1972 til august 1974, og det han s\u00e5 p\u00e5 indianerreservatet var symptomatisk for urbefolkning verden over.", "- Jeg unders\u00f8kte hvordan Micmac-indianerne s\u00e5 p\u00e5 seg selv i forhold til det kanadiske storsamfunnet. Indianerne brukte sitt opprinnelige morsm\u00e5l, og var i begynnelsen av sin kulturelle renessanse. Indianerne fikk samme behandling av storsamfunnet som v\u00e5re samer fikk p\u00e5 begynnelsen av 1950-tallet; indianerungdommer ble sendt p\u00e5 internatskole, og spr\u00e5ket og kulturen ble fors\u00f8kt banket ut av dem, sier Larsen.", "En umulig historieskriving", "Larsen sier at storsamfunnets strategi om \u00e5 assimilere urfolk og opprinnelig befolkninger i store land som for eksempel India og afrikanske stater, kan ses p\u00e5 som en kulturell del av erobringen av et land og et folk.", "- N\u00e5r den opprinnelige befolkningen opplever en kulturell renessanse, f\u00f8ler den for \u00e5 si noe om sin egenart, og da m\u00e5 de n\u00f8dvendigvis formulere seg slik at motparten forst\u00e5r. Men det \u00e5 formidle et bilde av seg selv som samtidig er begripelig for de andre, og som ogs\u00e5 sidestiller deres kultur med de andres, er et minefelt.", "- Hvorfor?", "- Jeg m\u00e5 vri svaret over til det som skjedde i India p\u00e5 1950-tallet. Indiske politikere og intellektuelle fors\u00f8kte \u00e5 formulere en indisk identitet og en indisk erfaring som ikke de britiske kolonistene hadde formulert for dem. De ville tale med sin egen stemme. Men det viste seg \u00e5 v\u00e6re umulig \u00e5 revitalisere den indiske realitet slik den m\u00e5tte ha v\u00e6rt f\u00f8r britenes ankomst. Landet var for sterkt preget av koloniseringen til at det lot seg gj\u00f8re. Selv om indiske historikere nok kunne rekonstruere en indisk fortid, ville de v\u00e6re \u201dfanget\u201d av en europeisk sjanger, nemlig en nasjonal historieskrivning. Dermed ville ogs\u00e5 dette fors\u00f8ket v\u00e6re farget av den kolonialismen de s\u00f8kte \u00e5 frigj\u00f8re seg fra. Enda verre ville det v\u00e6re for australske aboriginere \u00e5 fremstille sin opprinnelige verdensanskuelse i historieform. Aboriginerne opererer med noe de kaller \u201ddr\u00f8mmetid\u201d \u2013 en mytisk fortid da m\u00f8nsteret for n\u00e5tida ble lagt. Alt som skjer n\u00e5, er en repetisjon av det som skjedde i dr\u00f8mmetida.", "- N\u00e5 er vi inne p\u00e5 spr\u00e5k?", "- Ja, i vid forstand, fordi ogs\u00e5 spr\u00e5ket koloniserer, sier Larsen.", "En beretning om symmetri", "Larsen nevner samene igjen, n\u00e5r han skal forklare hva det vil si \u00e5 definere seg ved hjelp av andre premisser enn sine egne.", "- Harald Eidheim viser hvordan samene ville avstigmatisere joiken. De gjorde det ved \u00e5 finne noe i det norske samfunnet den kunne sammenlignes med, og da fant de folkemusikken. Ved \u00e5 gj\u00f8re det, sa de at det finnes noe s\u00e6regent samisk som er sammenlignbart med noe verdifullt nordmennene har, alts\u00e5 folkemusikk. Gevinsten er alts\u00e5 at joiken blir avstigmatisert, og f\u00e5r en h\u00f8y status. Tapet er at den blir plassert i en kategori som i utgangspunktet ikke er samisk, nemlig folkemusikk \u2013 og dermed blir den definert av motparten likevel, sier Larsen.", "Larsen forteller at i boka \u201dOrientalismen\u201d viste Edward Said at mye av det som ble skrevet om \u201dOrienten\u201d \u2013 et omr\u00e5de som kunne strekke seg fra Midt-\u00d8sten til Japan \u2013 faktisk var del av den europeiske kolonisering.", "- Disse samfunnene ble beskrevet som Europas motsetning, og beskrivelsene begrunnet dermed erobringen av dem: en uvitende og undertrykt del av verden som ventet p\u00e5 europeisk opplysning og frigj\u00f8ring. Said hadde nok mye rett i dette, men likevel er det slik at en global samtale m\u00e5 f\u00f8res p\u00e5 modernitetens premisser.", "- Hva mener du med modernitetens premisser?", "- J\u00fcrgen Habermas snakker om noe han kaller \u201dden herred\u00f8mmefrie dialog\u201d, som er et ideal for kommunikasjon mellom likestilte individer. Forskjeller og ulikheter i makt, kj\u00f8nn og kultur ikke skal komme i veien for en fri meningsutveksling. Det er lett \u00e5 se at en slik m\u00e5te \u00e5 kommunisere p\u00e5 henger sammen med et annet ideal: idealet om menneskerettigheter. Og selv om menneskerettighetene og idealet om den herred\u00f8mmefrie dialog er vokst fram historisk, er det omtrent umulig \u00e5 argumentere for at de ikke skal gjelde. P\u00e5 1980-tallet hevdet en del asiatiske land at menneskerettigheter var en europeiske oppfinnelse som ikke passet s\u00e5 godt i Asia. I stedet lanserte de noe de kalte \u201dAsian values\u201d. Dem h\u00f8rer man ikke s\u00e5 mye til lenger, og det viser at det er omtrent umulig \u00e5 argumentere rasjonelt mot demokrati, menneskerettigheter og dialog mellom likestilte individer, sier Larsen.", "- Umulig \u00e5 godta \u00e6resdrap", "Larsen sier at \u00e6resdrap springer ut av en kraftig ulikhet mellom menn og kvinner, og som alts\u00e5 bryter med modernitetens krav om likhet mellom individer.", "- Det er umulig \u00e5 godta \u00e6resdrap samtidig som man bekjenner seg til menneskerettighetene. Etter Fadime-drapet i Uppsala i 2002 h\u00f8rte jeg bare \u00e9n eneste stemme som mente at \u00e6resdrapet var en rimelig reaksjon p\u00e5 Fadimes oppf\u00f8rsel; at hun hadde en svensk kj\u00e6reste. Det viser at det er omtrent umulig \u00e5 argumentere for \u00e6resdrapets legitimitet i et moderne samfunn.", "- Snakker vi da om noe felles menneskelig?", "- Det vil jeg ikke si \u2013 det sosiale og kulturelle mangfoldet er stort. Men moderniteten ser ut til v\u00e6re det som muliggj\u00f8r en global samtale. N\u00e5r vi kommuniserer, pr\u00f8ver vi av og til \u00e5 overbevise hverandre, \u00e5 korrigere hverandre. Det betyr at jeg m\u00e5 v\u00e6re villig til \u00e5 h\u00f8re p\u00e5 andres argumenter, anse dem som likeverdige samtalepartnere og \u00e5 innta en kritisk holdning til egne forutsetninger. Da kan jeg ikke henvise til min maktposisjon, eller si at religi\u00f8se og kulturelle forskjeller forbyr meg \u00e5 ta dine argumenter opp til vurdering. Hvis jeg gj\u00f8r det, stenger jeg meg inne i min kultur, s\u00e5 \u00e5 si, og den isolasjonen er det motsatte av samtale. Da har vi fratatt den andre retten til \u00e5 kritisere oss, og muligheten for gjensidig kritikk er betingelsen for ekte kommunikasjon.", "- Har vi en global samtale?", "- I alle fall mer enn noen gang i verdenshistorien, selv om det finnes lommer av lukkede samfunn rundt omkring. Mafia-organisasjoner er eksempel p\u00e5 det. De er en pussig blanding av f\u00f8rmoderne og moderne elementer.", "- Kan kravet om modernitet til mindre demokratiske utviklende samfunn ses p\u00e5 som nykolonialisme?", "- Ja, modernitetens idealer kan brukes som skalkeskjul for \u00e5 vinne \u00f8konomisk kontroll over andre stater. Men det betyr ikke at idealene er ugyldige. Jeg er glad for at du stilte dette sp\u00f8rsm\u00e5let, for hittil i intervjuet har jeg stort sett ropt hipp hurra for moderniteten. Det er det god grunn til. Men det moderne liv og det moderne samfunn har en underside som det er grunn til \u00e5 v\u00e6re p\u00e5 vakt mot, og det er tendensen til \u00e5 instrumentalisere verden, alts\u00e5 \u00e5 se p\u00e5 alt \u2013 ogs\u00e5 andre mennesker \u2013 som midler vi kan ta i bruk for \u00e5 oppn\u00e5 \u00f8konomisk eller politisk gevinst. Denne siden av moderniteten er godt beskrevet av Adorno og Horkheimer i boka \u201dOpplysningens dialektikk\u201d. Boka ble skrevet i 1947, men blir stadig mer aktuell etter hvert som nesten alt vi foretar oss springer ut av kalkulerende og strategiske overveielser. N\u00e5r vi utelukkende inntar en strategisk posisjon i forhold til andre mennesker, fratar vi hverandre enhver menneskelighet. Dessuten sier vi da at ingenting har verdi i seg selv \u2013 alt er bare midler til noe annet. En slik pervertering av b\u00e5de kommunikasjon og verdier finner sted p\u00e5 alle samfunnets omr\u00e5der \u2013 det er modernitetens underside, sier Larsen."]}, {"field": "category0", "value": "kultur"}, {"field": "category1", "value": "kultur|bok"}, {"field": "contenthash", "value": "55c7b292a9dc705d164e6672f7ebbcf376aa7c5b46104b68cfb8d68222603d5d"}, {"field": "createtime", "value": "2015-09-23T06:35:47.000Z"}, {"field": "dominantimage", "value": "http://www.adressa.no/incoming/article1341739.ece5/ALTERNATES/w980-default/tord"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9bf67e5ed62779c769e7b081fcb7daee0d86c689.jpg?59633772"}, {"field": "dominantthumbnaildimensions", "value": "300x169"}, {"field": "heading", "value": "Den n\u00f8dvendige samtalen -adressa.no"}, {"field": "id", "value": "9bf67e5ed62779c769e7b081fcb7daee0d86c689"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "bok"]}, {"field": "kw-classification", "value": "religion-and-spirituality"}, {"field": "kw-concept", "value": ["umulig", "ideal", "mennesker", "kultur", "omtrent umulig", "indisk", "verden", "samfunn", "samtale", "modernitet", "global samtale"]}, {"field": "kw-entity", "value": ["europas", "midt-\u00f8sten", "opplysningens", "adorno og horkheimer", "orienten", "asian", "orientalismen", "fadime", "micmac"]}, {"field": "kw-location", "value": ["india", "canada", "japan", "uppsala", "nova scotia", "asia"]}, {"field": "kw-pageclass", "value": "article"}, {"field": "kw-person", "value": ["harald eidheim", "j\u00fcrgen habermas", "tord larsen", "edward said"]}, {"field": "kw-taxonomy", "value": ["kultur/bok", "kultur"]}, {"field": "og-image", "value": "http://www.adressa.no/incoming/article1341739.ece5/ALTERNATES/w980-default/tord"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den n\u00f8dvendige samtalen"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/article1435933.ece"}, {"field": "pageclass", "value": ["article"]}, {"field": "publishtime", "value": "2010-01-25T12:09:36.000Z"}, {"field": "recs-articleid", "value": "1251599"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-publishtime", "value": "2010-01-25T12:09:36.000Z"}, {"field": "recs-rawtitle", "value": "Den n\u00f8dvendige samtalen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur"]}, {"field": "teaser", "value": "Saken oppdateres. Mange mener det er en avgrunn mellom den vestlige og ikke-vestlige verden, og la oss starte med et eksempel, og fortelle litt om Micmac-indian"}, {"field": "thumbnail", "value": "http://content-thumbnail.cxpublic.com/content/thumbnail200x150/9bf67e5ed62779c769e7b081fcb7daee0d86c689.jpg?59633772"}, {"field": "thumbnailfullheightdimensions", "value": "200x1846"}, {"field": "timestamp", "value": "2017-07-10T08:14:42.000Z"}, {"field": "title", "value": "Den n\u00f8dvendige samtalen"}, {"field": "url", "value": "http://www.adressa.no/kultur/bok/article1435933.ece"}, {"field": "urlhash", "value": "9bf67e5ed62779c769e7b081fcb7daee0d86c689"}], "score": 0.4110843, "siteId": "9222270286501375973", "id": "9bf67e5ed62779c769e7b081fcb7daee0d86c689"}

