{"fields": [{"field": "modifiedtime", "type": "time", "value": "2012-04-17T22:20:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["hilde i. skjesol", "svein inge meland"]}, {"field": "body", "value": ["Saken oppdateres.", "Skoleelevene sklir over skoleg\u00e5rden som enn\u00e5 blinker av nattefrost. Klokka n\u00e6rmer seg \u00e5tte. Elevene p\u00e5 7. trinn p\u00e5 Utleira skole er klar for en ny dag. L\u00e6reren starter med \u00e5 skjerpe inn rutinene: Hun er lei av at elever knuffer og dytter n\u00e5r de skal ha mat. Det er nok til alle. Har alle skj\u00f8nt det?", "Det mumles blant 60 elever ved skolen p\u00e5 Risvollan. S\u00e5 kj\u00f8res det i gang med timeplanen. A skal ha kunst og h\u00e5ndverk, B skal ha matematikk, C skal ha lesing.", "SJEKK KARAKTERENE FOR DIN GRUNNSKOLE HER", "18 elever sitter i en halvsirkel og h\u00f8rer p\u00e5 n\u00e5r \u00e9n etter \u00e9n leser hver sin del av historien om Silas og den sorte hoppen.", "SJEKK KARAKTERENE FOR DIN VIDEREG\u00c5ENDE SKOLE HER", "Men det kribler i kroppene til 12-\u00e5ringene, de blir ikke fanget av historien.", "- Er dere p\u00e5 riktig side, undrer l\u00e6reren. Hun kikker bort p\u00e5 vindusrekka. Det er der guttene sitter. De har ramlet litt av.", "Professor Thomas Nordahl ved H\u00f8gskolen i Hedmark har kartlagt karakterene til 9400 elever fra 5. til 10. klasse. Jentene gj\u00f8r det klart bedre enn guttene i de grunnleggende fagene \u2013 og forskjellene har \u00f8kt fra 1997 til 2006.", "KARAKTERSTATISTIKK FOR GRUNNSKOLEN", "St\u00f8rst er forskjellene i norsk, med over en halv karakter. Selv i det gamle \u00abguttefaget\u00bb matematikk topper jentene. Samlet leder jentene med 0,4 karaktertrinn i norsk, matematikk og engelsk. Bare i gym er guttene i tet.", "KARAKTERSTATISTIKK FOR VIDEREG\u00c5ENDE SKOLE", "I tillegg peker professoren p\u00e5 at to av tre som f\u00e5r spesialundervisning er gutter. Guttene er mindre motivert, jobber mindre, trives d\u00e5rligere og scorer svakere p\u00e5 sosial kompetanse \u2013 i kunsten \u00e5 omg\u00e5s andre. De beste guttene gj\u00f8r det like godt som jentene, men det er flere gutter enn jenter i gruppen som scorer d\u00e5rligst. L\u00f8sere struktur i skolen, mer ansvar for egen l\u00e6ring, mye stillesitting og \u00f8kt vekt p\u00e5 muntlig kommunikasjon har favorisert jentene, sl\u00e5r Nordahl fast.", "Elevunders\u00f8kelsen fra 7. og 10. trinn i trondheimsskolen gir ogs\u00e5 et bilde av at jentene finner seg best til rette: De liker skolearbeid bedre og bruker mer tid p\u00e5 lekser. Leseunders\u00f8kelsen i 2. trinn viser at jentene er bedre lesere enn guttene.", "Ivar Selmer-Olsen, dekanus ved Dronning Mauds Minne, h\u00f8gskole for f\u00f8rskolel\u00e6rerutdanning, mener at skolen passer jentene best.", "- Jenter har en f\u00f8lelse av \u00e5 f\u00e5 til dette med skole. De skj\u00f8nner p\u00e5 en m\u00e5te koden. Det er en slags feminin enighet mellom de kvinnelige pedagogene og jentene. Dette tror jeg f\u00f8rer til at jentene f\u00e5r det til og f\u00f8ler seg vellykket, sier Selmer-Olsen.", "P\u00e5 Utleira jobber B-gruppen med matematikk. Nesten alle jobber iherdig og snakker med \u00abinnestemme\u00bb. To og tre sitter sammen \u2013 guttene for seg og jentene for seg. Christopher og Jonas p\u00e5 f\u00f8rste rad jobber konsentrert med likeverdige br\u00f8ker. Foran dem henger ukeplanen med \u00abm\u00e5 gj\u00f8res\u00bb og \u00abb\u00f8r gj\u00f8res\u00bb. De innr\u00f8mmer at gutter har en tendens til \u00e5 droppe det de ikke m\u00e5.", "Jonas og Christopher liker gym og kunst og h\u00e5ndverk best. Norsk er verst. Christopher har en grei forklaring: \u2013\u00bfNorsk bare er kjedelig.", "F\u00f8rsteamanuensis Christian Beck ved Pedagogisk institutt ved Universitet i Oslo har klare oppfatninger om hva som er galt i skolen:", "- Dagens skole er skreddersydd for jenter fra middelklassen. De siste 20-30 \u00e5rene har velutdannede kvinner tatt over som l\u00e6rere og ledere av norsk skole. D\u00f8trene deres har det som fisken i vannet.", "- Vi har f\u00e5tt en skolestruktur med skjemaer, avkryssinger og systemer. En orden og ryddighet som appellerer til jentene. Skolens innhold er feminisert. Det handler om kultur, fortellinger og lange samtaler om holdninger, verdier, identitet og empati. Det foreg\u00e5r en intimisering av skolen. Metodene bygger p\u00e5 ferdigheter i kommunikasjon og samarbeid, og det passer jentene best, sier Beck.", "Han understreker at skoleprestasjonene til guttene spriker.", "- N\u00e6rmere analyse av resultatene viser at middelklasseguttene gj\u00f8r det like bra som middelklassejentene i prestasjoner. Det er arbeiderklasseguttene som faller fra, og enda mer enn tidligere. Disse er vant til en mer maskulin verden, og m\u00f8ter det motsatte i skolen. For dem vil heldagsskolen bare bety enda flere nederlag.", "- Norske politikere \u00f8nsker seg heldagsskole, men ingenting tyder p\u00e5 at mer skole hever prestasjonene, tvert imot. Finland, som vinner alle statistikker, har f\u00e6rre timer enn oss.", "Etter knappe to timer med skolearbeid sender kontaktl\u00e6rer Steinar Smevoll elevene ut. Smevoll har jobbet i skolen i mer enn 30 \u00e5r, og er langt mer forsiktig i konklusjonene enn Beck. Men han tror skolen kanskje er bedre tilpasset jentene.", "- Guttene har mer uro i seg. De blomstrer n\u00e5r vi tar frem eksperimentutstyr og n\u00e5r de f\u00e5r holde p\u00e5 med data. Men det er rart med det, jentene tar igjen guttene ogs\u00e5 her, sier Smevoll.", "Han har fulgt trinnet i tre \u00e5r, og har fanget opp at det ogs\u00e5 er forskjell p\u00e5 jentene og guttene etter skoletid: Jentene er mer organisert, de spiller fotball, h\u00e5ndball og danser, men er samtidig flinke til \u00e5 disponere tiden slik at de f\u00e5r gjort lekser. Guttene liker bedre uorganisert fritid: De spiller data, skater og sykler. M\u00f8ter kompiser.", "- Jeg tror foreldrene stiller de samme krav til gutter som til jenter, men det er kanskje vanskeligere \u00e5 f\u00e5 guttene til \u00e5 jobbe med skolen, sier han. Ute i gangen dundrer de f\u00f8rste guttene inn. Friminuttet g\u00e5r mot slutten.", "- Det er gutta som helst vil ut, men s\u00e5 er det gutta som vil f\u00f8rst inn ogs\u00e5, sier han med et smil.", "Professor Gunn Imsen ved pedagogisk institutt ved NTNU tror ikke p\u00e5 forklaringene om at skolen skal ha gjennomg\u00e5tt en feminisering som guttene taper p\u00e5.", "- Gutters underyting er et fenomen fra de siste ti \u00e5rene. Da er \u00bf det naturlig \u00e5 sp\u00f8rre hva som har endret seg. Vi vet at dataspill har kommet for fullt. Statistikken viser at guttene bruker betydelig mer tid p\u00e5 dataspill enn jentene gj\u00f8r. N\u00e5r man skal forklare hvorfor jentene gj\u00f8r det bedre enn guttene, er det mer n\u00e6rliggende \u00e5 sp\u00f8rre hva jenter og gutter bruker tiden til, enn \u00e5 framsette p\u00e5stander om \u00abfeminine\u00bb arbeidsm\u00e5ter i skolen, sier Imsen.", "Hun mener det er \u00abet hav\u00bb av stereotype forestillinger om at kvinnelige og mannlige l\u00e6rere underviser forskjellig.", "- Vi har ingen dokumentasjon p\u00e5 det. Med de mer \u00e5pne og gruppebaserte arbeidsformene som r\u00e5der i skolen i dag, er det lite sannsynlig at l\u00e6rernes kj\u00f8nn skulle gi slike dramatiske utslag.", "Et forskningsprosjekt Imsen gjennomf\u00f8rte i grunnskolen p\u00e5 90-tallet viste at alle arbeidsformer var best likt blant guttene. Unntaket var gruppearbeid som jentene likte litt bedre.", "- Det finnes enn\u00e5 ingen holdbar dokumentasjon p\u00e5 at arbeidsformene passer jentene bedre, bare enkelte forskeres foreldede synsing om kj\u00f8nnsstereotyp ier.", "P\u00e5 Utleira sitter rektor Terje Osnes og diskuterer med inspekt\u00f8r Berit Midttun. De har innsett at skolen kan gj\u00f8re mer for \u00e5 komme guttene i m\u00f8te. N\u00e5 har skolen f\u00e5tt penger fra Utdanningsdirektoratet for \u00e5 lage prosjekter innenfor temaet gutter og l\u00e6ring. Utleira har etablert milj\u00f8verksted og leksehjelp som de fremste tiltakene rettet mot guttene.", "- Vi tar utfordringen p\u00e5 alvor og \u00f8nsker \u00e5 skaffe oss en mer rikholdig verkt\u00f8ykiste. Det trengs et bredere spekter for \u00e5 m\u00f8te guttene, b\u00e5de de flinkeste og de som faller utenfor. Vi kan ikke bare ha en boklig tiln\u00e6rming til stoffet. Guttene sitter for mye i ro. De m\u00e5 ha mat i magen og muligheter til \u00e5 bruke energien, sier Berit Midttun.", "Hun har lyst til \u00e5 gi b\u00e5de Beck og Imsen rett.", "- Dette handler om et komplekst problem, som omfatter mye mer enn skolen.", "P\u00e5 Utleira er kj\u00f8nnsbalansen blant l\u00e6rerne p\u00e5 7. trinn ganske bra. Men over grovbr\u00f8dskivene i lunsjen p\u00e5 personalrommet er det ingen tvil om hvem som er i flertall. Mennene fra l\u00e6rerstaben og SFO s\u00f8ker sammen ved et enslig bord ved vinduet, mens alle ved den lange rekken av bord p\u00e5 andre siden av rommet er kvinner.", "- Jeg var et par m\u00e5neder i barnehage og fikk nok av strikkeoppskrifter, ler en av dem med skjeggvekst, og skotter bortover mot kvinnebordene.", "I 1981 var over halvparten av alle l\u00e6rere i Norge menn, i dag er andelen 35 prosent. I grunnskolen er mer enn syv av ti l\u00e6rere kvinner, i barnehagen ni av ti f\u00f8rskolel\u00e6rere.", "Evolusjonsspsykolog Leif Edward Ottesen Kennair ved NTNU tror skolen har glemt at det er forskjell p\u00e5 gutter og jenter. Skolen legger vekt p\u00e5 likhetstankegang og sosiale ferdigheter, mens gutter vanligvis er mer orientert mot konkurranse og hierarki. Skolens grunnverdier klarer ikke \u00e5 motivere og disiplinere guttene like godt, mener han.", "- Se p\u00e5 en barnefotballkamp. Guttene er ikke mer enn ni-ti \u00e5r gamle f\u00f8r de f\u00e5r kjeft fra linja, uten at foreldrene reagerer p\u00e5 det. Og guttene innordner seg i hierarkiske strukturer. Men vi reagerer \u00f8yeblikkelig n\u00e5r vi ser mannlige russiske h\u00e5ndballtrenere kjefte p\u00e5 kvinnelandslaget.", "- Alle fag spr\u00e5kliggj\u00f8res og guttene taper terreng, det gjelder ogs\u00e5 matematikk. Feminiseringen av samfunnet og skolen er veldig positiv, men det er viktig at man ikke glemmer at det er forskjeller mellom kj\u00f8nnene, og at skolen skal gi gutter og jenter like muligheter. Guttene m\u00e5 ogs\u00e5 f\u00e5 status og oppleve mening med det de kan. N\u00e5r gutter blir tapere, avler det kriminalitet og vold, advarer Kennair.", "Nede p\u00e5 milj\u00f8verkstedet p\u00e5 Utleira finner assistent Ronny Sandmo frem skuffer med teknisk lego. Her kan elevene bygge med lego, meccano, minilaft og gj\u00f8re andre praktiske oppgaver. En dag i uka er det tur, og en dag tilbringes p\u00e5 bondeg\u00e5rd. Et praktisk pusterom i en temmelig teoretisk hverdag.", "I tillegg til de som er der regelmessig tar verkstedet imot elever som trenger \u00e5 f\u00e5 dempet en utagerende atferd. N\u00e5r Adresseavisen er p\u00e5 bes\u00f8k, kommer to gutter og begynner \u00e5 bygge lego. Den tredje er forsinket, etter at \u00abnoe\u00bb skjedde i utetiden.", "- Det er ikke mye rom for uro i skolen, sier Sandmo.", "- Hit kommer de som trenger en avkobling. Det gjelder ogs\u00e5 de lynende intelligente guttene som synes skolen er kjedelig.", "Ute i korridoren f\u00e5r en gutt hjelp med skolearbeidet av en annen assistent. Litt lenger bort i gangen har milj\u00f8verkstedet innredet en aktivitetssal i et stort tilfluktsrom. Like ved inngangen henger en sandsekk fra taket. Her er det bare \u00e5 banke l\u00f8s med alt man har av innestengt energi. Milj\u00f8verkstedet tilbyr ogs\u00e5 leksehjelp.", "B\u00e5de milj\u00f8verkstedet og lekseklubben er totalt guttedominert.", "N\u00e5r 7. klassingene p\u00e5 Utleira er ferdige med barneskolen til v\u00e5ren, er det Hoeggen skole et par kilometer unna som venter.", "Anders Sesseng, Halvard War\u00f8 Andresen og George Ofori er snart ferdig med ti \u00e5rs skolegang. Inne p\u00e5 et grupperom fors\u00f8ker tiendeklassingene \u00e5 gi oss svarene p\u00e5 hvorfor guttene er i ferd med \u00e5 sakke akterut:", "- Det er en del gutter som ikke tenker lenger enn til snuseska, sier Anders. Tidligere p\u00e5 dagen har trinnet (klassen) v\u00e6rt p\u00e5 utdanningsmesse i Trondheim Spektrum, for snart skal de s\u00f8ke p\u00e5 videreg\u00e5ende skole.", "De tror at mange jenter har h\u00f8yere ambisjoner enn guttene:", "- Det er flere jenter som har lyst til \u00e5 bli veterin\u00e6r, lege eller advokat. Da m\u00e5 de ha gode karakterer. Guttene tenker kanskje at de skal bli trailersj\u00e5f\u00f8r, og da er det ikke s\u00e5 n\u00f8ye hvordan de gj\u00f8r det p\u00e5 skolen. Det ordner seg med jobb.", "Men de tre passer ikke helt inn i bildet de selv tegner: Anders vil bli brannmann, Halvard pilot og George psykolog. N\u00e5 jobber de for \u00e5 f\u00e5 gode karakterer, slik at de kan komme inn p\u00e5 skolen de helst vil g\u00e5 p\u00e5.", "De tror det er viktig for mange gutter \u00e5 v\u00e6re kul og markere seg i venneflokken. Da er ikke n\u00f8dvendigvis gode karakterer noe \u00e5 t\u00f8ffe seg med. Det er kulere \u00e5 v\u00e6re god p\u00e5 fotballbanen enn \u00e5 v\u00e6re god i matte. Gutter som gj\u00f8r det bra p\u00e5 skolen blir lett oppfattet som nerdete. Men er du god b\u00e5de p\u00e5 fotballbanen og p\u00e5 skolen s\u00e5 er det greit, mener de tre. Alle spiller fotball.", "- Jentene blir mer godtatt i vennegjengen om de f\u00e5r gode karakterer, sier de.", "Derfor kan ogs\u00e5 skoleinnsatsen v\u00e6re forskjellig. Jentene kan gjerne avtale \u00e5 m\u00f8tes etter skolen for \u00e5 gj\u00f8re lekser sammen. N\u00e5r de f\u00e5r toukers-planen, kan de gj\u00f8re alle leksene den f\u00f8rste uka. Guttene utsetter heller leksene til den andre uka.", "- Guttene klarer ikke tanken p\u00e5 \u00e5 gj\u00f8re 18 oppgaver i naturfag p\u00e5 \u00e9n dag. N\u00e5r guttene m\u00f8tes, s\u00e5 er lekser det siste de tenker p\u00e5, mener George.", "- De spiller heller data. M\u00f8tes p\u00e5 nettet og spiller CS eller WOW sammen, sier Halvard.", "Men samtidig mener 15-\u00e5ringene at det ikke er s\u00e5 enkelt som \u00e5 si at gutter er d\u00e5rligere enn jentene p\u00e5 skolen. For det er ogs\u00e5 jenter som ikke bruker s\u00e5 mye tid p\u00e5 lekser, men heller vil v\u00e6re sosiale. Da kan de f\u00e5 d\u00e5rlige karakterer. Og det er gutter som gj\u00f8r det veldig bra p\u00e5 skolen.", "George kommer opprinnelig fra Ghana, og etter tre \u00e5r i ungdomsskolen i Trondheim er han mest forundret over holdningen til skole i Norge.", "- I Ghana er det et privilegium \u00e5 f\u00e5 g\u00e5 p\u00e5 skole. Der f\u00e5r du ingen ting ut av livet ditt hvis du ikke griper den sjansen. Her er skolen veldig mye mer avslappet. Her skal vi gjerne ha det s\u00e5 koselig som mulig, sier 15-\u00e5ringen.", "Utleira skole er som alle andre skoler: Med elever som jobber og elever som daffer, elever som gl\u00f8der og elever som sliter. Men skolen har innsett at noe m\u00e5 gj\u00f8res med guttene, fordi de synes det er trist hvis talenter sl\u00f8ses bort.", "Men her er det nok ikke lett \u00e5 finne svaret med to streker under."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "2e1e9b4d6f060a4f9e8b98d9b1a4a02592fee2b3753288e8e99058e9d9e96ff2"}, {"field": "createtime", "value": "2013-10-10T11:09:01.930Z"}, {"field": "description", "value": "Mens Lisa fortsatt tripper glad til skolen, er ikke Herman like lystig lenger. Det er t\u00f8ffere \u00e5 putte ballen i m\u00e5l enn \u00e5 f\u00e5 en femmer i matte. N\u00e5 er det bare i gymmen guttene banker jentene."}, {"field": "dominantimage", "value": "http://www.adressa.no/incoming/article1221633.ece5/ALTERNATES/w980-default/ungdomsskole005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/61fde6535b0d6f345b0a41d864f9ad1f051ddc52.jpg?598065cf"}, {"field": "dominantthumbnaildimensions", "value": "300x169"}, {"field": "heading", "value": ["Lisa gikk til skolen - og tok over -adressa.no", "Jentene i tet", "Skreddersydd for jenter", "- Skolen er feminisert", "- Mer uro i guttene", "Lager \u00abverkt\u00f8y\u00bb for guttene", "Glemt kj\u00f8nnsforskjellene", "- Ikke t\u00f8ft \u00e5 v\u00e6re flink", "Viktigere \u00e5 v\u00e6re kul", "- Merkelig holdning"]}, {"field": "id", "value": "61fde6535b0d6f345b0a41d864f9ad1f051ddc52"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "education"}, {"field": "kw-concept", "value": ["videreg\u00e5ende skole", "jenter", "passer jentene", "skole", "gutt", "passer jentene best"]}, {"field": "kw-entity", "value": ["halvard", "ute", "utleira", "silas", "christopher og jonas", "risvollan", "universitet", "beck og imsen", "gunn imsen", "jonas og christopher", "h\u00f8gskolen", "hoeggen", "pedagogisk", "halvard war\u00f8 andresen og george ofori", "herman", "dronning mauds minne", "utdanningsdirektoratet", "adresseavisen", "trondheim spektrum", "b-gruppen"]}, {"field": "kw-location", "value": ["hedmark", "oslo", "lisa", "george", "christopher", "norge", "ghana"]}, {"field": "kw-pageclass", "value": "article"}, {"field": "kw-person", "value": ["halvard war\u00f8 andresen", "thomas nordahl", "ronny sandmo", "berit midttun", "christian beck", "george ofori", "anders sesseng", "terje osnes", "leif edward ottesen kennair", "steinar smevoll", "ivar selmer-olsen"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1221633.ece5/ALTERNATES/w980-default/ungdomsskole005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lisa gikk til skolen - og tok over"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article971427.ece"}, {"field": "pageclass", "value": ["article"]}, {"field": "publishtime", "value": "2007-11-01T19:42:01.000Z"}, {"field": "recs-articleid", "value": "1748484"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2007-11-01T19:42:01.000Z"}, {"field": "recs-rawtitle", "value": "Lisa gikk til skolen - og tok over -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Mens Lisa fortsatt tripper glad til skolen, er ikke Herman like lystig lenger. Det er t\u00f8ffere \u00e5 putte ballen i m\u00e5l enn \u00e5 f\u00e5 en femmer i matte. N\u00e5 er det bare i gymmen guttene banker jentene."}, {"field": "thumbnail", "value": "http://content-thumbnail.cxpublic.com/content/thumbnail200x150/61fde6535b0d6f345b0a41d864f9ad1f051ddc52.jpg?598065cf"}, {"field": "thumbnailfullheightdimensions", "value": "200x3002"}, {"field": "timestamp", "value": "2017-08-01T11:28:15.000Z"}, {"field": "title", "value": "Lisa gikk til skolen - og tok over"}, {"field": "url", "value": "http://www.adressa.no/nyheter/dokument/article971427.ece"}, {"field": "urlhash", "value": "61fde6535b0d6f345b0a41d864f9ad1f051ddc52"}], "score": 0.4210825, "siteId": "9222270286501375973", "id": "61fde6535b0d6f345b0a41d864f9ad1f051ddc52"}

