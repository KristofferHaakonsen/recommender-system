{"fields": [{"field": "modifiedtime", "type": "time", "value": "2012-04-24T13:37:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I en hel uke har 200 elever i 10. klasse ved Rosenborg ungdomsskole romstert b\u00e5de i kjellere og p\u00e5 loft. I skoletiden og p\u00e5 fritiden har de sydd, snekret, og designet. Prosjektet \u00abnytt av gammelt\u00bb har g\u00e5tt ut p\u00e5 \u00e5 finne noe gammelt og gj\u00f8re det om til en helt ny bruksgjenstand. I g\u00e5r kunne elevene vise at kreativiteten blomstrer, ogs\u00e5 blant ungdommer som til vanlig har en stor overvekt av teoretiske fag p\u00e5 skolen.", "- Veldig artig, sier Andrea Tambs Berstad, som har brukt prosjektuken p\u00e5 \u00e5 sy seg et splitter nytt skj\u00f8rt av gamle dongeribukser. - Praktisk arbeid er mye bedre enn skriftlig jobbing, og det er godt \u00e5 f\u00e5 en forandring fra den vanlige skolehverdagen.", "Mens Endre Bakken Stovner stolt viser frem sin kreasjon - en anorakk av en morken sovepose, har andre igjen valgt \u00e5 lage nye tekniske bruksgjenstander, leker og kunst. Flere av jentene har sl\u00e5tt seg p\u00e5 m\u00f8beldesign og forvandlet b\u00e5de skjeve, vaklevorne pinnestoler og gamle kommoder til nye m\u00f8bler. I et rom ved siden av aulaen er det guttene som dominerer. De har brukt sin kreative uke p\u00e5 \u00e5 lage nye fremkomstmidler av \u00f8delagte gressklippere, sykler og ski.", "- Dette er et helt nytt rullebrett-konsept, forklarer Steffen Kystad, og staker seg vei mellom olabiler, en tandemsykkel og en ekstrem-spark.", "Rullebrettet er utstyrt med et gammelt sykkelsete, og fremdriften sikres ved hjelp av et par avsagde skistaver.", "- Det skulle egentlig bli en sparkesykkel, men vi manglet et ratt. Vi er likevel forn\u00f8yd med produktet, sier Steffen.", "Formgivning", "Bakgrunnen for \u00abnytt av gammelt\u00bb- prosjektet er \u00e5 gi elevene en smakebit av teknologi og formgivning - et fag som ikke eksisterer i Norge i dag.", "- M\u00e5let p\u00e5 lengere sikt er \u00e5 f\u00e5 teknologi og formgivning inn som et nytt fag i l\u00e6replanen, forteller John Dinesen, l\u00e6rer og prosjektleder for teknologi i skolen i Trondheim Kommune. - Norge er det eneste land utenom Island p\u00e5 den nordlige halvkule som fortsatt ikke har dette faget, og det til tross for at vi lever i et teknologisk samfunn.", "Dinesen mener det er helt n\u00f8dvendig at elevene f\u00e5r mulighet til \u00e5 v\u00e6re mer kreative p\u00e5 skolen.", "- I dag henger skolen langt etter n\u00e5r det gjelder teknologi og formgivning. Det er helt kunstig \u00e5 tilbringe hele skoletiden bak en pult n\u00e5r samfunnet der ute krever produktorientering, mener Dinesen. Rosenborg ungdomsskole er en av 19 skoler i landet som deltar i et prosjekt i regi av NITO, som jobber for \u00e5 gi teknologifaget en mer sentral plass i skolen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "84e72287f2f96453ae18a8796e0d39296962d76df7fbc05f14e27307d86455a6"}, {"field": "createtime", "value": "2017-05-26T16:42:07.000Z"}, {"field": "description", "value": "Det var h\u00f8y splitt og stor kreativitet p\u00e5 catwalken ved Rosenborg Ungdomsskole i g\u00e5r. Elev-prosjektet \u00abnytt av gammelt\u00bb har pustet nytt liv i b\u00e5de rosa gardiner, morkne soveposer, \u00f8delagte sykler og slitte m\u00f8bler."}, {"field": "dominantimage", "value": "http://www.adressa.no/incoming/article1028181.ece5/ALTERNATES/w980-default/ver2%20rosenborg%20skole"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2d345e0e44d31ca9a58df349a878d197ddf21152.jpg?596e838e"}, {"field": "dominantthumbnaildimensions", "value": "300x169"}, {"field": "heading", "value": "Gammel gardin god som ny -adressa.no"}, {"field": "id", "value": "2d345e0e44d31ca9a58df349a878d197ddf21152"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["prosjekt", "gammel gardin", "teknologi", "nytt", "skolen", "gammel", "fag"]}, {"field": "kw-entity", "value": ["trondheim kommune", "rosenborg ungdomsskole"]}, {"field": "kw-location", "value": ["norge", "island"]}, {"field": "kw-pageclass", "value": "article"}, {"field": "kw-person", "value": ["andrea tambs berstad", "endre bakken stovner", "steffen kystad", "john dinesen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1028181.ece5/ALTERNATES/w980-default/ver2%20rosenborg%20skole"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammel gardin god som ny"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article330328.ece"}, {"field": "pageclass", "value": ["article"]}, {"field": "publishtime", "value": "2000-10-25T23:00:00.000Z"}, {"field": "recs-articleid", "value": "3045538"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-10-25T23:00:00.000Z"}, {"field": "recs-rawtitle", "value": "Gammel gardin god som ny -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Det var h\u00f8y splitt og stor kreativitet p\u00e5 catwalken ved Rosenborg Ungdomsskole i g\u00e5r. Elev-prosjektet \u00abnytt av gammelt\u00bb har pustet nytt liv i b\u00e5de rosa gardiner, morkne soveposer, \u00f8delagte sykler og slitte m\u00f8bler."}, {"field": "thumbnail", "value": "http://content-thumbnail.cxpublic.com/content/thumbnail200x150/2d345e0e44d31ca9a58df349a878d197ddf21152.jpg?596e838e"}, {"field": "thumbnailfullheightdimensions", "value": "200x993"}, {"field": "timestamp", "value": "2017-07-18T21:54:22.000Z"}, {"field": "title", "value": "Gammel gardin god som ny"}, {"field": "url", "value": "http://www.adressa.no/nyheter/trondheim/article330328.ece"}, {"field": "urlhash", "value": "2d345e0e44d31ca9a58df349a878d197ddf21152"}], "score": 0.6955713, "siteId": "9222270286501375973", "id": "2d345e0e44d31ca9a58df349a878d197ddf21152"}

