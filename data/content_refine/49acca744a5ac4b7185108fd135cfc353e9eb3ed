{"fields": [{"field": "modifiedtime", "type": "time", "value": "2013-05-27T07:53:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "Knut Erik Holte har siden han var gutt og s\u00e5 foreldrenes fotoalbum fra deres tid som sj\u00f8folk, aldri tvilt p\u00e5 at han skulle ha en karriere p\u00e5 sj\u00f8en. Og slik ble det. Etter styrmannsskolen begynte stj\u00f8rdalingen som sj\u00f8mann.", "Holte har jobbet hos rederiet Wilhelmsen siden 1999.", "De siste to \u00e5rene har han v\u00e6rt overstyrmann p\u00e5 MV T\u00f8nsberg , som er verdens st\u00f8rste roll-on roll-off skip (kalles ogs\u00e5 Roro-skip).", "Roro er en fellesbetegnelse p\u00e5 skip som kan frakte alt fra biler til anleggsutstyr og jordbruksmaskiner.", "Fraktrampen p\u00e5 skipet har en kapasitet p\u00e5 505 tonn. Da kan skipet ta om bord alt fra  store maskiner til sv\u00e6re generatorer.", "- Vi frakter mest tyngre kj\u00f8ret\u00f8y som gravemaskiner, skurtreskere, dumpere og veiskraper. Pluss en del st\u00e5l, maskindeler og mye annet rart. Mesteparten av lasten kj\u00f8res rett ombord, men hvis det ikke har hjul, setter vi det p\u00e5 noe som har hjul og kj\u00f8rer det ombord, sier Holte.", "Til det sv\u00e6re skipet er det likevel ikke mer enn et mannskap p\u00e5 omtrent 26 personer p\u00e5 hver tur.", "For tida kj\u00f8rer de en linje som g\u00e5r fra Europa via USA og Asia, tilbake til Europa igjen.", "- Linja jeg er p\u00e5 n\u00e5, er samme linje som Linjeakevitten fraktes. Den har vi ogs\u00e5 med i containere p\u00e5 dekk. Den skipet har med n\u00e5, er vel klar til jul, sier Holte.", "De starter i Bremerhafen i Tyskland, g\u00e5r til \u00f8stkysten av USA, gjennom Panamakanalen, nedover til New Zealand, Australia og Singapore. S\u00e5 g\u00e5r turen til Japan, og vestkysten av USA. S\u00e5 gjennom Panama igjen, tilbake til \u00f8stkysten av USA og Europa.", "- Denne turen tar fire m\u00e5neder, alts\u00e5 120 dager, og et nytt skift tar over i Singapore, sier Holte.", "For tiden seiler han fra Singapore til Europa. Neste \u00e5r blir det motsatt vei.", "Holte har f\u00e5tt sett mye av verden, men n\u00e5 som han er overstyrmann, blir det litt mindre tid til \u00e5 se seg om.", "- Vi pleier \u00e5 g\u00e5 til Tahiti, og der er det veldig fint. Men vi er der s\u00e5 kort, s\u00e5 vi har bare tid til \u00e5 g\u00e5 en snartur oppi gata f\u00f8r vi m\u00e5 om bord igjen, sier Holte.", "En vanlig dag p\u00e5 sj\u00f8en st\u00e5r Holte opp og g\u00e5r p\u00e5 vakt p\u00e5 brua klokka 04. S\u00e5 navigerer han fram til klokka \u00e5tte, f\u00f8r det blir en kjapp frokost.", "- Fra \u00e5tte til tolv f\u00f8lger jeg med p\u00e5 vedlikeholdet p\u00e5 dekk, og gj\u00f8r en del kontorarbeid. Fra lunsj til klokka 16 er det en pause, f\u00f8r jeg g\u00e5r opp p\u00e5 brua igjen til klokka 20.", "- Hvis vi er i havn, har jeg ansvaret for lasting og lossing. Jeg m\u00f8ter havnekapteinen og vi avtaler laste- og losseoperasjonen. Resten av dagen f\u00f8lger vi med p\u00e5 at lasten havner p\u00e5 rett plass ombord, og er sikret forsvarlig. Vi m\u00e5 ogs\u00e5 sikre at vi har stabilitet i b\u00e5ten etter lasting eller lossing. S\u00e5 gj\u00f8r vi b\u00e5ten sj\u00f8klar igjen.", "- Den st\u00f8rste utfordringen med jobben?", "- Det er \u00e5 f\u00e5 d\u00f8gnet til \u00e5 g\u00e5 opp, det kan v\u00e6re travelt. Men n\u00e5r man har holdt p\u00e5 med dette s\u00e5 lenge, g\u00e5r det litt automatisk.", "- Det beste med jobben er at du hele tida er p\u00e5 vei til noe. Og at hver dag er forskjellig. Det er noe nytt hver dag, og en eller annen utfordring hver dag. Det er fint n\u00e5r du sitter i soloppgangen og ser utover blikkstille hav, sier Knut Erik Holte.", "Blir det uv\u00e6r, venter de vanligvis, eller kj\u00f8rer utenom, for \u00e5 unng\u00e5 at lasten skades.", "- Denne b\u00e5ten g\u00e5r veldig fint i uv\u00e6r. I en s\u00e5 stor b\u00e5t skal det ganske mye til for at uv\u00e6ret merkes eller at man blir sj\u00f8syk, mener overstyrmannen.", "Til h\u00f8sten blir Holte og hans kolleger p\u00e5 MV T\u00f8nsberg ogs\u00e5 \u00e5 se p\u00e5 Discovery Channel. Et filmteam fulgte deres hverdag p\u00e5 skipet i tre dager, og resultatet blir presentert i programmet \u00abTop 5 Mega Transporters\u00bb, som sannsynligvis vises i november.", "- Det var kjempeg\u00f8y \u00e5 ha filmteamet ombord, sier Holte.", "N\u00e5r Holte er ferdig med to m\u00e5neder p\u00e5 sj\u00f8en, flyr han fra Singapore hjem til Trondheim. Der venter kona og deres to barn.", "- Det kan nok bli litt lenge \u00e5 vente for henne hjemme innimellom, sier Holte.", "Da eldstes\u00f8nnen ble f\u00f8dt, flyttet de til Australia og Holte jobbet som havnekaptein p\u00e5 land i tre \u00e5r. Men i de siste \u00e5rene har han igjen v\u00e6rt p\u00e5 sj\u00f8en. To m\u00e5neder til sj\u00f8s og to m\u00e5neder hjemme.", "S\u00e5 lange frav\u00e6r kan v\u00e6re utfordrende for familielivet, og det er ikke alle av Holtes kolleger som har taklet det. Noen har sluttet p\u00e5 sj\u00f8en.", "- N\u00e5r jeg f\u00f8rst er hjemme, har jeg all min tid til ungene, og synes jeg har bedre tid til dem n\u00e5 enn da jeg jobbet p\u00e5 land. Men det er klart, det er fordeler og ulemper med alt, sier han."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "4063e5ab97638b5e8d525c753f6dfbc4389e5ce51ab07b251c12b774fb1f42d9"}, {"field": "createtime", "value": "2015-12-24T15:01:17.000Z"}, {"field": "description", "value": "Overstyrmann Knut Erik Holte styrer kjempeskipet MV T\u00f8nsberg, lastet med store maskiner og linjeakevitt."}, {"field": "dominantimage", "value": "http://www.adressa.no/incoming/article7623219.ece/ALTERNATES/w980-default/IMGP1057.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/49acca744a5ac4b7185108fd135cfc353e9eb3ed.jpg?5968b740"}, {"field": "dominantthumbnaildimensions", "value": "300x169"}, {"field": "heading", "value": ["Knut Erik styrer et av verdens st\u00f8rste skip -adressa.no", "Landbruksmaskiner og akevitt", "Se video fra skipet \u00f8verst i artikkelen", "Reiser verden rundt", "- Er hele tida p\u00e5 vei til noe", "Blir med i Discovery-program", "Base i Trondheim"]}, {"field": "id", "value": "49acca744a5ac4b7185108fd135cfc353e9eb3ed"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["laste", "skip", "dag", "sj\u00f8s"]}, {"field": "kw-entity", "value": ["mega transporters", "linjeakevitten", "australia og singapore", "bremerhafen", "a. s\u00e5", "panamakanalen", "tahiti", "top 5", "discovery channel", "australia og holte", "wilhelmsen", "roro"]}, {"field": "kw-location", "value": ["panama", "europa", "singapore", "japan", "tyskland", "asia", "t\u00f8nsberg", "trondheim", "new zealand"]}, {"field": "kw-pageclass", "value": "article"}, {"field": "kw-person", "value": ["knut erik holte", "knut erik"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article7623219.ece/ALTERNATES/w980-default/IMGP1057.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Knut Erik styrer et av verdens st\u00f8rste skip"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article7621987.ece"}, {"field": "pageclass", "value": ["article"]}, {"field": "publishtime", "value": "2013-05-26T18:28:07.000Z"}, {"field": "recs-articleid", "value": "7621987"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2013-05-26T18:28:07.000Z"}, {"field": "recs-rawtitle", "value": "Knut Erik styrer et av verdens st\u00f8rste skip -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Overstyrmann Knut Erik Holte styrer kjempeskipet MV T\u00f8nsberg, lastet med store maskiner og linjeakevitt."}, {"field": "thumbnail", "value": "http://content-thumbnail.cxpublic.com/content/thumbnail200x150/49acca744a5ac4b7185108fd135cfc353e9eb3ed.jpg?5968b740"}, {"field": "thumbnailfullheightdimensions", "value": "200x1951"}, {"field": "timestamp", "value": "2017-07-14T12:21:20.000Z"}, {"field": "title", "value": "Knut Erik styrer et av verdens st\u00f8rste skip"}, {"field": "url", "value": "http://www.adressa.no/nyheter/trondheim/article7621987.ece"}, {"field": "urlhash", "value": "49acca744a5ac4b7185108fd135cfc353e9eb3ed"}], "score": 0.857004, "siteId": "9222270286501375973", "id": "49acca744a5ac4b7185108fd135cfc353e9eb3ed"}

