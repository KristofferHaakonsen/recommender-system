{"fields": [{"field": "modifiedtime", "type": "time", "value": "2012-04-17T10:41:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Rannveig, det ser ut som du sitter p\u00e5 uriasposten, s\u00e5 da f\u00e5r vel du starte,sier fagl\u00e6rer Ole Petter Wullum og smiler vennlig. Det er han som er pedagogen bak den to-delte semesteroppgaven som studentene har jobbet med de to siste m\u00e5nedene - en avfallsbeholder i papp og krakk laget i tre.", "- Studentene trenes i \u00e5 lage raske idemodeller i papp, som de tester og evaluerer i dialog med andre. Ved \u00e5 lage produkter i tre, f\u00e5r de jobbe med materialenes iboende egenskaper, samtidig som de oppdager hvor viktig detaljer og finish er for totaluttrykket til produktet, forklarer Wullum.", "Rannveig Nordlie reiser seg, finner fram avfallsbeholder og krakk og stiller seg foran fagl\u00e6rere og sensor. Hun har 20 minutter til r\u00e5dighet, og alle f\u00f8lger henne med argus\u00f8yne.", "Dersom den unge studenten har klart \u00e5 videreutvikle grunnideen sin p\u00e5 en god m\u00e5te, har hun ogs\u00e5 skapt et produkt med egenkarakter og tydelig identitet. Det er viktig.", "- Jeg ser for meg denne produsert i st\u00e5l. Rannveig snur og vender p\u00e5 den todelte avfallsbeholderen, mens hun forklarer at bunnen er buet slik at arkene legger seg opp\u00e5 hverandre, uten \u00e5 kr\u00f8lle og ta opp un\u00f8dig plass. Den andre delen som er tenkt for restavfall er delvis lukket i toppen, for \u00e5 skjule s\u00f8ppelet. Tanken er at avfallsbeholderen skal kunne festes til veggen med magnet p\u00e5 baksiden.", "Ekspertpanelet nikker avm\u00e5lt og venter p\u00e5 neste produkt. Rannveig f\u00e5r ingen tilbakemelding f\u00f8r begge produktene i semesteroppgaven er presentert, s\u00e5 hun g\u00e5r rett over p\u00e5 utfordringen hun likte best.", "- Her lar jeg overflaten vise sammenf\u00f8yningene i stolbena, slik at man faktisk ser kraften i stolen i toppen - det synes jeg var en morsom id\u00e9 som jeg tok med fra starten. Ellers er det en helt vanlig krakk, med en svakt buet sitteflate, slik at den blir god \u00e5 sitte p\u00e5, konkluderer hun.", "Presentasjonen er over, og industridesigner Espen J\u00f8rgensen som er ekstern sensor tar ordet;", "- Beholderen din er funksjonelt betinget, og jeg f\u00e5r en postkasseassosiasjon til utformingen. Jeg er redd den har litt for mange elementer som ikke forholder seg godt nok til hverandre. Men jeg liker at den kan henges opp p\u00e5 veggen, sier den eksterne sensoren og g\u00e5r over til krakken.", "- Du viser en klar progresjon, fra avfallsbeholderen til krakken. Jeg synes du har gjort en overbevisende jobb.", "- Jeg er enig, sier Ole Petter Wullum. Krakken er tydelig og lesbar i strukturen, og det gj\u00f8r den sterk. Jeg synes det er morsomt at den framst\u00e5r som robust, samtidig som den er feminin og beskjeden i uttrykket. Vi ser at den spiller p\u00e5 sideved og endeved, og jeg synes ogs\u00e5 overflaten er spennende. - Du har laget en formfullendt krakk som du kan v\u00e6re stolt av, Rannveig, avslutter Wullum, mens en godt forn\u00f8yd student puster lettet ut.", "\u00c5 bli industridesigner er en lang prosess. Studentene ved Institutt for produktdesign har gitt seg i kast med en fem \u00e5r lang utdannelse som avsluttes med et hovedprosjekt, der de samarbeider med en produsent. Etter endt studium er de sivilingeni\u00f8rer med spesialkompetanse p\u00e5 design.", "- En dyktig designer skal skape gode og vakre redskaper for menneskene. Design er et fag med lange tradisjoner, der utformingen av alle typer redskaper skjer p\u00e5 bakgrunn av en forst\u00e5else for brukerne og deres behov. En god designer m\u00e5 derfor v\u00e6re like opptatt av mennesker, som av estetikk og produkter. Han m\u00e5 ogs\u00e5 kunne samarbeide og kommunisere godt, ettersom han er bindeleddet mellom produsent og sluttbruker, sier Wullum.", "Gjennom den todelte oppgaven har Wullum gitt studentene trening i \u00e5 fokusere p\u00e5 de to viktigste aspektene i designprosessen; produktets grunnleggende id\u00e9 og produktets sammenstilling, der detaljer og finish er et veldig viktig moment.", "- Studentene trenes i \u00e5 lage raske id\u00e9 modeller i papp, for \u00e5 kunne teste og evaluere dette i dialog med andre. Ved \u00e5 lage en krakk i tre, f\u00e5r de trene p\u00e5 \u00e5 jobbe med materialenes iboende egenskaper, der de ogs\u00e5 oppdager hvor viktig detaljer og finish er for produktets totaluttrykk.", "Rannveig Nordlie var ikke den eneste studenten i klassen som hadde grunn til \u00e5 v\u00e6re forn\u00f8yd med semesteroppgaven. If\u00f8lge Wullum viser flere av dem en overraskende modenhet som formgivere, til tross for at dette kun er deres tredje semester.", "- Det lover godt for det videre studieforl\u00f8pet fram til hovedprosjektet og endt studium, mener han.", "Ole Petter Wullum er selv en anerkjent industridesigner, med flere priser og hedersbevisninger i portef\u00f8ljen. Mon tro om han ser et supertalent i kullet?", "- Jeg kan lett se at det finnes et par gode \u00abdesign-talenter\u00bb i klassen, men fokuset for dem ligger enn\u00e5 p\u00e5 det \u00e5 skape god design i seg selv. For meg som har lenger fartstid handler det om m\u00e5lrettet fokus p\u00e5 \u00e5 skape strategisk riktig design for kundene mine. Her ligger det et klart skille som bare kan utvikles gjennom \u00e5relang erfaring. V\u00e5r jobb her p\u00e5 instituttet er i f\u00f8rste rekke \u00e5 stimulere studentene v\u00e5re til videre utvikling, slik at hver enkelt f\u00e5r ut sitt potensial, avslutter Wullum."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "564ab0f36b681843dd4b3d382819b3979b79f9ac5bc09d714a0b0bfe19c26be2"}, {"field": "createtime", "value": "2017-04-30T21:08:33.000Z"}, {"field": "description", "value": "Det handler om \u00e5 skape og kommunisere. Det vet de godt, 2.\u00e5rsstudentene ved Institutt for produktdesign ved NTNU, som nylig fikk sensur p\u00e5 semesteroppgavene sine."}, {"field": "dominantimage", "value": "http://www.adressa.no/incoming/article1280710.ece5/ALTERNATES/w980-default/krakk1.jpg.jpg.1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a1357e02c5495259692f9486c80c66021c9bd36b.jpg?5965b3d4"}, {"field": "dominantthumbnaildimensions", "value": "300x169"}, {"field": "heading", "value": ["Kall meg en krakk! -adressa.no", "Flerfunksjonell beholder", "Dommen faller", "Krevende studium", "Talenter i klassen"]}, {"field": "id", "value": "a1357e02c5495259692f9486c80c66021c9bd36b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["materialenes iboende egenskaper", "krakk", "studentene trenes", "student", "iboende egenskaper", "design", "skape", "materialenes iboende", "produkt", "endt studium", "ekstern sensor"]}, {"field": "kw-entity", "value": ["rannveig", "nordlie", "institutt"]}, {"field": "kw-pageclass", "value": "article"}, {"field": "kw-person", "value": ["ole petter wullum", "espen j\u00f8rgensen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1280710.ece5/ALTERNATES/w980-default/krakk1.jpg.jpg.1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kall meg en krakk!"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1206032.ece"}, {"field": "pageclass", "value": ["article"]}, {"field": "publishtime", "value": "2008-12-05T07:12:30.000Z"}, {"field": "recs-articleid", "value": "1503694"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-12-05T07:12:30.000Z"}, {"field": "recs-rawtitle", "value": "Kall meg en krakk! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det handler om \u00e5 skape og kommunisere. Det vet de godt, 2.\u00e5rsstudentene ved Institutt for produktdesign ved NTNU, som nylig fikk sensur p\u00e5 semesteroppgavene sine."}, {"field": "thumbnail", "value": "http://content-thumbnail.cxpublic.com/content/thumbnail200x150/a1357e02c5495259692f9486c80c66021c9bd36b.jpg?5965b3d4"}, {"field": "thumbnailfullheightdimensions", "value": "200x2381"}, {"field": "timestamp", "value": "2017-07-12T05:29:56.000Z"}, {"field": "title", "value": "Kall meg en krakk!"}, {"field": "url", "value": "http://www.adressa.no/forbruker/hjem/article1206032.ece"}, {"field": "urlhash", "value": "a1357e02c5495259692f9486c80c66021c9bd36b"}], "score": 0.8354551, "siteId": "9222270286501375973", "id": "a1357e02c5495259692f9486c80c66021c9bd36b"}

