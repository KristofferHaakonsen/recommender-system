{"fields": [{"field": "modifiedtime", "type": "time", "value": "2016-07-26T06:34:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Bruce Springsteen", "Little Steven", "Gran\u00e5sen Arena", "konsert", "Musikk"]}, {"field": "author", "value": "vegard enlid"}, {"field": "body", "value": ["- Rockens storhetstid er forbi, og historisk sett varte den ikke lenge - s\u00e5 det er viktig at den er dokumentert, proklamerer Steven Van Zandt, alias Little Steven, gitarist for Bruce Springsteen i 40 \u00e5r (minus en pause mellom 1984 og 1995).", "Verdensstjernen fikk en omvisning p\u00e5 Rockheim av direkt\u00f8r Sissel Guttormsen og rockhistoriker Terje Nilsen mandag kveld, og en h\u00f8flig og im\u00f8tekommende gitarist var ikke forn\u00f8yd f\u00f8r halvannen time var g\u00e5tt og han blant annet hadde f\u00e5tt se Stage Dolls framf\u00f8re \u00abStill in Love\u00bb, diskutert med Nilsen om Stones sluttet \u00e5 v\u00e6re bra etter 60-tallet, og humret godt av liveopptak med Mayhems omgang med et grisehode og Ronni Le tekr\u00f8s gitarskole.", "Ett d\u00f8gn senere n\u00e5r \u00abThe River Tour\u00bb Gran\u00e5sen Arena, og turneen har v\u00e6rt en sammenhengende storsuksess, med over 60 fullsatte konserter i USA og Europa til n\u00e5.", "LES OGS\u00c5:  Bruce Springsteen: - Rocken er et stort, pinlig rop etter pappa. Det handler om fedre og s\u00f8nner, om \u00e5 bevise noe til noen med st\u00f8rst mulig intensitet.", "- Det ser ut som vi blir st\u00f8rre hver gang vi kommer tilbake hit. Flere kommer p\u00e5 konsertene v\u00e5re i dag, n\u00e5r vi selger ganske f\u00e5 plater, enn da vi solgte 20 millioner album, forteller han.", "- Kanskje har vi krysset den magiske linjen der folk f\u00f8ler de M\u00c5 se oss fordi det kan v\u00e6re siste gang. Men der har jo Stones v\u00e6rt i 30 \u00e5r, ler han, f\u00f8r han antyder at Bruce Springsteen fortsatt evner \u00e5 inspirere mennesker og f\u00e5 folk til \u00e5 tenne.", "LES OGS\u00c5:  Varsler kraftig regn under hele konserten", "Little Steven er s\u00e6rlig glad for at \u00abThe River\u00bb ble nyutgitt i utvidet versjon i fjor, og at de bestemte seg for \u00e5 lage et turn\u00e9konsept utav det. Han anbefaler alle som ikke har h\u00f8rt albumet \u00e5 starte med de uferdige versjonene som er med p\u00e5 boksen. Der er bandet p\u00e5 sitt mest umiddelbare og tilgjengelige, mener han.", "- Det er mye enklere \u00e5 lage et album som Pink Floyds \u00abThe Wall\u00bb, enn det er \u00e5 lage en l\u00e5t som \u00abGloria\u00bb eller \u00abLouie Louie\u00bb. Bare pr\u00f8v, oppfordrer Little Steven, som mener \u00abThe River\u00bb er den beste \u00abbandplata\u00bb de har laget. Dermed rangerer han turneens \u00e6resgjest over andre klassikere som \u00abBorn in the USA\u00bb, \u00abDarkness on the Edge of Town\u00bb og \u00abBorn to Run\u00bb.", "- Hvorfor?", "- Jeg synes det er den beste representasjonen av oss som band. Alt kom lett p\u00e5 den plata, ogs\u00e5 for Bruce. Han skrev autentiske, rene rockl\u00e5ter s\u00e5 uanstrengt som han ikke har gjort verken f\u00f8r eller siden, sier Little Steven, som ogs\u00e5 synes albumet viser Bruce p\u00e5 hans beste, her synger han sjangerl\u00e5ter og soul, ting han vanligvis ikke gj\u00f8r - og gitaristen mener ingen gj\u00f8r det bedre.", "LES OGS\u00c5:  -Gran\u00e5sen er et av de vakreste stedene jeg har v\u00e6rt", "- Alle som vil se Bruce Springsteen & The E Street Band p\u00e5 sitt beste, b\u00f8r se oss p\u00e5 akkurat denne turneen, hevder han.", "Little Steven mener Springsteens l\u00e5ter har klart \u00e5 bli universelle, helt uten \u00e5 inng\u00e5 kompromiss.", "- Husk at plateindustrien kom til oss, og ikke omvendt. Vi endret det som ble spilt p\u00e5 radio i stedet for \u00e5 herme etter det vi h\u00f8rte. Vi fikk hits, det var fint, men aldri viktig for oss. Da vi slo gjennom var det en stor kl\u00f8ft mellom popen og rocken, noe helt annet enn p\u00e5 60-tallet da de to levde i fred med hverandre. S\u00e5 det var alltid en fare for \u00e5 bli beskyldt for \u00e5 v\u00e6re \u00absellouts\u00bb om du fikk en hit. Men en l\u00e5t som \u00abHungry Heart\u00bb klarte det, den hadde nok soul og eksentrisitet i seg til \u00e5 bli akseptert av fansen.", "- De har gjort en veldig bra jobb her, mener Little Steven etter rundturen p\u00e5 Rockheim. Selv sitter han i komiteen som velger ut medlemmer til Rock'n'roll Hall of Fame i USA. Og han er ikke i tvil om at rocken har en naturlig plass p\u00e5 et museum, ikke minst fordi han mener rock\u00e6raen er kort og har sett sine beste dager.", "- Storhetstiden varte i bare 30 \u00e5r, fra Rolling Stones' debut i 1964 til Kurt Cobains d\u00f8d i 1994. Etter det kom det en emosjonell distanse inn i rocken. N\u00e5 er vi tilbake i pop-\u00e6raen - og selv om jeg mener 60-tallspopen nesten er toppen av evolusjonen innen v\u00e5r kunstart, finner jeg nesten bare middelm\u00e5dighet i dag. Jeg pr\u00f8ver \u00e5 f\u00f8lge med og h\u00f8re p\u00e5 det som ligger p\u00e5 toppen av listene. Jeg skj\u00f8nner ingen ting, God help young people today , sier han og rister p\u00e5 hodet.", "- Det som er unikt med rocken, er at det den beste kunsten ogs\u00e5 var den mest kommersielle. Det kommer antagelig aldri til \u00e5 skje igjen, sier gitaristen etter en rundtur i utstillingen med bilder av Guido Harari - som ogs\u00e5 rommer et bilde av Little Steven tatt i 1989.", "- Who's that sexy demon, gliser Little Steven, med sin karakteristiske, topptunge framtoning, n\u00e5r han n\u00e6rmer seg bildet.", "- Hva spiller dere i Gran\u00e5sen?", "- Aner ikke, hehe! Vi f\u00e5r vite det fem minutter f\u00f8r vi g\u00e5r p\u00e5 scenen, avhengig av hum\u00f8ret til Bruce. Alt som betyr noe er at han er forn\u00f8yd, mener den mange\u00e5rige v\u00e5pendrageren.", "- Du vet, en sanger er jo en skuespiller som spiller ut sangene. Bruce har hundrevis av manuskript og scener han kan gj\u00f8re. Men han lever hver eneste sang fortsatt. Bruce er en helt annen fyr i dag enn den sjenerte gutten jeg vokste opp med. Han er blitt verdens beste entertainer!"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "d985d7c63f2d9dfa7501435fa23cc8acea7b6acbe47c0b14194312fdc617c0cb"}, {"field": "createtime", "value": "2017-04-29T18:51:44.000Z"}, {"field": "description", "value": "- Rockens storhetstid er definitivt over, sa Bruce Springsteens gitarist Little Steven da vi m\u00f8tte ham p\u00e5 Rockheim mandag kveld."}, {"field": "dominantimage", "value": "http://www.adressa.no/pluss/kultur/article13088039.ece/3ho25k/ALTERNATES/w980-default/LittleSteven2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f2cfe11c8d224ad69e4879d9833d4b6750e1948.jpg?5904e0c0"}, {"field": "dominantthumbnaildimensions", "value": "300x169"}, {"field": "heading", "value": ["- Alle som vil se Bruce Springsteen & The E Street Band p\u00e5 sitt beste, b\u00f8r se oss n\u00e5 -adressa.no", "St\u00f8rre for hver gang", "- V\u00e5rt beste bandalbum", "Kompromissl\u00f8s", "Rocken d\u00f8de med Cobain", "- Lever hver sang fortsatt"]}, {"field": "id", "value": "9f2cfe11c8d224ad69e4879d9833d4b6750e1948"}, {"field": "keyword", "value": ["Bruce Springsteen", "Little Steven", "Gran\u00e5sen Arena", "konsert", "Musikk"]}, {"field": "keywords", "value": "Bruce Springsteen,Little Steven,Gran\u00e5sen Arena,konsert,Musikk"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["rock", "the", "dag", "rockens storhetstid", "mandag kveld"]}, {"field": "kw-entity", "value": ["springsteens", "edge of town", "the e", "pink floyds", "a. og", "run", "mayhems", "hall of fame", "gran\u00e5sen arena", "still in love", "the river tour", "rolling stones", "stage dolls", "aner", "hungry heart", "rockheim", "darkness", "little steven", "the wall", "street band"]}, {"field": "kw-location", "value": ["rock", "gloria", "europa", "the river", "born"]}, {"field": "kw-pageclass", "value": "article"}, {"field": "kw-person", "value": ["louie louie", "ronni le", "guido harari", "sissel guttormsen", "kurt cobains", "steven van zandt", "bruce springsteen", "terje nilsen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13088039.ece/3ho25k/ALTERNATES/w980-default/LittleSteven2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Alle som vil se Bruce Springsteen & The E Street Band p\u00e5 sitt beste, b\u00f8r se oss n\u00e5"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/07/26/Alle-som-vil-se-Bruce-Springsteen-The-E-Street-Band-p%C3%A5-sitt-beste-b%C3%B8r-se-oss-n%C3%A5-13088043.ece"}, {"field": "pageclass", "value": ["article"]}, {"field": "publishtime", "value": "2016-07-26T06:34:13.000Z"}, {"field": "recs-articleid", "value": "13088043"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-07-26T06:34:13.000Z"}, {"field": "recs-rawtitle", "value": "- Alle som vil se Bruce Springsteen & The E Street Band p\u00e5 sitt beste, b\u00f8r se oss n\u00e5 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "- Rockens storhetstid er definitivt over, sa Bruce Springsteens gitarist Little Steven da vi m\u00f8tte ham p\u00e5 Rockheim mandag kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/9f2cfe11c8d224ad69e4879d9833d4b6750e1948.jpg?5904e0c0"}, {"field": "thumbnailfullheightdimensions", "value": "200x1775"}, {"field": "timestamp", "value": "2017-04-29T18:51:44.000Z"}, {"field": "title", "value": "- Alle som vil se Bruce Springsteen & The E Street Band p\u00e5 sitt beste, b\u00f8r se oss n\u00e5"}, {"field": "url", "value": "http://www.adressa.no/pluss/kultur/2016/07/26/Alle-som-vil-se-Bruce-Springsteen-The-E-Street-Band-p%c3%a5-sitt-beste-b%c3%b8r-se-oss-n%c3%a5-13088043.ece"}, {"field": "urlhash", "value": "9f2cfe11c8d224ad69e4879d9833d4b6750e1948"}], "score": 1.3752195, "siteId": "9222270286501375973", "id": "9f2cfe11c8d224ad69e4879d9833d4b6750e1948"}

