{"fields": [{"field": "modifiedtime", "type": "time", "value": "2016-07-12T17:00:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "roar lyng\u00f8y"}, {"field": "body", "value": ["Saken oppdateres.", "\u2013 Vi gidder ikke \u00e5 kaste bort tusenvis av kroner til advokater p\u00e5 en sak der vi vet at vi kommer til \u00e5 tape uansett. N\u00e5 legger vi ned stiftelsen og fortsetter som vi gjorde f\u00f8r. Forskjellen er at pengene utbetales direkte fra Malta og at \u00e5penheten forsvinner, sier styreleder Bj\u00f8rn Grene i Folkeandelen til Bergens Tidende.", "De fleste har nok h\u00f8rt om Grasrotandelen, Norsk Tippings tilbud til spillerne om \u00e5 bestemme hvem som skal f\u00e5 deler av overskuddet. Du kan p\u00e5 den m\u00e5ten bidra til at det lokale idrettslaget f\u00e5r penger i kassen.", "I Norge har vi spillmonopol, men utenlandske spillselskaper presser hardt p\u00e5 for \u00e5 oppheve monopolet og \u00e5 ta markedsandeler fra Norsk Tipping. I mai i \u00e5r ble Stiftelsen Folkeandelen opprettet. Bak denne stiftelsen st\u00e5r det internasjonale spillselskapet Cherry. Prinsippet er det samme som for Grasrotandelen, og p\u00e5 hjemmesiden heter det at \u00abStiftelsen Folkeandelen jobber for \u00e5 skaffe inntekter til foreningene og lagene som samarbeider med Folkeandelen\u00bb.", "P\u00e5 fire uker hadde 700 norske lag og foreninger registrert seg p\u00e5 Folkeandelen. Tallet n\u00e5 er rundt 1500, og det er delt ut rundt 400.000 kroner. Hovedforskjellen er at Norsk Tipping er byttet ut med Spilleautomater.com, et selskap som per definisjon er ulovlig \u00e5 markedsf\u00f8re i Norge.", "De som registrerer seg hos Folkeandelen f\u00e5r automatisk beskjed om \u00e5 oppfordre sine medlemmer til \u00e5 tippe p\u00e5 Spilleautomater.com. Det fikk Lotteritilsynet til \u00e5 steile. Tilsynet har i flere Facebook-innlegg p\u00e5 Folkeandelens profil g\u00e5tt ut og advart idrettslag og andre foreninger mot \u00e5 benytte seg av dette.\u00abLotteri\u2014 og stiftelsestilsynet har opprettet tilsyn b\u00e5de mot stiftelsen og spillselskapet som st\u00e5r bak Folkeandelen. Folkeandelen markedsf\u00f8rer og formidler pengespillet Spilleautomater.com, som ikke har tillatelse i Norge. Dette er ulovlig. Vi vil advare organisasjoner mot \u00e5 inng\u00e5 et samarbeid med Folkeandelen. Samarbeid her betyr \u00e5 bidra til ulovlig markedsf\u00f8ring og formidling av pengespill. Kort sagt s\u00e5 blir norske frivillige lag og organisasjoner her fors\u00f8kt lokket til \u00e5 spille p\u00e5 spill med h\u00f8y risiko. Det er ulovlig og det er galt. Ingen liker \u00e5 bli lurt\u00bb, skrev tilsynet ved omr\u00e5deansvarlig Monica Kjelsnes og kommunikasjonsdirekt\u00f8r Anne Mette Hjelle 12. mai.", "Bj\u00f8rn Grene i Folkeandelen mener at Lotteritilsynet har drevet en ufin informasjonskrig, og viser ogs\u00e5 til at tilsynet har sendt ut brev til idrettslag og foreninger som har st\u00e5tt p\u00e5 Folkeandelens liste.", "\u2013 Vi bryter ikke loven, og vi \u00f8nsket \u00e5 v\u00e6re \u00e5pne og gjennomsiktlige. Lotteritilsynet fremst\u00e5r som en v\u00e5pendrager for Norsk Tipping, og de har dundret l\u00f8s med \u00e5 sende hundrevis av brev til v\u00e5re organisasjoner, sier Grene til BT.", "Forrige uke skrev Dagens N\u00e6ringsliv at stiftelsen bukker under for presset og legger ned. Det betyr ikke at de vil slutte \u00e5 gi penger til norske lag og foreninger. Forskjellen er at det ikke skal skje gjennom en norskregistrert stiftelse, men at pengene utbetales fra Malta der Spilleautomater.com er registrert.", "\u2013 Vi \u00f8nsker \u00e5 bidra med penger til norske lag og foreninger, og man skulle jo tro at dette var i Lotteritilsynet sin interesse ogs\u00e5, sier Grene som er storaksjon\u00e6r i Cherry, selskapet bak Spilleautomater.com.", "Noen applaus har definitivt ikke kommet fra det holdet. For Lotteritilsynet og Norsk Tipping er det utvilsomt en stor seier at Folkeandelen n\u00e5 forsvinner som en legitim stiftelse i Norge.", "\u2013 Vi har enn\u00e5 ikke f\u00e5tt en formell s\u00f8knad om avvikling av stiftelsen, men er informert om at styret vil fatte slikt vedtak. Nettsiden er fremdeles oppe med oppfordring til lag og foreninger om \u00e5 registrere seg, s\u00e5 f\u00e5r vi se hva det inneb\u00e6rer. Vi f\u00f8lger saken n\u00f8ye og generelt advarer vi alle norske idrettslag og foreninger om \u00e5 samarbeide med utenlandske pengespillselskap. De har verken lov til \u00e5 tilby eller markedsf\u00f8re pengespill i Norge, sier Anne-Mette Hjelle, kommunikasjonsdirekt\u00f8r i Lotteritilsynet.", "Hun avviser p\u00e5standen om at tilsynet er en v\u00e5pendrager for Norsk Tipping.", "\u2013 \u00c5 reagere slik vi har gjort her er jobben v\u00e5r. Vi skal f\u00f8lge opp det Stortinget har bestemt og det samfunnsoppdraget vi har f\u00e5tt. Det er \u00e5 sikre et mest mulig trygt og ansvarlig spilltilbud der f\u00e5 har problemer med pengespill. Norsk Tipping har tillatelse til \u00e5 tilby pengespill og markedsf\u00f8re sine spill i Norge. Det har ikke de utenlandske, sier Hjelle.", "\u2013 Folkeandelen sier n\u00e5 at de vil \u00abfortsette som f\u00f8r\u00bb, bare at pengene skal utbetales direkte fra Malta. Hva tenker tilsynet om det?", "\u2013 Det overrasker oss ikke. Generelt kan jeg si at Lotteritilsynet har hatt en dialog med de utenlandske spillselskapene over flere \u00e5r. Til tross for at vi har informert dem om at virksomheten deres rettet mot Norge er ulovlig, og bedt dem avslutte dette, s\u00e5 nekter de \u00e5 f\u00f8lge norsk lov. Lovforbudet mot markedsf\u00f8ring og tilbud av utenlandske pengespill i Norge er f\u00f8rst og fremst viktig for \u00e5 unng\u00e5 spilleproblemer og beskytte s\u00e5rbare grupper mot aggressiv markedsf\u00f8ring og pengespill, sier Hjelle.", "\u2013 Norsk Tipping og Norsk Rikstoto er de eneste som har tillatelse til \u00e5 tilby pengespill i Norge, og de m\u00e5 forholde seg til strenge krav til ansvarlighet n\u00e5r de utvikler og markedsf\u00f8rer sine pengespill. Dette bryr imidlertid ikke de utenlandske pengespillselskapene seg om. Tvert imot opplever vi faktisk at de tar i bruk alle tilgjengelige virkemidler for \u00e5 lure nordmenn til \u00e5 spille bort mest mulig penger, sier kommunikasjonsdirekt\u00f8ren.", "\u2013 Hva har Lotteritilsynet \u00e5 si til norske idrettslag og foreninger som benytter seg av Folkeandelen?", "\u2013 Vi vil advare mot et slikt samarbeid av flere \u00e5rsaker. Det kan inneb\u00e6re at de bidrar til ulovlig markedsf\u00f8ring. Lovforbudet er f\u00f8rst og fremst viktig for \u00e5 unng\u00e5 spilleproblemer og for \u00e5 beskytte s\u00e5rbare grupper. I Norge er det 122.000 risiko- eller problemspillere, og vi tror at norske idrettslag og foreninger \u00f8nsker \u00e5 ta hensyn til dette, sier Hjelle.", "Norsk Tipping startet opp i 1948.Et statlig aksjeselskap som er underlagt Kulturdepartementet.Samfunnsoppdraget er \u00e5 tilby et ansvarlig og attraktivt spilltilbud der overskuddet g\u00e5r tilbake til samfunnet.Siden 1948 har Norsk Tipping bidratt med nesten 120 milliarder kroner (prisjustert) til gode samfunnsform\u00e5l.Cirka 70 prosent av nordmenn over 18 \u00e5r kj\u00f8per en eller flere ganger et spill fra Norsk Tipping i l\u00f8pet av \u00e5ret.Kilde: Norsk Tipping", "Grasrotandelen er en ordning som gj\u00f8r det mulig for spillere hos Norsk Tipping \u00e5 gi 5 prosent av spillinnsatsen direkte til et lag eller en forening.", "Grasrotandelen gjelder for alle spillene til Norsk Tipping, bortsett fra fysiske Flax-lodd og Belago.", "Grasrotandelen ble lansert 1. mars 2009."]}, {"field": "category0", "value": "100sport"}, {"field": "category1", "value": "100sport|idrettspolitikk"}, {"field": "contenthash", "value": "226f051b16e0371d3b529d63ba5961bb01f8c061095a134b5801f5feffa84880"}, {"field": "createtime", "value": "2017-04-24T18:58:45.000Z"}, {"field": "description", "value": "Stiftelsen Folkeandelen legges ned etter massivt press fra Lotteritilsynet. Men Grasrotandelens stebror fortsetter fra Malta."}, {"field": "heading", "value": ["Lotteritilsynet advarer norske idrettslag mot \u00e5 bryte loven -adressa.no", "\u2014 Dette er ulovlig", "\u2014 V\u00e5pendrager for Norsk Tipping", "F\u00f8lger saken n\u00f8ye", "\u2014 Bruker alle virkemidler"]}, {"field": "id", "value": "238b670e618fe26c8fc8b3cc08832587132942cc"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "idrettspolitikk"]}, {"field": "kw-company", "value": ["norsk tipping", "dagens n\u00e6ringsliv", "norsk rikstoto", "facebook"]}, {"field": "kw-concept", "value": ["norsk tipping", "advarer norske idrettslag", "beskytte s\u00e5rbare grupper", "norsk", "f\u00f8lger saken n\u00f8ye", "tippe"]}, {"field": "kw-entity", "value": ["stiftelsen folkeandelen", "cherry", "grasrotandelen", "bergens tidende", "lotteritilsynet", "flax", "lotteritilsynet og norsk tipping", "stortinget", "spilleautomater", "tipping og norsk rikstoto", "belago", "kulturdepartementet", "hjelle"]}, {"field": "kw-location", "value": ["malta", "norge"]}, {"field": "kw-pageclass", "value": "article"}, {"field": "kw-person", "value": ["monica kjelsnes", "anne-mette hjelle", "bj\u00f8rn grene", "anne mette hjelle"]}, {"field": "kw-taxonomy", "value": ["100sport/idrettspolitikk", "100sport"]}, {"field": "og-image", "value": "http://vertical.snd.no/images/3a0fa26b-416e-4502-bf92-44974bade659?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Full krig i spillbransjen: Lotteritilsynet advarer norske idrettslag mot \u00e5 bryte loven"}, {"field": "og-type", "value": "article"}, {"field": "og-url", "value": "http://www.adressa.no/100Sport/idrettspolitikk/Full-krig-i-spillbransjen-Lotteritilsynet-advarer-norske-idrettslag-mot-a-bryte-loven-208444b.html"}, {"field": "pageclass", "value": ["article"]}, {"field": "publishtime", "value": "2016-07-12T17:00:59.000Z"}, {"field": "recs-articleid", "value": "208444"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|idrettspolitikk"}, {"field": "recs-publishtime", "value": "2016-07-12T17:00:59.000Z"}, {"field": "recs-rawtitle", "value": "Full krig i spillbransjen: Lotteritilsynet advarer norske idrettslag mot \u00e5 bryte loven -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/idrettspolitikk", "100sport"]}, {"field": "teaser", "value": "Stiftelsen Folkeandelen legges ned etter massivt press fra Lotteritilsynet. Men Grasrotandelens stebror fortsetter fra Malta."}, {"field": "thumbnail", "value": "http://content-thumbnail.cxpublic.com/content/thumbnail200x150/238b670e618fe26c8fc8b3cc08832587132942cc.jpg?58fe4ae5"}, {"field": "thumbnailfullheightdimensions", "value": "200x1732"}, {"field": "timestamp", "value": "2017-04-24T18:58:45.000Z"}, {"field": "title", "value": "Full krig i spillbransjen: Lotteritilsynet advarer norske idrettslag mot \u00e5 bryte loven"}, {"field": "url", "value": "http://www.adressa.no/100Sport/idrettspolitikk/Full-krig-i-spillbransjen-Lotteritilsynet-advarer-norske-idrettslag-mot-a-bryte-loven-208444b.html"}, {"field": "urlhash", "value": "238b670e618fe26c8fc8b3cc08832587132942cc"}], "score": 1.1370226, "siteId": "9222270286501375973", "id": "238b670e618fe26c8fc8b3cc08832587132942cc"}

