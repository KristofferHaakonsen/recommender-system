{"fields": [{"field": "modifiedtime", "type": "time", "value": "2016-05-26T12:03:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["adhd", "Skole"]}, {"field": "author", "value": ["hilde skjesol", "roy tommy br\u00e5ten"]}, {"field": "body", "value": ["Saken oppdateres.", "- Da jeg gikk p\u00e5 skolen ble de som var urolige sendt til sl\u00f8ydsalen eller gym med andre klasser. N\u00e5 blir det mye stillesitting. Man kan sikkert redusere antall elever som blir diagnostisert med ADHD hvis man utvikler l\u00e6resituasjonene enda bedre. Uro handler ikke bare om konsentrasjonsvansker hos eleven, men det er ogs\u00e5 situasjonsbestemt, sier professor i sosiologi Aksel Tjora.", "Utviklingen av ADHD-medisinering har eksplodert de siste ti \u00e5rene. Fra 2004 til 2014 \u00f8kte antall personer som fikk resept p\u00e5 ADHD-medisiner, med 306 prosent i Norge. I skolealder, fra 5 til 19 \u00e5r, var \u00f8kningen i samme periode 197 prosent.", "Tall fra reseptregisteret forteller ogs\u00e5 at fire prosent av alle mellom 10 og 14 \u00e5r i S\u00f8r-Tr\u00f8ndelag har f\u00e5tt utskrevet ADHD-medisin i 2015. Antallet er litt lavere i alderen 15 til 19 \u00e5r (3,4 prosent), men like fullt topper s\u00f8rtr\u00f8nderne, sammen med hedmarkingene, landsstatistikken.", "Sammen med Lisbeth Elvira Levang har Tjora nettopp gitt ut boken \u00abADHD og det disiplinerte samfunn\u00bb. Duoen har med flere bidragsytere utviklet analyser av ADHD ut fra flere forskjellige samfunnsperspektiv, deriblant skolens reformer.", "Tjora mener det er for lett \u00e5 f\u00e5 diagnosen ADHD.", "- Variasjonene tyder p\u00e5 at det er for lett, eller for usikkert. Det er sikkert rett at det jobbes iherdig f\u00f8r man setter diagnose, men da har man jo allerede bestemt seg for at det er individet man jobber med, og har avskrevet l\u00f8sninger p\u00e5 andre niv\u00e5er. Om tusen eksperter vurderer individet og dets prestasjoner, settes s\u00f8kelyset alltid p\u00e5 at problemet er individuelt. Jeg mener for eksempel at man kunne g\u00e5tt inn i klasserommet, og sett p\u00e5 situasjoner hvor elevene forholder seg til hverandre, og hva slags rolle den diagnostiserte har der, og ogs\u00e5 ute i friminuttene. Og ikke minst er det viktig \u00e5 se hva slags ressurser som er i hjemmet, for der er det en del variasjoner, sier Tjora.", "- Er du skremt over utviklingen?", "- Ja, det er skremmende, b\u00e5de at man gj\u00f8r det til et individproblem og at man setter barn p\u00e5 medisiner som man ikke vet virkningene av p\u00e5 sikt. I et kapittel av boka forteller barn som medisineres at de mister litt av seg selv. De flater ut, og er ikke lenger den sprudlende og kreative personen, sier han.", "I et foredrag Tjora holdt p\u00e5 St. Olavs Hospital torsdag kalte han ADHD-diagnosen en sexy l\u00f8sning, b\u00e5de for foreldre, skole og resten av samfunnet.", "- Det er en tiltrekkende l\u00f8sning for s\u00e5 mange akt\u00f8rer n\u00e5r diagnosen settes, men ofte bortsett fra for eleven selv. Foreldre kan si at det ikke handler om d\u00e5rlig oppdragelse, l\u00e6reren kan si at elever ikke er ukonsentrerte p\u00e5 grunn av d\u00e5rlig pedagogisk opplegg, og samfunnet kan overlate omsorg for elevene i troen p\u00e5 at alle blir ivaretatt. Medisinen kan f\u00e5 holde p\u00e5 med sin diagnostikk og ikke minst kan farmas\u00f8ytisk industri f\u00e5 stadig nye store kundegrupper. Om eleven rett og slett var syk er alle fritatt for ansvar, sier Tjora.", "ADHD-diagnostikk er ett av mange eksempler p\u00e5 at medisinske forklaringer vinner frem. Med diagnostiserte barn f\u00f8lger det i varierende grad med ekstraressurser til skolen.", "Tjora mener at den skremmende utviklingen gj\u00f8r at man m\u00e5 l\u00f8fte saken opp p\u00e5 et politisk niv\u00e5 som omhandler skole, og ikke bare la det v\u00e6re en helserelatert sak.", "- N\u00e5r barneskolen maser om ressurser for ipad eller andre digitale ting i stedet for \u00e5 utvikle nye typer aktive l\u00e6ringsarenaer, kan det hende at skolen er p\u00e5 villspor. Man b\u00f8r se litt p\u00e5 andre type aktiviteter. Det finnes flere l\u00e6ringsmuligheter, mener Tjora.", "Inge Hals, fagleder for spesialundervisning ved Hoeggen ungdomsskole i Trondheim mener ADHD-diagnose ofte oppleves som en lettelse b\u00e5de for barn og foreldre.", "- For barn og foreldre er det viktig \u00e5 f\u00e5 et navn p\u00e5 den uro og de vanskeligheter et barn har. N\u00e5r et barn f\u00e5r en ADHD-diagnose, \u00e5pner det for en forst\u00e5else av at dette er en tilstand som barnet ikke r\u00e5r s\u00e5 mye over selv. Det er ikke bare en umulig unge med vond vilje, men det ligger en \u00e5rsak bak, sier Inge Hals, fagleder for spesialundervisning ved Hoeggen ungdomsskole i Trondheim.", "Han mener diagnosen f\u00f8rer til at medelever forst\u00e5r situasjonen bedre, og at det blir enklere for skolen \u00e5 h\u00e5ndtere utfordringene en elev kan ha.", "Hals som var til stede p\u00e5 Tjoras foredrag forrige uke, er imidlertid ikke enig i Tjoras beskrivelse av at det er for lettvint \u00e5 f\u00e5 ADHD-diagnosen.", "- Jeg synes ikke det. Men noen ganger kan vi stusse over diagnosen, og det kan v\u00e6re at vi ikke legger s\u00e5 stor vekt p\u00e5 den. Vi har ogs\u00e5 sett tilfeller hvor spesialisthelsetjenesten har tatt bort diagnosen. En ADHD-diagnose er ikke et stempel for evigheten, den varer s\u00e5 lenge symptomene er p\u00e5 plass, p\u00e5peker Hals.", "Han mener Tjora har et poeng n\u00e5r han p\u00e5peker at mye stillesitting i skolen er krevende for mange elever.", "- Det er ikke alle som er tilpasset skolen og de krav samfunnet stiller. Samtidig har vi mindre muligheter til \u00e5 sende elevene til sl\u00f8ydsalen eller andre aktiviteter, fordi elevene m\u00e5 v\u00e6re i klasserommet, sier Hals, som p\u00e5peker at elevene ogs\u00e5 i valgfag f\u00e5r karakter.", "- Dermed ble ikke dette den frisonen som slike elever kunne profittert p\u00e5, sier han.", "Han ser at mange av barn og unge med ADHD-diagnosen f\u00e5r en bedre hverdag n\u00e5r de blir medisinert.", "- Medisinering kan gi en ro b\u00e5de for dem selv, og for andre. Men det viktigste er at de blir mer tilgjengelig for egne ressurser, sier Hals."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "5a01091810c6a4ed9cf483c977ff22b2053a9c7716acda664566963f4afe9ddf"}, {"field": "createtime", "value": "2016-05-23T04:48:36.000Z"}, {"field": "description", "value": "Unge s\u00f8rtr\u00f8ndere bruker mest ADHD-medisin i landet. Professor Aksel Tjora gir skolen mye av skylda."}, {"field": "dominantimage", "value": "http://www.adressa.no/pluss/nyheter/article12765794.ece/epsmng/ALTERNATES/w980-default/Hovedbilde%20Aksel_Tjora_06.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b93ddd7d21890047767832d9d30a4fb36dff1311.jpg?59369151"}, {"field": "dominantthumbnaildimensions", "value": "300x169"}, {"field": "heading", "value": ["Gir skolen mye av skylda for ekstrem \u00f8kning av ADHD-medisinering -adressa.no", "Individet i s\u00f8kelyset", "Sexy l\u00f8sning", "Skolepolitikk", "- Viktig \u00e5 f\u00e5 et navn p\u00e5 uroen", "Ikke for evigheten", "Bedre hverdag"]}, {"field": "id", "value": "b93ddd7d21890047767832d9d30a4fb36dff1311"}, {"field": "keyword", "value": ["adhd", "Skole"]}, {"field": "keywords", "value": "adhd,Skole"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["sexy l\u00f8sning", "ekstrem \u00f8kning", "barn", "skole", "elev"]}, {"field": "kw-entity", "value": ["olavs hospital", "st. olavs hospital", "hoeggen"]}, {"field": "kw-location", "value": ["s\u00f8r-tr\u00f8ndelag", "trondheim", "norge", "skole"]}, {"field": "kw-pageclass", "value": "article"}, {"field": "kw-person", "value": ["inge hals", "aksel tjora", "lisbeth elvira levang"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12765794.ece/epsmng/ALTERNATES/w980-default/Hovedbilde%20Aksel_Tjora_06.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gir skolen mye av skylda for ekstrem \u00f8kning av ADHD-medisinering"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/05/23/Gir-skolen-mye-av-skylda-for-ekstrem-%C3%B8kning-av-ADHD-medisinering-12765795.ece"}, {"field": "pageclass", "value": ["article"]}, {"field": "publishtime", "value": "2016-05-23T05:46:50.000Z"}, {"field": "recs-articleid", "value": "12765795"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-05-23T05:46:50.000Z"}, {"field": "recs-rawtitle", "value": "Gir skolen mye av skylda for ekstrem \u00f8kning av ADHD-medisinering -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Unge s\u00f8rtr\u00f8ndere bruker mest ADHD-medisin i landet. Professor Aksel Tjora gir skolen mye av skylda."}, {"field": "thumbnail", "value": "http://content-thumbnail.cxpublic.com/content/thumbnail200x150/b93ddd7d21890047767832d9d30a4fb36dff1311.jpg?59369151"}, {"field": "thumbnailfullheightdimensions", "value": "200x2278"}, {"field": "timestamp", "value": "2017-06-06T11:26:09.000Z"}, {"field": "title", "value": "Gir skolen mye av skylda for ekstrem \u00f8kning av ADHD-medisinering"}, {"field": "url", "value": "http://www.adressa.no/pluss/nyheter/2016/05/23/Gir-skolen-mye-av-skylda-for-ekstrem-%c3%b8kning-av-ADHD-medisinering-12765795.ece"}, {"field": "urlhash", "value": "b93ddd7d21890047767832d9d30a4fb36dff1311"}], "score": 0.91421235, "siteId": "9222270286501375973", "id": "b93ddd7d21890047767832d9d30a4fb36dff1311"}

