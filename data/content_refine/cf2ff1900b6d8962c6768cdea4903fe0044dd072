{"fields": [{"field": "modifiedtime", "type": "time", "value": "2012-04-18T16:47:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det var helt psykedelisk, utbryter Ole Dalen og fyrer opp den f\u00f8rste av en ubrutt kjede sigaretter.", "Trondheims tidligere utelivskonge er tilbake p\u00e5 gamle tomter, og er i fint driv noen timer f\u00f8r han arrangerer sin 19. julekonsert i Trondheim. Den bevissthetsutvidende opplevelsen han snakker om, er konserten p\u00e5 Dampsaga i Steinkjer kvelden f\u00f8r. Riktignok et barbert juleshow i forhold det trondheimsfolk fikk oppleve senere p\u00e5 kvelden, men if\u00f8lge den alltid kledelig ubeskjedne Dalen visste ikke nordtr\u00f8nderne hva som traff dem.", "Morgenen har g\u00e5tt med til en evig takkestr\u00f8m fra forn\u00f8yde publikummere og n\u00e6ringslivsledere som brukte billetten som bonus for god arbeidsinnsats i \u00e5ret som snart er over. Flere har fortalt at de skal yte mye p\u00e5 jobben neste \u00e5r ogs\u00e5, slik at de er sikret billett.", "- S\u00e5 hvem vet, kanskje jeg kan ta \u00e6ren for at sykefrav\u00e6ret i Nord-Tr\u00f8ndelag g\u00e5r ned i 2006? Dalen g\u00e5r gjennom onsdagens program og forteller at han p\u00e5 ett tidspunkt var i samtaler med Carola. Hun avsluttet forhandlingene ved \u00e5 be Dalen ringe henne senere. Da fikk hun svar p\u00e5 tiltale.", "- Jeg forklarte at det ikke fungerer s\u00e5nn her i byen. Du ringer meg! Siden har jeg ikke h\u00f8rt noe, buldrer Dalen.", "Jo da, Ole Dalen har det fortsatt i kjeften. Og jo da, han vet fortsatt hvordan man fikser i stand en god fest. Bortsett fra det har livet bydd p\u00e5 nok av utfordringer for mannen som til tider har foretrukket \u00e5 bli titulert \u00abSir Tr\u00f8ndelag\u00bb. Fredag 7. juni 2002 var han p\u00e5 vei nordover p\u00e5 motorsykkel da en Volvo kom over i motsatt kj\u00f8refelt nord for Stj\u00f8rdal. Dalens venstre bein ble revet tvert av midt p\u00e5 l\u00e5ret. Tilv\u00e6relsen i rullestol med ett bein har til slutt klart \u00e5 bremse virvelvinden, men det er desto artigere \u00e5 st\u00e5 i sentrum n\u00e5r noe skjer.", "- Det er stor stas for meg, dette her. \u00c5 slutte med julekonsertene er ikke snakk om. Disse dagene her er lange og hektiske, og jeg blir mye fortere sliten enn f\u00f8r. Men det g\u00e5r bra s\u00e5 lenge bandet, mannskapene og ikke minst artistene st\u00e5r p\u00e5 som de gj\u00f8r. Uten deres innsats har jeg nok m\u00e5ttet lagt ned, innr\u00f8mmer Dalen.", "Festfikseren p\u00e5st\u00e5r at den eneste jobben med julekonsertene best\u00e5r i \u00e5 bestemme dag og tid samt \u00e5 \u00abta noen telefoner\u00bb. Likevel vedg\u00e5r han at det hektiske livet rundt julekonsertene t\u00e6rer p\u00e5 kroppen.", "- Problemet er \u00e5 bevege seg. Jeg forbruker 70 prosent mer energi enn s\u00e5nne som deg bare p\u00e5 \u00e5 komme meg rundt. Derfor er jeg avhengig av at folk faktisk h\u00f8rer etter n\u00e5r jeg gir dem beskjeder. Jeg kan ikke v\u00e6re over alt. Det er verst med disse fantomsmertene jeg sliter med p\u00e5 grunn av amputasjonen. P\u00e5 det verste er det som \u00e5 v\u00e6re festet til et str\u00f8mgjerde 24 timer i d\u00f8gnet. S\u00e5 dagen etter konserten kommer jeg til \u00e5 v\u00e6re som ei t\u00f8yfille.", "\u00c5 trappe ned har v\u00e6rt en n\u00f8dvendig og naturlig prosess etter 15 sv\u00e6rt intense \u00e5r som konge av Trondheims uteliv, uavhengig av ulykken. Som han sier det selv; Trondheim t\u00e6ret p\u00e5 Ole Dalen, og Ole Dalen t\u00e6ret p\u00e5 Trondheim.", "- Jeg har eid de restaurantene som er verdt \u00e5 eie i Trondheim. Jeg gidder ikke \u00e5 drive en liten fjatt-bar i et hj\u00f8rne. Enten skal en v\u00e6re st\u00f8rst, eller s\u00e5 kan en like gjerne sitte hjemme, sier han. Det er kanskje noe av grunnen til at Dalen n\u00e5 har bosatt seg p\u00e5 Hafjell og er blitt sm\u00e5konge der med sin toetasjers after-ski med plass til 1000 gjester. Han trives med \u00e5 bo der nede og stikker innom hjembyen og steller i stand storfest \u00e9n gang i \u00e5ret. Han trenger ikke \u00e5 st\u00e5 opp og jobbe hver dag for \u00e5 tjene penger, og bestemmer sin egen hverdag.", "- For tr\u00f8nderne er jeg vel blitt en s\u00e5nn artig slektning. Hyggelig at jeg kommer p\u00e5 bes\u00f8k, men hyggelig at jeg drar igjen, gliser Dalen.", "Alltid gesjeftige Dalen har forresten ikke sluttet \u00e5 ta tak i nye ting. Han forteller at den utdannelsen han har opparbeidet seg gjennom \u00e5 leve livet slik han har gjort, begynner \u00e5 bli etterspurt. For tiden planlegger han et gigantisk fritidssenter i Grong, et prosjekt som if\u00f8lge Dalen n\u00e5 er til behandling i Stortingets n\u00e6ringskomit\u00e9. Nordtr\u00f8nderske politikere og n\u00e6ringsinteresser jobber hardt for \u00e5 f\u00e5 gjennomslag.", "- Jeg har signalisert at jeg har ei stor lommebok, og tar gjerne i mot alt det er plass til av penger!", "- N\u00e5 st\u00e5r du p\u00e5 utsiden av Trondheims uteliv - hva synes du om det som skjer i byen for tida?", "- Generelt synes jeg det skjer mye mer utafor Trondheim enn i selve byen. Da snakker jeg ikke om mulighetene til \u00e5 g\u00e5 ut og ta seg en \u00f8l, men mer om selve kulturtilbudet. Bygde-Norge er full av fantastiske artister, noe jeg ogs\u00e5 fors\u00f8ker \u00e5 vise i juleshowet. Jeg oppfordrer alle i Trondheim til \u00e5 reise mer ut i distriktene for \u00e5 oppleve ting i stedet for \u00e5 trampe rundt her og h\u00e5pe at noe vil skje, sier han engasjert. Patrioten i Dalen har v\u00e5knet i forbindelse med rocksenter-debatten. At Namsos er blitt en del av det kommende senteret synes han er helt genialt.", "- Her sitter rockeliten i hovedstaden og n\u00e6rmest krever at senteret blir lagt dit. S\u00e5 vinner Namsos fordi de rett og slett har gjort en bedre jobb og presentert et bedre produkt.", "Langt mindre genialt synes han det var at Trondheim nok en gang gikk glipp av Rolling Stones.", "- \u00c9n mann har f\u00e5tt dem hit, men s\u00e5 stiller ingen opp med penger. Typisk! Se p\u00e5 Bergen, der Vollvik spyttet inn nok til at Stones kom dit. S\u00e5 f\u00e5r vi tr\u00f8ndere n\u00f8ye oss med John Fogerty p\u00e5 Bratt\u00f8rkaia, fnyser han. Dalen synes det er for mye sm\u00e5l\u00e5ten tankegang i byen. Selv Lerkendal-konserten i sommer s\u00e5 ut som et dukketeater i forhold til for eksempel en konsert p\u00e5 Valle Hovin. Men unntakene finnes - blant annet er Stor\u00e5s-festivalen et arrangement etter ringrevens hjerte.", "- Stor\u00e5s er s\u00e5\u00e5\u00e5\u00e5 bra! Det skj\u00f8nte jeg f\u00f8rste gang jeg leste om den. Sveinung Sundli har gjort ting s\u00e5 riktig og g\u00e5tt for noe han hadde lyst til i stedet for \u00e5 tenke p\u00e5 pengene. S\u00e5nn er det med meg og julekonsertene ogs\u00e5 - for \u00e5 oppleve en julekonsert jeg hadde lyst til \u00e5 g\u00e5 p\u00e5, m\u00e5tte jeg lage den sj\u00f8l. Jeg kjenner igjen meg sj\u00f8l i m\u00e5ten han og Per Tronsaune tenker p\u00e5.", "Han kjente igjen seg selv ogs\u00e5 i gjengen rundt Veita Scene, noe som fikk ham til \u00e5 ta i et tak i arbeidet rundt rockeklubben som til slutt ble nedlagt. Anger ligger ikke for Ole Dalen. Men \u00e9n ting skulle han gjerne ha forandret p\u00e5.", "- At vi aldri fikk ryddet opp i Veita-problemet. - Det er den eneste irritasjonen jeg kommer til \u00e5 ta med meg i grava."]}, {"field": "category0", "value": "kultur"}, {"field": "contenthash", "value": "2bdc6e78d54a1bb628eb1adb4d5bbae90bcfd40cc3eeeb679cddd5a48e1cdf0f"}, {"field": "createtime", "value": "2012-09-30T12:08:04.012Z"}, {"field": "description", "value": "Fra sitt bosted p\u00e5 Hafjell skuer Ole Dalen opp mot byen der han tidligere var selve utelivskongen. Han liker ikke alt han ser."}, {"field": "dominantimage", "value": "http://www.adressa.no/incoming/article1153184.ece5/ALTERNATES/w980-default/OleD44"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cf2ff1900b6d8962c6768cdea4903fe0044dd072.jpg?59807c24"}, {"field": "dominantthumbnaildimensions", "value": "300x169"}, {"field": "heading", "value": ["Sir Tr\u00f8ndelag vender tilbake -adressa.no", "Bremset av ulykken", "- Festet til str\u00f8mgjerde", "- Reis ut i distriktene!", "Dukketeater p\u00e5 Lerkendal"]}, {"field": "id", "value": "cf2ff1900b6d8962c6768cdea4903fe0044dd072"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": ["carola", "volvo"]}, {"field": "kw-concept", "value": ["jobb", "stas", "skje", "konsert", "oppleve", "ting", "julekonsert", "penger", "dag", "livet", "byen", "fest"]}, {"field": "kw-entity", "value": ["lerkendal", "stortingets", "vollvik", "valle hovin", "hafjell", "rolling stones", "stor\u00e5s", "dampsaga", "veita scene", "per tronsaune", "bratt\u00f8rkaia"]}, {"field": "kw-location", "value": ["namsos", "trondheim", "stj\u00f8rdal", "steinkjer", "nord-tr\u00f8ndelag", "grong", "bergen"]}, {"field": "kw-pageclass", "value": "article"}, {"field": "kw-person", "value": ["john fogerty", "ole dalen", "sir tr\u00f8ndelag", "sveinung sundli"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1153184.ece5/ALTERNATES/w980-default/OleD44"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sir Tr\u00f8ndelag vender tilbake"}, {"field": "og-type", "value": "article"}, {"field": "og-url", "value": "http://www.adressa.no/kultur/article601307.ece"}, {"field": "pageclass", "value": ["article"]}, {"field": "publishtime", "value": "2005-12-22T22:09:01.000Z"}, {"field": "recs-articleid", "value": "2075094"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-12-22T22:09:01.000Z"}, {"field": "recs-rawtitle", "value": "Sir Tr\u00f8ndelag vender tilbake -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Fra sitt bosted p\u00e5 Hafjell skuer Ole Dalen opp mot byen der han tidligere var selve utelivskongen. Han liker ikke alt han ser."}, {"field": "thumbnail", "value": "http://content-thumbnail.cxpublic.com/content/thumbnail200x150/cf2ff1900b6d8962c6768cdea4903fe0044dd072.jpg?59807c24"}, {"field": "thumbnailfullheightdimensions", "value": "200x1299"}, {"field": "timestamp", "value": "2017-08-01T13:03:32.000Z"}, {"field": "title", "value": "Sir Tr\u00f8ndelag vender tilbake"}, {"field": "url", "value": "http://www.adressa.no/kultur/article601307.ece"}, {"field": "urlhash", "value": "cf2ff1900b6d8962c6768cdea4903fe0044dd072"}], "score": 0.49948782, "siteId": "9222270286501375973", "id": "cf2ff1900b6d8962c6768cdea4903fe0044dd072"}

