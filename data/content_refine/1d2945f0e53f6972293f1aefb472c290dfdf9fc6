{"fields": [{"field": "modifiedtime", "type": "time", "value": "2016-01-25T10:38:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Nina L\u00f8seth", "\u00c5ge Winge", "Ukeadressa", "Alpint", "Portrettet", "Ski"]}, {"field": "author", "value": "\u00e5ge winge"}, {"field": "body", "value": ["F\u00f8dt: 27. februar 1989 i \u00c5lesund.", "Yrke: Alpinist.", "Aktuell: Vant nylig et verdenscuprenn i slal\u00e5m i italienske Santa Caterina. Dette var Norges f\u00f8rste seier p\u00e5 kvinnesiden siden Andrine Flemmen vant for 14 \u00e5r siden. Etter et flere \u00e5r langt skadeavbrekk har L\u00f8seth n\u00e5dd verdens-toppen i alpint. Hennes f\u00f8rste verdenscupseier kom ti \u00e5r etter at hun debuterte i verdenscupen som 16-\u00e5ring. Hun har en andreplass og to tredjeplasser i \u00e5rets verdenscup. Og er ranket som nummer seks i slal\u00e5m og syv i storslal\u00e5m.", "Bosted: Oslo", "Familie: Samboer med Herman Haver-Mathisen.", "Utdanning: Videreg\u00e5ende som privatist.", "Leser: Nyheter p\u00e5 nett flere ganger om dagen. B\u00f8ker basert p\u00e5 virkelige historier.", "Drikker: Mye vann.", "M\u00e5 ha: Kaffe.", "Ser p\u00e5: Filmer som ender lykkelig. Og \u00abGame of Thrones\u00bb.", "\u2013 Her om dagen var det en som sendte meg en mikstape, du vet, en s\u00e5nn gammeldags kassett med favorittmusikken sin, sammen med et seks-syv siders intenst brev.", "\u2013 Du svarte ham?", "\u2013 Er du gal! Men det er jo litt vanskelig \u00e5 tolke disse greiene, folk her nede er jo genuint interessert i alpinsport, og som den godtroende jenta jeg er, liker jeg \u00e5 tro at all denne oppmerksomheten skyldes at jeg er bra til \u00e5 kj\u00f8re p\u00e5 ski.", "I skyggen av de mannlige norske superstjernene, har Nina L\u00f8seth klatret mot toppen av kvinnelig alpinsport. 5. januar sto hun \u00f8verst p\u00e5 pallen i et verdenscuprenn, fjorten \u00e5r etter at en norsk kvinne gjorde det samme.", "N\u00e5 sitter hun p\u00e5 et hotell i den \u00f8sterriksk alpebyen Flachau etter \u00e5 ha kj\u00f8rt ned til et kaos best\u00e5ende av femten tusen hylende mennesker som i sluddbygene hadde krabbet seg opp bakkene med sine flagg, noen av dem med ei flaske bitter, andre med en diger sigar eller en enorm kubjelle, hvor et hundretalls journalister og fotografer rapporterte fra \u00abThe white circus.\u00bb", "I \u00d8sterrike er alpinsport like stort som langrenn her hjemme, og du er big star hvis du er blant de femten beste.", "\u2013 Men n\u00e5r femti \u00e5r gamle menn drar og sliter i deg, er det ikke like morsomt, ler Nina L\u00f8seth, og knytter h\u00e5ret til en topp s\u00e5 de tre tatoverte stjernene i nakken kommer til syne under T-skjorta.", "L\u00f8seth-s\u00f8strene, som de kalles hjemme i \u00c5lesund, med foreldre som viet all sin tid for at ungene skulle bli noe s\u00e5 naturstridig som sunnm\u00f8rske skistjerner, som kj\u00f8rte land og strand rundt etter sn\u00f8, som hadde hytter p\u00e5 Stranda-fjellet og Bjorli for \u00e5 f\u00e5 tilgang til bakker, og senere en leilighet i Innsbruck for \u00e5 komme n\u00e6rmere Alpene, alpinsportens Mekka.", "\u2013 Kunne du n\u00e5dd alpintoppen uten \u00e5 ha v\u00e6rt s\u00e5 privilegert som barn?", "\u2013 Nei, det kunne jeg ikke, det har v\u00e6rt veldig viktig med oppf\u00f8lging fra dem. Dette har vi gjort som en familie, alpint har v\u00e6rt noe vi har gjort sammen, og det har v\u00e6rt veldig hyggelig. Pappa har dessuten v\u00e6rt treneren v\u00e5r helt til vi kom inn i skiforbund-systemet.", "Nina L\u00f8seth har et bilde p\u00e5 mobilen, det er fra den gamle minneboka til ei venninne. Hun var seks da hun skrev det.", "Favorittartist: Elton Dj\u00e5n.", "Hobby: Skoln.", "Har lyst til \u00e5 bli: Slalomkj\u00f8rer i utlane.", "Hun ble det hun dr\u00f8mte om, og da hun var seks hadde hun kj\u00f8rt p\u00e5 ski i tre \u00e5r allerede. Hun vant nesten alt hun kj\u00f8rte til hun var elleve, og faren, som selv var bra p\u00e5 ski, bl\u00f8ffet p\u00e5 henne et par-tre \u00e5r for at hun skulle f\u00e5 konkurrere med dem som var eldre.", "Hun har alltid v\u00e6rt litt guttejente, sier hun, det var s\u00e5 mange intriger med jentene som roterte p\u00e5 hvem som var inne i varmen, og hvem som var ute i kulda.", "Hun husker godt den dagen p\u00e5 Juvassbreen under Galdh\u00f8piggen. Hun var ni. Men hun husker ikke alt. Det var store kuler og speilblank is, og beskjeden fra treneren var at hun skulle kj\u00f8re tre svinger. S\u00e5 stanse. S\u00e5 tre nye svinger. S\u00e5 stanse.", "\u2013 Ingen av gutta ville kj\u00f8re f\u00f8rst. Jeg sa ja. Men jeg var ni \u00e5r i hodet og hadde ikke f\u00e5tt med meg beskjeden om \u00e5 stanse. Jeg v\u00e5knet da de fraktet meg ned til Lom. Leppa var kl\u00f8vd, tenner var utsl\u00e5tt, jeg kastet opp og bl\u00f8dde fra \u00f8rene, og i all hast ble jeg fraktet med helikopter til \u00c5lesund. Tre brudd i kjeven. Jeg ble operert. Fikk to falske fortenner og tannregulering. Jeg l\u00e6rte tidlig at du ikke skal tulle med denne sporten.", "Hun vant landsfinaler og hovedlandsrenn, hun var barnestjerne, men for konkurrentene fra \u00d8stlandet var hun ogs\u00e5 bondetuppa med panneluggen ned i skibrillene, som slet med nerv\u00f8sitet og kasta opp p\u00e5 start. Hun kom p\u00e5 ungdomslandslaget som tolv\u00e5ring, kj\u00f8rte mot Anna Fenninger og Tina Weirather, vanket i det samme milj\u00f8et som Marcel Hirscher, som senere ble superstjerner. Hun vant sitt f\u00f8rste europacuprenn da hun var 16, samme \u00e5r som hun tok sine f\u00f8rste poeng i verdenscupen, og \u00e5ret etter kom gjennom-bruddet med en niendeplass. 17 \u00e5r gammel var hun ranket som nummer ti i verden i stor-slal\u00e5m. Men s\u00e5 var det denne treneren, \u00f8sterrikeren Wolfgang Frandel.", "\u2013 Dette er et t\u00f8ft, mannsdominert milj\u00f8, og flere av de yngste jentene reiste rundt med foreldrene sine. Men jeg hadde ingen rundt meg som kunne beskytte meg og sette grenser, mens treneren pushet og ville for mye: \u00abN\u00e5 m\u00e5 du komme deg p\u00e5 pallen!\u00bb \u00abTror du at du kan fortsette s\u00e5nn s\u00e5 tar du fullstendig feil!\u00bb", "\u2013 Du reiste delvis sammen med din s\u00f8ster Lene, som ogs\u00e5 var p\u00e5 landslaget?", "-Ja, og vi bodde p\u00e5 samme rom, men vi snakket ikke sammen om s\u00e5nne problemer. Vi var heller ikke i den alderen at vi st\u00f8ttet hverandre p\u00e5 den m\u00e5ten, selv om vi begge syntes dette presset var vanskelig. Etter hvert trodde jeg det var meg det var noe feil med meg, at jeg rett og slett ikke var god nok, men n\u00e5 i ettertid ser jeg jo at jeg gjorde veldig mye bra. Jeg var atten \u00e5r og kom p\u00e5 femteplass i Zagreb!", "Nina var 19 og skulle inn i en ny sesong da hun skadet leggen under spensttrening. De fant ikke noe galt p\u00e5 r\u00f8ntgenbildene, treneren mener hun sutrer, og for \u00e5 lindre smertene la hun etter hvert om kj\u00f8restilen.", "\u2013 Alt ble feil. Jeg mistet all selvtilliten og ble sendt til idrettspsykolog, noen mente det satt i hodet. Driver du toppidrett m\u00e5 du ha lidenskap for det du driver med, men jeg var bare ulykkelig. I januar 2011, etter \u00e5 ha slitt to \u00e5r med en skade ingen fant ut av, sa jeg stopp og bestemte meg for \u00e5 slutte hvis jeg ikke ble skadefri.", "F\u00f8rst to \u00e5r etter skadeutbruddet ble det tatt detaljerte r\u00f8ntgenbilder som viste at smertene antagelig skyldtes et tretthetsbrudd. Kirurgene kuttet noen nerver, drillet seks hull i beinet for \u00e5 f\u00e5 det til \u00e5 gro friske celler, og i august 2011 var Nina L\u00f8seth tilbake p\u00e5 ski.", "\u2013 Ingen, vel, kanskje mamma og pappa og samboeren min, men ellers var det ingen som trodde jeg skulle komme tilbake i verdens-toppen.", "\u2013 Stolt?", "\u2013 Ja, det er jeg.", "Sakte, men sikkert har Nina L\u00f8seth kj\u00f8rt seg opp i verdenseliten, og i fjor fikk hun sin f\u00f8rste pallplass. Ti \u00e5r etter hennes debut i verdens-cupen, gikk hennes mor Sissel hvilel\u00f8st rundt p\u00e5 badet hjemme i Klokkersundet i \u00c5lesund, hun turte ikke \u00e5 se p\u00e5 da datteren banket hele verdenseliten. Selv ble Nina L\u00f8seth satt litt ut under premieutdelingen da Italias alpinlegende Alberto Tomba tok regien, og hun begynte \u00e5 le fordi hun sa til Tomba at hun var \u00abstarstruck.\u00bb", "Kvelden f\u00f8r rennet her i Flachau ble alpinstjernene kj\u00f8rt p\u00e5 motorsykkel fram til scenen hvor et par-tre tusen mennesker hadde m\u00f8tt fram i drittv\u00e6ret for \u00e5 se jentene f\u00e5 sine startnummer, og speakeren sa et eller annet om at han syntes L\u00f8seth hadde for mye kl\u00e6r.", "\u2013 Kvinnelige toppidrettsut\u00f8vere blir lett betraktet som sexsymboler?", "\u2013 Jeg har noen venninner som p\u00e5peker akkurat det der. \u00abD\u00e6ven gitt,\u00bb kan de si, \u00abn\u00e5 ble det vel mye kamerafokus p\u00e5 r\u00e6va di!\u00bb Men s\u00e5nn er det jo p\u00e5 guttesida ogs\u00e5. Jeg har ikke noen sterke meninger om det der. Noen velger \u00e5 opptre lettkledd, men da m\u00e5 de ikke syte etterp\u00e5 for at det kommer reaksjoner.", "\u2013 Har du selv opplevd \u00e5 bli spurt om noe i den retning?", "\u2013 Ja, mannebladet FHM ville ha meg p\u00e5 noen lettkledde fotoshoot, det takket jeg nei til, men da jeg var 16 stilte jeg sammen med resten av landslaget opp for KK Kropp. Kvinnebladet! I bare bokser og bh, innsmurt i olje og p\u00e5 h\u00f8ye h\u00e6ler, ble vi fotografert p\u00e5 en mountainbike! N\u00e5r jeg tenker tilbake p\u00e5 det der s\u00e5 var det ikke innafor i det hele tatt. Jeg var 16 og tenkte at dette var upassende, dette var ikke meg, og jeg var ikke komfortabel med \u00e5 bli seksualisert p\u00e5 en s\u00e5nn m\u00e5te. Hedda Berntsen, som var eldre enn oss andre, satte ned foten og tok styringa over sitt eget bilde. Det samme ville jeg gjort i dag. Heldigvis ble det gjort en avtale om at de bildene ikke skulle brukes andre steder enn akkurat i det ene magasinet.", "Mye av framgangen til Nina L\u00f8seth har kommet etter at hun fikk Tim Gfeller som trener, en kanadier som regnes blant de beste i alpin-verdenen.", "\u2013 Gfeller sier han vil ha deg mer crazy i l\u00f8ypa?", "\u2013 F\u00f8r, da jeg var yngre, vant jeg uten egentlig \u00e5 gi gass, men for \u00e5 vinne her m\u00e5 du ut av komfortsonen. Jeg har seks gir, men s\u00e5 langt i karrieren har jeg ikke v\u00e6rt borti det sjette giret under konkurranse, jeg hadde et h\u00f8yt femtegir da jeg vant p\u00e5 ny\u00e5ret.", "\u2013 Hvordan er det sjette giret?", "\u2013 Marcel Hirscher forklarer det med at han ikke husker en eneste port fordi han er s\u00e5 til stede i \u00f8yeblikket. Men jeg husker jo alltid hva jeg har gjort p\u00e5 vei nedover l\u00f8ypa, haha.", "\u2013 Hva tenkte du da du kj\u00f8rte i g\u00e5r kveld?", "\u2013 Jeg h\u00f8rte speakeren som sa at jeg l\u00e5 \u00e5tte tiendedeler bak, og da tenke jeg, \u00e5 s\u00f8ren, dette g\u00e5r ikke fort nok, og s\u00e5 tenkte jeg, \u00e5 fy s\u00f8ren her var det mye folk. Og det er ikke bra n\u00e5r du legger merke til det som skjer rundt deg.", "\u2013 Nerv\u00f8s?", "\u2013 Nei, jeg har sluttet \u00e5 spy p\u00e5 start. N\u00e5 koser jeg meg og kan kjenne p\u00e5 den gode opplevelsen. F\u00f8r rennet i g\u00e5r ble jeg st\u00e5ende og se p\u00e5 stjernene, p\u00e5 naturen, det var s\u00e5 vakkert. Jeg er jo et f\u00f8lelsesmenneske.", "\u00abHistoriske s\u00f8stre i VM\u00bb, skrev VG f\u00f8r VM i Val d'Isere i 2009, da b\u00e5de Lene, Mona og Nina L\u00f8seth skulle starte. Dagen etter skrev avisen at det ble en \u00abhistorisk nedtur.\u00bb", "\u2013 Jeg tok meg n\u00e6r av det der, jeg har ogs\u00e5 tatt meg veldig n\u00e6r av kommentarene til nettroll som skriver s\u00e5nne ting som, \u00abfaen ta, jeg er s\u00e5 lei disse L\u00f8seth-s\u00f8strene, kan de ikke slutte alle sammen!\u00bb", "\u2013 Du ble med p\u00e5 OL-vinner Kari Traas kampanje mot netthets, sammen med blant andre langrennsstjernene Therese Johaug og Ingvild Flugstad \u00d8stberg. Hvorfor?", "\u2013 Det var viktig for meg fordi jeg ser hvor mye samfunnet har endret seg bare siden jeg vokste opp. Det er veldig skremmende det som foreg\u00e5r p\u00e5 internett, og jeg er glad jeg slapp \u00e5 vokse opp med sosiale medier som en del av hverdagen, det er mange f\u00e6le folk som gjemmer seg bak den anonymiteten internett gir dem. Jeg har brukt altfor mye tid p\u00e5 \u00e5 tenke p\u00e5 hva andre synes om meg, n\u00e5 pr\u00f8ver jeg heller \u00e5 gj\u00f8re det til en styrke at jeg er et f\u00f8lelsesmenneske. I f\u00f8lelsene ligger jo ogs\u00e5 lidenskapen for det jeg gj\u00f8r, og p\u00e5gangsmotet.", "Hun driver yoga og mediterer, og har de siste fire \u00e5rene hatt en mental trener, den samme som benyttes av kvinnelandslaget i langrenn. Og s\u00e5 sier hun stadig vekk til seg selv at dette tross alt bare er idrett, selv om den betyr s\u00e5 ufattelig mye for henne akkurat n\u00e5.", "\u2013 De rundt deg sier du f\u00f8rst og fremst er snill?", "\u2013 Det er fint \u00e5 h\u00f8re, jeg setter de n\u00e6rmeste rundt meg veldig h\u00f8yt, ofte foran meg selv, og f\u00f8ler meg noen ganger som en egoist fordi jeg er s\u00e5 mye borte fra dem. Jeg ser foreldrene mine sjelden, men har mye kontakt med dem p\u00e5 telefon. Besteforeldrene mine ser jeg nesten aldri. Men samtidig vet jeg at de er stolte av det jeg driver med. S\u00e5nn sett gir jeg jo ogs\u00e5 noe tilbake.", "Hun er samboer med Herman Haver-Mathisen, de ble sammen da hun var seksten, da de begge kj\u00f8rte p\u00e5 E-cuplaget. Da hun senere tatoverte en sn\u00f8krystall p\u00e5 den ene ringfingeren, ringte hun f\u00f8rst hjem til sin mor for \u00e5 sp\u00f8rre hvilken h\u00e5nd gifteringen skulle sitte p\u00e5, den fingeren ville hun spare til Herman.", "\u2013 Planen er \u00e5 gifte oss et eller annet sted i utlandet neste \u00e5r, det er s\u00e5 mye drittv\u00e6r i \u00c5lesund og jeg orker ikke \u00e5 fryse p\u00e5 min egen bryllupsdag. Jeg gleder meg til \u00e5 f\u00e5 barn, jeg har hatt lyst p\u00e5 barn siden jeg var seksten og s\u00e5nn sett er det vel bra at jeg hadde skikarrieren. Men jeg har jo funnet mannen, og da er halve jobben gjort.", "Det er fint \u00e5 tenke p\u00e5 det med barn, sier hun, men det er ikke alltid fint \u00e5 tenke p\u00e5 det dagens barn kan komme til \u00e5 oppleve n\u00e5r de blir eldre. P\u00e5 renndager lever hun stort sett i bobla, men under frokosten var hun inne p\u00e5 nett-avisene og fikk med seg terroren i Istanbul.", "\u2013 Det er ei skummel utvikling, og det er lett \u00e5 glemme hvor godt vi har det i Norge hvor de fleste av oss er privilegerte og lever et veldig beskyttet liv. Jeg kan ligge v\u00e5ken om natta og tenke p\u00e5 lidende mennesker jeg har lest om i avisa. Det b\u00f8r v\u00e6re en selvf\u00f8lge at vi skal ta imot mennesker som flykter fra krig og elendighet, og etter min mening b\u00f8r vi ta imot langt flere. N\u00e5 m\u00e5 regjeringen ta tak i integreringen og gj\u00f8re jobben, s\u00e5 de som kommer kan f\u00e5 en trygg framtid i Norge. S\u00e5 m\u00e5 nordmenn flest l\u00e6re seg \u00e5 bli mer tolerante!", "\u2013 Interessert i politikk?", "\u2013 Ikke s\u00e5 veldig, men jeg f\u00f8lger jo med og stemte H\u00f8yre sist valg, kanskje mest fordi foreldrene mine gj\u00f8r det, men jeg liker Erna, hun virker som ei folkelig og sterk dame.", "Skiforbundet betaler alle kostnadene til L\u00f8seth under sesongen, og hun har inntekter fra skimerket hun kj\u00f8rer p\u00e5. I tillegg til pengepremier.", "En seier her i Flachau ville gitt henne rundt sju hundre tusen kroner i sveitserfranc, femteplass ga henne bare noen f\u00e5 titusen. Til sammen denne sesongen har hun tjent i underkant av en million kroner i premiepenger, if\u00f8lge det internasjonale skiforbundets egne hjemmesider, og det er vanlig at skimerket betaler omtrent tilsvarende.", "Hun aner ikke hva hun tjener, sier hun, pengene g\u00e5r direkte inn p\u00e5 et l\u00f8perfond som administreres av skiforbundet.", "\u2013 De beste tjener sikkert mange, mange millioner vil jeg tro, men jeg har ikke regnet p\u00e5 det der, det ville ikke g\u00e5tt bra om jeg fokuserte p\u00e5 pengene. Ja, livet dreier seg mye om penger, du jobber for \u00e5 overleve, men er det egentlig det livet handler om?", "\u2013 Tja, hva handler det om?", "\u2013 Jeg er heldig som kan drive med det jeg elsker og samtidig tjene penger p\u00e5 det, men det viktigste for meg er familien og de n\u00e6rmeste rundt meg. Vi er \u00e5tte venninner som har holdt sammen siden vi gikk p\u00e5 skolen, og selv om jeg ikke er den beste til \u00e5 holde kontakten, betyr de mye for meg. Jeg har behov for denne trygg-heten opp i all denne s\u00e6re livsstilen vi har som toppidrettsut\u00f8vere.", "Hun sier hun ser storheten i naturen. Det vakre Nordvestlandet, fjorder og fjell, og over alt denne naturen. Hun er ikke kristen, sier hun, men hun tror p\u00e5 noe mer. Noe m\u00e5 det v\u00e6re.", "\u2013 Vi ville konfirmere oss i kirka alle s\u00f8sknene, men vi trente s\u00e5 mye at vi ikke hadde mulighet til \u00e5 dukke opp p\u00e5 alle timene. Da sa kirka nei, det ble et helvetes leven, og det endte med at vi konfirmerte oss borgerlig. Jeg vil ikke kalle meg personlig kristen, men jeg vil gifte meg i kirka.", "Samtidig som L\u00f8seth kjemper om \u00e5 komme p\u00e5 pallen i verdenscupen, dominerer de norske alpingutta sporten. Det er utrolig motiverende, sier hun, og kvinnelandslaget har i mange \u00e5r nytt godt av sponsorinntekter som herrelands-laget har s\u00f8rget for gjennom \u00e5 v\u00e6re s\u00e5 gode.", "\u2013 Det de gj\u00f8r er bare s\u00e5 sjukt, jeg tror ikke folk hjemme helt forst\u00e5r hvor stort dette er. Vi er sammen med gutta p\u00e5 samlinger f\u00f8r og etter sesongen, og vi kan n\u00e5r som helst kontakte dem for \u00e5 f\u00e5 gode r\u00e5d. De har skapt en vinnerkultur som smitter over p\u00e5 oss. Snart kommer det nye jenter opp, vi har noen seksten-sytten\u00e5ringer som er blant de beste i verden.", "\u2013 Hva gj\u00f8r du n\u00e5r skikarrieren er over?", "\u2013 Jeg har et godt samarbeid med det norske klesmerke Maggy, og ser for meg \u00e5 g\u00e5 inn i klesindustrien. Ellers leser jeg alt jeg kommer over av b\u00f8ker om mental trening og tenkte en stund p\u00e5 \u00e5 studere psykologi, men det f\u00e5r i s\u00e5 fall komme senere. Mange trodde jeg var utg\u00e5tt p\u00e5 dato i denne sporten, men jeg ser p\u00e5 meg selv som en god flaske vin. Jeg er 26 og kan holde det g\u00e5ende til jeg er 33\u201334. Jeg har f\u00e5tt en ny sjanse, og den skal jeg utnytte.", "S\u00e5 vil hun reise mer, sier hun, se mer enn bare skisteder. Hun har lest Shantaram av Gregory David Roberts, en heroinmisbruker som ble d\u00f8mt til 19 \u00e5rs fengsel og r\u00f8mte til Bombay. Hun vil til India. Men ikke n\u00e5. N\u00e5 er m\u00e5let \u00e5 kj\u00f8re fort p\u00e5 ski.", "\u2013 Men det er feil \u00e5 tenke at du skal bli best i verden, den smellen har jeg g\u00e5tt p\u00e5 f\u00f8r. Jobben min er \u00e5 kj\u00f8re fortest mulig og hele tiden forbedre meg teknisk, fysisk og mentalt. Ikke tenke resultat. Men m\u00e5let er jo at jeg skal se meg selv i ordentlig god form under OL i 2018.", "S\u00e5 sier hun at hun er d\u00f8dssulten. Og at det er lunsj. Og senere er det trening, og enda mer trening. Og ute i lobbyen sitter en eldre \u00f8sterriker med ei papplate.", "Som venter p\u00e5 \u00e5 f\u00e5 autografene til de norske alpinjentene."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "ff41e98e799f453f02b44dc6fefee3bd6f2fb5428a792e3b7137456e8a9e3fe5"}, {"field": "createtime", "value": "2016-01-23T07:21:09.000Z"}, {"field": "description", "value": "Nina L\u00f8seth, landets nye alpinstjerne, kan ligge v\u00e5ken om natta og tenke p\u00e5 alt det j\u00e6vlige som skjer i verden."}, {"field": "dominantimage", "value": "http://www.adressa.no/pluss/magasin/article12055762.ece/e7ppke/ALTERNATES/w980-default/Nina.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1d2945f0e53f6972293f1aefb472c290dfdf9fc6.jpg?597ce357"}, {"field": "dominantthumbnaildimensions", "value": "300x169"}, {"field": "heading", "value": ["Helt alpint -adressa.no", "Historisk fjorten \u00e5r etter", "En stjerne for hver av s\u00f8strene", "Bestemte seg tidlig", "Den vanskelige treneren", "Ble sendt til psykolog", "Angrer noen bilder", "M\u00e5 bli mer crazy", "Kan v\u00e5kne av lidelse", "Gutta er ledestjerner"]}, {"field": "id", "value": "1d2945f0e53f6972293f1aefb472c290dfdf9fc6"}, {"field": "keyword", "value": ["Nina L\u00f8seth", "\u00c5ge Winge", "Ukeadressa", "Alpint", "Portrettet", "Ski"]}, {"field": "keywords", "value": "Nina L\u00f8seth,\u00c5ge Winge,Ukeadressa,Alpint,Portrettet,Ski"}, {"field": "kw-category", "value": ["pluss", "magasin"]}, {"field": "kw-classification", "value": "sports"}, {"field": "kw-concept", "value": ["tro", "kj\u00f8re fort", "mental trener", "tenke", "vant", "sjette giret", "ligge v\u00e5ken", "kj\u00f8re"]}, {"field": "kw-entity", "value": ["lene", "mona og nina l\u00f8seth", "anna fenninger og tina weirather", "anna fenninger", "andrine flemmen", "juvassbreen", "erna", "isere", "galdh\u00f8piggen", "therese johaug og ingvild flugstad \u00f8stberg", "val", "e-cuplaget", "sissel", "klokkersundet", "maggy", "\u00f8stlandet", "nordvestlandet", "bjorli", "t-skjorta", "italias", "the", "h\u00f8yre", "shantaram", "flachau", "alpene", "game of thrones"]}, {"field": "kw-location", "value": ["bombay", "kropp", "\u00e5lesund", "mekka", "istanbul", "stranda", "zagreb", "lom", "innsbruck", "india", "\u00f8sterrike", "norge"]}, {"field": "kw-pageclass", "value": "article"}, {"field": "kw-person", "value": ["tina weirather", "kari traas", "nina l\u00f8seth", "santa caterina", "tim gfeller", "gregory david roberts", "marcel hirscher", "alberto tomba", "wolfgang frandel", "therese johaug", "elton dj\u00e5n", "herman haver-mathisen", "ingvild flugstad \u00f8stberg", "hedda berntsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12055762.ece/e7ppke/ALTERNATES/w980-default/Nina.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Helt alpint"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/23/Helt-alpint-12055770.ece"}, {"field": "pageclass", "value": ["article"]}, {"field": "publishtime", "value": "2016-01-23T07:16:02.000Z"}, {"field": "recs-articleid", "value": "12055770"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-23T07:16:02.000Z"}, {"field": "recs-rawtitle", "value": "Helt alpint -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Nina L\u00f8seth, landets nye alpinstjerne, kan ligge v\u00e5ken om natta og tenke p\u00e5 alt det j\u00e6vlige som skjer i verden."}, {"field": "thumbnail", "value": "http://content-thumbnail.cxpublic.com/content/thumbnail200x150/1d2945f0e53f6972293f1aefb472c290dfdf9fc6.jpg?597ce357"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-29T19:34:47.000Z"}, {"field": "title", "value": "Angrer lettkledde bilder"}, {"field": "url", "value": "http://www.adressa.no/pluss/magasin/2016/01/23/Helt-alpint-12055770.ece"}, {"field": "urlhash", "value": "1d2945f0e53f6972293f1aefb472c290dfdf9fc6"}], "score": 0.263086, "siteId": "9222270286501375973", "id": "1d2945f0e53f6972293f1aefb472c290dfdf9fc6"}

