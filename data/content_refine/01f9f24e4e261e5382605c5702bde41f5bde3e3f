{"fields": [{"field": "modifiedtime", "type": "time", "value": "2012-07-06T11:19:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sophie bergersen"}, {"field": "body", "value": ["Saken oppdateres.", "\u2013 Jeg har hatt mareritt hver natt om at gjerningsmannen har skutt meg. Han kommer p\u00e5 ulike tidspunkt, st\u00e5r der plutselig. S\u00e5 skyter han. Jeg klarer aldri \u00e5 flykte, sier Caroline Winge.", "Hun og kj\u00e6resten Erlend Fosseide Sellie befant seg i hovedhuset p\u00e5 Ut\u00f8ya sammen med tjue 20 andre ungdommer da de f\u00f8rste skuddene ble avfyrt. Erlend fikk med seg kj\u00e6resten inn p\u00e5 kj\u00f8kkenet. Caroline s\u00e5 et kj\u00f8lerom og fikk dratt med Erlend inn dit. Der gjemte de og en kokk seg i halvannen time f\u00f8r politiet kom. I det lille rommet sto ungdommene og holdt rundt hverandre. Frykten for at gjerningsmannen kunne finne dem var enorm.", "\u2013 Vi var livredde for at han skulle se d\u00f8ren som f\u00f8rte inn til oss. Hadde han \u00e5pnet den ville vi v\u00e6rt lette \u00e5 skyte, siden rommet ikke var st\u00f8rre enn \u00e9n kvadratmeter. Vi ble holdt oppdatert p\u00e5 sms fra andre p\u00e5 \u00f8ya om at gjerningsmannen var if\u00f8rt politikl\u00e6r. F\u00f8r eller siden ville det komme en politimann og \u00e5pne d\u00f8ren. Om det var noen som skulle skyte eller redde oss visste vi ikke, forteller Caroline.", "Erlend sendte en melding til moren og faren der han skrev: \u00abDet er skudd p\u00e5 Ut\u00f8ya. Ikke ring, vi er p\u00e5 kj\u00f8lerommet\u00bb. Han la ogs\u00e5 ut en melding p\u00e5 Facebook-siden sin der han skrev at han var sammen med kj\u00e6resten og at det var avfyrt flere skudd p\u00e5 \u00f8ya. Caroline forteller at de tre ungdommene var oppskaket, men at ingen gr\u00e5t. Erlend ristet over hele kroppen. Han var iskald siden det hadde regnet mye i l\u00f8pet av dagen. Ungdommene pr\u00f8vde \u00e5 muntre hverandre opp.", "\u2013 Jeg sa til Erlend flere ganger hvor h\u00f8yt jeg elsker ham. Vi er s\u00e5 glade for at vi var sammen. At vi ikke var p\u00e5 hvert v\u00e5rt sted p\u00e5 \u00f8ya.", "Politiet kom til slutt. De s\u00e5 f\u00f8rst bare Erlend og kokken. Caroline gikk frem og overga seg. Hun stolte ikke p\u00e5 politimannen som hentet dem. Hun trodde det var en annen gjerningsmann, men tenkte at han allikevel kom til \u00e5 finne henne i det lille rommet.", "Da de kom ut i gangen s\u00e5 de tjue 20 andre som satt opp mot veggen. De holdt hendene over hodet, og visste fortsatt ikke om de var trygge da eller om de var gisler.", "\u2013 Det gikk s\u00e5 mange tanker rundt i hodet mitt. Jeg stolte ikke p\u00e5 noen som var ikledd politiuniform, forteller Caroline.", "De skadde ble b\u00e5ret ut av storsalen. Ungdommene i gangen hadde blod i ansiktet. Det var dammer av blod p\u00e5 gulvet.", "\u2013 Politiet spurte om det var noen som kunne f\u00f8rstehjelp. Jeg meldte meg frivillig. Jeg ble sendt inn i storsalen for \u00e5 hjelpe ei jente som var blitt skutt ved hovedpuls\u00e5ren i halsen og i skulderen. Hun l\u00e5 sammen med flere av de d\u00f8de. Jeg m\u00e5tte dra unna to lik for \u00e5 komme frem til henne, sier Caroline.", "Jenta hadde nesten ikke puls, men var bevisst. S\u00e5rene hennes hadde sluttet \u00e5 bl\u00f8.", "\u2013 Jeg fortalte henne at jeg var her for \u00e5 redde henne. Hun ropte av smerte da jeg bevegde p\u00e5 henne. Spurte om hun kunne f\u00e5 fikk noe \u00e5 bite p\u00e5.", "Caroline forteller om mobiltelefoner som ringte i rommet da hun hjalp den skadde jenta. En mobiltelefon l\u00e5 i h\u00e5nden p\u00e5 ei jente som var drept. Akkurat n\u00e5r Caroline gikk ut fra storsalen tikket det inn en melding p\u00e5 mobilen til en av de d\u00f8de. Bildene i rommet hang skjevt, og det var skuddskader i hele rommet.", "\u2013 Hadde vi ikke flyttet oss til kj\u00f8lerommet ville vi mest sannsynlig ha ligget der selv, sier Erlend og klemmer h\u00e5nden til kj\u00e6resten.", "Hun legger hodet inntil skulderen hans. \u00d8ynene er fylt av t\u00e5rer.", "Kj\u00e6resteparet har kjent hverandre siden f\u00f8rsteklassen p\u00e5 barneskolen. De forteller at de ble kj\u00e6rester etter at de var p\u00e5 Ut\u00f8ya i fjor. Tre dager etter massakren har ungdommene latt inntrykkene synke inn, men stressniv\u00e5et er fortsatt h\u00f8yt.", "\u2013 Vi g\u00e5r rundt med en angst inni oss. F\u00e5r ikke til \u00e5 slappe av. F\u00f8lelsene ligger utenp\u00e5 kroppen. Jeg har ingen matlyst. Kjenner smaken av blod i nesten alt jeg spiser og lukter blod i omgivelsene rundt meg, sier Caroline.", "Verken hun eller Erlend takler \u00e5 bli skremt og lyden av sirener er forferdelig.", "\u2013 Vi er sammen hver dag og hver kveld for \u00e5 slippe \u00e5 v\u00e6re alene. Sover sammen hver natt og pr\u00f8ver \u00e5 koble av innimellom. En gjeng av oss var samlet i g\u00e5r for \u00e5 tenne lys, og s\u00f8ndag s\u00e5 vi film med dem. Vi vil v\u00e6re sammen med noen som har v\u00e6rt p\u00e5 Ut\u00f8ya. Noen som forst\u00e5r hva vi har v\u00e6rt gjennom. Vi tr\u00f8ster hverandre, muntrer opp og deler glede og sorg. Vi har blitt en sammensveiset gjeng de siste dagene."]}, {"field": "category0", "value": "nyheter"}, {"field": "category1", "value": "nyheter|terrorangrepet"}, {"field": "contenthash", "value": "ca988d61aaa2812b98e80b21dd8ed2e15b55f72946efeb263b3f829003241e24"}, {"field": "createtime", "value": "2017-05-01T08:38:06.000Z"}, {"field": "description", "value": "Kj\u00e6resteparet fra By\u00e5sen gjemte seg i et kj\u00f8lerom da gjerningsmannen herjet. De kjenner fortsatt blodlukten rundt seg."}, {"field": "dominantimage", "value": "http://www.adressa.no/incoming/article1400120.ece5/ALTERNATES/w980-default/kj%C3%A6rester"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/01f9f24e4e261e5382605c5702bde41f5bde3e3f.jpg?5996024b"}, {"field": "dominantthumbnaildimensions", "value": "300x169"}, {"field": "heading", "value": ["- Frykten fra Ut\u00f8ya forf\u00f8lger oss -adressa.no", "Sendte meldinger hjem", "Utf\u00f8rte f\u00f8rstehjelp", "Mat smaker blod"]}, {"field": "id", "value": "01f9f24e4e261e5382605c5702bde41f5bde3e3f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "terrorangrepet"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["politiet", "jente", "\u00f8ya", "meldte", "dag", "lille rommet", "hverandre", "blod", "gjerningsmann", "kj\u00e6resten", "ungdommer", "skudd", "kj\u00f8lerom", "rommet"]}, {"field": "kw-entity", "value": ["ut\u00f8ya", "by\u00e5sen"]}, {"field": "kw-pageclass", "value": "article"}, {"field": "kw-person", "value": ["caroline winge", "erlend fosseide sellie"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/terrorangrepet"]}, {"field": "og-image", "value": "http://www.adressa.no/incoming/article1400120.ece5/ALTERNATES/w980-default/kj%C3%A6rester"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Frykten fra Ut\u00f8ya forf\u00f8lger oss"}, {"field": "og-type", "value": "article"}, {"field": "og-url", "value": "http://www.adressa.no/nyheter/terrorangrepet/article1668276.ece"}, {"field": "pageclass", "value": ["article"]}, {"field": "publishtime", "value": "2011-07-27T06:28:26.000Z"}, {"field": "recs-articleid", "value": "850639"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|terrorangrepet"}, {"field": "recs-publishtime", "value": "2011-07-27T06:28:26.000Z"}, {"field": "recs-rawtitle", "value": "- Frykten fra Ut\u00f8ya forf\u00f8lger oss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/terrorangrepet"]}, {"field": "teaser", "value": "Kj\u00e6resteparet fra By\u00e5sen gjemte seg i et kj\u00f8lerom da gjerningsmannen herjet. De kjenner fortsatt blodlukten rundt seg."}, {"field": "thumbnail", "value": "http://content-thumbnail.cxpublic.com/content/thumbnail200x150/01f9f24e4e261e5382605c5702bde41f5bde3e3f.jpg?5996024b"}, {"field": "thumbnailfullheightdimensions", "value": "200x2232"}, {"field": "timestamp", "value": "2017-08-17T20:53:31.000Z"}, {"field": "title", "value": "- Frykten fra Ut\u00f8ya forf\u00f8lger oss"}, {"field": "url", "value": "http://www.adressa.no/nyheter/terrorangrepet/article1668276.ece"}, {"field": "urlhash", "value": "01f9f24e4e261e5382605c5702bde41f5bde3e3f"}], "score": 0.7981304, "siteId": "9222270286501375973", "id": "01f9f24e4e261e5382605c5702bde41f5bde3e3f"}

