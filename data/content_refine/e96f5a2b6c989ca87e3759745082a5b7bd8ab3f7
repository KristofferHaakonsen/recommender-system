{"fields": [{"field": "modifiedtime", "type": "time", "value": "2012-11-30T10:31:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "peter a. kjeldsberg. direkt\u00f8r ringve museum"}, {"field": "body", "value": ["Saken oppdateres.", "Idag er det 200 \u00e5r siden Ludvig Mathias Lindeman ble f\u00f8dt i Trondheim \u2013 som syvende barn i en s\u00f8skenflokk p\u00e5 i alt ti.", "Det var ikke mye i hans oppvekst som skulle tyde p\u00e5 at han etter hvert ble den betydeligste samler av norske folkemelodier ved siden av \u00e5 v\u00e6re internasjonalt bejublet organist og komponist. Kanskje glemmer vi at Ludvig Mathias Lindeman laget musikken til f eks Et barn er f\u00f8dt i Bethlehem, P\u00e5skemorgen slukker Sorgen, Mellom bakkar og berg \u2013 melodier som nesten sitter i ryggmargen p\u00e5 oss alle.", "Hans far Ole Andreas Lindeman var organist i V\u00e5r Frue kirke og \u00f8nsket ingen musikalsk l\u00f8pebane for sin s\u00f8nn, men det skulle vise seg at dette var uunng\u00e5elig.", "Det var ingen selvf\u00f8lge med regelmessig skolegang for alle ti barn, og Ludvig Mathias fikk stort sett n\u00f8ye seg med \u00e5 bli undervist av sin far og eldre s\u00f8sken det de hadde l\u00e6rt i skolen. Da hadde det allerede vist seg at han hadde helt uvanlige musikalske evner. Antagelig ble ogs\u00e5 han oppl\u00e6rt til \u00e5 spille p\u00e5 et av de klavikord som fulgte med fra farens studie\u00e5r i K\u00f8benhavn og som i dag befinner seg i samlingene p\u00e5 Ringve Museum.", "Ole Andreas lot sin s\u00f8nn debutere som 12 \u00e5ring p\u00e5 en av sine konserter i Trondheim, og fra han var 18 m\u00e5tte Ludvig Mathias flere ganger vikariere for faren. Men akademisk utdannelse skulle han allikevel ha, og som 21 \u00e5ring i 1833 ble han sendt til Christiania for \u00e5 ta artium og deretter studere teologi. For \u00e5 klare seg \u00f8konomisk, men sikkert ogs\u00e5 av naturlig musikalsk trang, spilte Ludvig Mathias cello i Christiania Theaters orkester og vikarierte for sin eldre bror Jacob Andreas som var ansatt som organist i V\u00e5r Frelsers kirke, n\u00e5v\u00e6rende Oslo domkirke, der han etter hvert selv ble organist fram til sin d\u00f8d i 1887.", "Om det gikk tregt med studiene var Ludvig Mathias desto mer aktiv i Studentersamfundet i Christiania der han ble en travel leder for musikkvirksomheten. Her traff han kunstnere og historikere, og ble p\u00e5virket av tidens id\u00e9er om de nasjonale verdier. Ganske sikkert m\u00f8tte han her Henrik Wergeland som i 1838 fikk Ludvig Mathias til \u00e5 komponere musikken til sitt syngespill Campbellerne. Dermed ble Ludvig Mathias ogs\u00e5 involvert i det ber\u00f8mte teaterslaget, en kamp mellom \u00abDanomanerne\u00bb og Norskhedspartiet\u00bb som endte i skikkelig slagsm\u00e5l og blir omtalt som en av norsk teaters mest ber\u00f8mte skandaler.", "Hans interesse for den norske nasjonale musikkarv var imidlertid vekket og i 1848 fikk han st\u00f8tte fra universitetet til en reise for \u00e5 samle inn salmetoner fra \u00abFjeldstr\u00f8kene\u00bb. Dette var begynnelsen til det som gj\u00f8r at Ludvig Mathias\u2019 navn for alltid st\u00e5r s\u00e5 sentralt i norsk musikkhistorie \u2013 nemlig utgivelsene i hefter av \u00c6ldre og nyere Fjeldmelodier.", "Utgivelsen av disse mer enn 3 000 melodier kom til \u00e5 bli helt avgj\u00f8rende for komponister som for eksempel Edvard Grieg og Johan Svendsen og deres bestrebelser p\u00e5 \u00e5 skape en norsk tone i musikken \u2013 st\u00e5r det \u00e5 lese i Norges musikkhistorie.", "Fortsatt reisest\u00f8tte til innsamlingsarbeidet var ingen selvf\u00f8lge \u2013 men en ulykke satte imidlertid fart i myndighetenes forst\u00e5else. Det Norske Selskab til Fremme af Nationalitet i Litteratur og Kunst ble etablert i 1859. Her opptr\u00e5dte en aften Ludvig Mathias sammen med Ole Bull og under konserten kom det melding om at det lindemanske hjem sto i brann. Utrolig nok ble en samling upubliserte folketoner reddet, men Bj\u00f8rnson utnyttet muligheten til \u00e5 skrive en sterk appell om verdien av Ludvig Mathias\u2019 innsamlingsarbeide. Innlegget fikk gjennomslag og f\u00f8rte til en \u00e5rlig st\u00f8tte fra 1860.", "Ludvig Mathias var en fremragende orgelspiller, ikke bare for gudstjenester, men ogs\u00e5 som en begavet improvisat\u00f8r, og da et nytt orgel skulle innvies i Royal Albert Hall i London i 1871, ble han invitert sammen med blant andre Bruckner og Saint-Sa\u00ebns for \u00e5 spille. P\u00e5 til sammen \u00e5tte konserter improviserte han over norske folkemelodier \u2013 til stormende begeistring for 3000 blaserte tilh\u00f8rere.", "Gjennom sin far var Ludvig Mathias oppdratt i en musikalsk tradisjon med bakgrunn i blant andre Bachs musikk. Han skulle etter hvert fjerne seg fra farens musikalske oppfatning og ble part i en av de st\u00f8rste debatter i norsk musikkhistorie. P\u00e5 oppdrag fra departementet ble Ludvig Mathias i 1870 bedt om \u00e5 lage en ny koralbok. Han \u00f8nsket \u00e5 gj\u00f8re salmemelodiene lett syngbare og enkelt tilgjengelige for alle. Her m\u00f8tte han sterk motstand fra kolleger som ville at menighetene skulle opp\u00f8ves til kunstnerisk h\u00f8yverdig sang selv om dette var krevende. Dette f\u00f8rte til en langvarig disputt der til slutt Ludvig Mathias\u2019 syn vant fram med sin nye koralbok som ble utgitt i 1877. I den finner vi flere av hans melodier som har v\u00e6rt blant de mest benyttede som f eks Kj\u00e6rlighet er Lysets kilde og No livnar det i lundar.", "Som komponist fikk han for \u00f8vrig mange \u00e6refulle oppdrag bl a i sin hjemby da han ble bedt om \u00e5 skrive musikk til kroningen av Oscar II i Nidarosdomen i 1873.", "Ludvig Mathias Lindeman kom til \u00e5 prege det musikalske Norge p\u00e5 mange m\u00e5ter \u2013 ogs\u00e5 som pedagog. Etter \u00e5 ha utfordret myndighetene mange ganger til \u00e5 ta et offentlig ansvar for musikkutdannelsen, tok han sammen med sin s\u00f8nn Peter i 1883 initiativ til opprettelsen av Organistskolen. Denne utviklet seg etter hvert til Musikkonservatoriet i Oslo som igjen \u2013 i 1973 \u2013 omsider ble overtatt av staten og omdannet til Norges Musikkh\u00f8gskole."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "8e11fb0911391fa70d75c389ae4234e66752c553c7a664ac27bb1c97c4f03a55"}, {"field": "createtime", "value": "2015-11-27T12:03:59.000Z"}, {"field": "description", "value": "Han komponerte noen av v\u00e5re kj\u00e6reste salmemelodier og samlet inn mer enn 3000 folketoner."}, {"field": "dominantimage", "value": "http://www.adressa.no/incoming/article6729411.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e96f5a2b6c989ca87e3759745082a5b7bd8ab3f7.jpg?5959077d"}, {"field": "dominantthumbnaildimensions", "value": "300x169"}, {"field": "heading", "value": "Gratulerer med dagen, Lindeman! -adressa.no"}, {"field": "id", "value": "e96f5a2b6c989ca87e3759745082a5b7bd8ab3f7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "arts-and-entertainment"}, {"field": "kw-company", "value": "bethlehem"}, {"field": "kw-concept", "value": ["norske folkemelodier", "melodier", "far", "musikalsk", "musikk", "norsk", "norsk musikkhistorie"]}, {"field": "kw-entity", "value": ["v\u00e5r frue", "litteratur og kunst", "norskhedspartiet", "nidarosdomen", "fjeldstr\u00f8kene", "nationalitet", "norges musikkh\u00f8gskole", "fremme", "christiania theaters", "\u00e6ldre", "studentersamfundet", "bruckner og saint-sa\u00ebns", "v\u00e5r frelsers", "bj\u00f8rnson", "peter", "kj\u00e6rlighet", "lindeman", "bachs", "ringve museum", "organistskolen", "fjeldmelodier", "royal albert hall", "campbellerne", "edvard grieg og johan svendsen", "musikkonservatoriet", "sorgen", "lysets", "norske selskab", "p\u00e5skemorgen", "danomanerne"]}, {"field": "kw-location", "value": ["london", "trondheim", "oslo", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["jacob andreas", "ludvig mathias lindeman", "ole bull", "johan svendsen", "ole andreas", "ole andreas lindeman", "edvard grieg", "oscar ii", "henrik wergeland", "ludvig mathias"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article6729411.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gratulerer med dagen, Lindeman!"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article6729387.ece"}, {"field": "pageclass", "value": ["article"]}, {"field": "publishtime", "value": "2012-11-28T04:00:04.000Z"}, {"field": "recs-articleid", "value": "6729387"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2012-11-28T04:00:04.000Z"}, {"field": "recs-rawtitle", "value": "Gratulerer med dagen, Lindeman! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Han komponerte noen av v\u00e5re kj\u00e6reste salmemelodier og samlet inn mer enn 3000 folketoner."}, {"field": "thumbnail", "value": "http://content-thumbnail.cxpublic.com/content/thumbnail200x150/e96f5a2b6c989ca87e3759745082a5b7bd8ab3f7.jpg?5959077d"}, {"field": "thumbnailfullheightdimensions", "value": "200x1323"}, {"field": "timestamp", "value": "2017-07-02T14:47:25.000Z"}, {"field": "title", "value": "Gratulerer med dagen, Lindeman!"}, {"field": "url", "value": "http://www.adressa.no/meninger/kronikker/article6729387.ece"}, {"field": "urlhash", "value": "e96f5a2b6c989ca87e3759745082a5b7bd8ab3f7"}], "score": 0.9828645, "siteId": "9222270286501375973", "id": "e96f5a2b6c989ca87e3759745082a5b7bd8ab3f7"}

