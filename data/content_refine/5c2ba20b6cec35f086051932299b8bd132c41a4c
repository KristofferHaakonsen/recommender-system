{"fields": [{"field": "modifiedtime", "type": "time", "value": "2017-01-05T19:04:21.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTNU-fusjon", "Hist", "Gunnar Bovim", "ingeni\u00f8r"]}, {"field": "author", "value": ["ronny kjelsberg", "universitetslektor", "fakultet for teknologi", "ntnu", "fakultetstillitsvalgt", "ntl"]}, {"field": "body", "value": ["Saken oppdateres.", "Mandag 19. desember 2016 var jeg p\u00e5 en h\u00f8ytidelig innvielse av det nye teknologibygget p\u00e5 Kalvskinnet. En innvielse som ironisk nok ogs\u00e5 fungerte som grav\u00f8l over NTNUs Fakultet for Teknologi, tidligere HiSTs Avdeling for Teknologi, tidligere Trondheim Ingeni\u00f8rh\u00f8gskole, tidligere Trondhjems tekniske Mellemskole \u2013 Tekniker'n p\u00e5 folkemunne. I ulike varianter og under ulike navn er det fra 1. januar 2017 ugjenkallelig slutt for et fagmilj\u00f8 som grovt sett har v\u00e6rt organisatorisk og geografisk samlet siden 1912, f\u00f8rst i Munkegata og fra 1930 p\u00e5 Kalvskinnet i Trondheim.", "LES OGS\u00c5: Fusjonen \u00f8delegger ingeni\u00f8rutdanningen", "I likhet med NTH hadde skolen likevel r\u00f8tter tilbake til Trondheim Tekniske L\u00e6reanstalt fra 1870. Slik sett er det 146 \u00e5r med ingeni\u00f8rhistorie i Trondheim som n\u00e5 avsluttes, hvorav 103 \u00e5r i den enheten som n\u00e5 splittes opp og fordeles p\u00e5 mange ulike NTNU-fakulteter og 86 \u00e5r p\u00e5 Kalvskinnet som etter alle solemerker vil bli rensket for ingeni\u00f8rstudenter om kun f\u00e5 \u00e5r.", "Men nostalgi og tilbakeblikk har begrenset verdi i 2017. Om noe m\u00e5 det v\u00e6re for \u00e5 peke p\u00e5 hvilket ansvar NTNU n\u00e5 har tatt p\u00e5 seg for \u00e5 ivareta disse utdanningene i framtiden. Det er jo framtiden det er mulig \u00e5 gj\u00f8re noe med. Mange fra ingeni\u00f8rutdanningene ser nok likevel p\u00e5 den med h\u00f8yst blandede f\u00f8lelser. Erfaringene med fusjonen s\u00e5 langt framst\u00e5r nemlig ikke s\u00e5 gode, og utgangspunktet var heller ikke av de beste.", "LES OGS\u00c5: Terningskast 4 og 5 for NTNU-fusjonen", "Entusiasmen m\u00e5tte man i hovedsak til departement og rektorater for \u00e5 finne. Uten de eksterne styrerepresentantenes stemmer ville det aldri blitt noen fusjonsvedtak. Internt var stemningen negativ eller i beste fall blandet, ogs\u00e5 i h\u00f8yskolemilj\u00f8ene. For ingeni\u00f8rutdanningene p\u00e5 Kalvskinnet var vedtaket om oppsplitting av milj\u00f8et p\u00e5 mange ulike fakultet-er deretter et stort sk\u00e5r i gleden. At selv flere institutter blir stykket opp og delt fra 1.1.17 \u00f8ker bekymringen for at oppf\u00f8lgingen av utdanningene skal svekkes.", "Tilliten til at NTNUs rektor Gunnar Bovim mente det han sa, da han i forkant av fusjonene uttrykte at NTNU har mye \u00e5 l\u00e6re om utdanning av h\u00f8gskolene (noe NOKUT ogs\u00e5 p\u00e5pekte), er nok betydelig redusert. Dette fordi at en av v\u00e5re suksessfaktorene \u2013 at vi har organisert oss rundt profesjonsutdanningene \u2013 er g\u00e5tt fullstendig i oppl\u00f8sning i m\u00f8te med NTNUs ensidige disiplintenkning. Dette er den vitenskapsideologiske bakgrunnen for at fagmilj\u00f8 n\u00e5 oppsplittes og det tverrfaglige samarbeidet rundt utdanningene svekkes.", "LES OGS\u00c5: Kvinnerevolusjon p\u00e5 Starmus-festival", "Ytterligere utfordringer m\u00f8ter vi n\u00e5r rektorat og universitetsstyre m\u00f8ter utdanninger styrt av nasjonale rammeplaner med bare marginalt mer nennsomhet og fingerspissf\u00f8lelse enn den velkjente elefanten i porselensforretningen. Vedtak om at alle fag skal ha multipler av 7,5 studiepoeng n\u00e5r rammeplanen for ingeni\u00f8rutdanningen fastsl\u00e5r minimum 10, gj\u00f8r at forelesere som har brukt de siste \u00e5rene p\u00e5 \u00e5 justere fag til siste rammeplanrevisjon n\u00e5 kan g\u00e5 nye i vente. En ny omstrukturering starter f\u00f8r den forrige er ferdig. Et velkjent fenomen, som neppe noen gang har bidratt til \u00f8kt kvalitet p\u00e5 noe som helst. Resultatet m\u00e5 enten bli at NTNU f\u00e5r dispensasjon fra den nasjonale rammeplanen, eventuelt lager egne utdanninger utenfor den, eller ogs\u00e5 at man oppfyller begge krav ved \u00e5 lage gigantfag p\u00e5 15 studiepoeng.", "I samme m\u00f8te vedtok universitetsstyret ogs\u00e5 \u00e5 innf\u00f8re obligatorisk Examen Philosophicum for samtlige studier NTNU tilbyr, alts\u00e5 inkludert de korte profesjonsutdanningene som ikke har hatt dette tidligere. I motsetning til enkelte andre realister har jeg lite imot ex.phil. som s\u00e5dan, men dette vedtaket bekrefter bare hvor lite kunnskap om disse utdanningene som finnes i NTNUs styre og rektorat. Ingeni\u00f8rutdanningene er mer intensive hva gjelder timeplanlagt aktivitet enn de fleste studier ved \u00abgamle NTNU\u00bb. De er som sagt ogs\u00e5 rammeplanstyrte. Det betyr ogs\u00e5 at de fra nasjonalt plan er p\u00e5lagt \u00e5 inneholde bestemte fag og tema. Det er dermed ikke uten videre bare \u00e5 putte nye ting inn i studiene uten at dette vil g\u00e5 ut over kvaliteten p\u00e5 de resterende fagene. Men er det ikke viktig ogs\u00e5 for framtidige ingeni\u00f8rer \u00e5 ha et begrep om hvor kunnskapen de bruker kommer fra? Om teknologi- og vitenskapshistorie, og om profesjonsetikk? Selvsagt. Det har man ogs\u00e5 ment nasjonalt, s\u00e5 fra forrige rammeplanrevisjon ble faget \u00abInnf\u00f8ring i ingeni\u00f8rfaglig yrkesut\u00f8velse og arbeidsmetoder\u00bb innf\u00f8rt.", "LES OGS\u00c5 KOMMENTAREN: NTNU m\u00e5 holdes i stramme t\u00f8yler", "Et fag som er obligatorisk for alle ingeni\u00f8rstudenter, og som i tillegg til en innf\u00f8ring i praktiske yrkesrelaterte ferdigheter som bruk av dataverkt\u00f8y og prosjektstyring, ogs\u00e5 skal ta inn ting som teknologi- og vitenskapshistorie og etikk. Tema som vil m\u00e5tte v\u00e6re i kjernen av et ex.phil.-fag rettet inn mot ingeni\u00f8rutdanningen. Igjen m\u00e5 man alts\u00e5 velge \u00e5 enten fravike rammeplanen eller \u00e5 presse inn fag som dupliserer hverandre inn i en allerede tett timeplan for studentene.", "Det virker som om NTNU gjennom \u00e5 gj\u00f8re interne tilpassinger for \u00e5 \u00e5pne opp for mer likhet internt, er i ferd med \u00e5 motarbeide det nasjonale samarbeidet om ingeni\u00f8rutdanningene. Man vender blikket innover, heller enn utover. M\u00e5let med fusjonen kunne neppe v\u00e6re at NTNU skulle bli et navlebeskuende universitet?", "Denne tendensen gj\u00f8r at en bekymring jeg hadde allerede i forkant av fusjonen, og som jeg presenterte i en kronikk i Adresseavisen 16. januar 2015 fortsatt gj\u00f8r seg gjeldende. Studenter er forskjellige og har forskjellige \u00f8nsker og behov b\u00e5de til framtidig yrkesliv og til studiene. Derfor trenger vi studier som er ulike \u2013 ikke bare i fag, men ogs\u00e5 i pedagogisk tiln\u00e6rming. Ingeni\u00f8rstudentene sitter p\u00e5 praktiske kunnskaper som er veldig ettertraktet i arbeidslivet. Vil fusjonen n\u00e5 bidra til at utdanningene blir for like \u2013 at mangfoldet blir redusert?", "Fusjonen, NTNUs rektorat og NTNUs styre har skapt betydelig usikkerhet blant ingeni\u00f8rmilj\u00f8ene i Trondheim som alts\u00e5 har en over 100 \u00e5r gammel historie. Skal tilliten gjenopprettes og kvaliteten bevares og styrkes framover, krever det en annen vilje og evne til \u00e5 se utdanningene fra perspektivet til de som driver dem og som kan dem. 2017 vil vise om det skjer."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "a818e79caf6143e6fd6c1d959e29cf1397334484617d9d9cf09c3c3e3835fd47"}, {"field": "createtime", "value": "2017-01-05T19:06:43.000Z"}, {"field": "description", "value": "Innf\u00f8ring av obligatorisk ex.phil. for studenter som vil ta kortere ingeni\u00f8rutdanning, viser hvor lite kunnskap om disse utdanningene som finnes i NTNUs styre og rektorat."}, {"field": "dominantimage", "value": "http://www.adressa.no/pluss/meninger/article14019275.ece/f8moqw/ALTERNATES/w980-default/IMG_KarriereNTNU11.jpg_1_1_NQ5H9V5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5c2ba20b6cec35f086051932299b8bd132c41a4c.jpg?595e062b"}, {"field": "dominantthumbnaildimensions", "value": "300x169"}, {"field": "heading", "value": "Snur NTNU blikket innover? -adressa.no"}, {"field": "id", "value": "5c2ba20b6cec35f086051932299b8bd132c41a4c"}, {"field": "keyword", "value": ["NTNU-fusjon", "Hist", "Gunnar Bovim", "ingeni\u00f8r"]}, {"field": "keywords", "value": "NTNU-fusjon,Hist,Gunnar Bovim,ingeni\u00f8r"}, {"field": "kw-category", "value": ["pluss", "meninger"]}, {"field": "kw-classification", "value": "education"}, {"field": "kw-concept", "value": ["styre", "blikket innover", "nasjonale rammeplaner", "utdanning", "fusjonen", "studier", "rammeplanen", "ingeni\u00f8rutdanning", "fag"]}, {"field": "kw-entity", "value": ["innf\u00f8ring", "trondhjems", "mellemskole", "trondheim tekniske l\u00e6reanstalt", "fakultet for teknologi", "trondheim ingeni\u00f8rh\u00f8gskole", "hist", "starmus", "kalvskinnet", "hists avdeling", "hists avdeling for teknologi", "examen philosophicum", "munkegata", "adresseavisen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "gunnar bovim"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14019275.ece/f8moqw/ALTERNATES/w980-default/IMG_KarriereNTNU11.jpg_1_1_NQ5H9V5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Snur NTNU blikket innover?"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/01/05/Snur-NTNU-blikket-innover-14019277.ece"}, {"field": "pageclass", "value": ["article"]}, {"field": "publishtime", "value": "2017-01-05T19:04:21.000Z"}, {"field": "recs-articleid", "value": "14019277"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-01-05T19:04:21.000Z"}, {"field": "recs-rawtitle", "value": "Snur NTNU blikket innover? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Innf\u00f8ring av obligatorisk ex.phil. for studenter som vil ta kortere ingeni\u00f8rutdanning, viser hvor lite kunnskap om disse utdanningene som finnes i NTNUs styre og rektorat."}, {"field": "thumbnail", "value": "http://content-thumbnail.cxpublic.com/content/thumbnail200x150/5c2ba20b6cec35f086051932299b8bd132c41a4c.jpg?595e062b"}, {"field": "thumbnailfullheightdimensions", "value": "200x1724"}, {"field": "timestamp", "value": "2017-07-06T09:43:07.000Z"}, {"field": "title", "value": "Dette viser mangel p\u00e5 kunnskap blant rektor og styre ved NTNU"}, {"field": "url", "value": "http://www.adressa.no/pluss/meninger/2017/01/05/Snur-NTNU-blikket-innover-14019277.ece"}, {"field": "urlhash", "value": "5c2ba20b6cec35f086051932299b8bd132c41a4c"}], "score": 0.6089091, "siteId": "9222270286501375973", "id": "5c2ba20b6cec35f086051932299b8bd132c41a4c"}

