{"fields": [{"field": "modifiedtime", "type": "time", "value": "2016-12-23T12:40:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein ristad larssen"}, {"field": "body", "value": ["Saken oppdateres.", "- Dette er bydelens f\u00f8rste skulptur, s\u00e5 den er vi stolte av, sier Ingeborg Ophaug, leder for Sjetne Barnehage i Sjetnemarka. Hun viser forn\u00f8yd frem skulpturen Marit Benthe Nordheim og Claus \u00d8rntoft laget til barnehagen i 2004. Skj\u00f8nnheten og udyret, heter den. En monsterlignende skapning med en kvinneskikkelse i munnen. Om hun er p\u00e5 vei til \u00e5 slukes eller p\u00e5 vei til \u00e5 kjempe seg ut, ser ikke barna ut til \u00e5 bry seg nevneverdig med i \u00f8yeblikket.", "- Joda, den er fin, men jeg f\u00e5r ikke til \u00e5 klatre p\u00e5 den, sier en liten tass sluk\u00f8ret. Han sitter og kikker med store \u00f8yne p\u00e5 Marlene H. Aune (4 1/2\u00e5r) Renate Bj\u00e6rum (4 1/2 \u00e5r) Odin Reiten (4 1/2 \u00e5r). De ser ut til \u00e5 v\u00e6re vokst opp med \u00e5 klatre i inkarnert dannelse.", "- Vi var med p\u00e5 en prosess i forkant, der vi kom frem til at vi gjerne ville ha noe barna kunne klatre p\u00e5, forklarer Ophaug.", "- Har barna noe annet forhold til denne skulpturen enn de har til rene klatrestativ?", "- Det er jo et helt annet materiale. Barna leker her hver eneste dag, og de fikk oppl\u00e6ring av kunstnerne da de var her, forteller Ophaug.", "- Samtidig har vi kunstbiten med i \u00e5rsplanen. Fem\u00e5ringene har prosjekter rundt skulpturen, og l\u00e6rer om hva kunstnere er og hva de gj\u00f8r. De kan utrolig mye om tolkning og hvordan man ser p\u00e5 kunst, forsikrer hun.", "Kveith\u00f8vv og trollfoss", "Noen kilometer n\u00e6rmere sentrum ligger Gj\u00f8rtlervegen barnehage. Her har Erlend Leirdal sk\u00e5ret ut trefigurer. En b\u00e5t, ei kveite, en drage, fossen fra eventyret om de tre bukkene bruse (\u00abKom og se! Se her! Trollet bor under! Trollet!\u00bb), en rev og en svartspett. Eller, som ei lita jente sier: \u00abEt hakkesprett!\u00bb. Og dessuten en underlig kjent, boblete figur som henger p\u00e5 veggen.", "- Hva er det der, da?", "- En sky, vel!", "Selvf\u00f8lgelig.", "Inne i barnehagen forteller styrer Britt Holm.", "- Vi synes figurene stimulerer b\u00e5de til lek og til kreativitet. Da Leirdal laget dem, var en gruppe av de eldste barna med ned p\u00e5 verkstedet hans, og s\u00e5 hvordan han jobbet. De hadde et kjempegodt samspill.", "Ogs\u00e5 Gj\u00f8rtlervegen barnehage var med p\u00e5 prosessen med \u00e5 velge kunstnere og kunstverk.", "- Vi ville ha noe som var solid, og kunne brukes.", "- M\u00e5 barnehagekunst v\u00e6re konkrete gjenstander?", "- Nei, det gj\u00f8r jo ikke det. Men det vi har f\u00e5tt utfyller det vi hadde fra f\u00f8r veldig godt.", "Liv S\u00f8g\u00e5rd er pedagogisk leder i Gj\u00f8rtlervegen. Hun har planer om at tredyrene ikke bare skal v\u00e6re gjenstander til \u00e5 klatre p\u00e5.", "- De minste bruker dem mest til klatrestativ, selv om vi synger litt om reven og om kveita. Men de st\u00f8rste f\u00e5r h\u00f8re eventyr hvor vi bruker figurene. De innbyr til \u00e5 bli brukt, og de f\u00e5r ungene til \u00e5 fantasere. Dessuten har vi v\u00e6rt p\u00e5 internett, og funnet informasjon om svartspetten og de andre dyrene.", "- Hvordan b\u00f8r barnehagekunst v\u00e6re?", "- Dette er ideelt. Vi er veldig glade for at ungene kan bruke det, at de ikke trenger \u00e5 v\u00e6re forsiktige.", "- Disse dyrene v\u00e5re er jo veldig sansbare, skyter Dagny H\u00f8stad inn.", "- De blir veldig levende for dem. Og s\u00e5 har vi planer om \u00e5 lage et eget eventyr, som involverer alle figurene.", "- Vi jobber jo med kunst hele tiden, ikke bare dette, forklarer S\u00f8g\u00e5rd.", "Knudsen og Kunst \u0301n", "Oppe p\u00e5 en topp, et dr\u00f8yt olympisk steinkast fra Gj\u00f8rtlerveien barnehage, ligger Nyborg barnehage. En sprudlende begeistret styrer m\u00f8ter oss i d\u00f8ren, leder oss til skulpturen fra Brit Dyrnes.", "- Se her, her er den. Visuelt er det veldig fint, som et smykke som kommer opp fra asfalten, sier Grete Knudsen. Lar hendene gli over de glatte, gr\u00f8nne flisene. Kjenner p\u00e5 solvarmen i den blankeste, svarteste steinen, og stryker over den ruglete som st\u00e5r av seg selv ved siden av.", "- Taktilt er det ogs\u00e5 veldig fint. Kjenn her, kjenn varmen. Og kjenn denne, hvor ru den er! Barna kalte den for \u00abSkilpadden\u00bb f\u00f8rst, men for \u00e5 ikke l\u00e5se det mot noe, heter den bare \u00abKunst \u0301n\u00bb, smiler Knudsen.", "- Om vinteren kan sm\u00e5ungene rutsje p\u00e5 den. Dette er brukskunst, ungene leker med den hver dag. De har studert den, og laget modeller og tegninger av den som de har sendt til kunstneren. Barna var med p\u00e5 prosessen, og vi har mange muligheter til \u00e5 ta den med i kunstprosjekter.", "- Liker foreldrene denne skulpturen, da?", "- Noen lurte p\u00e5 om den kostet mye, men det ga seg fort. Andre har lurt p\u00e5 om den ikke er veldig glatt om vinteren, men ingen har skadet seg p\u00e5 den. P\u00e5 forh\u00e5nd sa vi at det m\u00e5tte v\u00e6re noe barna kunne v\u00e6re tett p\u00e5, ikke noe h\u00f8yt oppe p\u00e5 veggen som de bare kunne se. Det m\u00e5tte v\u00e6re noe de kunne erfare.", "Slutt p\u00e5 frosne tr\u00e6r", "- Bildene er helt nydelige. Praktfulle, og vi er virkelige glade i dem. Vi ser p\u00e5 dem hver eneste dag, sier May Kristensen, konsulent i Presthus G\u00e5rd Barnehage p\u00e5 Ranheim om bildene til Barbro Maria Tiller og Anne-Tove Huse. Barnehagen har tidligere blitt omtalt i Adresseavisen da en kunstner kledde opp et tre i en genser.", "- Er det s\u00e5nn at du liker bildene bedre enn genseren?", "- Nei, jeg tror det har med hvilke forventninger en har til kunst. Da jeg h\u00f8rte om genseren, var jeg skeptisk. Men med det materialet, og de fargene, synes jeg den passer kjempegodt inn her, s\u00e5 jeg liker den veldig godt, sier Kristensen.", "Ute i sola sitter avdelingslederne Kathrine Myran og Elisabeth Heggdal. De klipper i bilder. Barna leker og springer rundt p\u00e5 det store lekearealet. Treet med genser st\u00e5r litt for seg selv i et hj\u00f8rne.", "- Det er et spennende kunstverk, mener Myran.", "- Jeg ser mange unger som g\u00e5r og lurer p\u00e5 hva som er oppe i lommene p\u00e5 genseren. Tror de synes det er spennende. Vi tar ofte med oss de eldste barna for \u00e5 se p\u00e5 det og undres, forteller hun.", "- I begynnelsen, da kunstneren tok m\u00e5l av treet, var barna sv\u00e6rt spente, forteller Heggdal.", "- De syntes det var kjempespennende at de skulle kle p\u00e5 et tre. N\u00e5 lurer vi mest p\u00e5 om det er bra for treet, det er jo helt dekket til.", "- De andre barnehagene vi har bes\u00f8kt har v\u00e6rt tydelige p\u00e5 at barnehagekunst skal kunne brukes, rent fysisk, av barna. Kunsten her er ikke s\u00e5 lett \u00e5 klatre i?", "- Den setter vel heller i gang prosesser, mener Myran.", "- Unger er ikke bare motoriske. De har en rivende mental utvikling ogs\u00e5. Men jeg ser at de bruker \u00e5 putte pinner og steiner opp i lommene. En gang var de fulle av vann. Da lurte de p\u00e5 hvordan det hadde kommet dit.", "- Det er greit med noe en kan bruke tanken p\u00e5, istemmer Heggdal.", "- Og det er opp til oss voksne hvordan vi bruker det. Vi kan jo stille tusen sp\u00f8rsm\u00e5l om denne genseren, p\u00e5peker Myran.", "Worms!", "Mot hoppbakken p\u00e5 Nissekollen bukter det seg en abnormt stor meitemark. Eller sj\u00f8orm. Ser det ut for, hvis man st\u00e5r nede p\u00e5 lekeomr\u00e5det. N\u00e5r man g\u00e5r opp, er det lett \u00e5 se at det er to vesener. \u00abFabel og Snabel\u00bb, laget av Vigdis Dagsdatter \u00d8ien.", "- Vi plukket ut henne, etter som hun har jobbet mye med barn, og hadde veldig spennende skulpturer, forteller barnehagestyrer Berit Bronstad. De st\u00e5r alene p\u00e5 toppen av bakken n\u00e5r vi ankommer, men snart er flere barn i full sving med \u00e5 klatre p\u00e5 de lilla fabeldyrene.", "- Vi var klare p\u00e5 at vi ikke ville ha hva som helst. Det m\u00e5tte kunne brukes, det skulle v\u00e6re funksjonelt. Og s\u00e5 m\u00e5tte det v\u00e6re noe med lys! Det er jo s\u00e5 m\u00f8rkt her hele h\u00f8sten og vinteren. Dessuten m\u00e5tte det vare, og kunne lekes med.", "Skulpturene kom opp i fjor h\u00f8st, og er fremdeles s\u00e5pass nye at de voksne ikke har rukket \u00e5 bruke dem s\u00e5 mye forel\u00f8pig.", "- Men vi har planer om \u00e5 bruke dem b\u00e5de i eventyr, spill og dramatikk. Uteteater. Det g\u00e5r mye p\u00e5 fantasi.", "- Hva f\u00e5r barna egentlig ut av kunst?", "- Mye! Estetisk sans. De f\u00e5r inntrykk, som de bearbeider til uttrykk. Kunst er utviklende. Vi er veldig opptatt av \u00abdet skapende barnet\u00bb.", "Mark med personlighet", "- Om kvelden lyser de, da er de s\u00e5 fine, sier Ida, Ida, Oda og Johannes. Noen av dem er sikre p\u00e5 at det er elefanter de klatrer p\u00e5, andre at det rett og slett bare er Fabel og Snabel.", "- De leker p\u00e5 en helt annen m\u00e5te med disse dyrene. Leker at Fabel springer fra Snabel. At de sv\u00f8mmer i sj\u00f8en. Lager forskjellige historier. De har identitet, det er noe helt annet enn vanlige klatreapparater! Jeg ba om at de m\u00e5tte ha en slags \u00f8yne s\u00e5 de kunne bli litt personlige.", "Nina Sandstad er assistant i barnehagen, og ser at de st\u00f8rre barna ofte g\u00e5r opp bakken til skulpturene.", "- Der f\u00e5r de v\u00e6re litt i fred for de minste. De er kjempespennende. Det er ingen andre som har Fabel og Snabel. Kun vi.", "Nede ved porten er en far i ferd med \u00e5 hente en s\u00f8nn.", "- Hm? Kunst? \u00c5ja, der ja. Nei, den har jeg egentlig ikke sett f\u00f8r n\u00e5. S\u00e5 det har jeg ikke tenkt s\u00e5 mye over."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "480f8934ecd5f1a403812d3a5c3191c78fb325b0d25d64d66d1fbf4655215da9"}, {"field": "createtime", "value": "2017-03-31T16:29:34.000Z"}, {"field": "description", "value": "I Trondheim er enhver ny barnehage med respekt for seg selv utsmykket med originalkunst. Er den mer enn dyre klatrestativ?"}, {"field": "dominantimage", "value": "http://www.adressa.no/incoming/article1243844.ece5/ALTERNATES/w980-default/BARNEHAGEKUNST-BIG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/49c36bc1525b82629d1526a713600574c238eae7.jpg?59666b59"}, {"field": "dominantthumbnaildimensions", "value": "300x169"}, {"field": "heading", "value": "Kunsten \u00e5 klatre -adressa.no"}, {"field": "id", "value": "49c36bc1525b82629d1526a713600574c238eae7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["klatre", "barn", "eldste barna", "barna leker", "barnehage", "kunst"]}, {"field": "kw-entity", "value": ["sjetne barnehage", "fabel", "presthus g\u00e5rd barnehage", "ute", "ida", "barbro maria tiller og anne-tove huse", "marit benthe nordheim og claus \u00f8rntoft", "gj\u00f8rtlervegen", "ranheim", "myran", "skilpadden", "heggdal", "nissekollen", "gj\u00f8rtlerveien", "sjetnemarka", "dagny h\u00f8stad", "oda og johannes", "kathrine myran og elisabeth heggdal", "fabel og snabel", "snabel", "adresseavisen", "mark", "kunst"]}, {"field": "kw-location", "value": ["nyborg", "trondheim"]}, {"field": "kw-pageclass", "value": "article"}, {"field": "kw-person", "value": ["may kristensen", "brit dyrnes", "britt holm", "erlend leirdal", "berit bronstad", "liv s\u00f8g\u00e5rd", "anne-tove huse", "odin reiten", "marit benthe nordheim", "barbro maria tiller", "marlene h. aune", "vigdis dagsdatter \u00f8ien", "renate bj\u00e6rum", "nina sandstad", "ingeborg ophaug", "kathrine myran", "claus \u00f8rntoft", "grete knudsen", "elisabeth heggdal"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1243844.ece5/ALTERNATES/w980-default/BARNEHAGEKUNST-BIG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunsten \u00e5 klatre"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2008/04/25/Kunsten-%C3%A5-klatre-1654180.ece"}, {"field": "pageclass", "value": ["article"]}, {"field": "publishtime", "value": "2008-04-25T09:13:14.000Z"}, {"field": "recs-articleid", "value": "1654180"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-04-25T09:13:14.000Z"}, {"field": "recs-rawtitle", "value": "Kunsten \u00e5 klatre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "I Trondheim er enhver ny barnehage med respekt for seg selv utsmykket med originalkunst. Er den mer enn dyre klatrestativ?"}, {"field": "thumbnail", "value": "http://content-thumbnail.cxpublic.com/content/thumbnail200x150/49c36bc1525b82629d1526a713600574c238eae7.jpg?59666b59"}, {"field": "thumbnailfullheightdimensions", "value": "200x2711"}, {"field": "timestamp", "value": "2017-07-12T18:32:57.000Z"}, {"field": "title", "value": "Kunsten \u00e5 klatre"}, {"field": "url", "value": "http://www.adressa.no/nyheter/trondheim/2008/04/25/Kunsten-%c3%a5-klatre-1654180.ece"}, {"field": "urlhash", "value": "49c36bc1525b82629d1526a713600574c238eae7"}], "score": 0.5331366, "siteId": "9222270286501375973", "id": "49c36bc1525b82629d1526a713600574c238eae7"}

