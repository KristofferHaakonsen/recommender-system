{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "leif gjerstad"}, {"field": "body", "value": ["\u2013 Veldig moro. Jeg gleder meg, str\u00e5ler Anja Breien som kommer til Trondheim i kveld.", "Breien-kortfilmene som skal vises p\u00e5 Minimalen, er alle fra 1970-tallet, ti\u00e5ret som ga oss hennes spillefilmdebut \u00abVoldtekt\u00bb, gjennombruddet \u00abHustruer\u00bb og nevnte \u00abArven\u00bb.", "Sistnevnte med fornyet aktualitet, n\u00e5 som Joachim Triers \u00abLouder Than Bombs\u00bb er tatt ut til hovedprogrammet i \u00e5rets filmfestival i Cannes.", "Det har ikke skjedd med en norsk film siden nettopp \u00abArven\u00bb i 1979, og veteranen gleder seg p\u00e5 Triers vegne.", "\u2013 Ordentlig g\u00f8y, b\u00e5de for ham og Film-Norge! Kommersielt betyr deltakelsen mer oppmerksomhet og at det blir lettere \u00e5 f\u00e5 solgt filmen. S\u00e5 er det jo en stor \u00e6re \u00e5 f\u00e5 v\u00e6re med i hovedprogrammet. For selv om Oscar f\u00e5r mer oppmerksomhet, henger Gullpalmeprisen h\u00f8yere. Mener n\u00e5 jeg!", "Sist gang Oslo-kvinnen var i Cannes, var i 2010, men det sterkeste minnet (foruten \u00e5 v\u00e6re med i hovedprogrammet) er fra hennes f\u00f8rste filmfestival der. I 1971 var Breiens \u00abVoldtekt\u00bb med i et av sideprogrammene, mens Charlie Chaplins \u00abByens lys\u00bb ble vist for \u00e5 \u00e6re ham.", "\u2013 Da jeg var p\u00e5 visning av hans film, satt han oppe p\u00e5 galleriet. Det var veldig spesielt \u00e5 vite at da vi lo og klappet, s\u00e5 satt han der og h\u00f8rte det. Og da han etterp\u00e5 gikk forbi oss p\u00e5 vei ut, var det som om hele filmhistorien gikk bare et par meter unna. En utrolig f\u00f8lelse!", "Til tross for at \u00abArven\u00bb deltok i Cannes, stiller den bak \u00abHustruer\u00bb (1975) som hennes mest kjente i Norge. Historien om de fire kvinnene som tok en ukes spontanfri fra menn og barn, er blitt et referansepunkt i norsk film.", "\u2013 Den traff \u00e5penbart pulsen her hjemme. At den ble en st\u00f8rre suksess i Norge enn i andre land har sikkert \u00e5 gj\u00f8re med at kvinnesaken hadde kommet mye lenger her enn de fleste andre steder, mener Breien som siden har fulgt opp suksessen med ytterligere to Hustruer-filmer.", "Den siste, \u00abHustruer III\u00bb, kom i 1996 og er ogs\u00e5 74-\u00e5ringens siste spillefilm. Hun har hatt et par prosjekter til vurdering for offentlig produksjonsst\u00f8tte etter det, men f\u00e5tt avslag.", "\u2013 Det er mange om beinet, fastsl\u00e5r filmskaperen. Hun aksepterer avslag, men mener s\u00f8knadsprosessen er for tungrodd.", "\u2013 Det kan fort ta halvannet \u00e5r f\u00f8r svar om produksjonsst\u00f8tte foreligger, og i min alder er det mye. Du har ikke s\u00e5 mye tid igjen \u00e5 kaste bort, konstaterer Breien og forklarer at dette ogs\u00e5 er grunnen til at hun de siste \u00e5rene mest har jobbet med dokumentar og kortfilm.", "\u2013 Spesielt lurt om du jobber med aktualitetspreget manus. Da kan du f\u00e5 vist filmen mens den fortsatt er aktuell.", "Klassekampen hadde i fjor en opptelling som viste at av 258 norske spillefilmer lagd etter \u00e5rtusenskiftet var kun to lagd av norske regiss\u00f8rer over 60 \u00e5r. Det bekymrer Breien.", "\u2013 At nye filmkonsulenter t\u00f8rster etter \u00e5 oppdage det nye geniet har jeg full forst\u00e5else for. Skal du satse p\u00e5 nye talenter, ligger jo en kvinne p\u00e5 n\u00e6rmere 75 \u00e5r tynt an. Kanskje er det likevel litt betenkelig at livserfaring blir s\u00e5 neglisjert i dagens samfunn?", "P\u00e5 Minimalen er det uansett ikke noe problem, med fem av hennes kortfilmer fra 1970-tallet p\u00e5 programmet. To av dem med temaer om henholdsvis samfunnets behandling av eldre (\u00abDe gamle\u00bb) og husl\u00f8se uteliggere (\u00abHerbergistene\u00bb).", "\u2013 Mye har endret seg til det bedre, men problemstillingene er likevel like aktuelle i dag, fastsl\u00e5r den samfunnsengasjerte regiss\u00f8ren, som savner 1970-tallets politiske engasjementet. Og kritikken mot politisk og sosialrealistisk film og kunst som vokste seg sterk p\u00e5 1980-tallet, mener hun er noe misforst\u00e5tt.", "\u2013 Det er ikke sosialrealismen som var problemet. Ta en klassiker som italienske \u00abSykkeltyven\u00bb, noe mer sosialrealitisk enn den f\u00e5r du neppe. Ikke noe s\u00e6rlig bedre heller. Det er derfor ikke sosialrealismen som var problemet, men at vi fikk noen d\u00e5rlige filmer i sjangeren.", "12. juli fyller Anja Breien 75 \u00e5r. Feiringen blir \u00abveldig enkel\u00bb, hevder hun. Men innr\u00f8mmer samtidig at hun \u00abgleder seg veldig\u00bb over at Nasjonalbiblioteket skal hedre hennes 50 \u00e5r i norsk film med b\u00e5de seminar og DVD-utgivelse av spillefilmene \u00abArven\u00bb, \u00abForf\u00f8lgelsen\u00bb og \u00abDen allvarsamma leken\u00bb.", "\u2013 Da jeg startet, var film \u00abguttas lekestue\u00bb, med et patriakalsk system. For oss kvinner var det heldig at Norge ikke opplevde den samme gullalderen som svensk og dansk film p\u00e5 1960- og 1970-tallet. Hadde det v\u00e6rt tilfelle, ville det v\u00e6rt vanskeligere \u00e5 slippe til som kvinne, tror sommerens jubilant.", "Det hun ikke har tro p\u00e5, er kommersialisering som l\u00f8sning p\u00e5 utfordringene norsk film st\u00e5r overfor.", "\u2013 Det er naivt \u00e5 tro at private skal sette penger i film hvis de ikke regner med \u00e5 f\u00e5 noe tilbake. Og helst mye. Derfor vil \u00f8kt kommersialisering f\u00f8re til en forflating av filmmediet, mener Breien og gj\u00f8r den italienske forfatteren Alberto Moravias ord til sine: \u00abEt samfunn som ikke har r\u00e5d til kultur, er som en person som ikke har r\u00e5d til \u00e5 dr\u00f8mme\u00bb.", "Selv om Anja Breien har v\u00e6rt en offentlig person i over 40 \u00e5r, fikk begrepet en ny dimensjon da det i fjor h\u00f8st ble kjent at hun og Thorvald Stoltenberg er kj\u00e6rester.", "\u2013 Jeg syns det har g\u00e5tt greit. Ikke minst har responsen p\u00e5 at vi i s\u00e5 moden alder er blitt kj\u00e6rester v\u00e6rt veldig s\u00f8t, smiler Oslo-kvinnen og framholder at det viktigste likevel er at hun er blitt tatt s\u00e5 godt imot av Thorvald Stoltenbergs barn.", "\u2013 Det er jeg veldig glad for, slik jeg ogs\u00e5 er takknemlig for at jeg rakk \u00e5 bli kjent med Nini f\u00f8r hun d\u00f8de.", "N\u00e5r vi sp\u00f8r hvordan det er \u00e5 ha en Nato-sjef som stes\u00f8nn, p\u00e5peker hun smilende at Jens aldri blir en \u00abstes\u00f8nn\u00bb, siden hun og Thorvald ikke har planer om \u00e5 gifte seg. Slik de heller ikke har tenkt \u00e5 flytte sammen.", "\u2013 Vi bor s\u00e5 n\u00e6r hverandre at det er mest praktisk slik. Dessuten er det ikke plass til sakene mine i hans leilighet, sier Breien og mer enn antyder at Thorvald Stoltenberg har et ganske velfylt hjem.", "\u2013 Du skulle bare sett arbeidsrommet hans, ler 74-\u00e5ringen som n\u00e5r vi treffer henne allerede har planlagt dagens middag.", "\u2013 Og den skal jeg lage i Thorvalds leilighet. Det er mest der vi spiser."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "172a11aec7f2ced4be1eedd6106a26a3adaf4c9d8aea42cc249d80c5442e1a9e"}, {"field": "createtime", "value": "2017-02-09T13:03:08.000Z"}, {"field": "description", "value": "For 36 \u00e5r siden var Anja Breien i Cannes med spillefilmen \u00abArven\u00bb. Denne helgen er hun p\u00e5 Minimalen i Trondheim med fem kortfilmer."}, {"field": "dominantimage", "value": "http://www.adressa.no/pluss/kultur/article10887176.ece/92666w/ALTERNATES/w980-default/TAS220415_AnjaBreien313.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/29bcdd7796cf54d1d10b2650dd799907472a8f53.jpg?589c688c"}, {"field": "dominantthumbnaildimensions", "value": "300x169"}, {"field": "heading", "value": ["Arven etter Anja -adressa.no", "S\u00e5 Chaplin", "Hustruer-suksessen", "- Livserfaring blir neglisjert", "Savner engasjementet", "Glad Norge slapp gullalderen", "Kj\u00e6reste med Thorvald"]}, {"field": "id", "value": "29bcdd7796cf54d1d10b2650dd799907472a8f53"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-company", "value": "nini"}, {"field": "kw-concept", "value": ["norsk film", "film"]}, {"field": "kw-entity", "value": ["film-norge", "oscar", "nasjonalbiblioteket", "arven", "hustruer iii", "anja", "sykkeltyven", "voldtekt", "minimalen", "forf\u00f8lgelsen", "louder than bombs", "breien", "byens", "gullpalmeprisen", "jens", "anja breien 75", "herbergistene"]}, {"field": "kw-location", "value": ["trondheim", "oslo", "nato", "norge", "cannes"]}, {"field": "kw-pageclass", "value": "article"}, {"field": "kw-person", "value": ["joachim triers", "charlie chaplins", "thorvald stoltenberg", "alberto moravias", "anja breien"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article10887176.ece/92666w/ALTERNATES/w980-default/TAS220415_AnjaBreien313.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arven etter Anja"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10887177.ece"}, {"field": "pageclass", "value": null}, {"field": "publishtime", "value": "2015-04-24T13:41:56.000Z"}, {"field": "recs-articleid", "value": "10887177"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-04-24T13:41:56.000Z"}, {"field": "recs-rawtitle", "value": "Arven etter Anja -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "For 36 \u00e5r siden var Anja Breien i Cannes med spillefilmen \u00abArven\u00bb. Denne helgen er hun p\u00e5 Minimalen i Trondheim med fem kortfilmer."}, {"field": "thumbnail", "value": "http://content-thumbnail.cxpublic.com/content/thumbnail200x150/29bcdd7796cf54d1d10b2650dd799907472a8f53.jpg?589c688c"}, {"field": "thumbnailfullheightdimensions", "value": "200x1960"}, {"field": "timestamp", "value": "2017-02-09T13:03:08.000Z"}, {"field": "title", "value": "- Responsen p\u00e5 at vi i s\u00e5 moden alder er blitt kj\u00e6rester har v\u00e6rt veldig s\u00f8t"}, {"field": "url", "value": "http://www.adressa.no/pluss/kultur/article10887177.ece"}, {"field": "urlhash", "value": "29bcdd7796cf54d1d10b2650dd799907472a8f53"}], "score": 0.5235315, "siteId": "9222270286501375973", "id": "29bcdd7796cf54d1d10b2650dd799907472a8f53"}

