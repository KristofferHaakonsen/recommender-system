{"fields": [{"field": "modifiedtime", "type": "time", "value": "2017-02-14T05:44:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Trening", "Sprek", "Helse"]}, {"field": "author", "value": "halvor ekeland"}, {"field": "body", "value": ["Saken oppdateres.", "Knallhard trening viser seg \u00e5 v\u00e6re s\u00e6rdeles effektivt for helse og kondisjon. Men denne saken handler ikke om knallhard trening. Knallhard trening er ikke for alle.", "Kanskje er du en av dem som trives bedre i sofaen enn p\u00e5 treningssenteret. Hva skal du da gj\u00f8re? Du vet at trening er bra for helsen, men kanskje syns du det er d\u00f8rgende kjedelig eller et enormt tiltak \u00e5 komme seg ut.", "Treningsekspert og TV-profil Yngvar Andersen har skrevet en bok om nettopp dette temaet sammen med tidligere landslagslege i blant annet friidrett, Thor-\u00d8istein Endsj\u00f8, samt kona Liv Loftesnes.", "Boken \u00abKom i form 60+\u00bb handler f\u00f8rst og fremst om hvordan eldre skal snu den d\u00e5rlige trenden, men tipsene kan ogs\u00e5 knyttes til den yngre delen av befolkningen.", "Det finnes forel\u00f8pig (dessverre) ingen mirakelkur. Men det finnes noen tips til hvordan du skal gj\u00f8re grep i hverdagen din. Mer om disse grepene senere, f\u00f8rst litt motivasjon:", "\u2013 Sp\u00f8r deg selv: Hva er det som er viktig i livet ditt? Mange eldre elsker \u00e5 reise, de er opptatt av barnebarna sine og de er opptatt av \u00e5 v\u00e6re sosiale. Mye av det blir utrolig tungt etter hvert hvis du ikke er i noenlunde god form. Det handler om \u00e5 v\u00e6re i stand til \u00e5 fortsette med de tingene som er viktige i livet. Det er hverdagen som er den viktigste, sier Loftesnes.", "Den viktigste jobben har du kanskje allerede gjort. Det viktigste er nemlig \u00e5 innse at det er en jobb som m\u00e5 gj\u00f8res.", "\u2013 Om du kjenner at du er sliten og svak, det er da du virkelig trenger fysisk aktivitet. Men hvis du ikke har erfaring med at det virker ... Du er sliten og orker knapt \u00e5 l\u00f8fte fjernkontrollen, men s\u00e5 skal du ut \u00e5 trene? De fleste f\u00e5r ikke det til, uansett alder. Det er viktig \u00e5 innse og anerkjenne at det er vanskelig, sier Andersen.", "For en del \u00e5r siden skulle ikke damer trene, svette eller v\u00e6re i aktivitet. F\u00f8rst p\u00e5 70-tallet fikk damer lov til \u00e5 delta i Holmenkollstafetten. Det ligger derfor i enkeltes ryggmarg at de ikke skal trene. Det er, naturlig nok, en utfordring.", "Men det finnes alltid et men. Det ligger i barns natur \u00e5 v\u00e6re i aktivitet, men de kan stimuleres til \u00e5 sitte stille. P\u00e5 samme m\u00e5te kan voksne og eldre stimuleres til \u00e5 v\u00e6re aktive.", "\u2013 Det er f\u00f8rst de tre-fire siste generasjonene hvor befolkningen i vesten ikke er jegere eller har andre fysisk aktive jobber. Hele v\u00e5r organisme er innstilt p\u00e5 at vi skal v\u00e6re i bevegelse. Samtidig s\u00e5 er vi innstilt p\u00e5 at n\u00e5r vi ikke beveger oss, da skal du hvile deg. N\u00e5 har vi bare sl\u00e5tt over p\u00e5 at vi skal hvile, smiler Endsj\u00f8.", "\u2013 Det sies jo at det er unaturlig for voksne, og naturlig for barn, \u00e5 v\u00e6re i aktivitet. Det er vanskelig \u00e5 f\u00e5 noen fasit p\u00e5, men jeg tror det ligger noe genetisk mot \u00e5 bruke kroppen n\u00e5r man ikke m\u00e5. Alle sier det er lurt \u00e5 g\u00e5 til jobben eller ta trappen. Men n\u00e5r rulletrappen er der, da tar vi den, utdyper Andersen.", "Nettopp det er et stort problem, mener de to forfatterne: Teknologien har helt drept hverdagsaktiviteten. N\u00e5 m\u00e5 vi ikke lenger bevege p\u00e5 oss.", "\u2013 Vi lover ikke fantastiske kropper, folk tenker jo at dette er for godt til \u00e5 v\u00e6re sant, men folk m\u00e5 innse at hvis du konsekvent velger trapper, s\u00e5 blir det uhorvelig mange trappetrinn i l\u00f8pet av et \u00e5r, sier Andersen.", "Hovedpoenget til de to forfatterne er enkelt og greit at det ikke er for sent, og at alt er bedre enn ingenting.", "\u2013 Det handler om at man selv stopper opp et par-tre ganger i l\u00f8pet av dagen. Ta to minutter med aktivitet, sier Andersen.", "Han har reist rundt og holdt en rekke foredrag i forskjellige bedrifter. Han har v\u00e6rt en personlig trener, men ser at det alle mest effektive er \u00e5 sette av to minutter hver dag. Da kan man ikke argumentere med manglende tid.", "\u2013 Det vi ser er at folk etter en m\u00e5neds tid da tar steget til \u00e5 melde seg inn p\u00e5 treningssenter eller g\u00e5 flere turer. Bedriften har da nesten ikke brukt penger, de har gjort alt selv. Alle har to minutter i l\u00f8pet av dagen, sier Andersen.", "Og n\u00e5r de sier alle, s\u00e5 mener de alle. Selv om du er 90 \u00e5r og sengeliggende vil du ha god effekt av \u00e5 bli plaget med noen minutter trening om dagen, mener Endsj\u00f8.", "\u2013 Uansett hvor gamle vi er, s\u00e5 er vi trenbare. Man m\u00e5 bare legge forholdene til rette for det. Det skal s\u00e5 utrolig lite til, sier 80-\u00e5ringen.", "Kanskje har nettopp det \u00e5 utsette \u00e5 trene v\u00e6rt et problem. Derfor skal vi snu utsettelsen til noe positivt.", "\u2013 Dette trikset l\u00e6rte jeg av Grete Waitz da hun var syk, forklarer Andersen.", "\u2013 Du f\u00f8ler deg kanskje slapp og sliten, men da kan du lure deg selv. Du kan bestemme deg for \u00e5 g\u00e5 bort til enden av kvartalet. S\u00e5 bestemmer du deg da. Ikke konkluder f\u00f8r du har kommet deg ut. Hvis du da kjenner at du f\u00f8ler deg p\u00e5 akkurat samme m\u00e5te som f\u00f8r du gikk ut, da kan du bare g\u00e5 tilbake. Da har du gitt deg selv en fluktmulighet, men i 99 prosent av tilfellene, n\u00e5r du f\u00f8rst har beveget deg i et minutt eller to, da er du i gang og er i en helt annen tilstand, sier han.", "B\u00e5de han og Endsj\u00f8 er enige om at n\u00e5r du f\u00f8rst er i gang, blir det enklere \u00e5 holde seg i gang.", "\u2013 Men hvis du sitter der p\u00e5 rumpa i 40 \u00e5r og noen sier at du m\u00e5 ha det g\u00f8y n\u00e5r du trener, da blir du ikke motivert.", "Nordmenn drikker mye kaffe. Mange bare m\u00e5 ha kaffe om morgenen. Men hva gj\u00f8r du i de minuttene kaffen trekkes? Hvorfor kan ikke de brukes p\u00e5 \u00e5 v\u00e5kne?", "\u2013 Vi tror at bare du kommer over terskelen og gj\u00f8r bitte litt om morgenen, da vil du f\u00f8le at dette er bra for deg, og da har du lyst til \u00e5 bevege deg resten av dagen ogs\u00e5. Det er den f\u00f8rste n\u00f8kkelen. Hvis folk kan komme seg opp og bevege seg om morgenen, da vil du i l\u00f8pet av kort tid f\u00f8le deg s\u00e5 mye bedre at du kanskje tenker at du skal g\u00e5 en tur, sier Endsj\u00f8.", "\u00c5 gj\u00f8re noen enkle \u00f8velser om morgenen blir ogs\u00e5 beh\u00f8rig nevnt i boken til de to forfatterne. Men kaffen bruker tre minutter p\u00e5 \u00e5 trekke. Det handler om \u00e5 komme i gang. F\u00e5 opp pulsen. V\u00e5kne.", "\u2013 Vi har sagt det at i l\u00f8pet av to-tre minutters aktivitet, s\u00e5 bedrer blodsirkulasjonen i \u00f8verste etasje seg med 10\u201320 prosent. Da f\u00f8ler du deg bedre og kan sette deg ned med god samvittighet, sier Endsj\u00f8.", "Du trenger faktisk ikke trene en time om dagen. Du m\u00e5 ikke drive hard styrketrening eller intervalltrening for \u00e5 forbedre helsen.", "Begge disse typene trening er effektive og gunstige om du vil ned i vekt eller bli sprek. Men det er ikke n\u00f8dvendigvis et kriterium for at du skal bedre helsen.", "Helsedirektoratet oppfordrer alle til \u00e5 drive med 150 minutter fysisk aktivitet hver uke. Men for noen er det n\u00e6rmest uoverkommelig.", "\u2013 Jeg savner veien frem til minimumskravet. Man har jo noen krav om hva man b\u00f8r gj\u00f8re, men det er langt fra sofaen og dit. Det er langt til \u00e5 trene styrketrening to ganger i uken n\u00e5r du er 70 \u00e5r og har null erfaring fra f\u00f8r, forklarer Andersen.", "\u2013 Vi kan godt v\u00e6re tabloide og si at det er utrolig mange menn som sier at du m\u00e5 trene s\u00e5nn og s\u00e5nn. Mange damer har h\u00f8rt at om du ikke trener p\u00e5 den rette m\u00e5ten, s\u00e5 kan du bare drite i det. Da blir alternativet p\u00e5 et helt annet niv\u00e5 enn hva man kanskje er p\u00e5. Sm\u00e5drypp innimellom gir stor verdi, sier Andersen, f\u00f8r kona legger til.", "\u2013 Det enkle er ofte det beste. Om du ikke f\u00e5r til det ideelle, s\u00e5 gj\u00f8r det enkelt. Gj\u00f8r noen greie \u00f8velser, s\u00e5 kommer du til \u00e5 merke en forskjell, sier Loftesnes.", "Reklamepausene er kjedelige. Om du syns trening er kjedelig ogs\u00e5, kan du vel like gjerne kombinere de to? Bestem deg for eksempel for at under f\u00f8rste reklamepause etter at klokken har passert en hel time skal brukes p\u00e5 \u00e5 gj\u00f8re noen sm\u00e5 \u00f8velser.", "I boken st\u00e5r ogs\u00e5 en favoritt av Andersen beskrevet:", "\u00abN\u00e5r du ser p\u00e5 hopprenn, gj\u00f8r samme bevegelse som hopperne. Cirka 4\u20135 sekunder i dyp kneb\u00f8y i till\u00f8pet, deretter 4\u20136 sekunder p\u00e5 t\u00e5 i luften, f\u00f8r du avslutter med et fint nedslag til du har assert fallgrensen. Fungerer ogs\u00e5 uten hopprenn p\u00e5 skjermen\u00bb, st\u00e5r det i boken.", "Et annet eksempel p\u00e5 \u00f8velser du kan gj\u00f8re foran TV-en er \u00e5 se hvor langt ut i Dagsrevyen du kan holde det g\u00e5ende med kneb\u00f8y eller hockestilling. Kan du sl\u00e5 g\u00e5rsdagens rekord?", "I boken blir stillesitting beskrevet som den nye sigaretten. At vi ikke lenger er i bevegelse er et stort svakhetstegn. Alt hjelper, uten at man kan garantere at man ikke blir syk dersom man trener.", "\u2013 Vi kan ikke love at du kommer til \u00e5 leve lengre. Men hvis du er litt mer aktiv s\u00e5 vil du i hvert fall v\u00e6re aktiv inntil solen g\u00e5r ned. Med ganske stor sikkerhet \u00f8ker sannsynligheten for at du f\u00e5r bedre kvalitet p\u00e5 \u00e5rene du lever, sier Endsj\u00f8.", "\u2013 Det vi kan garantere er at dersom du trener i dag, s\u00e5 blir du litt gladere etterp\u00e5. Om du er ulykkelig s\u00e5 blir du ikke lykkelig, men du blir litt mindre ulykkelig, utdyper Andersen.", "Og for \u00e5 sette det hele p\u00e5 spissen forklarer Andersen hva han mener:", "\u2013 Mange bestiller mat p\u00e5 nettet. Tanken er god, og det er behagelig \u00e5 f\u00e5 varene hjem, men det \u00e5 g\u00e5 p\u00e5 butikken kan v\u00e6re fantastisk styrketrening. I tillegg kan det v\u00e6re sosialt. Vi m\u00e5 snu tankegangen, vi m\u00e5 ikke gj\u00f8re det enkelt for oss selv.", "Du har kanskje h\u00f8rt at du b\u00f8r g\u00e5 10 000 skritt om dagen. Det er liten tvil om at skritt er positivt b\u00e5de for helse og form, men vel s\u00e5 viktig er det \u00e5 bli litt andpusten.", "Mange bruker puls som en slags fasit p\u00e5 om du er fysisk nok, men forfatterne foretrekker \u00e5 fokusere p\u00e5 pusten. Blir du litt mer andpusten har du gjort nok til \u00e5 bedre helsen.", "\u2013 Mange m\u00f8tes for en kaffe, men hvorfor kan du ikke heller m\u00f8tes for en tur? sp\u00f8r Loftesnes.", "Samtidig sier mange at det er viktig \u00e5 finne en treningsform som du syns er morsom eller givende. Men ikke alle finner en slik treningsform. Noen syns rett og slett det er pyton \u00e5 svette.", "\u2013 Det \u00e5 v\u00e6re forberedt p\u00e5 at det ikke vil v\u00e6re s\u00e5 g\u00f8y helt fra starten av, tror vi er en enorm fordel. Men at det blir g\u00f8y etterhvert er helt sikkert \u2013 om man ikke gir seg, oppfordrer Andersen."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "330528ea8ec56d92298cf9622d1ac8e366b4dbf2e7d8d5a469f8ba97bf3260da"}, {"field": "createtime", "value": "2017-02-14T07:59:10.000Z"}, {"field": "description", "value": "For mange virker treningstips uoverkommelige. Ikke n\u00e5 lenger."}, {"field": "heading", "value": ["Seks enkle r\u00e5d for \u00e5 komme deg opp av sofaen:", "Den lange veien", "Alt var bedre f\u00f8r?", "\u2013 Skal s\u00e5 utrolig lite til", "Tips 1: Utsett avgj\u00f8relsen", "Tips 2: Om litt er kaffen klar", "Tips 3: Ikke h\u00f8r p\u00e5 dem som sier du m\u00e5 v\u00e6re ekstrem", "Tips 4: Gj\u00f8r TV-tittingen mer aktiv", "Tips 5: Gj\u00f8r mer enn f\u00f8r", "Tips 6: Sprit opp g\u00e5turen"]}, {"field": "id", "value": "ebb7f0c4779973f2b128838af9e3c36c8e0161d9"}, {"field": "keyword", "value": ["Trening", "Sprek", "Helse"]}, {"field": "keywords", "value": "Trening,Sprek,Helse"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["knallhard trening", "trene", "aktiv", "fysisk aktive"]}, {"field": "kw-entity", "value": ["holmenkollstafetten", "thor-\u00f8istein endsj\u00f8", "dagsrevyen"]}, {"field": "kw-pageclass", "value": "article"}, {"field": "kw-person", "value": ["yngvar andersen", "liv loftesnes", "grete waitz"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/5665ddb9-05f0-43ef-b052-e2848f5502fd?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Seks enkle r\u00e5d for \u00e5 komme deg opp av sofaen: - Folk tenker det er for godt til \u00e5 v\u00e6re sant"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Seks-enkle-rad-for-a-komme-deg-opp-av-sofaen----Folk-tenker-det-er-for-godt-til-a-vare-sant-229835b.html"}, {"field": "pageclass", "value": ["article"]}, {"field": "publishtime", "value": "2017-02-14T05:44:22.000Z"}, {"field": "recs-articleid", "value": "229835"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-02-14T05:44:22.000Z"}, {"field": "recs-rawtitle", "value": "Seks enkle r\u00e5d for \u00e5 komme deg opp av sofaen: - Folk tenker det er for godt til \u00e5 v\u00e6re sant -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "For mange virker treningstips uoverkommelige. Ikke n\u00e5 lenger."}, {"field": "thumbnail", "value": "http://content-thumbnail.cxpublic.com/content/thumbnail200x150/ebb7f0c4779973f2b128838af9e3c36c8e0161d9.jpg?5965df97"}, {"field": "thumbnailfullheightdimensions", "value": "200x2457"}, {"field": "timestamp", "value": "2017-07-12T08:36:39.000Z"}, {"field": "title", "value": "Seks enkle r\u00e5d for \u00e5 komme deg opp av sofaen: - Folk tenker det er for godt til \u00e5 v\u00e6re sant"}, {"field": "url", "value": "http://www.adressa.no/100Sport/sprek/Seks-enkle-rad-for-a-komme-deg-opp-av-sofaen----Folk-tenker-det-er-for-godt-til-a-vare-sant-229835b.html"}, {"field": "urlhash", "value": "ebb7f0c4779973f2b128838af9e3c36c8e0161d9"}], "score": 0.6670908, "siteId": "9222270286501375973", "id": "ebb7f0c4779973f2b128838af9e3c36c8e0161d9"}

