{"fields": [{"field": "modifiedtime", "type": "time", "value": "2014-07-05T09:14:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["\u2013 Professor Lars Mehlum spurte: Hvem med h\u00f8yt blodtrykk ville godta at helsevesenet bare svarer: \u00abDessverre, behandling finnes, men vi mangler kapasitet, s\u00e5 du f\u00e5r klare deg som best du kan p\u00e5 egen h\u00e5nd?\u00bb N\u00e5r skal det bli slik i Norge at du f\u00e5r hjelp n\u00e5r du er sterkt psykisk syk, p\u00e5 lik linje med n\u00e5r du har hjerteproblemer eller brukket en fot?", "\u2013 Det er vanskelig \u00e5 si n\u00e5r vi er der. Vi har utvilsomt et kapasitetsproblem \u2013 vi m\u00e5 utdanne nok fagpersonell, og etablere god nok kompetanse i kommunene. Det er mange steg som m\u00e5 tas. Vi gj\u00f8r to viktige steg n\u00e5: Ett av dem er fritt behandlingsvalg fra 2015, for psykisk helsevern og rus. Men for dem som er kommet s\u00e5 langt ned at selvmord fremst\u00e5r som en l\u00f8sning, er neppe valg av behandlingssted s\u00e5 viktig. Dessverre er det slik at noen har f\u00e5tt hjelp s\u00e5 sent at de er blitt suicidale p\u00e5 veien. Dette h\u00e5per vi \u00e5 klare \u00e5 gj\u00f8re noe med \u2013 og det handler f\u00f8rst og fremst om forebyggende arbeid. Derfor skal vi f\u00e5 flere psykologer i kommunene. Vi m\u00e5 ha hjelp tilgjengelig tidlig, s\u00e6rlig til barn og unge. Samtidig m\u00e5 vi s\u00f8rge for at hjelpen de f\u00e5r er kompetent. Vi m\u00e5 ogs\u00e5 arbeide for \u00e5 senke terskelen for at de som trenger hjelp, opps\u00f8ker hjelp.", "\u2013 Vi fant at 423 personer fra 2010 frem til i dag har tatt sitt liv mens de var innenfor psykisk helsevern. Hva tenker du om det tallet?", "\u2013 At det er veldig h\u00f8yt. Man er ikke god nok til \u00e5 se symptomene. Kvaliteten p\u00e5 hjelpen er utrolig viktig. Vi har lagt ned masse arbeid p\u00e5 \u00e5 standardisere innenfor somatikken, for \u00e5 sikre kvalitet. Systematikken i det psykiske helsevernet har ikke v\u00e6rt der p\u00e5 samme m\u00e5te. Vi m\u00e5 vite mer om hva som gir effekt og hva som ikke gir ikke effekt. Vi m\u00e5 forske p\u00e5 hvilke behandlingsformer som virker.", "Les mer: Minst 423 tok sitt liv i psykisk helsevern", "Slik fant vi tallene", "Statsministeren sier at kvaliteten i psykisk helsevern har v\u00e6rt et nedprioritert omr\u00e5de.", "\u2013 Samtidig er ogs\u00e5 kvantitet viktig, nettopp fordi dette feltet alltid har hatt lavere status og lavere prioritet. Derfor har vi sagt at psykisk helse skal vokse minst like mye som somatikken. Vi er n\u00f8dt til \u00e5 ha b\u00e5de et kvalitets- og kvantitetsfokus, sier Solberg som imidlertid \u00f8nsker \u00e5 understreke:", "\u2013 Men det er ikke alltid man klarer \u00e5 bed\u00f8mme om mennesker er suicidale, selv om de er syke. Og vi m\u00e5 huske at valget tas av den som beg\u00e5r selvmordet. Vi m\u00e5 ikke p\u00e5f\u00f8re gjenlevende d\u00e5rlig samvittighet, om det er helsepersonell, familie eller venner, som ikke visste, som ikke skj\u00f8nte. Passer vi oss ikke for det, kan vi gj\u00f8re mange andre syke, sier statsministeren.", "Les mer:  Et selvmord er ikke behandlerens skyld", "\u2013 Vi har skrevet om Marlene p\u00e5 21 som n\u00e5r hun f\u00f8rst hadde funnet en behandler hun hadde tillit til, ikke kunne fortsette der, p\u00e5 grunn av organiseringen av psykisk helsevern. Vi har ogs\u00e5 bedt folk sende inn sine h\u00e5phistorier.  H\u00e5p f\u00e5r mange n\u00e5r de m\u00f8ter en de f\u00e5r tillit til, og som holder fast i dem. Oppdelingen er en av de st\u00f8rste utfordringene i psykisk helsevesen sa Randolf V\u00e5gen, sjef for psykisk helsevern i St Olav. Hvordan vil dere l\u00f8se dette?", "Les mer: Kj\u00e6re, kj\u00e6re Marlene", "\u2013Det er en sv\u00e6rt stor utfordring. Sykehussektoren baserer seg p\u00e5 vakter og skift. Og behandlerne er ofte knyttet til \u00e9n institusjon, s\u00e5 n\u00e5r man skifter avdeling, skiftes behandleren. Det er lettere \u00e5 f\u00e5 til stabilitet n\u00e5r man behandler folk uten innleggelse, men i stedet f\u00e5r hjemmebasert oppf\u00f8lging, slik det finnes flere prosjekter p\u00e5.", "Les mer:  33 sterke historier om h\u00e5p her.", "\u2013 \u00abJohanne\u00bb skadet seg, og hadde alvorlige selvmordsfors\u00f8k bak seg. Hun ble hjulpet n\u00e5r hun fikk \u00e9n psykolog, alltid tilgjengelig og en ny behandlingsmetode?", "\u2013N\u00f8kkelen er ofte \u00e5 ha \u00e9n behandler. \u00c5 ikke v\u00e6re i institusjon, men f\u00e5 tett oppf\u00f8lging p\u00e5 andre m\u00e5ter. Vi m\u00e5 l\u00e6re av de gode eksemplene.", "Les mer:  Johanne blogget om selvskading og selvmord", "\u2013 Herman var innlagt p\u00e5 psykoseavdelingen p\u00e5 Ullev\u00e5l i en uke uten \u00e5 m\u00f8te en psykiater eller annen spesialist. Marlenes mor etterlyser f\u00e6rre skjema og mer tid til pasienten. En spesialistvurdering betyr at pasienten er diskutert i et m\u00f8te, ikke n\u00f8dvendigvis at spesialistene har m\u00f8tt pasientene selv. Hvorfor skal det s\u00e5 mye til for \u00e5 m\u00f8te en behandler?", "\u2013 Fagfolk i poliklinikkene m\u00f8ter i snitt to pasienter om dagen. Vi m\u00e5 finne modeller der de som sitter med spesialkompetanse m\u00f8ter pasientene oftere. Det er ikke en ukjent problemstilling for meg \u00e5 h\u00f8re at n\u00e5r du er innlagt p\u00e5 institusjon i Norge, kan du risikere \u00e5 treffe behandleren din bare \u00e9n gang i uka. Selvsagt kan mange yrkesgrupper hjelpe, man trenger ikke m\u00f8te en spesialist hver gang. Men \u00e5 bygge kontakt med folk tar tid, og da er \u00e9n gang i uka for lite.", "Les mer:  Herman var innlagt p\u00e5 psykoseavdelingen p\u00e5 Ullev\u00e5l", "\u2013 If\u00f8lge fagfolk ved St. Olav m\u00e5 DPS'ene ta folk som er langt sykere enn det de er ment til, fordi det er f\u00e5 sengeplasser p\u00e5 \u00d8stmarka. Hvor mye mener du sengekapasiteten i psykiatrien m\u00e5 \u00f8kes?", "\u2013N\u00e5 er kapasiteten for liten, det viser ventelistene. Men det kan hende at kapasiteten i spesialisthelsetjenesten hadde v\u00e6rt tilstrekkelig om det forebyggende arbeidet hadde v\u00e6rt bedre. Sintef har beregnet at 1/4 av innleggelsene kunne v\u00e6rt unng\u00e5tt om de hadde f\u00e5tt hjelp tidligere. Presset har nok ogs\u00e5 \u00f8kt fordi det er kommet folk fra andre land som sliter med traumer. N\u00e5 vil jeg si at det viktigste er at det ikke legges ytterligere ned langtidstilbud. Og bygge opp tilbudet ute i kommunene.", "\u2013 Over halvparten av de selvmordene som er klaget inn til Norsk Pasientskadeerstatning kunne v\u00e6rt unng\u00e5tt, if\u00f8lge NPE. Der et stort ansvar. Hva kan gj\u00f8res?", "\u2013 Igjen: Det dreier seg om kvalitet. N\u00e5r etterlatte f\u00e5r pasientskadeerstatning har det skjedd noe helsevesenet burde forhindret.", "Les mer:  De vil ikke d\u00f8, de vil ha hjelp", "Statsministeren har lest flere av sakene Adresseavisen har hatt om selvmord i psykisk helsevern.", "\u2013 Saken om Kim er \u00e9n av dem som gj\u00f8r stort inntrykk. Det norske samfunnet skal fungere bedre enn dette. Men n\u00e5r man har blitt 50 \u00e5r, slik jeg har blitt, har man h\u00f8rt s\u00e5 mange nedsl\u00e5ende historier at man skj\u00f8nner at vi har store utfordringer n\u00e5r det gjelder kvaliteten i psykisk helsevern.", "Les mer:  Kim bar p\u00e5 en stor hemmelighet", "\u2013 Hjelper mer \u00e5penhet, som for eksempel denne serien?", "\u2013 Det har en stor betydning. \u00c5penhet om psykiske problemer naturliggj\u00f8r dem. Mange ungdommer sliter med \u00e5 f\u00f8le seg annerledes, ting er vanskelige. N\u00e5r de opplever at andre har f\u00f8lt det samme, er det lettere \u00e5 snakke om det. Tidligere var man engstelig for smitteeffekten, men jeg tror ikke medieoppslagene bidrar til det. De kan bidra til at alle m\u00e5 bli flinkere til \u00e5 se andres utfordringer, se og lytte. Mange ungdommer lever et \u00abperfekt\u00bb liv. Men det er ingen som har det s\u00e5nn, man tror bare det som st\u00e5r p\u00e5 Facebook er riktig. Unge med identitetsutfordringer ser andre som perfekte, og sosiale medier gj\u00f8r dette ekstra utfordrende.", "Les mer:  Arnfinn ringte og ba om hjelp. Samme dag hadde samboeren tatt sitt liv", "\u2013 Stadig flere unge, varsler om depresjoner og angst, denne utviklingen er den mest bekymringsfulle, sier psykologspesialist Nicholas Carr til oss. Den gode nyheten er at vi har mange \u00e5r p\u00e5 \u00e5 redde disse unges liv. Er denne foreldregenerasjonen for streng med krav om det perfekte for v\u00e5re barn?", "\u2013 Det tror jeg ikke. Men vi m\u00e5 v\u00e6re flinke til \u00e5 snakke med ungdommen om at ting ikke er s\u00e5 perfekt, alltid. Samtidig er det ogs\u00e5 alvorlige ting i v\u00e5rt samfunn: Det er barn som opplever mishandling, det er overgrep, mobbing, kriser i familier. Til de unge vil jeg si: Finn noen \u00e5 snakke med. Om ikke med egne foreldre, finn andre voksne. Dessuten er det utrolig viktig at ungdom ser hverandre \u2013 de m\u00e5 v\u00e6re klar over om de selv er inkluderende eller ekskluderende, sier statsministeren og legger til:", "\u2013 Jeg tror at ungdomstid alltid har v\u00e6rt vanskelig. Men enda vanskeligere n\u00e5. Det er mange som f\u00f8ler at de ikke h\u00f8rer til, de har det ofte materielt godt, men ikke s\u00e5 godt inni seg. Suksesskravene for unge i dag er h\u00f8ye. Er du jente, skal du v\u00e6re pen, flink p\u00e5 skolen, ha mange venner og v\u00e6re talentfull ellers. For gutter er det nesten samme listen. Og s\u00e5 har folk ulike terskler: Alt avhenger av din subjektive opplevelse av om du har det bra. Jeg har m\u00f8tt mennesker som etter de fleste objektive kriterier burde v\u00e6re lykkelige, men som ikke er det.", "\u2013 Retningslinjer som brukes i kontakten med suicidale voksne, kan ikke kan brukes direkte p\u00e5 barn og unge, if\u00f8lge Nicholas Carr. Hvorfor gj\u00f8r man ikke noe med det?", "\u2013 Forslaget h\u00f8res i hvert fall veldig klokt ut.", "Les mer:  Slik sjekker du ungdommen din, hva er faresignalene", "\u2013 Bipolare Marit Lesj\u00f8 skriver om at hun f\u00e5r nye medisiner uten oppf\u00f8lging, fra fagfolk som ikke kjenner henne. Hun er \u00e9n av mange som har sendt oss tilsvarende historier om medisinering. Blir medisiner brukt som en lettvint erstatning for annen behandling?", "\u2013 Det kan godt tenkes. Men jeg husker tiden f\u00f8r medisinene kom, og hvor lang tid det tok f\u00f8r det norske psykiske helsevernet begynte \u00e5 bruke dem. Det er ogs\u00e5 en hukommelse. Noen trenger medisinene, uten alltid \u00e5 vite det selv, men det er en faglig vurdering, ikke et politisk sp\u00f8rsm\u00e5l.", "Les mer:  Brevet fra Marit", "\u2013 Er psykisk helse noe du vil m\u00e5les p\u00e5 n\u00e5r du er ferdig som statsminister?", "\u2013 Ja, men jeg tror ikke vi blir ferdig med jobben p\u00e5 psykisk helse p\u00e5 mange, mange \u00e5r. Vi skal bidra til \u00e5 l\u00f8fte behandlingstilbudet, vi skal heve kvaliteten og vi skal s\u00f8rge for \u00e5 \u00f8ke \u00e5penheten om temaet. Men dette er et utrolig langt lerret \u00e5 bleke."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ade755f121100ae337adb0b1ba6d87a5fff1b33f09d534cff215f88c4fab0264"}, {"field": "createtime", "value": "2017-04-21T07:00:47.000Z"}, {"field": "description", "value": "\u2013 Vi har store utfordringer n\u00e5r det gjelder kvaliteten i psykisk helsevern, sier statsminister Erna Solberg etter Adresseavisen serie om selvmord."}, {"field": "dominantimage", "value": "http://www.adressa.no/pluss/article9882909.ece/ALTERNATES/w980-default/KHE_2328.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cbbbfb8527c15c87810a7e2d12c21290a2a5401d.jpg?58f9ae1f"}, {"field": "dominantthumbnaildimensions", "value": "300x169"}, {"field": "heading", "value": "\u00abDet norske samfunnet skal fungere bedre enn dette\u00bb -adressa.no"}, {"field": "id", "value": "cbbbfb8527c15c87810a7e2d12c21290a2a5401d"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-company", "value": "facebook"}, {"field": "kw-concept", "value": ["psykisk helsevern", "behandler", "helsevern", "hjelp", "psykisk"]}, {"field": "kw-entity", "value": ["johanne", "arnfinn", "st olav", "marlene", "herman", "st. olav", "\u00f8stmarka", "ullev\u00e5l", "e. der", "adresseavisen", "finn", "norsk pasientskadeerstatning"]}, {"field": "kw-location", "value": ["norge", "kim"]}, {"field": "kw-pageclass", "value": "article"}, {"field": "kw-person", "value": ["marit lesj\u00f8", "lars mehlum", "nicholas carr", "randolf v\u00e5gen", "erna solberg"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article9882909.ece/ALTERNATES/w980-default/KHE_2328.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet norske samfunnet skal fungere bedre enn dette\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article9879139.ece"}, {"field": "pageclass", "value": ["article"]}, {"field": "publishtime", "value": "2014-07-05T09:14:13.000Z"}, {"field": "recs-articleid", "value": "9879139"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-07-05T09:14:13.000Z"}, {"field": "recs-rawtitle", "value": "\u00abDet norske samfunnet skal fungere bedre enn dette\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "\u2013 Vi har store utfordringer n\u00e5r det gjelder kvaliteten i psykisk helsevern, sier statsminister Erna Solberg etter Adresseavisen serie om selvmord."}, {"field": "thumbnail", "value": "http://content-thumbnail.cxpublic.com/content/thumbnail200x150/cbbbfb8527c15c87810a7e2d12c21290a2a5401d.jpg?58f9ae1f"}, {"field": "thumbnailfullheightdimensions", "value": "200x2174"}, {"field": "timestamp", "value": "2017-04-21T07:00:47.000Z"}, {"field": "title", "value": "\u00abJeg tror at ungdomstid alltid har v\u00e6rt vanskelig. Men enda vanskeligere n\u00e5.\u00bb"}, {"field": "url", "value": "http://www.adressa.no/pluss/nyheter/article9879139.ece"}, {"field": "urlhash", "value": "cbbbfb8527c15c87810a7e2d12c21290a2a5401d"}], "score": 0.41188458, "siteId": "9222270286501375973", "id": "cbbbfb8527c15c87810a7e2d12c21290a2a5401d"}

