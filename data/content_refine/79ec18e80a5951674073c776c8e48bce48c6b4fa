{"fields": [{"field": "modifiedtime", "type": "time", "value": "2016-01-05T22:12:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Petter Northug"}, {"field": "author", "value": "erlend nesje"}, {"field": "body", "value": ["Saken oppdateres.", "F\u00f8rst spurtslo han Frode Estil og vant NM-gull p\u00e5 tremila. F\u00e5 timer senere ble Northug vraket da landslagssjef Krister S\u00f8rg\u00e5rd tok ut OL-troppen. Dagen etter spurtet Northug (20) Strindheim inn til stafettgull p\u00e5 Heistadmoen. Northug hadde presentert seg for nasjonen, b\u00e5de som superspurter og en skil\u00f8per det stormet rundt. \u2014 Jeg ble offer for et kompisuttak, oversett og ydmyket og har aldri f\u00e5tt noen forklaring, beklagelse eller unnskyldning, sier Northug i boken Northug \u2013 en familiehistorie.", "P\u00e5 Lugnet skistadion i Falun sto en 20-\u00e5ring full av revansjlyst p\u00e5 startstreken. Northug ville vise at uttaket til Torino-OL f\u00e5 uker f\u00f8r var en tabbe, at han kunne gjort en forskjell i det som ble et fiasko-OL for norsk herrelangrenn. P\u00e5 20 kilometer fellesstart med skibytte i Falun var Northug usynlig i feltet i 19,5 kilometer. S\u00e5 klinte han til og spurtet fra samtlige. S\u00f8ndag 8. mars 2006 ble han tidenes yngste vinner i et verdenscuprenn.", "Var mesterskapsdebutant, men likevel en av favorittene p\u00e5 30 kilometer fellesstart med skibytte. Northug l\u00e5 strategisk plassert hele rennet, men ved inngangen til stadion snublet han i sin egen stav og gikk i bakken. Det kunne endt med hans f\u00f8rste seniorgull \u2013 i stedet ble det bitre t\u00e5rer. \u2014 Jeg gikk jo bare og koste meg, det kostet ikke en kalori. Jeg kunne ha hengt p\u00e5 feltet i tre mil uten staver, sa Northug.", "Rykket fra Sverige og Russland inne p\u00e5 stadion i herrestafetten i Sapporo. For f\u00f8rste gang viste Northug frem sin enorme spurt i et mesterskap. Svensken og russeren var sjansel\u00f8se mot den unge nordmannen. Dette er fortsatt en av Northugs mest ber\u00f8mte spurter. Vi husker ogs\u00e5 godt det han sa etter ankeretappen: \u00abD\u00e6m har itj sjans! Det e' s\u00e5 lett! Barneskirenn!\u00bb.", "I sesongevalueringen fikk Northug refs av landslagskameratene fordi han bidro for lite p\u00e5 trening. Manglende bidrag til treningsfellesskapet skal ha blitt tatt opp gjentatte ganger gjennom sesongen. Northug fikk ogs\u00e5 kritikk av landslagskameratene da han rett f\u00f8r sesongstart i november 2008 stilte opp i TV-showet \u00abGrosvold\u00bb der han profilerte en personlig sponsor \u2013 ikke landslagets.", "Northug og svensker har v\u00e6rt noe helt spesielt. Det startet 23. november i G\u00e4llivare, da Northug gikk Norge inn til stafettseier etter \u00e5 ha spurtsl\u00e5tt hjemmeh\u00e5pet Marcus Hellner uten trinse p\u00e5 den ene staven. \u00abK\u00e6m e' kongen?\u00bb, br\u00f8ler Northug i m\u00e5lomr\u00e5det.", "Northug vant tre VM-gull i Liberec \u2013 men det kunne ha v\u00e6rt fire. B\u00e5de han og Morten Aa Djupvik, som var landslagstrener allround, mente Northugs st\u00f8rste gullsjanse var i sprinten. Men sprinttrener Ulf Morten Aune hadde ikke plass til Northug, som m\u00e5tte n\u00f8ye seg med gull p\u00e5 tremil, stafett og femmil \u2013 alle etter n\u00e5del\u00f8se spurter fra Northug.", "Han ble advart av blant andre pappa John og Kjell Inge R\u00f8kke mot \u00e5 undertegne en avtale med Red Bull. Skipresident Sverre Seeberg vurderte \u00e5 ta fra ham lisensen \u2013 selv om alpinist Aksel Lund Svindal hadde avtale med samme selskap. Idrettspresident Tove Paule mente avtalen med energidrikkprodusenten ville sende ut feil moralske signaler. Northug fikk likevel beholde avtalen etter lang tautrekking.", "Han var sjansel\u00f8s p\u00e5 den innledende 15-kilometeren p\u00e5 grunn av d\u00e5rlige ski. Hva som egentlig skjedde i Whistler i noen kaotiske dager er fortsatt ikke kommet frem. Men temperaturen skal ha v\u00e6rt sv\u00e6rt h\u00f8y \u2013 og b\u00e5de pappa John og tidligere toppidrettssjef skal ha jobbet i kulissene for \u00e5 f\u00e5 slipt nye ski. Northug fikk orden p\u00e5 utstyret og vant to gull senere i OL.", "OL startet elendig med d\u00e5rlige ski. Men avslutningen kunne ikke blitt bedre. Northug vant sitt f\u00f8rste OL-gull sammen med \u00d8ystein \"P\u00f8lsa\" Pettersen p\u00e5 teamsprinten. Og han fulgte opp gull p\u00e5 femmila: \u2014 Jeg gikk ikke maks p\u00e5 oppl\u00f8pet en gang. Jeg hadde et gir til! Northug fikk som eneste OL-ut\u00f8ver delt ut gullet under avslutningsseremonien foran 50.000 tilskuere p\u00e5 BC Place i Vancouver sentrum.", "Som fersk dobbeltvinner i OL dro Northug til Monaco for \u00e5 spille poker i regi av sponsoren Vi Menn. Men en annen sponsor, Red Bull, \u00f8nsket at Northug ogs\u00e5 stilte opp for Petter Stordalens hotellmagasin Choice. Northug ble avbildet sammen med flere lettkledde damer p\u00e5 dekk p\u00e5 en luksusb\u00e5t. Bildene ble spredt og Northug skal, if\u00f8lge boken \u00abHva jeg snakker om n\u00e5r jeg snakker om langrenn\u00bb, f\u00f8lt seg lurt og blitt rasende.", "Droppet \u00e5 g\u00e5 NM f\u00e5 uker f\u00f8r Oslo-VM. Landslagsl\u00f8pere er forpliktet til \u00e5 g\u00e5 minst \u00e9n distanse, men Northug l\u00f8y p\u00e5 seg sykdom for \u00e5 slippe \u00e5 reise til Steinkjer. \u2014 Folk tror jo at du er syk, derfor m\u00e5 du v\u00e6re litt skuespiller, avsl\u00f8rte Northug i TV-serien \u00abSirkus Northug\u00bb to \u00e5r senere.", "Sjelden har en norsk idrettsut\u00f8ver hatt et st\u00f8rre press p\u00e5 seg. Northug var storfavoritt p\u00e5 30 kilometer fellesstart med skibytte i Oslo-VM. Favoritten innfridde, Northug parkerte konkurrentene, og etter m\u00e5lgang br\u00f8t han sammen i krampegr\u00e5t. NRK hadde festet en \"mygg\" p\u00e5 trener Morten Aa Djupvik og Northugs gr\u00e5t ble \"underholdning\" for en hel nasjon.", "Han parkerte rivalen Marcus Hellner f\u00f8r oppl\u00f8pet p\u00e5 VM-stafetten, hysjet mot publikum da det gjensto 100 meter, og skrenset over m\u00e5lstreken. Den svenske langrennseksperten Jonas Karlsson kalte Northug for \u00aben gris\u00bb. Under den internasjonale pressekonferansen smalt det fra tr\u00f8nderen: \u2014 Jeg pratet med kona hans, han er visst en gris selv ogs\u00e5.", "Northug vant femmila i Oslo-VM, kronet karri\u00e8ren allerede som 25-\u00e5ring og ble hyllet som nasjonens ubestridt st\u00f8rste idrettsstjernen. Samtidig innr\u00f8mmet tr\u00f8nderen overfor Aftenposten at det neste store m\u00e5let var \u00e5 finne ny motivasjon og noe \u00e5 strekke seg etter. \u2014 Det g\u00e5r ikke an \u00e5 strekke seg etter noe mer. Motivasjonsmessig m\u00e5 man slippe seg litt ned en sesong, sa Northug og tok ferie.", "Northug har alltid v\u00e6rt glad i \u00e5 spille poker. Det har v\u00e6rt h\u00f8yprofilert deltagelse \u2013 og ofte mye br\u00e5k. Som da han deltok i poker-NM i Riga april 2011, sammen med blant andre Aylar Lie. - N\u00e5r toppidrettsut\u00f8vere, flasket opp p\u00e5 den norske dugnaden, gj\u00f8r dette, blir det helt feil. De skyter seg selv i foten, sa n\u00e6ringsminister Trond Giske til Aftenposten. Northug tjente for\u00f8vrig 18.000 kroner i Riga.", "F\u00f8rste juledag 2011 k\u00e5ret Expressen Northug til \u00e5rets ut\u00f8ver i Sverige. \u00abVi vet, han er ikke svensk, og det er f\u00f8rste gang Sport-Expressens 100-liste toppes av en utenlandsk idrettsstjerne. I tillegg er han norsk. Men det er ingen andre som i 2011 har engasjert og skapt s\u00e5 mye entusiasme som denne 25-\u00e5ringen fra Nord-Tr\u00f8ndelag\u00bb, het det i begrunnelsen.", "I jakten p\u00e5 Tour de Ski-triumf ble Northug utstyrt med egen luksusbuss. I bussen sov han og ladet batteriene mellom konkurransene. Bussen hadde tidligere v\u00e6rt brukt av Madonna og AC DC og var blant annet utstyrt med 4 TV-er, XBOX'er og flere Playstation-maskiner. Men det ble br\u00e5k da Northug-manager Lars Gilleberg en morgen v\u00e5knet med s\u00e5r hals. Landslagsledelsen nektet Northug \u00e5 sove i bussen p\u00e5 grunn av smittefaren. Tr\u00f8nderen ble til slutt nummer fire i Touren.", "Northug ville ikke dra en meter under 30-kilometeren i NM p\u00e5 G\u00e5sbu. Men Northug vant, som vanlig, spurten. Det likte Martin Johnsrud Sundby d\u00e5rlig. - Jeg syns det er dritirritende. N\u00e5r du g\u00e5r NM kan du godt v\u00e6re med \u00e5 bidra. Det er litt feigt \u00e5 ligge bak i tre mil, sa Sundby til NRK. - Jeg har v\u00e6rt feig hele livet, sa Northug til TV2. ## Mai 2013: Det store bruddet", "Etter flere \u00e5rs spekulasjoner om han ville bryte med Norges Skiforbund og landslaget, ble ord til handling. 15. mai offentliggjorde Northug at han var ferdig med landslaget. En uke senere signerte han en langsiktig sponsoravtale med Coop, som var en konkurrent til skiforbundets sponsor Spar. Bruddet og dannelsen av privatlag skapte mye st\u00f8y, blant annet fryktet Vegard Ulvang at den norske landslagsmodellen var i fare dersom flere gjorde som Northug.", "Han hadde v\u00e6rt syk, og formen hadde variert voldsomt, i m\u00e5nedene i forkant av Sotsji-OL. Men hadde mesterskapsl\u00f8peren fremfor noen lurt oss igjen? Svaret var nei. Skikongen abdiserte, det var en nedbrutt Northug som dro fra OL-land. 10. plass p\u00e5 sprinten var beste individuelle resultat. Og 18. plass p\u00e5 femmila kan ikke kalles noe annet enn fiasko.", "Tidlig p\u00e5 morgenen s\u00f8ndag 4. mai vraket Northug sin Audi med 1,65 promille i blodet. Northug skal ha fors\u00f8kt \u00e5 stikke av etter fyllekj\u00f8ringen, men ble innhentet av politiet. Overfor politiet skal Northug ha hevdet at det var en kamerat som kj\u00f8rte bilen. Sent p\u00e5 kvelden samme s\u00f8ndag bekreftet Team Northug at det var verdens beste skil\u00f8per som var f\u00f8reren av bilen. Dagen etter stilte en s\u00f8nderknust Northug opp overfor tre medier. Det store sp\u00f8rsm\u00e5let var om Northug i kr\u00e6sjen med sv\u00e6rt h\u00f8y promille ved Dalg\u00e5rd i Trondheim hadde kj\u00f8rt sin egen karri\u00e8re i gr\u00f8ften.", "Rettssal 101 i S\u00f8r-Tr\u00f8ndelag tingrett 9. oktober 2014: Dommer Ingrid Stigum og en lavm\u00e6lt Petter Northug med en mugge vann p\u00e5 et lite bord foran rundt 40 journalister. Det var sannhetens time for Northug, som samme dag ble d\u00f8mt til 50 dagers fengsel, 185.000 kroner i bot og frad\u00f8mt f\u00f8rerkort p\u00e5 livstid (kan s\u00f8ke om \u00e5 f\u00e5 det tilbake etter fem \u00e5r).", "Northugs forhold til Norges Skiforbund har alltid v\u00e6rt konfliktfylt. Og det ble ikke noe mindre etter at han br\u00f8t ut av landslaget. For \u00e5 g\u00e5 for Norge i verdenscup og mesterskap m\u00e5tte partene signere en representasjonskontrakt. Avklaringen p\u00e5 sp\u00f8rsm\u00e5let om Northug ville signere en avtale kom ikke f\u00f8r i november. Da ble det inng\u00e5tt et kompromiss: Northug fikk g\u00e5 VM og verdenscup mot at han ikke profilerte Coop fra slutten av november til 7. april.", "Rett f\u00f8r Falun-VM kritiserte Gunde Svan den norske skikongen i et stort intervju med Expressen. Svan sa at ut\u00f8vere som Northug og Zlatan Ibrahimovic \u00f8delegger for kommende generasjoner. \u2014 Det er \u00e9n ting \u00e5 t\u00f8ye grensene, det er noe helt annet \u00e5 systematisk utnytte de andres gode vilje, sa Svan etter at Northug i NM hadde latt resten av feltet gj\u00f8re jobben. Tr\u00f8nderen svarte p\u00e5 kritikken med en Instagram-melding: \u00abKeep calm and love Gunde Svan\u00bb.", "Noen historier er for gode til \u00e5 v\u00e6re sann. Den om Petter Northug i Falun er b\u00e5de god og sann. Utmattet og overlykkelig visket en liggende Northug fem ord i \u00f8ret til lillebror Tomas etter VM-gullet p\u00e5 den klassiske sprinten p\u00e5 Lugnet skistadion 19. februar: \u2014 Dette var viktig for meg! Etterp\u00e5 kom t\u00e5rene. Det var den ultimate gjenreisingen 291 dager etter den skandal\u00f8se fyllekj\u00f8ringen.", "At det var Northug som skulle vinne femmilsgullet var et logisk punktum p\u00e5 Falun-VM. Fire VM-gull p\u00e5 11 dager. Ingen ved siden. Ingen var i n\u00e6rheten. Og det mest imponerende gullet var det siste, kraftanstrengelsen som ga gull p\u00e5 femmila. - Jeg er paff, stotret Northug. - Fremtidige mesterskap uten tr\u00f8nderen p\u00e5 startstreken er en trist tanke, skrev Aftenposten.", "P\u00e5 nasjonaldagen dukket Northug opp p\u00e5 KM i Trondheim. Med oransje h\u00f8ye str\u00f8mper p\u00e5 venstre bein, som den eneste i feltet, l\u00f8p han 10.000 meter. Med fotlenke viste det seg, men det fikk ikke offentligheten vite f\u00f8r 1. juli, Northug stilte opp i et st\u00f8rre intervju med Adresseavisen. - Jeg har tatt min straff, og er n\u00e5 ferdig sonet. Det har v\u00e6rt utfordrende, men jeg har f\u00e5tt gjort jobben min, som er trening, sa han.", "Igjen var det mye br\u00e5k rundt Northug og ut\u00f8veravtalen. Skiforbundet varslet ytterligere innstramming av reglene etter forrige sesong. De krevde at Northug terminerte Coop-avtalen for at han skulle representere Norge. Men i juni gikk forbundet tilbake p\u00e5 vedtaket \u2013 Northug skulle f\u00e5 representere Norge p\u00e5 samme betingelser som gullsesongen 2014/15. Alt s\u00e5 ut til \u00e5 v\u00e6re i orden. Men Northug svarte aldri. Han \u00f8nsket en avtale som strakte seg over mer enn ett \u00e5r. 25. oktober, etter et halvt \u00e5r med tautrekking, signerte partene en avtale som strakte seg over tre \u00e5r, til etter OL i 2018. ## November 2015: Svenskekl\u00e6r", "Generalpr\u00f8ven til 2016-sesongen la Northug til Sverige og skisamfunnet i kn\u00f8ttlille Bruksvallarna. Han stilte med skidress i svenske farger og Northug kalte det en kj\u00e6rlighetserkl\u00e6ring. VG spekulerte i at Northug kan ha blitt unnfanget i nettopp Bruksvallarna ettersom May og John Northug hadde v\u00e6rt der under Fj\u00e4lltopploppet i april 1985 \u2013 ni m\u00e5neder f\u00f8r skikongen ble f\u00f8dt ...", "H\u00f8r den siste episoden av Aftenpodden Sport her:", "F\u00f8dt: 6. januar 1986 i Mosvik, Nord-Tr\u00f8ndelag", "H\u00f8yde: 185", "Vekt: 83 kilo", "Yrke: Langrennsl\u00f8per", "Klubb: Strindheim IL", "Meritter: To OL-gull fra Vancouver i 2010. Ett OL-s\u00f8lv og en OL-bronse. Totalt 13 VM-gull og tre VM-s\u00f8lv. Har vunnet verdenscupen sammenlagt to ganger. Har 19 enkeltseire i verdenscupen.", "Vis fakta"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "162c8c918937d034a3c67fd5845b980f8502fcf56664c1dceaa041e4273f370d"}, {"field": "createtime", "value": "2017-03-28T11:44:37.000Z"}, {"field": "description", "value": "Jubilanten Petter Northug fyller 30 \u00e5r 6. januar og er endelig voksen. I 10 \u00e5r har han gledet eller ergret en hel nasjon. Her er det vi husker best."}, {"field": "heading", "value": ["30 Northug-\u00f8yeblikk p\u00e5 godt og vondt -adressa.no", "Januar 2006: OL-vrakingen", "Mars 2006: Revansjen i Falun", "Februar 2007: Fallet i VM", "Februar 2007: Spurten i VM", "April 2008: Bidro for lite", "November 2008: \u00abK\u00e6m e' kongen?\u00bb", "Februar 2009: VM-konge i Tsjekkia", "November 2009: Red Bull-br\u00e5ket", "Februar 2010: OL p\u00e5 \u00f8delagte ski", "Februar 2010: P\u00e5 pallen i Vancouver", "Mai 2010: Playboy i Monaco", "Januar 2011: L\u00f8y p\u00e5 seg sykdom", "Februar 2011: Gr\u00e5t p\u00e5 direkten", "Februar 2011: Grisen Northug", "Februar 2011: Kronet karri\u00e8ren", "April 2011: Kjeft fra ministeren", "Julen 2011: \u00c5rets svenske!", "Januar 2013: Omstridt luksusbuss", "Januar 2013: Ble kalt feiging", "Februar 2014: OL-fiaskoen", "Mai 2014: Fyllekj\u00f8ringen", "Oktober 2014: Rettssaken", "November 2014: Ny konflikt", "Februar 2015: Refs fra Svan", "Februar 2015: Gjenreisingen", "Februar 2015: Kongens oppvisning", "17. mai 2015: L\u00f8p med fotlenke", "Oktober 2015: Mer st\u00f8y rundt avtalen"]}, {"field": "id", "value": "79ec18e80a5951674073c776c8e48bce48c6b4fa"}, {"field": "keyword", "value": "Petter Northug"}, {"field": "keywords", "value": "Petter Northug"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-company", "value": ["audi", "instagram", "red bull"]}, {"field": "kw-concept", "value": ["avtale", "november", "spurt", "vant", "februar", "dag", "kilometer fellesstart", "gull"]}, {"field": "kw-entity", "value": ["m. landslagsl\u00f8pere", "aftenposten", "northug", "sverige og russland", "dalg\u00e5rd", "may og john northug", "norges skiforbund", "expressen", "m. favoritten", "tomas", "sport-expressens 100", "playstation", "grosvold", "november 2015", "gunde svan", "l. men", "place", "morten aa djupvik og northugs", "madonna", "fj\u00e4lltopploppet", "coop", "april 2011", "northug og zlatan ibrahimovic", "john og kjell inge r\u00f8kke", "mai 2013", "expressen northug", "mai 2014", "bruksvallarna", "lugnet", "heistadmoen", "m. fire vm", "spar", "adresseavisen", "choice", "fire vm", "sirkus northug", "g\u00e5sbu", "team northug", "aftenpodden sport", "april 2008"]}, {"field": "kw-location", "value": ["falun", "riga", "tsjekkia", "trondheim", "whistler", "nord-tr\u00f8ndelag", "monaco", "sapporo", "vancouver", "torino", "s\u00f8r-tr\u00f8ndelag", "liberec", "oslo", "mosvik", "sotsji", "g\u00e4llivare", "sverige", "steinkjer"]}, {"field": "kw-pageclass", "value": "article"}, {"field": "kw-person", "value": ["tove paule", "frode estil", "ingrid stigum", "morten aa djupvik", "aksel lund svindal", "jonas karlsson", "john northug", "aylar lie", "martin johnsrud sundby", "kjell inge r\u00f8kke", "krister s\u00f8rg\u00e5rd", "vegard ulvang", "marcus hellner", "ulf morten aune", "trond giske", "lars gilleberg", "zlatan ibrahimovic", "petter stordalens", "petter northug", "sverre seeberg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "http://vertical.snd.no/images/17485a29-a2c0-437a-b4e7-ebaf3426ec99?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "30 Northug-\u00f8yeblikk p\u00e5 godt og vondt"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/30-Northug-oyeblikk-pa-godt-og-vondt-218096b.html"}, {"field": "pageclass", "value": ["article"]}, {"field": "publishtime", "value": "2016-01-05T20:00:12.000Z"}, {"field": "recs-articleid", "value": "218096"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2016-01-05T20:00:12.000Z"}, {"field": "recs-rawtitle", "value": "30 Northug-\u00f8yeblikk p\u00e5 godt og vondt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Jubilanten Petter Northug fyller 30 \u00e5r 6. januar og er endelig voksen. I 10 \u00e5r har han gledet eller ergret en hel nasjon. Her er det vi husker best."}, {"field": "thumbnail", "value": "http://content-thumbnail.cxpublic.com/content/thumbnail200x150/79ec18e80a5951674073c776c8e48bce48c6b4fa.jpg?59928d38"}, {"field": "thumbnailfullheightdimensions", "value": "200x2978"}, {"field": "timestamp", "value": "2017-08-15T05:57:12.000Z"}, {"field": "title", "value": "30 Northug-\u00f8yeblikk p\u00e5 godt og vondt"}, {"field": "url", "value": "http://www.adressa.no/100Sport/vintersport/langrenn/30-Northug-oyeblikk-pa-godt-og-vondt-218096b.html"}, {"field": "urlhash", "value": "79ec18e80a5951674073c776c8e48bce48c6b4fa"}], "score": 0.44954684, "siteId": "9222270286501375973", "id": "79ec18e80a5951674073c776c8e48bce48c6b4fa"}

