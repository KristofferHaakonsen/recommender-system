{"fields": [{"field": "modifiedtime", "type": "time", "value": "2016-11-06T18:36:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Bolig", "Boligbygging", "Byutvikling", "Arbeiderpartiet", "Geir Waage"]}, {"field": "author", "value": ["geir waage", "gruppeleder (ap) / sissel tr\u00f8nsdal", "kommunalr\u00e5d (ap) / marek jasinski", "kommunalr\u00e5d (ap) / ferhat g\u00fcven", "leder av byutviklingskomiteen (ap)."]}, {"field": "body", "value": ["Saken oppdateres.", "Arbeiderpartiets boligpolitikk har helt siden krigen handlet om at det alltid skal v\u00e6re nok boligutbygging til at alle kan eie sin egen bolig.", "Den vanligste formen for formue i Norge er sparing i egen bolig, og det er gjerne boligen vi etterlater til v\u00e5re barn. Boligen er b\u00e5de hjemmet og sparekontoen til en gjennomsnittlig norsk familie.", "Adressas politiske redakt\u00f8r skriver: \u00abDet er vanskelig \u00e5 forst\u00e5 hvorfor Arbeiderpartiet har v\u00e6rt den ivrigste i klassen til \u00e5 omregulere omr\u00e5der ... til boligbygging.\u00bb", "Da har man ikke fulgt veldig godt med i timen. For Arbeiderpartiet handler boliger til alle om selve v\u00e5rt verdigrunnlag.", "I dag eier \u00e5tte av ti nordmenn sin egen bolig, mens i Tyskland eier de f\u00e6rreste sitt eget hjem. Uten Arbeiderpartiets boligpolitikk ville ikke boligeierskapet st\u00e5tt s\u00e5 sterkt i Norge. Det er en arv vi m\u00e5 verne om, for ingenting fortsetter av seg selv.", "Les ogs\u00e5 kommentaren: Det er noe som skurrer i Trondheim kommune", "S\u00e6rlig i byene har prisen p\u00e5 inngangsbilletten til boligmarkedet blitt sv\u00e6rt h\u00f8y. Barnefamilier og unge p\u00e5 boligmarkedet blir stadig mer avhengig av \u00f8konomisk bistand fra sine foreldre for \u00e5 f\u00e5 r\u00e5d til sin f\u00f8rste bolig. Det er et farlig utviklingstrekk, fordi det betyr at det er utdannelsen og \u00f8konomien til dine foreldre som avgj\u00f8r dine muligheter p\u00e5 boligmarkedet.", "I hovedstaden er situasjonen blitt ekstrem. I Oslo koster en kvadratmeter leilighet mer enn en kvadratmeter Munch. Boligprisene stiger med 10 prosent i \u00e5ret, men likevel mangler Oslo minst 20.000 boliger. Det bygges rett og slett ikke nok.", "Ogs\u00e5 i Trondheim bygges det for lite. Den 3. november i \u00e5r skriver Adressa at boligprisutviklingen i Trondheim er historisk sterk. Taperen er alle de som utestenges fra \u00e5 f\u00e5 egen bolig. Ap mener det er uakseptabelt.", "LES SAKEN: Slik lyktes de mektige akt\u00f8rene p\u00e5 Overvik", "Kommuneplanens arealdel er etter budsjettet det viktigste dokumentet som vedtas av bystyret. Det bestemmer hvilke omr\u00e5der som skal settes av til boligbygging, og dermed hvor mange boliger som kan bygges.", "Da kommuneplanens arealdel ble vedtatt i 2007 la fagfolkene til grunn en befolkningsvekst p\u00e5 bare halvparten av det som skulle vise seg \u00e5 bli virkeligheten. Ekspertene tok feil og boligprisene steg mer enn n\u00f8dvendig.", "Da planen skulle behandles p\u00e5 nytt i 2013, bestemte vi oss for \u00e5 legge til rette for \u00f8kt boligbygging. Ekspertene snakker om prognoser. Men dette er ikke bare tall. Det er mennesker som trenger en bolig.", "Derfor gikk over 80 prosent av bystyret inn for \u00e5 legge inn flere omr\u00e5der for boligutbygging i Trondheim enn det fagfolkene gjorde. Arbeiderpartiet er stolte over at vi stemte slik. Det skulle nemlig vise seg at det var en klok beslutning \u00e5 legge inn flere omr\u00e5der.", "Knapphet p\u00e5 boliger, og areal til \u00e5 bygge ut boliger, vil presse opp boligprisene i en by som vokser s\u00e5 raskt som Trondheim.", "Les ogs\u00e5 debattinnlegget: Skuffende at Tr\u00f8ndelag Teater henter inn \u00abSkam\u00bb-kjendis bare for \u00e5 trekke mer publikum", "De prisene vi finner i boligmarkedet bestemmes ikke av hvor mange boliger et omr\u00e5de teoretisk sett kan fortettes med, eller hvor mange boliger som kanskje kommer om ti \u00e5r.", "Boligprisene avhenger av hvor mange boliger som bygges hvert eneste \u00e5r. S\u00e5 lenge det bygges for lite, vil prisene fortsette \u00e5 stige. For Ap er det en uholdbar situasjon. Alle med en normal inntekt skal ha mulighet til \u00e5 skaffe seg en bolig.", "Adressa har det siste halv\u00e5ret drevet en kampanje mot \u00e5 legge ut flere omr\u00e5der for boligbygging i Trondheim, og kritiserer spesielt Ap fordi vi sammen med et overveldende flertall i bystyret har lagt ut de omr\u00e5dene vi har, for eksempel Overvik og Rotvoll.", "De sier Trondheim har nok boligtomter for mange ti\u00e5r frem i tid. Ap mener det er feil. Halvparten av boligpotensialet er et rent teoretisk fortettingspotensial. Det avhenger b\u00e5de av at folk vil bygge ned hageareal med boliger, og at kommunen godkjenner at boligene blir bygd.", "Les ogs\u00e5 kronikken om at planene for det nye Torvet i Trondheim vil \u00f8delegge et unikt europeisk kulturminne", "Fortettingsprosjekter er ofte vanskelige, og det egner seg ikke for alle omr\u00e5der. S\u00e6rlig ikke der det g\u00e5r p\u00e5 bekostning av bomilj\u00f8 og gr\u00f8ntomr\u00e5der.", "Vi ser ogs\u00e5 ofte at store utbyggingsprosjekter blir forsinket eller stopper opp. For eksempel Br\u00f8set hvor det skulle bygges to tusen boliger. Det er i dag i det bl\u00e5. Leangen Travbane, hvor det er planlagt tusen boliger, ser ut til \u00e5 forbli travbane i overskuelig fremtid. Det finnes mange slike eksempler.", "For \u00e5 sikre nok boliger gikk vi til valg p\u00e5 \u00e5 f\u00e5 bygget minst 7500 boliger i perioden 2011\u20132015. Det ble bygget under 5900.", "Da Adressa i 2015 oppsummerte hvordan det hadde g\u00e5tt med Aps valgl\u00f8fter, sa politisk redakt\u00f8r i TA: \u00abRita Ottervik har levert. Bare n\u00e5r det gjelder boligbygging ... innfrir de ikke\u00bb. Det smerter oss.", "Vi lover at Arbeiderpartiet  skal arbeide enda hardere for at det skal bygges enda flere boliger framover. Fordi muligheten til egen bolig er en grunnstein i det samfunnet Arbeiderpartiet kjemper for. For oss er det et verdivalg. Fordi alle skal med.", "H\u00f8r v\u00e5r podcast \u00abOmAdressert\u00bb som  bes\u00f8ker klasse 10C p\u00e5 Charlottenlund ungdomskole for \u00e5 f\u00e5 vite mer om hva ungdommen tenker rundt skole, kroppspress, amerikanske soldater p\u00e5 V\u00e6rnes og om de frykter en kald krig .", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "a5cb0e2d76920e11c98d8991c0a7e0d63aca6f8838f94a63d8ea9fb1be8987c9"}, {"field": "createtime", "value": "2016-11-06T18:38:41.000Z"}, {"field": "description", "value": "Arbeiderpartiets motto har alltid v\u00e6rt at alle skal med. Alle skal f\u00e5 muligheten til en utdanning. Alle skal ha tilgang p\u00e5 helse- og omsorgstjenester. Alle skal f\u00e5 muligheten til \u00e5 erverve sin egen bolig. Fordi vi er en del av et fellesskap, og tar ansvar for hverandre."}, {"field": "dominantimage", "value": "http://www.adressa.no/pluss/meninger/article13744877.ece/2513in/ALTERNATES/w980-default/IMG_ADB021116-1-008_1_1_7JEGVE7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d78551ef8db96e93fde14552923f7723c647a36a.jpg?5975edfe"}, {"field": "dominantthumbnaildimensions", "value": "300x169"}, {"field": "heading", "value": "Bolig til alle -adressa.no"}, {"field": "id", "value": "d78551ef8db96e93fde14552923f7723c647a36a"}, {"field": "keyword", "value": ["Bolig", "Boligbygging", "Byutvikling", "Arbeiderpartiet", "Geir Waage"]}, {"field": "keywords", "value": "Bolig,Boligbygging,Byutvikling,Arbeiderpartiet,Geir Waage"}, {"field": "kw-category", "value": ["meninger", "pluss"]}, {"field": "kw-classification", "value": "real-estate"}, {"field": "kw-concept", "value": ["politisk redakt\u00f8r", "bolig", "boligprisene avhenger", "kommuneplanens arealdel", "tusen boliger"]}, {"field": "kw-entity", "value": ["overvik", "skam", "travbane", "br\u00f8set", "tr\u00f8ndelag teater", "overvik og rotvoll", "arbeiderpartiet", "adressa", "munch", "torvet", "omadressert"]}, {"field": "kw-location", "value": ["v\u00e6rnes", "trondheim", "oslo", "norge", "charlottenlund", "tyskland"]}, {"field": "kw-pageclass", "value": "article"}, {"field": "kw-person", "value": "rita ottervik"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13744877.ece/2513in/ALTERNATES/w980-default/IMG_ADB021116-1-008_1_1_7JEGVE7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bolig til alle"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/11/06/Bolig-til-alle-13744878.ece"}, {"field": "pageclass", "value": ["article"]}, {"field": "publishtime", "value": "2016-11-06T18:36:42.000Z"}, {"field": "recs-articleid", "value": "13744878"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-11-06T18:36:42.000Z"}, {"field": "recs-rawtitle", "value": "Bolig til alle -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Arbeiderpartiets motto har alltid v\u00e6rt at alle skal med. Alle skal f\u00e5 muligheten til en utdanning. Alle skal ha tilgang p\u00e5 helse- og omsorgstjenester. Alle skal f\u00e5 muligheten til \u00e5 erverve sin egen bolig. Fordi vi er en del av et fellesskap, og tar ansvar for hverandre."}, {"field": "thumbnail", "value": "http://content-thumbnail.cxpublic.com/content/thumbnail200x150/d78551ef8db96e93fde14552923f7723c647a36a.jpg?5975edfe"}, {"field": "thumbnailfullheightdimensions", "value": "200x1733"}, {"field": "timestamp", "value": "2017-07-24T12:54:22.000Z"}, {"field": "title", "value": "Boligprisene avhenger av hvor mange boliger som bygges hvert eneste \u00e5r"}, {"field": "url", "value": "http://www.adressa.no/pluss/meninger/2016/11/06/Bolig-til-alle-13744878.ece"}, {"field": "urlhash", "value": "d78551ef8db96e93fde14552923f7723c647a36a"}], "score": 0.6630299, "siteId": "9222270286501375973", "id": "d78551ef8db96e93fde14552923f7723c647a36a"}

