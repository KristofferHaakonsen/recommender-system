{"fields": [{"field": "modifiedtime", "type": "time", "value": "2012-06-20T11:35:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fire\u00e5ringen vet at hun skal v\u00e6re brudepike til sommeren. Det er fryktelig lenge til. Ikke husker hun hva hun skal gj\u00f8re. Men det er ikke s\u00e5 farlig, bare Sanne f\u00e5r g\u00e5 i prinsessekjole og slipper \u00e5 kr\u00f8lle h\u00e5ret. Det er med kr\u00f8lltanga mamma Britt Tove Holmli kommer inn i bildet. 31-\u00e5ringen har dr\u00f8mt om \u00e5 st\u00e5 hvit brud siden konfirmasjonsalderen, og hadde h\u00e5pet \u00e5 f\u00e5 noen b\u00f8lger i h\u00e5ret b\u00e5de p\u00e5 seg selv og datteren den store dagen. - Vi f\u00e5r se. Kanskje kompromisset blir kreppetang. Det har hun g\u00e5tt med p\u00e5 f\u00f8r, sier Britt Tove og smiler. L\u00e5n og sparing Sammen med forloveden H\u00e5gen Klevmo, har hun spart i to \u00e5r n\u00e5. Fysioterapeuten satser ogs\u00e5 p\u00e5 litt hjelp fra foreldrene, og regner med at kj\u00e6restens studiel\u00e5n g\u00e5r med for at de skal f\u00e5 den feiringen de \u00f8nsker. Med 160 gjester og et budsjett p\u00e5 oppimot 100 000 kroner, f\u00e5r likevel ikke Britt Tove akkurat det bryllupet hun har dr\u00f8mt om. - Jeg tror jeg har lest for mange romaner, sier hun og ler. I dem st\u00e5r det neppe s\u00e5 mye om Vinne samfunnshus i Verdal. Helst ville 31-\u00e5ringen hatt hagebryllup. - Men det er bare \u00e5 innse at dette er Tr\u00f8ndelag. Isteden pr\u00f8ver jeg \u00e5 gj\u00f8re det s\u00e5 spesielt som mulig innenfor akseptable rammer - sikkert i likhet med de fleste andre vordende bruder. Egentlig synes hun det er litt spr\u00f8tt. \u00c5 bruke 100 000 kroner p\u00e5 \u00e9n dag. - H\u00e5gen og jeg har snakket om det. Alt vi kunne gjort for de pengene. Men det blir ikke riktig. Vi skal gifte oss, og vil markere det p\u00e5 en skikkelig m\u00e5te. Det er jo bare denne ene gangen i livet. Pr\u00f8ver alt Sm\u00e5 hvite hansker blir trukket p\u00e5 Sannes hender. Det er Oddlaug Rennemo som hjelper fire\u00e5ringen. Oddlaug har mellomnavnet Irene og driver Irenes brudesalong i huset sitt p\u00e5 Verdals\u00f8ra. Geskjeften startet med at hun sydde datterens brudekjole. S\u00e5 ville venninnene ogs\u00e5 ha hjelp. For et par \u00e5r siden var virksomheten blitt s\u00e5pass stor at Oddlaug registrerte bedrift. I dag har hun 70 kjoler, og tar imot bruder fra b\u00e5de Steinkjer og Trondheim. - Hvorfor folk reiser fra Trondheim til Verdal for \u00e5 leie brudekjole, vet jeg ikke. De vil vel ikke la noe v\u00e6re upr\u00f8vd, tror Oddlaug. Prinsesse for en dag At det er ytterst viktig \u00e5 finne den rette kjolen, er b\u00e5de bryllupskonsulenten og Britt Tove innforst\u00e5tte med. Den vordende bruden har syslet med planleggingen siden hun ble fridd til for to \u00e5r siden. Mellom spesiallagde invitasjoner og egenkomponert kake, er hun ikke i tvil om hva som st\u00e5r h\u00f8yest p\u00e5 prioriteringslista. - Kjolen! Den m\u00e5 bare stemme. P\u00e5 mange m\u00e5ter er bryllupet brudens dag. Det er den ene dagen i livet du f\u00e5r v\u00e6re prinsesse. Hele selskapet er jo opptatt av hvordan bruden ser ut, sier 31-\u00e5ringen. I \u00e5renes l\u00f8p har hun tenkt at hun skulle bli en enkel brud. - Men da jeg begynte \u00e5 pr\u00f8ve kjoler i h\u00f8st fikk jeg mer og mer sansen for perler og broderier. N\u00e5 vurderer jeg til og med sl\u00f8r. Med termin i slutten av februar har kjolejakten f\u00e5tt en pause. Resten av bryllupsplanleggingen p\u00e5g\u00e5r imidlertid for fullt for \u00e5 bli ferdig med s\u00e5 mye som mulig f\u00f8r det nye familiemedlemmet kommer til verden. Den dagen samboeren H\u00e5gen fridde, var en av de lykkeligste i Britt Toves liv. - Jeg har m\u00f8tt den mannen jeg vil dele livet med. Siden vi har barn sammen, b\u00f8r vi skape en trygg ramme rundt familien. Selvsagt er jeg klar over at mange ender med \u00e5 skille seg. Men sjansen for at man greier \u00e5 holde sammen, tror jeg er mye st\u00f8rre i et ekteskap. I brudesalongen har Sanne dandert armene i ballerinaaktige bevegelser, hun har holdt skj\u00f8rtet i fingerspissene og smilt iherdig til fotografen. Men grensa begynner \u00e5 bli n\u00e5dd. Med bestemte hanskekledde armer dytter Sanne bort kameraet. Fotografen sperrer for speilet. Prinsesse Sn\u00f8hvit har f\u00e5tt tiara p\u00e5."]}, {"field": "category0", "value": "forbruker"}, {"field": "category1", "value": "forbruker|sexogsamliv"}, {"field": "contenthash", "value": "3528990818f0cd31a1a4689b8278ed45e81ba715309352a9b9a0db7a9b3beaa5"}, {"field": "createtime", "value": "2016-03-26T16:17:55.000Z"}, {"field": "description", "value": "- Jeg kan v\u00e6re brud i hele dag. Eller Sn\u00f8hvit. Jeg er Sn\u00f8hvit, hvisker Sanne Klevmo. Hun neier foran speilet, og kan nesten ikke f\u00e5 \u00f8ynene fra seg selv."}, {"field": "dominantimage", "value": "http://www.adressa.no/incoming/article1074594.ece5/ALTERNATES/w980-default/ver2%20Bryllup16"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9cf6ecb7c872a6e46c19129672417f99728c378a.jpg?599463e6"}, {"field": "dominantthumbnaildimensions", "value": "300x169"}, {"field": "heading", "value": "Prinsesse Sn\u00f8hvit -adressa.no"}, {"field": "id", "value": "9cf6ecb7c872a6e46c19129672417f99728c378a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sexogsamliv", "forbruker"]}, {"field": "kw-concept", "value": ["brud", "vordende bruder", "prinsesse", "dag", "kjolen"]}, {"field": "kw-entity", "value": ["vinne", "oddlaug rennemo", "steinkjer og trondheim", "sm\u00e5", "sanne klevmo", "h\u00e5gen klevmo", "sn\u00f8hvit", "verdals\u00f8ra", "irene"]}, {"field": "kw-location", "value": ["verdal", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["britt tove", "britt tove holmli"]}, {"field": "kw-taxonomy", "value": ["forbruker", "forbruker/sexogsamliv"]}, {"field": "og-image", "value": "http://www.adressa.no/incoming/article1074594.ece5/ALTERNATES/w980-default/ver2%20Bryllup16"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Prinsesse Sn\u00f8hvit"}, {"field": "og-type", "value": "article"}, {"field": "og-url", "value": "http://www.adressa.no/forbruker/sexogsamliv/article33649.ece"}, {"field": "pageclass", "value": ["article"]}, {"field": "publishtime", "value": "2004-01-10T11:11:44.000Z"}, {"field": "recs-articleid", "value": "899107"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|sexogsamliv"}, {"field": "recs-publishtime", "value": "2004-01-10T11:11:44.000Z"}, {"field": "recs-rawtitle", "value": "Prinsesse Sn\u00f8hvit -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/sexogsamliv"]}, {"field": "teaser", "value": "- Jeg kan v\u00e6re brud i hele dag. Eller Sn\u00f8hvit. Jeg er Sn\u00f8hvit, hvisker Sanne Klevmo. Hun neier foran speilet, og kan nesten ikke f\u00e5 \u00f8ynene fra seg selv."}, {"field": "thumbnail", "value": "http://content-thumbnail.cxpublic.com/content/thumbnail200x150/9cf6ecb7c872a6e46c19129672417f99728c378a.jpg?599463e6"}, {"field": "thumbnailfullheightdimensions", "value": "200x1283"}, {"field": "timestamp", "value": "2017-08-16T15:25:26.000Z"}, {"field": "title", "value": "Prinsesse Sn\u00f8hvit"}, {"field": "url", "value": "http://www.adressa.no/forbruker/sexogsamliv/article33649.ece"}, {"field": "urlhash", "value": "9cf6ecb7c872a6e46c19129672417f99728c378a"}], "score": 0.9771818, "siteId": "9222270286501375973", "id": "9cf6ecb7c872a6e46c19129672417f99728c378a"}

