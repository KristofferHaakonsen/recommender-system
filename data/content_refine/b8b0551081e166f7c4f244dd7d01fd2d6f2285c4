{"fields": [{"field": "modifiedtime", "type": "time", "value": "2012-06-19T05:40:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er en helt vanlig og ganske trist morgen tidligere denne uka. Vi sitter p\u00e5 kafeen p\u00e5 RiT og snakker om den st\u00f8rste av de utallige politiske saker der Gjengaar har v\u00e6rt en sentral mann. Bak skitne, gulgr\u00f8nne murvegger sitter vi i nedslitte omgivelser i en atmosf\u00e6re av tidlig 70-tall. Sykehuset roper p\u00e5 en total fornyelse, og den skulle komme - akkurat her.", "Et framtidsrettet, nytt sykehus p\u00e5 \u00d8ya har v\u00e6rt Gjengaars kongstanke i mange \u00e5r. Mer enn noen andre har han ansvaret for at det aldri ble noen diskusjon om hvor det skulle bygges. N\u00e5, p\u00e5 overtid, kommer derimot diskusjonen til gagns. Gjengaars store planer om det moderne sykehuset med pasienten i fokus, plassert som sentrum for en ny bydel p\u00e5 \u00d8ya, fikk et kraftig skudd for baugen da helseminister Tore T\u00f8nne stoppet den videre byggingen p\u00e5 \u00d8ya tidlig i forrige uke.", "Argumentene triller som erter ut av en sekk mens vi drikker kaffe med Gjengaar. Han er jovial og blid, men vi skal fort oppdage at han er oppr\u00f8rt over utviklingen i RIT 2000. Han er ikke blid p\u00e5 Stoltenberg-regjeringen og vi skal f\u00e5 h\u00f8re at han mener det har foreg\u00e5tt et spill i kulissene der kanskje en annen statsr\u00e5d enn T\u00f8nne har v\u00e6rt den fremste spilleren.", "- Noe av det r\u00e5este jeg har opplevd, sier han.", "Selv sier Gjengaar at han aldri har operert med noen skjult agenda. Han angrer heller ingenting og er p\u00e5 ingen m\u00e5te rokket i sin overbevisning om at \u00d8ya er rett sted.", "Det fastslo han allerede i 1992. Som Arbeiderpartiets gruppeleder i fylkestinget fikk han som en del av Arbeiderpartiets budsjettforslag for -93 gjennomslag for et vedtak som plasserte RIT 2000 p\u00e5 \u00d8ya.", "- Hvorfor ville du ikke utrede andre mulige tomtevalg?", "- Det handlet om penger. Fylkets \u00f8konomi var sv\u00e6rt d\u00e5rlig. Og det handlet om tid. Det hastet med \u00e5 komme i gang, akkurat som det i dag haster med videref\u00f8ringen. Mulighetene for \u00e5 f\u00e5 et skikkelig sykehus i Midt-Norge blir svekket for hver dag som g\u00e5r. Akershus planlegger n\u00e5 et sykehus som kanskje vil koste 50 milliarder, og n\u00e5r Stortinget skal fordele midler, kan vi tape i konkurransen om penger.", "Han er varm i tr\u00f8ya n\u00e5, enda han nesten ikke har r\u00f8rt kaffen. Og han er overraskende frittalende, kanskje fordi han er blitt pensjonist.", "- N\u00e5r man har en plassering og man er overbevist om at den er den beste, hvorfor pokker skal man bruke et titalls millioner p\u00e5 \u00e5 utrede alternativer? Hvis ordet konsekvensanalyse var oppfunnet i steinalderen, ville vi fortsatt v\u00e6rt i steinalderen, sier han.", "Det er den gamle, handlekraftige Arbeiderparti-mannen som snakker. En politiker av den gamle skole som mener at n\u00e5r et vedtak er gjort, er det ingen vei tilbake. Da er det p\u00e5 tide \u00e5 f\u00e5 ting gjort.", "Egentlig hadde han tenkt \u00e5 sitte p\u00e5 sidelinjen og observere det som foreg\u00e5r, men engasjementet er for sterkt. Etter at Ukeadressa ringte, bestemte han seg for \u00e5 ta bladet fra munnen.", "Han sier sin hjertens mening om alle fordelene med RiT-planene, om sentermodellen, om pasienten i fokus, om milj\u00f8fordelen ved \u00e5 legge sykehuset p\u00e5 \u00d8ya i motsetning til Dragvoll, for hvis sykehuset plasseres der, vil det f\u00f8re til en sterk \u00f8kning i privatbilismen. Han snakker om professorer som skriver lange kronikker i Adresseavisen samtidig som de innr\u00f8mmer at de ikke vet mer om saken enn vanlige avislesere. Og han sier sin hjertens mening om Arbeiderpartiets siste krumspring. S\u00e5 kritisk har han aldri v\u00e6rt f\u00f8r. Gjengaar har vokst opp med at partilojalitet er et \u00e6resbegrep.", "- Det er derfor jeg ikke har sagt eller skrevet noe om RIT 2000, av hensyn til partiet. Men som Haakon Lie sa: Arbeiderpartiet er ingen s\u00f8ndagsskole, og det gjelder ogs\u00e5 i denne saken. I dag opplever vi at enkelte misbruker lojaliteten og gj\u00f8r den til noe personlig. Lojalitet skal man ha overfor partiet, ikke overfor personer, sier han.", "F\u00f8r vi drar til Dragvoll, g\u00e5r vi rundt p\u00e5 omr\u00e5det der Gjengaar fortsatt ser for seg et flott og banebrytende sykehus. Han snakker om arkitekturen og f\u00e5r den til \u00e5 h\u00f8res forlokkende ut n\u00e5r han sammenligner enkelte elementer med operahuset i Sydney. Han snakker om sentermodellen og pasienten i fokus og skildrer en ren idyll i kontrast til dagens monolittiske, ustyrlige sykehusstruktur. Gjengaar har mye erfaring som pasient, han har hatt hjerteproblemer og deltar blant annet i et RiT-prosjekt for diabetikere.", "- I framtida f\u00e5r vi enda flere dagpasienter og mer poliklinisk behandling, og sykehus blir i enda sterkere grad en servicefunksjon som h\u00f8rer sentrum til, sier han.", "S\u00e5 drar vi til Dragvoll, ut av sentrum, ut p\u00e5 landet, forbi universitetssenteret til Stokkanhaugen. Der har vi utsikt til gedigne jorder som er i NTNUs eie, det vil si i Statens eie - og kanskje er det her de helst vil bygge sykehus.", "P\u00e5 \u00d8ya var det regnbyger. Her oppe skinner sola, og kanskje er det betegnende for situasjonen?", "Gjengaar bare smiler og svarer ikke p\u00e5 det.", "- Har vi et nytt sykehus her om 20 \u00e5r?", "- Neei . . .", "- Om 15 \u00e5r da?", "- Slett ikke. Det viktigste er uansett at vi f\u00e5r et sykehus som er riktig for pasientene, at man kan l\u00f8se transportproblemene p\u00e5 en milj\u00f8vennlig m\u00e5te.", "- Er det viktigere enn plasseringen?", "- Det henger sammen. Hvis sykehuset legges hit, er det mer enn 50 prosent sjanse for at vi f\u00e5r et gammeldags sykehus. Da kan vi ogs\u00e5 v\u00e6re i den situasjon at Stortinget har 50 milliarder som de m\u00e5 fordele p\u00e5 mange prosjekter og vi taper i konkurransen. Da kan det hende at vi m\u00e5 til Italia eller Australia for \u00e5 finne RIT 2000, for det vil opplagt bli bygd et eller annet sted, det er framtidas sykehusmodell.", "Stedsvalget for det nye sykehuset har opptatt mange, men hver gang det er fors\u00f8kt diskutert, har Gjengaar sagt at det toget har g\u00e5tt. Et vedtak er et vedtak. Men s\u00e5 kom det noen og kastet om p\u00e5 alt og viste at et vedtak trenger ikke v\u00e6re gyldig for alltid. Attp\u00e5til var det folk fra Gjengaars eget parti. Og n\u00e5 er vi kommet til det som kanskje er vanskeligst av alt for den gamle partisliteren som sier at han har levd for Arbeiderpartiet i 50 \u00e5r.", "- Staten har hele tiden v\u00e6rt med i planleggingen og det har aldri v\u00e6rt snakk om noe annet stedsvalg. B\u00e5de statsministeren og helseministeren har nylig fastsl\u00e5tt at sykehuset skal ligge p\u00e5 \u00d8ya. Men det har foreg\u00e5tt et spill, og det har nok ikke f\u00f8rst og fremst skjedd i Sosial- og helsedepartementet, men Kirke- og undervisningsdepartementet. Der ser de for seg \u00d8ya som Trondheims nye campus, sier Gjengaar, og dermed hengte han bjella p\u00e5 katten.", "Trond Giske er skurken, hvis vi kan tillate oss et slikt begrep. Etter Gjengaars mening er det han som har p\u00e5virket Regjeringen til \u00e5 vedta en midlertidig stopp i utbyggingen p\u00e5 \u00d8ya.", "- Det er utspillene fra Giske som har skapt de store b\u00f8lgene i denne saken. Helseministerens rolle er jeg mer usikker p\u00e5.", "- Ble du overrasket da nyheten kom?", "- Jeg fikk en mistanke om at det kunne g\u00e5 denne veien allerede for et halvt \u00e5r siden, sier Gjengaar og sikter til at Arbeiderpartiet i Trondheim i november \u00e5pnet for en debatt om lokaliseringen av RiT. Han mener tydeligvis at Trond Giske var en sentral mann bak dette utspillet.", "Ved jordene p\u00e5 Dragvoll forteller Gudmund Gjengaar plutselig om en figur fra gresk historie, om Alkibiades, som var statsmann og feltherre rundt 400 \u00e5r f\u00f8r Kristus.", "- Han var en blanding av dagens Thomas Giertsen og Carl I. Hagen; ung, pen og innbilsk og med store forf\u00f8relseskunster. Athen var tidligere blitt styrt av de eldres r\u00e5d, men han fikk makten. Athen overlevde ikke Alkibiades, sier Gjengaar.", "- Hvem er Alkibiades i historien om RIT 2000?", "Gjengaar smiler, men n\u00f8ler. Til slutt sier han lavt: - Statsr\u00e5den?", "Tekst: TRYGVE LUNDEMO", "trygve.lundemo@adresseavisen.no"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "d6f456b4327557c54911b6810513ae77af6d6142e7e33a679758ab3789997616"}, {"field": "createtime", "value": "2017-03-30T17:22:18.000Z"}, {"field": "description", "value": "Gudmund Gjengaar er forbannet. Den gamle Ap-sliteren freser mot sine partikolleger - s\u00e6rlig \u00e9n av dem."}, {"field": "dominantimage", "value": "http://www.adressa.no/incoming/article1038932.ece5/ALTERNATES/w980-default/ver2%20Gudmund%20%20Gjengaar"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b8b0551081e166f7c4f244dd7d01fd2d6f2285c4.jpg?5974a54a"}, {"field": "dominantthumbnaildimensions", "value": "300x169"}, {"field": "heading", "value": "Prestisjeplanen som sprakk -adressa.no"}, {"field": "id", "value": "b8b0551081e166f7c4f244dd7d01fd2d6f2285c4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["sentral mann", "sykehus", "hjertens mening", "nytt sykehus"]}, {"field": "kw-entity", "value": ["stoltenberg", "thomas giertsen og carl i. hagen", "kristus", "\u00f8ya", "ukeadressa", "regjeringen", "dragvoll", "arbeiderpartiet", "alkibiades", "sosial", "stortinget", "stokkanhaugen", "adresseavisen", "kirke", "rit", "statens", "arbeiderparti"]}, {"field": "kw-location", "value": ["sydney", "australia", "trondheim", "italia", "midt-norge"]}, {"field": "kw-pageclass", "value": "article"}, {"field": "kw-person", "value": ["tore t\u00f8nne", "thomas giertsen", "haakon lie", "trond giske", "gudmund gjengaar"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1038932.ece5/ALTERNATES/w980-default/ver2%20Gudmund%20%20Gjengaar"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Prestisjeplanen som sprakk"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article269834.ece"}, {"field": "pageclass", "value": ["article"]}, {"field": "publishtime", "value": "2001-05-20T14:50:07.000Z"}, {"field": "recs-articleid", "value": "2934936"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2001-05-20T14:50:07.000Z"}, {"field": "recs-rawtitle", "value": "Prestisjeplanen som sprakk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Gudmund Gjengaar er forbannet. Den gamle Ap-sliteren freser mot sine partikolleger - s\u00e6rlig \u00e9n av dem."}, {"field": "thumbnail", "value": "http://content-thumbnail.cxpublic.com/content/thumbnail200x150/b8b0551081e166f7c4f244dd7d01fd2d6f2285c4.jpg?5974a54a"}, {"field": "thumbnailfullheightdimensions", "value": "200x1611"}, {"field": "timestamp", "value": "2017-07-23T13:31:54.000Z"}, {"field": "title", "value": "Prestisjeplanen som sprakk"}, {"field": "url", "value": "http://www.adressa.no/nyheter/trondheim/article269834.ece"}, {"field": "urlhash", "value": "b8b0551081e166f7c4f244dd7d01fd2d6f2285c4"}], "score": 0.5539542, "siteId": "9222270286501375973", "id": "b8b0551081e166f7c4f244dd7d01fd2d6f2285c4"}

