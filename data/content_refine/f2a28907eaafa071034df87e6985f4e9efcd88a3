{"fields": [{"field": "modifiedtime", "type": "time", "value": "2015-06-05T10:28:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Smakspolitiet"}, {"field": "author", "value": ["mats paulsen", "audun h. m. hagen"]}, {"field": "body", "value": ["Saken oppdateres.", "Lokalet er like kupert som da Choco Boco prydet skiltene utenfor, brune skinnm\u00f8bler har kommet inn og en \u00e5rgangs-spillemaskin av typen Nintendo NES 8-bit st\u00e5r klar til bruk i baren.", "Det er nye tider p\u00e5 hj\u00f8rnet av Solsiden. Alle krefter settes inn for \u00e5 servere hamburgere. Kun det. Fem forskjellige burgervarianter, med storfe eller kylling, mens vegetarianere kan velge r\u00f8dbeter. Som ekstra tilbeh\u00f8r finnes bacon, coleslaw, potetgull og/eller tomatsalat.", "\u2013 N\u00e5r de spesialiserer seg slik, b\u00f8r det v\u00e6re veldig bra, sier anmelderkollega Mats mens vi finner et bord p\u00e5 uteserveringa.", "Konseptet har tydeligvis sl\u00e5tt an. Kun uker etter \u00e5pning er det full fres ved baren. Langh\u00e5rede, beskjeggete menn og tatoverte damer st\u00e5r klare til \u00e5 ta ordre. Og anbefaler gjerne \u00f8l til maten! En mengde mer og mindre obskure flaskevarianter fyller kj\u00f8leskapene.", "\u2013 D\u00e5kk m\u00e5 pr\u00f8v Chuck Norris, insisterer servit\u00f8ren, som hevder t\u00f8ffere \u00f8l knapt finnes.", "S\u00e5 f\u00e5r vi en liten svart brikke som rister og hyler n\u00e5r maten er klar til henting \u2013 selvbetjening p\u00e5 alle niv\u00e5. Etter 15 minutter sitter vi med \u00f8l og hver v\u00e5r burger, ved et p\u00e5fallende skittent bord ingen har tatt seg bryet med \u00e5 vaske.", "En burger er selvsagt ikke en burger. Du kan kj\u00f8pe en cheeseburger for ti kroner p\u00e5 en internasjonal kjede, eller reise til New York og betale 4000 kroner for en variant med Wagyu-kj\u00f8tt og g\u00e5selever, hummer og kaviar-topping med sjampis-skum og saus basert p\u00e5 kaffeb\u00f8nner som har passert ford\u00f8yelsessystemet til et asiatisk kattelignende dyr. Hjemme kan du grille en ferdigburger fra en lavpriskjede, eller gj\u00f8re som matorakel Heston Blumenthal i \u00abMasterchef Australia\u00bb: Kverne kj\u00f8tt fra fire forskjellige dyredeler, noe grovkvernet, noe finkvernet, og servere med \u00abtripple cooked\u00bb chips.", "P\u00e5 Sot gj\u00f8r de det enkelt, men med et essensielt ess i ermet \u2013 kullgrillen Josper, som lett kan kj\u00f8res kontinuerlig i 350 grader celsius.", "Burgerne kommer i brunt matpapir, er slett ikke store (100 gram? kan bestilles dobbel) og har minimalt tilbeh\u00f8r: Salatblad, tomatskive, cheddarost og dressing p\u00e5 min \u00abSot\u00bb-burger, salatblad, syltet gr\u00f8nn chili, gruyereost og dressing p\u00e5 Mats sin \u00abAmper\u00bb-burger. Begge med storfe-kj\u00f8tt. B\u00e5de burger og surdeigsbr\u00f8d har spor av svidd overflate og er noks\u00e5 tykke, uten at det blir for voldsomt. Burgerne tygges fint uten kniv og gaffel. De er saftige og luftige, ingen harde \u00abhockeypucker\u00bb her. De er akkurat passe salte, smaker skikkelig kj\u00f8tt og l\u00f8ftes av en frisk dressing med hint av chili. Osten gir fylde til smaken, br\u00f8det er perfekt, slett ikke deigete og bl\u00f8tt, men spr\u00f8tt og saftig.", "\u2013 Byens beste burger, sp\u00f8r Mats etter at maten er fort\u00e6rt. Jeg er fristet til \u00e5 svare ja. St\u00f8rrelsen p\u00e5 burgerne gj\u00f8r at man umiddelbart f\u00e5r lyst p\u00e5 en til. F\u00f8r det g\u00e5r noen minutter, maten synker og det var da egentlig nok til \u00e5 bli passe mett. Vi hiver oss likevel over en kyllingburger, ogs\u00e5 den med enkelt tilbeh\u00f8r og saftig kj\u00f8tt. Utmerket. Og Chuck Norris-pilsen, fra det italienske bryggeriet Brewfist, overbeviser med sitrus og str\u00e5smak. Faktisk en god match til maten.", "Hva er mindre bra? Det klusses litt med bestillingene. R\u00f8dbetburgeren kommer som storfeburger. Det kan skyldes klassiske innkj\u00f8ringsproblemer. Men r\u00f8dbetburgeren, n\u00e5r den kommer: Et tynt lag raspet r\u00f8dbet kan neppe g\u00e5 som hamburger. Br\u00f8det er fremdeles godt, men dette blir for tynt. Vi kjenner knapt jordsmaken fra r\u00f8dbeten. Og s\u00e5 er alt veldig enkelt. Den fors\u00e5vidt velsmakende coleslawen serveres i hvitt pappbeger.", "\u2013 Litt for enkelt, mener Mats, som gjerne skulle sett st\u00f8rre variasjon i menyen; flere, sprekere burgervarianter. Den enkle menyen kan fort utl\u00f8se et elsk/hat-forhold til stedet, mange mener pommes frites er et selvsagt tilbeh\u00f8r til burgeren. Selv er jeg storforn\u00f8yd, sett bort fra r\u00f8dbet-fadesen. Servit\u00f8rene er stadig innom, interesserte i om Chuck Norris-\u00f8let falt i smak, \u00f8lengasjementet virker genuint, selv om vi gjerne s\u00e5 enda st\u00f8rre interesse for kombinasjonen vaskeklut og utebord.", "\u2013 Snart f\u00e5r vi Duck Hunt, opplyser en servit\u00f8r n\u00e5r vi viser interesse for Nintendo-maskina, det er snakk om \u00e5 vise stumfilmer i lokalet ogs\u00e5.", "Alt i alt er dette et supert tilskudd til utelivstrondheim. Og at trendy burgerkonsept som tar kvalitet p\u00e5 alvor har livets rett, kan vi se fra eksempelvis D\u00f8gnvill, Illegal Burger og Munchies i Oslo, som har vunnet b\u00e5de folk og restaurantanmelderes begeistring.", "\u2013 Og s\u00e5 er det respektabelt at burgerne ikke koster mer enn hundrelappen, sier Mats.", "Med en skikkelig renovering av r\u00f8dbet-variantene kan vi med god samvittighet ogs\u00e5 ta med v\u00e5re vegetarvenner neste gang vi vender tilbake. For det gj\u00f8r vi.", "Total \u2013 5: Vit hva du g\u00e5r til: en ekstremt enkel meny uten bordservering. Samtidig lykkes de nesten fullt ut med prisvennlige burgere p\u00e5 h\u00f8yt niv\u00e5.", "Mat og drikke \u2013 5: Rikt og morsomt \u00f8lutvalg fra fjernt og n\u00e6rt, supre burgere med surdeigsbr\u00f8d, men m\u00e5 trekkes for r\u00f8dbetene.", "Service \u2013 3: Etter en noe tam og usikker start (et \u00abhei\u00bb er velkomment) tar det seg veldig opp med oppmerksomme, joviale og lidenskapelige servit\u00f8rer. Men mye selvbetjening!", "Atmosf\u00e6re - 4: Trendy p\u00e5 en litt sliten m\u00e5te, rock n\u2019 roll p\u00e5 behagelig volum, im\u00f8tekommende omgivelser, men litt skittent ute.", "Pris \u2013 5: Alle burgerne koster under hundrelappen, sjeldent \u00e5 se med slik kvalitet."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "a7831954ee868d50aa472d1fedba5e684edd54f1bb2868e22d9b70c81bf01945"}, {"field": "createtime", "value": "2014-07-17T07:27:52.602Z"}, {"field": "description", "value": "Byens beste hamburger? Sot p\u00e5 Solsiden overbeviser, s\u00e5 lenge det er kj\u00f8tt som ligger mellom hamburgerbr\u00f8dene."}, {"field": "dominantimage", "value": "http://www.adressa.no/pluss/kultur/article9924123.ece/ALTERNATES/w980-default/Sot1abc1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f2a28907eaafa071034df87e6985f4e9efcd88a3.jpg?596b5ca5"}, {"field": "dominantthumbnaildimensions", "value": "300x169"}, {"field": "heading", "value": ["Hamburger med sot og snert -adressa.no", "Selvbetjening", "Kullgrill i toppform", "Burgerne treffer blink", "Svak vegetarrett"]}, {"field": "id", "value": "f2a28907eaafa071034df87e6985f4e9efcd88a3"}, {"field": "keyword", "value": "Smakspolitiet"}, {"field": "keywords", "value": "Smakspolitiet"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["enkle", "mat", "burgerne", "burger", "hamburger", "enkel meny"]}, {"field": "kw-entity", "value": ["mats", "masterchef australia", "wagyu", "illegal burger", "sot", "brewfist", "heston blumenthal", "d\u00f8gnvill", "choco boco", "solsiden", "josper", "illegal burger og munchies"]}, {"field": "kw-location", "value": ["new york", "oslo", "amper"]}, {"field": "kw-pageclass", "value": "article"}, {"field": "kw-person", "value": ["chuck norris", "nintendo nes", "duck hunt"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article9924123.ece/ALTERNATES/w980-default/Sot1abc1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hamburger med sot og snert"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article9924366.ece"}, {"field": "pageclass", "value": ["article"]}, {"field": "publishtime", "value": "2014-07-17T08:11:05.000Z"}, {"field": "recs-articleid", "value": "9924366"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-07-17T08:11:05.000Z"}, {"field": "recs-rawtitle", "value": "Hamburger med sot og snert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Byens beste hamburger? Sot p\u00e5 Solsiden overbeviser, s\u00e5 lenge det er kj\u00f8tt som ligger mellom hamburgerbr\u00f8dene."}, {"field": "thumbnail", "value": "http://content-thumbnail.cxpublic.com/content/thumbnail200x150/f2a28907eaafa071034df87e6985f4e9efcd88a3.jpg?596b5ca5"}, {"field": "thumbnailfullheightdimensions", "value": "200x1839"}, {"field": "timestamp", "value": "2017-07-16T12:31:33.000Z"}, {"field": "title", "value": "Byens beste hamburger?"}, {"field": "url", "value": "http://www.adressa.no/pluss/kultur/article9924366.ece"}, {"field": "urlhash", "value": "f2a28907eaafa071034df87e6985f4e9efcd88a3"}], "score": 0.52238923, "siteId": "9222270286501375973", "id": "f2a28907eaafa071034df87e6985f4e9efcd88a3"}

