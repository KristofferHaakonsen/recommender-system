{"fields": [{"field": "modifiedtime", "type": "time", "value": "2012-04-23T09:41:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Hvis jeg skulle ha tegnet City Lade f\u00f8r jeg s\u00e5 det for f\u00f8rste gang, s\u00e5 hadde jeg truffet 90 prosent. Dette var ganske forutsigbart, sier Jomar Asb\u00f8ll, senterleder ved Trondheim Torg.", "Sammen med senterlederne Tone Moum (Valentinlyst Senter), Ole Eidem (Byhaven) og Heidi Klefstad (Mercur), har han tr\u00e5let den nye konkurrentens 13 000 kvadratmeter med butikkareal. Vi ba dem si sin \u00e6rlige mening om Tr\u00f8ndelags nyeste kj\u00f8pesenter rett etter g\u00e5rsdagens offisielle \u00e5pning:", "Enklere \u00e5 shoppe", "- Stort! Du slipper \u00e5 stange i taket her.", "- Lite nytt. Typisk Obs!", "- Ordentlig og ryddig.", "Slik lyder konklusjonen. Alle fire lar seg imponere av st\u00f8rrelsen og takh\u00f8yden innenfor senterd\u00f8rene. Deretter b\u00e6rer det rett inn i handlemaskinens hovedtrekkplaster: Obs! Stormarket, Obs! Elektro og Obs! Sport - samtlige samlet under ett tak. Ingef\u00e6r\u00f8l, joggesko, grilldresser og sodd glir forbi kasseapparatene i en salig blanding.", "- Her er det oversiktlig og fint. Det er rene flater og godt utnyttet areal. Vareplasseringen er gjennomtenkt. Det har blitt mer oversiktlig enn f\u00f8r og enklere \u00e5 shoppe, skryter Tone Moum.", "Hun utelukker ikke at s\u00e6rlig dagligvarebutikkene i Valentinlyst Senter kan komme til \u00e5 merke konkurransen.", "Lite originalt", "Direkt\u00f8r Torbj\u00f8rn Skei i Trondos kommer skridende og smilende forbi senterkonkurrentene. Han gratuleres beh\u00f8rig med \u00e5pningen. Men sp\u00f8rsm\u00e5let om hvilke kj\u00f8pesenter i byen som vil skvises og miste flest kunder etter nyetableringer p\u00e5 Lade, det vil han helst ikke ha.", "- P\u00e5 en dag som dette vil jeg ikke uttale meg om det, men jeg tror ikke City Syd blir ber\u00f8rt, sier Skei og legger til at han h\u00e5per City Lade vil trekke enda flere handlende utenfra inn til Trondheim, til gode for alle i butikkbransjen.", "Dette tror kj\u00f8pesenterkonkurrentene ogs\u00e5 vil skje, spesielt kunder fra Nord-Tr\u00f8ndelag vil komme, mener de. Senterlederne tviler imidlertid p\u00e5 om det er originaliteten i butikkutvalget som frister folk til \u00e5 komme. De fleste av de vel 15 nye butikkene som ogs\u00e5 har tilhold i senteret, er \u00e5 finne i andre kj\u00f8pesentre i Trondheim. Men Obs!-butikkene p\u00e5 Lade har alltid v\u00e6rt magneter. Omsetningen er p\u00e5 800 millioner i \u00e5ret. Og de vil bare fortsette \u00e5 trekke kunder, tror senterkonkurrentene.", "- Det er lite nytt, men Obs! vil garantert lykkes med dette. Hvis dette g\u00e5r bra med resten, s\u00e5 er det p\u00e5 grunn av Obs!, sier Asb\u00f8ll.", "Terningkast", "- \u00c5 passere \u00e9n milliard i omsetning etter f\u00f8rste drifts\u00e5r ville v\u00e6rt bra, sier Torbj\u00f8rn Skei og ser utover folkevrimmelen:", "- Overveldende oppm\u00f8te, men det virker likevel ikke fullt, sier han.", "Adresseavisen ber de fire kj\u00f8pesenterkonkurrentene gi City Lade hvert sitt terningkast etter rundturen, men de vil helst slippe. De vet ikke hva de skal sammenligne med. Obs! er n\u00e5 en gang Obs!, mener de.", "- Er det plass til flere kj\u00f8pesenter i Trondheim etter dette da?", "- Ordet kannibalisme er brukt tidligere. Konkurranse er kommet for \u00e5 bli, men vi klarer ikke \u00e5 formere oss i takt med antall kvadratmeter som bygges. Det begynner i alle fall \u00e5 bli nok matbutikker. Vi m\u00e5 da bli stappmette av dette, ler senterlederne.", "- Obs! er en stor akt\u00f8r som er interessert i \u00e5 ta en bit av kaka. Vi f\u00e5r alle bare fortsette med det vi er god p\u00e5, avslutter Ole Eidem.", "PS: Den h\u00f8ytidelige \u00e5pningen av City Lade i g\u00e5r formiddag ble foretatt av varaordf\u00f8rer Knut Fagerbakke. Han klipte over snoren med en saks som kom fra oven ved hjelp fra fallskjermhoppere. Bispehaugen Ungdomskorps spilte under markeringen."]}, {"field": "category0", "value": "nyheter"}, {"field": "contenthash", "value": "e0daab2ddcb242f9fb3b76de7ffdb820f594d08fd42fde73536a9ead505a0e33"}, {"field": "createtime", "value": "2017-02-15T19:21:18.000Z"}, {"field": "description", "value": "City Lade \u00e5pnet d\u00f8rene og kundene str\u00f8mmet p\u00e5. Adresseavisen ba fire konkurrerende senterledere om \u00e5 saumfare den nye handlegiganten. Og dommen: -Lite nytt."}, {"field": "dominantimage", "value": "http://www.adressa.no/incoming/article1083751.ece5/ALTERNATES/w980-default/ver2%20city_lade_senterledere01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1c678e5d2f77831aee76888ea02442f0800e29e7.jpg?598c4028"}, {"field": "dominantthumbnaildimensions", "value": "300x169"}, {"field": "heading", "value": "City Lade sett med konkurrentenes \u00f8yne -adressa.no"}, {"field": "id", "value": "1c678e5d2f77831aee76888ea02442f0800e29e7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "home-and-garden"}, {"field": "kw-concept", "value": ["adresseavisen ba", "konkurrentens", "senter", "senterleder", "konkurrentenes \u00f8yne", "kj\u00f8pesenter", "kunder", "trondheim", "tak"]}, {"field": "kw-entity", "value": ["trondos", "obs", "mercur", "trondheim torg", "valentinlyst senter", "city syd", "byhaven", "tr\u00f8ndelags", "ungdomskorps"]}, {"field": "kw-location", "value": "nord-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["heidi klefstad", "tone moum", "jomar asb\u00f8ll", "ole eidem", "city lade", "torbj\u00f8rn skei", "knut fagerbakke"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1083751.ece5/ALTERNATES/w980-default/ver2%20city_lade_senterledere01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "City Lade sett med konkurrentenes \u00f8yne"}, {"field": "og-type", "value": "article"}, {"field": "og-url", "value": "http://www.adressa.no/nyheter/article19536.ece"}, {"field": "pageclass", "value": ["article"]}, {"field": "publishtime", "value": "2004-05-07T06:36:14.000Z"}, {"field": "recs-articleid", "value": "2497030"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-05-07T06:36:14.000Z"}, {"field": "recs-rawtitle", "value": "City Lade sett med konkurrentenes \u00f8yne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "City Lade \u00e5pnet d\u00f8rene og kundene str\u00f8mmet p\u00e5. Adresseavisen ba fire konkurrerende senterledere om \u00e5 saumfare den nye handlegiganten. Og dommen: -Lite nytt."}, {"field": "thumbnail", "value": "http://content-thumbnail.cxpublic.com/content/thumbnail200x150/1c678e5d2f77831aee76888ea02442f0800e29e7.jpg?598c4028"}, {"field": "thumbnailfullheightdimensions", "value": "200x900"}, {"field": "timestamp", "value": "2017-08-10T11:14:48.000Z"}, {"field": "title", "value": "City Lade sett med konkurrentenes \u00f8yne"}, {"field": "url", "value": "http://www.adressa.no/nyheter/article19536.ece"}, {"field": "urlhash", "value": "1c678e5d2f77831aee76888ea02442f0800e29e7"}], "score": 0.9586221, "siteId": "9222270286501375973", "id": "1c678e5d2f77831aee76888ea02442f0800e29e7"}

