{"fields": [{"field": "modifiedtime", "type": "time", "value": "2012-09-15T20:57:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "Det ble en dyr aff\u00e6re for bevegelseshemmede Kjell Ivar Haltvik \u00e5 parkere p\u00e5 handikap-plassene i Olavskvartalets parkeringskjeller.", "- Parkeringsplassen var altfor smal til at det gikk an \u00e5 komme seg ut av bilen. Jeg parkerte derfor utenfor det oppmerkede feltet s\u00e5 det skulle v\u00e6re mulig \u00e5 komme seg ut, sier Haltvik, som er bevegelseshemmet etter en alvorlig trafikkulykke for \u00e5tte \u00e5r siden.", "Han bruker ikke rullestol, men er ust\u00f8, og har vanskelig for \u00e5 g\u00e5 p\u00e5 glatt vinterf\u00f8re. Derfor virket Olavskvartalets parkeringskjeller som et godt alternativ i desember, da han og familien skulle se juleforestillingen \u00abPutti Plutti Pott\u00bb.", "Haltvik betalte parkeringsavgiften og familien gikk for \u00e5 se forestillingen. Da de kom tilbake, ventet et gebyr p\u00e5 772 kroner p\u00e5 frontruta.", "Den anbefalte bredden p\u00e5 parkeringsplasser for forflytningshemmede i 1989, da Olavskvartalet sto ferdig, var 3,08 meter. I dag er det anbefalt 4,5 meter bredde og 6 meter lengde. Adressa.no har m\u00e5lt de to oppmerkede parkeringsplassene for forflytningshemmede i parkeringskjelleren. Den ene plassen er rundt 2,14 meter bred, mens den andre er 2,04 meter.", "Haltviks bil er 2,10 meter bred.", "Haltvik sier at han b\u00e5de er sint og oppgitt fordi det ikke legges bedre til rette for bevegelseshemmede i Olavskvartalet.", "- Hva med de som bruker rullestol, og er avhengige av rullestolheis? Det vil v\u00e6re teknisk umulig \u00e5 komme seg ut av bilen her, sier Haltvik.", "Haltvik klaget til Parkeringsklagenemnda, som har avsl\u00e5tt klagen.", "\u00abNemnda viste til f\u00f8rers plikt til \u00e5 hensette kj\u00f8ret\u00f8yet i henhold til bestemmelsene p\u00e5 omr\u00e5det, og at dersom man ikke kan parkere p\u00e5 den aktuelle plassen uten \u00e5 feilparkere, m\u00e5 man finne annet sted \u00e5 parkere\u00bb, st\u00e5r det i avslaget.", "Haltvik har betalt boten p\u00e5 772 kroner etter at klagen ble avsl\u00e5tt. Men for Haltvik handler det ikke om pengene.", "- Jeg kan godt betale hvis det blir ordnet forhold for de som har behov for denne typen plasser. Jeg synes likevel at gebyret er sv\u00e6rt provoserende, sier han.", "Driftsleder Tor Knutsen i Olavskvartalet sier at parkeringskjelleren er eid av et annet selskap, som igjen har satt ut driften til Europark. Olavskvartalet har derfor bare har mulighet til \u00e5 komme med innspill om driften av parkeringskjelleren.", "- Vi har tatt opp slike problemer og andre forhold med Europark, med vekslende hell. Det kommer hele tiden tilbake til kostnader, sier Knutsen.", "-  Vi oppfordrer sterkt Olavskvartalet til \u00e5 ta tak i dette og s\u00f8rge for at plassene blir merket etter riktige m\u00e5l, sier seniorkonsulent Kristian Lian i Norges Handikapforbund Tr\u00f8ndelag til adressa.no.", "P\u00e5l Gleditch er kommunikasjonsdirekt\u00f8r i Europark som st\u00e5r for driften av parkeringskjelleren. Han viser til at selskapet ikke er p\u00e5lagt noe n\u00e5r det gjelder st\u00f8rrelse p\u00e5 parkeringsplasser for bevegelseshemmede, men at m\u00e5lene er anbefalinger.", "- 2,14 meter h\u00f8res likevel veldig smalt ut. Det er klart at det er ligger p\u00e5 grunneier og oss som parkeringssselskap \u00e5 skaffe passende parkeringsplasser. Jeg vil ta opp saken internt, s\u00e5 f\u00e5r vi diskutere dette med grunneieren. Det kan v\u00e6re at det kan gj\u00f8res endringer som gj\u00f8r framkommeligheten bedre, sier Gleditch til adressa.no.", "If\u00f8lge Gleditch er de generelle anbefalingene for en vanlig parkeringsplass 2,50 meter bredde.", "- Er det rimelig \u00e5 gi bot n\u00e5r plassen er s\u00e5 lite egnet for bevegelseshemmede?", "- Jeg kjenner ikke denne konkrete saken, men saken er ferdigbehandlet i Parkeringsklagenemnda, som tar hensyn til slike forhold, sier Gleditch til adressa.no."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "372042894c6fb5713206fa5f0bb23be97317c1962901b9b4092c6ffbfc078a91"}, {"field": "createtime", "value": "2017-04-28T20:24:05.000Z"}, {"field": "description", "value": "Bevegelseshemmede Kjell Ivar Haltvik hadde problemer med \u00e5 komme seg ut av bilen i Olavskvartalet, og endte opp med parkeringsbot p\u00e5 772 kroner."}, {"field": "dominantimage", "value": "http://www.adressa.no/incoming/article4882283.ece/ALTERNATES/w980-default/olavsparkering.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dc3958b85925dd5052e325c03b02ea061caf4404.jpg?598833e0"}, {"field": "dominantthumbnaildimensions", "value": "300x169"}, {"field": "heading", "value": ["Denne handikap-plassen er nesten \u00e9n meter for smal -adressa.no", "Bot p\u00e5 772 kroner", "Nesten en meter for smal", "- Handler ikke om pengene", "- Oppfordrer til endring", "- Vil se om det kan gj\u00f8res endringer"]}, {"field": "id", "value": "dc3958b85925dd5052e325c03b02ea061caf4404"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": "europark"}, {"field": "kw-concept", "value": ["bredde", "kroner", "parkeringsplass", "saken", "bil", "anbefalt", "bevegelseshemmet", "gj\u00f8res endringer", "smal", "parkere", "adressa", "plassen", "parkeringskjeller"]}, {"field": "kw-entity", "value": ["norges handikapforbund tr\u00f8ndelag", "olavskvartalet", "putti plutti pott", "parkeringsklagenemnda"]}, {"field": "kw-pageclass", "value": "article"}, {"field": "kw-person", "value": ["kristian lian", "kjell ivar haltvik", "p\u00e5l gleditch", "tor knutsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article4882283.ece/ALTERNATES/w980-default/olavsparkering.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Denne handikap-plassen er nesten \u00e9n meter for smal"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article4855927.ece"}, {"field": "pageclass", "value": ["article"]}, {"field": "publishtime", "value": "2012-09-15T20:57:23.000Z"}, {"field": "recs-articleid", "value": "4855927"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2012-09-15T20:57:23.000Z"}, {"field": "recs-rawtitle", "value": "Denne handikap-plassen er nesten \u00e9n meter for smal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Bevegelseshemmede Kjell Ivar Haltvik hadde problemer med \u00e5 komme seg ut av bilen i Olavskvartalet, og endte opp med parkeringsbot p\u00e5 772 kroner."}, {"field": "thumbnail", "value": "http://content-thumbnail.cxpublic.com/content/thumbnail200x150/dc3958b85925dd5052e325c03b02ea061caf4404.jpg?598833e0"}, {"field": "thumbnailfullheightdimensions", "value": "200x1781"}, {"field": "timestamp", "value": "2017-08-07T09:33:20.000Z"}, {"field": "title", "value": "Denne handikap-plassen er nesten \u00e9n meter for smal"}, {"field": "url", "value": "http://www.adressa.no/nyheter/trondheim/article4855927.ece"}, {"field": "urlhash", "value": "dc3958b85925dd5052e325c03b02ea061caf4404"}], "score": 1.0018069, "siteId": "9222270286501375973", "id": "dc3958b85925dd5052e325c03b02ea061caf4404"}

