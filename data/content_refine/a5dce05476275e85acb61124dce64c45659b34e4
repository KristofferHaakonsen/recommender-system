{"fields": [{"field": "modifiedtime", "type": "time", "value": "2015-09-30T12:45:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "martin anfinsen"}, {"field": "body", "value": ["Saken oppdateres.", "\u00abSunbather\u00bb (2013) var omtrent like mye postrock og shoegaze som den var metall. Den f\u00f8ltes som kulminasjonen av amerikanske indierockeres forelskelse i svartmetall-sjangeren, og utgjorde en tydelig avstandsmark\u00f8r for sjangerpurister. Den sikret med dette ogs\u00e5 bandet en evig pallplassering p\u00e5 lister av typen: \u00abTopp-10 metallskiver for folk som ikke liker metall\u00bb, og tilsvarende d\u00f8ve innfallsvinkler.", "De f\u00f8rste minuttene p\u00e5 \u00abNew Bermuda\u00bb gj\u00f8r det n\u00e6rliggende \u00e5 tenke at Deafheaven pr\u00f8ver \u00e5 kompensere for dette inntrykket. Her blir vi hevet mellom kirkeklokker, intense blastbeats og skarp thrash-riffing, mens postrock-forl\u00f8sningene som var s\u00e5 gjennomtrengende p\u00e5 forgjengeren er begrenset til krydder. Det tar imidlertid ikke lang tid f\u00f8r vi f\u00e5r en gitarsolo nappet rett fra sangboka til Billy Corgan, mens et uts\u00f8kt mellomparti allerede har blitt lenket til Sixpence None the Richers \u00abKiss Me\u00bb (!). Over dette skriker en demonisk George Clarke at han har snudd ryggen til sex og latter \u2013 mens lilla blir til sort.", "Sjangerspennet er med andre ord enda mer schizofrent anlagt enn det var p\u00e5 \u00abSunbather\u00bb. Nikkene til alternativ rock har blitt tydeligere, mens plata som helhet er langt mer aggressivt orientert enn forgjengeren. Selv om reisverket er m\u00f8rkt, er dette allikevel et konstant uforutsigbart overskudd av et album.", "Det hele floker seg dog en anelse p\u00e5 \u00abBaby Blue\u00bb, hvor bandet roer ned sjangerleken. Denne starter godt, men ender opp med \u00e5 tr\u00e5 vann rundt en uinspirert gitarsolo, f\u00f8r den til slutt kommer seg igjen. Dette er ogs\u00e5 det eneste sporet som f\u00f8les i lengste laget \u2013 og det p\u00e5 et album hvor alle l\u00e5tene strekker seg godt over \u00e5tte minutt.", "Utover denne er bortimot alt bare velstand. \u00abLuna\u00bb er kanskje bandets strammeste komposisjon til n\u00e5, der den uanstrengt blander alle innfall til en krystallklar og konstant kveilende helhet, mens \u00abCome Back\u00bb kulminerer i et hjerteskj\u00e6rende vakkert parti som leder over i florlett slidegitar \u2013 et strekk som ogs\u00e5 burde appellere til skjeggete og kresne Wilco-fans.", "Som debattinnlegg er \u00abNew Bermuda\u00bb dermed glimrende der den fortsetter bandets arbeid med \u00e5 sparke ut sjangervegger \u2013 et virke som ellers kan assosieres med svartmetallens randsoner. Som album n\u00e5r den ikke de samme deliriske h\u00f8ydepunktene som \u00abSunbather\u00bb, men er med unntak av nevnte sleivskudd ogs\u00e5 en jevnere utgivelse. Det er visst ogs\u00e5 vanskelig \u00e5 bl\u00e5se hodet av en anmelder to ganger p\u00e5 rad.", "\u00abIn the dark, my flesh to disintegrate into consumption for the earth \u00bb skriker Clarke, etter at bandet har leflet med post-punk et sted mellom The Cures \u00abA Forest\u00bb og Smashing Pumpkins\u2019 \u00abStand Inside Your Love\u00bb. S\u00e5 toner alt ut i en uttalt hyllest til Oasis\u2019 \u00abChampaign Supernova\u00bb.", "Jeg tror kanskje det ikke det var meningen, men jeg smiler fra \u00f8re til \u00f8re.", "H\u00f8ydepunkt: \u00abLuna\u00bb", "Anmeldt av MARTIN ANFINSEN"]}, {"field": "category0", "value": "kultur"}, {"field": "contenthash", "value": "4d6eaa98e249cf06cd75d93dde98a49ea657bdf3c9f2ba1708f7ff7bb6b5d008"}, {"field": "createtime", "value": "2016-12-12T22:42:15.000Z"}, {"field": "description", "value": "Hvor intenst glad skiva gj\u00f8r meg, st\u00e5r aller fremst blant mange paradoks p\u00e5 Deafheavens etterlengtede oppf\u00f8lger."}, {"field": "dominantimage", "value": "http://www.adressa.no/kultur/article11627645.ece/7v3dct/ALTERNATES/w980-default/Deafheaven.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a5dce05476275e85acb61124dce64c45659b34e4.jpg?592ad9ce"}, {"field": "dominantthumbnaildimensions", "value": "300x169"}, {"field": "heading", "value": "En lykkepille i grim forkledning -adressa.no"}, {"field": "id", "value": "a5dce05476275e85acb61124dce64c45659b34e4"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["the", "bandet", "grim forkledning"]}, {"field": "kw-entity", "value": ["sixpence none the richers", "come back", "the cures", "kiss me", "sunbather", "champaign supernova", "deafheaven", "baby blue", "sixpence none", "wilco", "stand inside your love", "smashing pumpkins", "new bermuda"]}, {"field": "kw-location", "value": ["oasis", "forest", "luna"]}, {"field": "kw-pageclass", "value": "article"}, {"field": "kw-person", "value": ["billy corgan", "george clarke"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11627645.ece/7v3dct/ALTERNATES/w980-default/Deafheaven.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En lykkepille i grim forkledning"}, {"field": "og-type", "value": "article"}, {"field": "og-url", "value": "http://www.adressa.no/kultur/2015/09/30/En-lykkepille-i-grim-forkledning-11627646.ece"}, {"field": "pageclass", "value": ["article"]}, {"field": "publishtime", "value": "2015-09-30T09:40:30.000Z"}, {"field": "recs-articleid", "value": "11627646"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-09-30T09:40:30.000Z"}, {"field": "recs-rawtitle", "value": "En lykkepille i grim forkledning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hvor intenst glad skiva gj\u00f8r meg, st\u00e5r aller fremst blant mange paradoks p\u00e5 Deafheavens etterlengtede oppf\u00f8lger."}, {"field": "thumbnail", "value": "http://content-thumbnail.cxpublic.com/content/thumbnail200x150/a5dce05476275e85acb61124dce64c45659b34e4.jpg?592ad9ce"}, {"field": "thumbnailfullheightdimensions", "value": "200x1237"}, {"field": "timestamp", "value": "2017-05-28T14:08:14.000Z"}, {"field": "title", "value": "En lykkepille i grim forkledning"}, {"field": "url", "value": "http://www.adressa.no/kultur/2015/09/30/En-lykkepille-i-grim-forkledning-11627646.ece"}, {"field": "urlhash", "value": "a5dce05476275e85acb61124dce64c45659b34e4"}], "score": 1.0508496, "siteId": "9222270286501375973", "id": "a5dce05476275e85acb61124dce64c45659b34e4"}

