{"fields": [{"field": "modifiedtime", "type": "time", "value": "2012-04-24T13:12:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I erindringen fremst\u00e5r den som hytte med stor H: Utvendig med torvtak, m\u00f8rke, tj\u00e6rebredde vegger og sm\u00e5rutede vinduer; innvendig med en litt dunkel atmosf\u00e6re mellom de lune veggene, opplyst av stearinlys og parafinlamper, en flammende peis, sveivegrammofon, saueskinn i sengen og elghode p\u00e5 veggen. Og man m\u00e5tte selvsagt g\u00e5 for \u00e5 komme dit - ja, sommers dag s\u00e5gar krysse en liten elv pr. pram. Naboer fantes knapt, og bakom sang skogene", "Akk ja, det er lenge siden. Og i \u00f8kende grad er det ogs\u00e5 lenge siden leksikonets definisjon av en hytte stemmer med virkeligheten: \u00abMindre hus (s\u00e6rlig til fjells, ved sj\u00f8en eller ute i skog og mark), bygd til bruk under jakt eller annet friluftsliv\u00bb. V\u00e5re dagers hytter skal i st\u00f8rst mulig grad v\u00e6re et speilbilde av mannens ego, lommebok eller - ja kall det gjerne potens.", "I KJ\u00d8LVANNET av rikinger og kjendiser som R\u00f8kke, Gjelsten, D\u00e6hlie, Nagell-Erichsen, \u00abvaske-Bakke\u00bb osv osv, m\u00e5 sv\u00e6rt mange av de hytter som Ola nordmenn flest n\u00e5 bygger benevnes som palasser med parkett, b\u00e5de to og tre bad med varme i gulvet, fjernstyrt oppvarming, vei helt frem, oppvarmet oppkj\u00f8rsel og garasje. Mindre kan det nesten ikke v\u00e6re om man ikke skal bli fullstendig dupert av naboen. Fj\u00f8lbuenes tid er definitivt forbi. Det samme er den tid da en hytte var noe de f\u00e5 hadde. I dag er hytter n\u00e6rmest blitt allemannseie, og mange har flere - en til sommerbruk ved sj\u00f8en og en til vinterbruk p\u00e5 fjellet.", "Hytter er blitt big business. For arkitekter, produsenter, h\u00e5ndverkere, lokale kj\u00f8pmenn, skisentra, kommuner og grunneiere. En unders\u00f8kelse som Oppdal kommune har gjennomf\u00f8rt, viser at de 2000 hytteeierne i kommunen legger igjen langt mer penger enn man hadde trodd. En gjennomsnittlig hyttefamilie legger igjen 3000 kroner i \u00e5ret i Oppdal, og enkelte handler varer og tjenester for s\u00e5 mye som 150 000. I tillegg kommer det som betales for str\u00f8m og avgifter. Slikt blir det penger av. Og det blir det ogs\u00e5 av \u00e5 satse p\u00e5 ytterligere utbygging. I 1999 ble det bygget hytter for mer enn 100 millioner kroner i kommunen.", "DANSEN RUNDT GULLKALVEN g\u00e5r s\u00e5 det suser i serken, og for tiden spiller musikken opp i Gjevilvassdalen i nettopp Oppdal. I den tradisjonsrike seterdalen vil 31 grunneiere, som beskyldes for \u00e5 ha st\u00f8rre sans for pene kontoutskrifter enn et pent og verdifullt kulturlandskap, bygge 241 nye hytter. En del av grunneierne kan bli mangemillion\u00e6rer p\u00e5 utbyggingen. Men enighet er det p\u00e5 ingen m\u00e5te. Det er tvert imot blitt rabalder. Enkelte av grunneierne som er motstandere av utbyggingsplanene er ikke lenger p\u00e5 talefot med de andre.", "Striden i Gjevilvassdalen er en del av en \u00f8kende debatt om hyttebyggingen rundt om i landet. Med mer enn 350 000 hytter og ganske mange nye for hvert \u00e5r som g\u00e5r, er det \u00e5penbart p\u00e5 tide og n\u00f8dvendig at det stilles sp\u00f8rsm\u00e5l ved denne bruken av utmarka. WWF Verdens Naturfond er en av flere organisasjoner som n\u00e5 \u00f8nsker \u00e5 l\u00f8fte frem denne debatten. \u00abKlingende mynt har i stor grad styrt utbyggingen av dagens fritidseiendommer i Norge. Kommunenes kamp om hyttefolket og d\u00e5rlig planstruktur truer v\u00e5re siste villmarker, viltet og friluftsinteressene,\u00bb hevder WWF, og fortsetter: \u00abFremveksten av de mange hyttebyene fortrenger og truer dyrelivet. Mest kritisk er situasjonen for villreinen, som har f\u00e5tt sine leveomr\u00e5der betydelig begrenset. Vi har ikke lenger r\u00e5d til \u00e5 la enkeltkommuner drive en sneversynt forvaltning som f\u00f8rer til stadige innhugg i v\u00e5re siste rester av villmark. Derfor m\u00e5 det snarest utarbeides nasjonale og regionale arealplaner som sikrer slike omr\u00e5der.\u00bb Etter Verdens Naturfonds mening m\u00e5 slike planer \u00abf\u00e5 langt st\u00f8rre betydning som lokalt styringsverkt\u00f8y enn de eksisterende fylkesplanene.\u00bb WWF har foresl\u00e5tt at dette b\u00f8r skje ved at Staten utarbeider rikspolitiske retningslinjer for kommunene.", "N\u00c5 ER PROBLEMSTILLINGENE knyttet til hytter, arealbruk og naturforvaltning ikke fremmed for myndighetene. If\u00f8lge statssekret\u00e6ren i Milj\u00f8verndepartementet, Stein Lier-Hansen, er det ogs\u00e5 mye mer enn villreinen som kan rammes negativt av hyttebygging: \u00abFjellskogen og fjellet er s\u00e5rbare omr\u00e5der hvor en rekke dyre- og fuglearter har tilhold. Konge\u00f8rnen er blant annet en sv\u00e6rt s\u00e5rbar art med tanke p\u00e5 forstyrrelser, og en lav bestand av byttedyr kombinert med innsnevrede jaktomr\u00e5der og forstyrrelser ved hekkeplassen har en negativ effekt p\u00e5 arten.\u00bb", "I Stortingsmelding nr. 58 (1996/97) om milj\u00f8vernpolitikk for en b\u00e6rekraftig utvikling, rettes ogs\u00e5 s\u00f8kelyset mot detmange n\u00e5 \u00f8nsker mer debatt omkring: \u00abVillmarkspregede omr\u00e5der er en ressurs som Norge er nesten alene om i et tett befolket og sterkt urbanisert Europa. Veinettet er blitt stadig tettere, og i 1980-\u00e5rene har fjellomr\u00e5der med tilst\u00f8tende arealer i \u00f8kende omfang blitt tatt i bruk til turistform\u00e5l. Det har videre v\u00e6rt sterk utbygging av skogsveier og andre veier i landbruket, hytteomr\u00e5der, reiselivsbedrifter og alpinanlegg samt en \u00f8kning av motorisert ferdsel i utmark.\u00bb Fordi kommunenes arealbruk og naturforvaltning har stor betydning for bevaring av det biologiske mangfold og verdifulle kulturlandskap, har Direktoratet for naturforvaltning iverksatt flere tiltak for \u00e5 \u00f8ke bevisstheten omkring de negative f\u00f8lgene av blant annet hyttebygging. Lier-Hansen har understreket at det neppe vil komme p\u00e5 tale \u00e5 frata kommunene den rollen de har i forhold til plan- og bygningsloven, men sier samtidig at fylkene kan gripe inn med innsigelser dersom en kommune ikke respekterer \u00f8nsket om \u00e5 unng\u00e5 fritidsboliger innenfor s\u00e5rbare omr\u00e5der. \u00abRiset bak speilet kan bli at man kommer med rikspolitiske retningslinjer dersom intensjonene ikke n\u00e5r frem.\u00bb", "DEBATTEN OG STRIDEN om Gjevilvassdalen griper rett inn i hele denne problematikken. Det dreier seg om en etter manges mening vakker seterdal, som rett nok allerede er p\u00e5virket i betydelig grad, men som vil bli helt \u00f8delagt dersom det kommer enda flere hytter og hel\u00e5rsvei.", "- Gjevilvassdalen vil g\u00e5 fra \u00e5 v\u00e6re en fantastisk flott seterdal til \u00e5 bli en tett utbygd hyttedal, og det beklager vi sterkt, sier formannen i Trondhjems Turistforening, Erik Martin Braathen.", "- Vi frykter at en hel\u00e5rsvei skal \u00f8delegge skikulturen i dalen, sier lederen i Gjevilvassdalen Hytteeierforening, Eivind Engen.", "- Det er en katastrofe at oppdalingene p\u00e5 denne m\u00e5ten er i ferd med \u00e5 \u00f8delegge for seg selv, sier en av grunneierne som er imot utbyggingen, Else Opdal.", "Men slike synspunkter deler ikke de som \u00f8nsker utbygging:", "- Dette er en forsiktig utnyttelse av dalen, sier kommunepolitikeren Sigmund Fostad (Ap).", "- De nye hyttene vil bli veldig godt skjult i terrenget, sier grunneier og forkjemper Tore Vognild.", "MED SEKS MOT FEM stemmer sa hovedutvalg for n\u00e6ring, samferdsel og kultur i fylkeskommunen ja til hytteplanen for halvannen uke siden. Men siste ord er ikke sagt. Fylkesmannen skal si sitt, og det samme skal fylkeslandbruksstyret. Trolig ender saken i Milj\u00f8verndepartementet.", "Om det s\u00e5 blir bygget nye hytter i Gjevilvassdalen gjenst\u00e5r \u00e5 se. Uansett vitner utviklingen om at det er fryktelig lenge siden undertegnedes onkel for egen h\u00e5nd bygget sitt beskjedne krypinn i Selbu. Ogs\u00e5 han var p\u00e5 sett og vis konge p\u00e5 sin haug, selv om det knapt var noen som s\u00e5 at han var der.", "I Gjevilvassdalen kan det bli mange konger p\u00e5 meget synlige hauger og som gjerne vil at alle skal se at de er der"]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "9abd669b4adde2bc74910b534a668f222138ef5f6b4b64afb20b4d669c02dcdb"}, {"field": "createtime", "value": "2017-02-07T07:00:19.000Z"}, {"field": "description", "value": "I FORRIGE \u00c5RHUNDRE, f\u00f8r krigen - og mens han enn\u00e5 var ungkar, kj\u00f8pte en av mine onkler en eiendom i Selbu og bygget seg en koselig, liten t\u00f8mmerhytte."}, {"field": "dominantimage", "value": "http://www.adressa.no/incoming/article1028835.ece5/ALTERNATES/w980-default/ver2%20bak"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5345f640dc195cf2a0490783817bf9427819255b.jpg?58d812a2"}, {"field": "dominantthumbnaildimensions", "value": "300x169"}, {"field": "heading", "value": "Konger p\u00e5 hver haug (Bakgrunn) -adressa.no"}, {"field": "id", "value": "5345f640dc195cf2a0490783817bf9427819255b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["verdifulle kulturlandskap", "kommune", "bygge", "rikspolitiske retningslinjer", "hytte", "s\u00e5rbare omr\u00e5der"]}, {"field": "kw-entity", "value": ["staten", "direktoratet", "stortingsmelding", "r\u00f8kke", "gjevilvassdalen hytteeierforening", "trondhjems turistforening", "bakgrunn", "verdens naturfond", "gjelsten", "milj\u00f8verndepartementet", "d\u00e6hlie", "nagell-erichsen"]}, {"field": "kw-location", "value": ["oppdal", "europa", "selbu", "ola", "norge"]}, {"field": "kw-pageclass", "value": "article"}, {"field": "kw-person", "value": ["sigmund fostad", "eivind engen", "tore vognild", "erik martin braathen", "stein lier-hansen", "else opdal"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1028835.ece5/ALTERNATES/w980-default/ver2%20bak"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Konger p\u00e5 hver haug (Bakgrunn)"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article321413.ece"}, {"field": "pageclass", "value": ["article"]}, {"field": "publishtime", "value": "2000-11-23T23:00:00.000Z"}, {"field": "recs-articleid", "value": "3029136"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2000-11-23T23:00:00.000Z"}, {"field": "recs-rawtitle", "value": "Konger p\u00e5 hver haug (Bakgrunn) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "I FORRIGE \u00c5RHUNDRE, f\u00f8r krigen - og mens han enn\u00e5 var ungkar, kj\u00f8pte en av mine onkler en eiendom i Selbu og bygget seg en koselig, liten t\u00f8mmerhytte."}, {"field": "thumbnail", "value": "http://content-thumbnail.cxpublic.com/content/thumbnail200x150/5345f640dc195cf2a0490783817bf9427819255b.jpg?58d812a2"}, {"field": "thumbnailfullheightdimensions", "value": "200x1720"}, {"field": "timestamp", "value": "2017-03-26T19:12:34.000Z"}, {"field": "title", "value": "Konger p\u00e5 hver haug (Bakgrunn)"}, {"field": "url", "value": "http://www.adressa.no/nyheter/innenriks/article321413.ece"}, {"field": "urlhash", "value": "5345f640dc195cf2a0490783817bf9427819255b"}], "score": 0.47083697, "siteId": "9222270286501375973", "id": "5345f640dc195cf2a0490783817bf9427819255b"}

