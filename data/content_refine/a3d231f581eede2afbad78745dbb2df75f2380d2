{"fields": [{"field": "modifiedtime", "type": "time", "value": "2012-04-11T16:09:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingeborg.moe@aftenposten.no"}, {"field": "body", "value": ["Saken oppdateres.", "Natt til 26. april 1986 skjedde historiens hittil verste atomulykke. En av reaktorene ved kjernekraftverket i Tsjernobyl i datidens Sovjetunionen eksploderte. Enorme mengder radioaktivitet ble f\u00f8rt med v\u00e6r og vind over store omr\u00e5der. Norge, og spesielt spesielt fjellomr\u00e5dene i Midt-Norge, ble et av de hardest rammede omr\u00e5dene utenfor Sovjet.", "Konsekvensene av det radioaktive nedfallet ble mange og langvarige, spesielt for jordbruk og reindrift. Men if\u00f8lge en ny studie som publiseres i dagens utgave av Scandinavian Journal of Psychology, kan str\u00e5lingen ogs\u00e5 ha hatt konsekvenser for uf\u00f8dte barn, skriver Aftenposten .", "\u2013 V\u00e5re funn tyder p\u00e5 at selv lave str\u00e5ledoser kan ha konsekvenser for utviklingen av hjernen i den mest sensitive delen av svangerskapet, sier psykologiprofessor og forskningsdirekt\u00f8r i Vestre Viken helseforetak, Bj\u00f8rn Rishovd Rund og stipendiat Kristin Sverdvik Heiervang ved Universitetet i Oslo.", "De testet 84 18-\u00e5ringer fra Oppland og Nord-Tr\u00f8ndelag som l\u00e5 i morens mage da nedfallet var st\u00f8rst. Disse omr\u00e5dene av Norge var blant de mest eksponerte for radioaktivt nedfall. En gruppe 18-\u00e5ringer fra et annet sted i Norge er testet p\u00e5 samme m\u00e5te, og fungerte som kontrollgruppe. I l\u00f8pet av halvannen time har ungdommene blitt pr\u00f8vd i en rekke nevropsykologisk tester som m\u00e5ler intelligens, hukommelse, oppmerksomhet, evne til probleml\u00f8sning og abstrakt tenkning.", "\u2013 De som ble eksponert for radioaktiv str\u00e5ling i fosterlivet scorer noe lavere enn de andre p\u00e5 de fleste testene, sier forskerne.", "Dette gjelder barna til de m\u00f8drene som bodde i omr\u00e5dene med mest radioaktivt nedfall i Norge. Str\u00e5lefaren ligger b\u00e5de i de radioaktive stoffene som falt p\u00e5 bakken og i inntak av matvarer som var blitt forurenset av nedfallet. Studien har ikke m\u00e5lt hvor mye hver enkelt kan ha blitt utsatt for.", "Fostrene var mellom \u00e5tte og seksten uker gamle, alts\u00e5 i den delen av svangerskapet som betraktes som s\u00e6rlig f\u00f8lsomt. De barna som var kommet lenger i svangerskapet da atomulykken skjedde, scoret like godt som sine jevnaldrende fra andre deler av landet.", "Forskerne understreker at resultatene fra begge grupper ligger innenfor normalen, og at str\u00e5lingen ikke ser ut til \u00e5 ha hatt dramatiske effekter. Ungdommene fra de rammede omr\u00e5dene fungerer like godt og har ikke mer psykiske problemer enn de andre ungdommene.", "Forskerne er forberedt p\u00e5 at funnene kan vekke bekymring. I forrige uke ble deltagerne informert om resultatene. De viser at barna fra de mest ber\u00f8rte omr\u00e5dene hadde en gjennomsnittlig IQ-score p\u00e5 100, mot 105 i kontrollgruppen.", "\u2013 En forskjell p\u00e5 fem IQ-poeng er ikke viktig i hverdagen. Men i forskningen er forskjellen signifikant, sier Heiervang.", "\u2013 Kan forskjellen ha andre forklaringer?", "\u2013 Vi kan ikke si 100 prosent sikkert at \u00e5rsaken er den radioaktive str\u00e5lingen, for vi kan ikke vite om ungdomsgruppene er helt like siden de bor i ulike deler av landet. Men vi har kontrollert for andre mulige \u00e5rsaker, som kj\u00f8nn, foreldrenes utdanning, antall \u00e5r p\u00e5 skolen, alkoholbruk og fysisk og psykisk helse. Flere faktorer kan ha virket inn, men det radioaktive nedfallet er det som mest sannsynlig har bidratt til dette resultatet, sier Rund.", "De understreker at de ikke kan utelukke at det er andre faktorer i barnas oppvekst eller milj\u00f8 som kan spille inn.", "Forskerne har alt presentert de oppsiktsvekkende funnene i flere milj\u00f8er, og har f\u00e5tt kritikk fra fagfolk som mener den radioaktive str\u00e5lingen i Norge var for lav til \u00e5 gi skader p\u00e5 fostre.", "\u2013 Av den grunn var det vanskelig \u00e5 f\u00e5 studien finansiert. Men vi lyktes til slutt hos Norges forskningsr\u00e5d, sier Rund.", "\u2013 Mange har v\u00e6rt skr\u00e5sikre p\u00e5 at s\u00e5 lave str\u00e5ledoser ikke kan ha effekt. Vi mener v\u00e5r studie viser at man ikke kan v\u00e6re s\u00e5 sikre, sier Heiervang.", "Statens str\u00e5levern er overrasket over funnene og mener de b\u00f8r f\u00f8lges opp med st\u00f8rre unders\u00f8kelser.", "\u2013 Vi er overrasket over at forskerne finner en s\u00e5 stor effekt som de gj\u00f8r i studien. Det er kjent fra medisinsk forskning at bestr\u00e5ling av fostre kan gi nedsatt IQ eller hjerneskade. Men da har det v\u00e6rt snakk om hundre ganger s\u00e5 stor str\u00e5ledose som det var snakk om i Norge. Det er mulig at str\u00e5lingen kan ha hatt en viss effekt, men neppe s\u00e5 stor som studien tilsier, sier seksjonssjef Astrid Liland ved Statens str\u00e5levern.", "B\u00e5de Str\u00e5levernet og Helsedirektoratet er blitt informert om funnene av forskerne.", "\u2013 Vi tar funnene til etterretning. Vi synes det b\u00f8r gj\u00f8res flere tverrfaglige studier der kontrollgruppen er likere den gruppen som ble eksponert for str\u00e5ling. Problemet er at det er veldig lite midler til forskning p\u00e5 str\u00e5ling og effekter i Norge. Om det blir iverksatt st\u00f8rre studier, avhenger av om det finnes midler, sier Liland.", "Hun viser til at IQ-testing av soldater p\u00e5 sesjon ikke har vist tilsvarende resultater. Det ble heller ikke registrert flere misdannelser p\u00e5 nyf\u00f8dte i Norge f\u00f8dt i perioden etter Tsjernobyl."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "8fe202f04acac2f1f71f38543fc00d0649deb4bfd7a8f37405a64a2190c2cbf9"}, {"field": "createtime", "value": "2017-02-13T15:14:29.000Z"}, {"field": "description", "value": "Norske ungdommer som ble utsatt for str\u00e5ling fra Tsjernobyl da de var fostre, scoret d\u00e5rligere p\u00e5 IQ-tester enn andre ungdommer. De nye funnene er omstridt."}, {"field": "dominantimage", "value": "http://www.adressa.no/incoming/article1355093.ece5/ALTERNATES/w980-default/newPic_6655.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a3d231f581eede2afbad78745dbb2df75f2380d2.jpg?598f6127"}, {"field": "dominantthumbnaildimensions", "value": "300x169"}, {"field": "heading", "value": ["Tsjernobyl-nedfall kan ha skadet fostre -adressa.no", "F\u00f8lsomt for fostre", "Signifikant forskjell", "Omstridte resultater"]}, {"field": "id", "value": "a3d231f581eede2afbad78745dbb2df75f2380d2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "science"}, {"field": "kw-concept", "value": ["omr\u00e5der", "radioaktiv", "radioaktiv str\u00e5ling", "forskerne", "studie", "str\u00e5ling", "radioaktivt nedfall", "ungdommer", "fostre", "nedfall", "funn"]}, {"field": "kw-entity", "value": ["aftenposten", "scandinavian journal of psychology", "scandinavian journal", "str\u00e5levernet og helsedirektoratet", "universitetet", "tsjernobyl", "statens", "sovjetunionen", "oppland og nord-tr\u00f8ndelag", "sovjet"]}, {"field": "kw-location", "value": ["midt-norge", "norge", "oslo"]}, {"field": "kw-pageclass", "value": "article"}, {"field": "kw-person", "value": ["astrid liland", "kristin sverdvik heiervang", "bj\u00f8rn rishovd rund", "vestre viken"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article1355093.ece5/ALTERNATES/w980-default/newPic_6655.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tsjernobyl-nedfall kan ha skadet fostre"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article1483893.ece"}, {"field": "pageclass", "value": ["article"]}, {"field": "publishtime", "value": "2010-05-19T05:36:27.000Z"}, {"field": "recs-articleid", "value": "1194297"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2010-05-19T05:36:27.000Z"}, {"field": "recs-rawtitle", "value": "Tsjernobyl-nedfall kan ha skadet fostre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Norske ungdommer som ble utsatt for str\u00e5ling fra Tsjernobyl da de var fostre, scoret d\u00e5rligere p\u00e5 IQ-tester enn andre ungdommer. De nye funnene er omstridt."}, {"field": "thumbnail", "value": "http://content-thumbnail.cxpublic.com/content/thumbnail200x150/a3d231f581eede2afbad78745dbb2df75f2380d2.jpg?598f6127"}, {"field": "thumbnailfullheightdimensions", "value": "200x1969"}, {"field": "timestamp", "value": "2017-08-12T20:12:23.000Z"}, {"field": "title", "value": "Tsjernobyl-nedfall kan ha skadet fostre"}, {"field": "url", "value": "http://www.adressa.no/nyheter/nordtrondelag/article1483893.ece"}, {"field": "urlhash", "value": "a3d231f581eede2afbad78745dbb2df75f2380d2"}], "score": 0.9094277, "siteId": "9222270286501375973", "id": "a3d231f581eede2afbad78745dbb2df75f2380d2"}

