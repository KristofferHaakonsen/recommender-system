{"fields": [{"field": "modifiedtime", "type": "time", "value": "2012-06-20T09:53:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hvordan vil du beskrive din egen innredningsstil?", "Alts\u00e5, interi\u00f8r og innredning er ikke min sterke side. Men jeg vil si at det er praktisk og hjemmekoselig hjemme hos oss. Mye m\u00f8bler fra Ikea.", "Hva er du mest forn\u00f8yd med i hjemmet ditt?", "At jeg egenhendig har pusset opp hele leiligheten. Da jeg ble skilt for tre \u00e5r siden og flyttet hit, kunne jeg ikke forst\u00e5 hvorfor jeg skulle trenge en mann til \u00e5 pusse opp for meg. S\u00e5 jeg gjorde alt selv: Malte, sparklet, la flis, det meste. Med litt t\u00e5rer og tenners gnissel fikk jeg det til, men det er klart - du ser jo at det ikke er fagfolk som har lagt flisene. Hehe. Og da alt var ferdig oppusset dro jeg til n\u00e6rbutikken v\u00e5r, Ikea, og plukket ut m\u00f8bler til hele leiligheten. Bare krysset av p\u00e5 ei liste, og fikk hele lasset fraktet hjem. N\u00e5 kan jeg skru sammen et Ikea-m\u00f8bel i blinde. Jeg har mange ganger tenkt at jeg burde v\u00e6rt med i en tv-konkurranse om \u00e5 skru Ikea-m\u00f8bler, for der er jeg utrolig god! Hehe.", "Hva er det mest ubrukelige du har i hjemmet ditt?", "Jeg har en ting jeg drar med meg hver gang jeg flytter: Et st\u00f8vete, utstoppet ekorn. Det er ikke akkurat noe prakteksemplar av arten. Mye av pelsen er forsvunnet i st\u00f8vsugeren. Men det har en historie: Da jeg var 7-8 \u00e5r gammel og bodde p\u00e5 Heimdal, fant jeg ekornet i veikanten. Jeg dro det etter halen under en busk og lot det ligger der til foreldrene mine kom hjem. Jeg spurte pent om jeg kunne f\u00e5 beholde det, s\u00e5 de sendte til utstopping. Vi fikk det i retur fra preparanten med en beklagelse for at pelsen ikke var helt som den skulle p\u00e5 ene sida (sannsynligvis den sida der ekornet hadde blitt p\u00e5kj\u00f8rt av en bil), men det sto fint plassert p\u00e5 en stubbe med ei n\u00f8tt i hendene. Og siden har det fulgt meg.", "Hva b\u00f8r det v\u00e6re i ethvert hjem?", "Ei \u00e5pen d\u00f8r og hjerterom. Og levende lys. Jeg er kjempelite opptatt av ting og interi\u00f8r, men veldig glad i den gode samtalen og folk. Et hjem skal kunne brukes, man skal slippe \u00e5 v\u00e6re redd for tingene sine.", "Hvor er den beste plassen \u00e5 bo?", "Trondheim. Jeg har alltid bodd her, og det handler nok mest om at jeg har de som jeg er glad i her. Den beste plassen \u00e5 bo er alltid der hvor jeg kan ha de jeg er glade i rundt meg.", "Hva \u00f8nsker du deg til hjemmet ditt?", "Jeg har alt jeg trenger. Jeg \u00f8nsker meg aldri ting. Til syvende og sist trenger man ikke s\u00e5 mye.", "Hvilket hjem kunne du tenkt deg \u00e5 se eller bes\u00f8ke?", "Nok en gang m\u00e5 jeg si at jeg ikke er s\u00e5 opptatt av folks interi\u00f8r... Jeg kan s\u00e5 klart komme inn i et hjem og kjenne p\u00e5 stemningen og se at \"her var det hyggelig\", men utover det legger jeg ikke merke til interi\u00f8ret. S\u00e5 jeg klarer ikke \u00e5 komme p\u00e5 noen spesielle jeg \u00f8nsker \u00e5 bes\u00f8ke.", "Hvor slapper du av i hjemmet ditt?", "Det m\u00e5 v\u00e6re p\u00e5 terrassen med levende lys, kj\u00e6resten og et glass vin.", "Hva sier interi\u00f8ret ditt om deg som person?", "Med tanke p\u00e5 at jeg har pusset opp alt selv, s\u00e5 tror jeg det sier at jeg er en praktisk og n\u00f8ktern handywoman.", "Omm\u00f8blerer du ofte?", "Nei, aldri. Har jeg f\u00f8rst funnet en plass til tingene, s\u00e5 st\u00e5r de der.", "Hva har st\u00f8rst affeksjonsverdi i hjemmet ditt?", "Det m\u00e5 v\u00e6re tingene som ungene har lagd, maleriene som datteren min har lagd for eksempel. Jeg har tatt vare p\u00e5 mye av det de har laget, noe er pakket ned, mens andre ting f\u00e5r henge framme. Fotografier av ungene har ogs\u00e5 stor verdi for meg. Ogs\u00e5 har jeg en del kunst p\u00e5 veggene som jeg har f\u00e5tt i gave, og som det er knyttet mange historier til.", "Hva er luksus?", "Min oppfatning er at det meste vi omgir oss med i v\u00e5r verden er luksus. Men akkurat n\u00e5 er det luksus for meg \u00e5 ha god tid, mer tid til \u00e5 ta vare p\u00e5 dem rundt meg og til \u00e5 nyte livet.", "Beste innredningstips?", "Jeg tror mitt beste tips m\u00e5 v\u00e6re at man klarer det meste, bare man pr\u00f8ver. Hvis du st\u00e5r overfor noe som virker vanskelig s\u00e5 er det bare \u00e5 brette opp ermene, ta fram murerskjeen (eller hvilket redskap det n\u00e5 m\u00e5tte v\u00e6re) og sette i gang. Man kan det meste, men man vet det ikke f\u00f8r man har pr\u00f8vd. S\u00e5nn er det egentlig p\u00e5 mange omr\u00e5der her i livet: Sett i gang, s\u00e5 f\u00e5r du det til!"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "37c03b93af82d3c733a47028b07020ddd4e94a0e22e653f0dd42b48336e737ec"}, {"field": "createtime", "value": "2015-04-16T21:45:40.000Z"}, {"field": "description", "value": "N\u00f8ktern handywoman: Kommunalr\u00e5d Aase S\u00e6tran er veldig lite opptatt av ting, men har drasset med seg et st\u00f8vete ekorn i alle hjem siden hun var syv \u00e5r gammel."}, {"field": "dominantimage", "value": "http://www.adressa.no/incoming/article1268474.ece5/ALTERNATES/w980-default/AaseSaetran03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eafd46de1c93064286fb145f1f8b85ad9abca674.jpg?5988812b"}, {"field": "dominantthumbnaildimensions", "value": "300x169"}, {"field": "heading", "value": "Aase S\u00e6tran -adressa.no"}, {"field": "id", "value": "eafd46de1c93064286fb145f1f8b85ad9abca674"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["ting", "hjem", "n\u00f8ktern handywoman", "levende lys"]}, {"field": "kw-entity", "value": ["malte", "heimdal"]}, {"field": "kw-pageclass", "value": "article"}, {"field": "kw-person", "value": "aase s\u00e6tran"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1268474.ece5/ALTERNATES/w980-default/AaseSaetran03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Aase S\u00e6tran"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1161899.ece"}, {"field": "pageclass", "value": ["article"]}, {"field": "publishtime", "value": "2008-09-26T06:00:17.000Z"}, {"field": "recs-articleid", "value": "867411"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-09-26T06:00:17.000Z"}, {"field": "recs-rawtitle", "value": "Aase S\u00e6tran -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "N\u00f8ktern handywoman: Kommunalr\u00e5d Aase S\u00e6tran er veldig lite opptatt av ting, men har drasset med seg et st\u00f8vete ekorn i alle hjem siden hun var syv \u00e5r gammel."}, {"field": "thumbnail", "value": "http://content-thumbnail.cxpublic.com/content/thumbnail200x150/eafd46de1c93064286fb145f1f8b85ad9abca674.jpg?5988812b"}, {"field": "thumbnailfullheightdimensions", "value": "200x1847"}, {"field": "timestamp", "value": "2017-08-07T15:03:07.000Z"}, {"field": "title", "value": "Aase S\u00e6tran"}, {"field": "url", "value": "http://www.adressa.no/forbruker/hjem/article1161899.ece"}, {"field": "urlhash", "value": "eafd46de1c93064286fb145f1f8b85ad9abca674"}], "score": 0.8533795, "siteId": "9222270286501375973", "id": "eafd46de1c93064286fb145f1f8b85ad9abca674"}

