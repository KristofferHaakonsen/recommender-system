{"fields": [{"field": "modifiedtime", "type": "time", "value": "2012-04-10T18:12:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per bj\u00f8rn forostidligere f\u00f8rsteamanuensis", "hist"]}, {"field": "body", "value": ["Saken oppdateres.", "Sp\u00f8rsm\u00e5let er allerede tatt opp av erkl\u00e6rte kristne, som alle finner hans oppfatninger fullstendig fremmede.", "Trolig er han mer styrt av islamhat enn av kristentro, og han ser p\u00e5 det kristne prim\u00e6rt som vestlig kultur og \u00e5penbart ikke som universell nestekj\u00e6rlighet. Men han hadde planlagt nattverd i en navngitt Oslokirke f\u00f8r terroraksjonen \u2013 for \u00e5 gj\u00f8re opp sitt mellomv\u00e6rende med Gud \u2013 og vi kommer ikke utenom det brysomme sp\u00f8rsm\u00e5let: Hva er det som kjennetegner det kristne \u2013 ikke i dogmatisk forstand, men som mentalitet? Sp\u00f8rsm\u00e5let er blitt ytterligere aktualisert gjennom de annonserte \u2013 men heldigvis avlyste \u2013 aksjonene p\u00e5 Stiklestad, rettet mot forslaget om \u00e5 gj\u00f8re stedet til et senter for multikulturell forst\u00e5else. Det er ikke rart om mange heller sp\u00f8r seg: Er det noe med det religi\u00f8se i seg selv som driver mennesker til vanvidd?", "Kristendommen er preget av en dyp konflikt. Vi finner den allerede i gapet mellom Det gamle testamente \u2013 \u00ab\u00f8ye for \u00f8ye, tann for tann\u00bb, alts\u00e5 hevnens budskap \u2013 og det nye testamentet \u2013 \u00abgj\u00f8r mot andre det du vil de skal gj\u00f8re mot deg\u00bb, alts\u00e5 kj\u00e6rlighetens evangelium. Denne dobbeltheten finner vi igjen gjennom hele kirkehistorien. P\u00e5 den ene siden kirken som maktsyk institusjon, i allianse med konger og keisere, krigsmakt og kapitalkrefter \u2013 p\u00e5 den andre siden \u00abde stille i landet\u00bb, som har tatt troen innover seg, og som har hatt mer enn nok med hverdagen og de gode gjerninger. P\u00e5 den ene siden kampen om de sanne evangelier og den rette tro \u2013 med blodige korstog, imperialistiske eventyr og hovmodig misjon i kj\u00f8lvannet \u2013 p\u00e5 den andre siden dialogen, samtalen og m\u00f8tet mellom trosretninger. Ikke minst viser de to ansiktene seg i hvordan mennesker framst\u00e5r for andre. Noen ganger m\u00f8ter vi prangende tro og frelsens selvgodhet \u2013 andre ganger lutrende tvil og nagende selvransakelse. Noen ganger m\u00f8ter vi strenghet og ford\u00f8mmelse \u2013 andre ganger tilgivelse og barmhjertighet. Noen ganger h\u00f8rer vi om synd og fortapelse, andre ganger om n\u00e5de og kj\u00e6rlighet. Men det er ikke slik at kirken alltid har befunnet seg p\u00e5 den \u00abgale\u00bb siden. I noen grad har den ogs\u00e5 endret karakter \u2013 i alle fall i Norge \u2013 og framst\u00e5r i dag som dialogens talsmann og de fremmedes beskytter \u2013 for \u00e5 holde meg til den aktuelle situasjonen.", "Hvor kan vi finne forklaring p\u00e5 det vanvittige som har hendt?", "Kanskje er det noe \u00e5 hente hos den politiske filosofen John Gray, i boka Black Mass. Apocalyptic Religion and the Death of Utopia (2007). Der tar han for seg utopiene som har ridd verden \u2013 enten med utgangspunkt i religi\u00f8se og politiske forestillinger, eller med selve framskrittet som drivkraft. Felles for dem alle er troen p\u00e5 tusen\u00e5rsriket, der det eneste sanne har seiret, alle er lykkelige og lidelsen er overvunnet. De politiske utopiene finner vi b\u00e5de til venstre og h\u00f8yre, med sterke eksempler fra forrige \u00e5rhundre (nazismen, fascismen, kommunismen), mens den tekno-vitenskapelige utopisten (alt er mulig) lever i beste velg\u00e5ende, samtidig som rasismen finner stadig nye former. Gray retter s\u00e6rlig oppmerksomheten mot de nye h\u00f8yreutopiene, spesielt den amerikanske nykonservatismen med sin s\u00e6regne blanding av \u00f8konomisk liberalisme og moralsk konservatisme, i stor grad knyttet til fundamentalistisk kristentro. Etter 11.9 ble denne ideologien rettet mot den islamske verden, og islamofobien grep om seg. Bush kom med den fam\u00f8se formuleringen om \u00abondskapens akse\u00bb, og hevdet at \u00abde som ikke er med oss, er imot oss\u00bb. Slike enkle forestillinger om det gode og det onde har ikke preget moderne kristendom, hevder Gray. Kristendommen har snarere v\u00e6rt en historisk forutsetning for den europeiske humanismen, for menneskerettigheter og toleranse.", "En slik perversjon er det vi finner hos ugjerningsmannen som skaket Norge.", "Han anser seg som deltaker i et korstog mot den islamsk-arabiske okkupasjonen av Europa. Slik korsfarerne i middelalderen ble instruert av Paven om at sjansen for frelse og evig liv steg med antall vantro som ble drept, hadde ugjerningsmannen p\u00e5 Ut\u00f8ya f\u00e5tt det for seg at jo flere han drepte, jo mer rettferdig ble han i Guds \u00f8yne.", "Med et slikt bakgrunnsteppe er det grunn til \u00e5 feire olsok \u2013 og h\u00e6rf\u00f8reren Olav \u2013 med omtanke, ikke minst p\u00e5 Stiklestad. Kanskje var innslaget tonet ned av arrang\u00f8ren i \u00e5r, men for et par \u00e5r siden stod det \u00e5 lese i Adresseavisen: \u00abI dag er det duket for \u2019leikeslaget\u2019, hvor ungene fra fem\u00e5rsalderen og oppover skal f\u00e5 en smakebit av h\u00e6rlivets gleder, med tresverd og skjold\u00bb. Forst\u00e5r unger i fem\u00e5rsalderen hva dette g\u00e5r ut p\u00e5? Forst\u00e5r barna \u2013 eller for den saks skyld vi voksne \u2013 forskjellen mellom denne forherligelsen og den politisk korrekte kritikken av vold og krig? Eller godtar vi snarere den \u00abrettferdige\u00bb krigen \u2013 der Gud st\u00e5r p\u00e5 v\u00e5r side i kampen mot de vantro? Men kunne det v\u00e6re rett den gangen, og \u00abvanvittig\u00bb i dag? Ligger ikke problemet i selve mentaliteten \u2013 at tro skal vinnes ved vold?", "N\u00e5 er denne mentaliteten \u2013 p\u00e5 ubegripelig vis \u2013 blitt knyttet til et korstog for \u00abkristne verdier\u00bb. S\u00e6rlig vanskelig er det \u00e5 forst\u00e5 dette: Det som engang kom som ny tro fra fjerne str\u00f8k, og som ble fors\u00f8kt nedkjempet med alle midler, er blitt til det norske og nasjonale, knyttet til vestlig kultur og tradisjon. Noen ganger kan en f\u00e5 det for seg at en ny import av religi\u00f8st tankegods ikke bare vil v\u00e6re av det vonde. Ogs\u00e5 kristenheten trenger til fornyelse \u2013 eller handler det bare om \u00e5 holde seg til Bergprekenen?"]}, {"field": "category0", "value": "meninger"}, {"field": "contenthash", "value": "581056e01226548684844cfcd5ef9b4fe619153712ddeb88165667e54c3d6c7d"}, {"field": "createtime", "value": "2016-11-11T11:03:58.000Z"}, {"field": "description", "value": "Med hvilken rett kan mannen bak ugjerningene i Oslo og p\u00e5 Ut\u00f8ya gi seg ut for \u00e5 v\u00e6re en kristen?"}, {"field": "dominantimage", "value": "http://www.adressa.no/incoming/article1400886.ece5/ALTERNATES/w980-default/Per%20B%20Foros"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb1d69ce4c371831df9ee68c56d15379ad61306e.jpg?5928ae83"}, {"field": "dominantthumbnaildimensions", "value": "300x169"}, {"field": "heading", "value": "Kristendommens to ansikter -adressa.no"}, {"field": "id", "value": "fb1d69ce4c371831df9ee68c56d15379ad61306e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["tro", "ganger m\u00f8ter", "utopia", "vestlig kultur", "finner", "kristne", "ganger", "kristendom"]}, {"field": "kw-entity", "value": ["oslokirke", "religion and the death", "utopia", "black mass", "paven", "olav", "gud", "ut\u00f8ya", "adresseavisen", "bergprekenen"]}, {"field": "kw-location", "value": ["europa", "oslo", "norge", "stiklestad"]}, {"field": "kw-pageclass", "value": "article"}, {"field": "kw-person", "value": "john gray"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1400886.ece5/ALTERNATES/w980-default/Per%20B%20Foros"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kristendommens to ansikter"}, {"field": "og-type", "value": "article"}, {"field": "og-url", "value": "http://www.adressa.no/meninger/article1671882.ece"}, {"field": "pageclass", "value": ["article"]}, {"field": "publishtime", "value": "2011-08-03T08:24:23.000Z"}, {"field": "recs-articleid", "value": "977793"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-03T08:24:23.000Z"}, {"field": "recs-rawtitle", "value": "Kristendommens to ansikter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Med hvilken rett kan mannen bak ugjerningene i Oslo og p\u00e5 Ut\u00f8ya gi seg ut for \u00e5 v\u00e6re en kristen?"}, {"field": "thumbnail", "value": "http://content-thumbnail.cxpublic.com/content/thumbnail200x150/fb1d69ce4c371831df9ee68c56d15379ad61306e.jpg?5928ae83"}, {"field": "thumbnailfullheightdimensions", "value": "200x1678"}, {"field": "timestamp", "value": "2017-05-26T22:38:59.000Z"}, {"field": "title", "value": "Kristendommens to ansikter"}, {"field": "url", "value": "http://www.adressa.no/meninger/article1671882.ece"}, {"field": "urlhash", "value": "fb1d69ce4c371831df9ee68c56d15379ad61306e"}], "score": 0.7675977, "siteId": "9222270286501375973", "id": "fb1d69ce4c371831df9ee68c56d15379ad61306e"}

