{"fields": [{"field": "modifiedtime", "type": "time", "value": "2012-04-18T20:05:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "finn \u00e5lstedt"}, {"field": "body", "value": ["Saken oppdateres.", "Hun f\u00e5r tittelen vertskapsleder, og vil ha oppsyn b\u00e5de med guidingen og de fleste andre aktivitetene. Virksomheten p\u00e5 festningen vil f\u00e5 en naturvitenskapelig profil, med matematikk og teknologi som viktige elementer. Gjennom praktiske \u00f8velser og bruk av modeller, skal deltakerne oppdage at festningen skjuler mange matematiske og fysiske prinsipper.", "Man kan vanskelig finne en mer lokalkjent guide enn Gerd \u00c5sta Bones. Hun kjenner hver krinkelkrok p\u00e5 festningen, for den var Gerds hjem i ti \u00e5r.", "- Dette var pikerommet mitt, sier hun, og betrakter gjennom vinduet et panorama som kan ta pusten fra en. Trondheim er foldet ut under oss, og fjorden ligger som en glitrende flate som strekker seg milevis utover. Vi sitter under skr\u00e5taket i kommandantboligens 2. etasje. Gerds far var vollmester, og huset fra 1776 var familiens hjem mens hun vokste fra 10 til 20 \u00e5r. P\u00e5 forunderlig vis har skjebnen f\u00f8rt henne tilbake til Kristiansten. N\u00e5 gleder hun seg til \u00e5 sette alle ideene ut i livet og vise publikum hvilken perle festningen egentlig er.", "Sommersesongen \u00e5pner med fynd og klem l\u00f8rdag 18. juni. Det blir salutt, \u00e5pning ved ordf\u00f8rer Rita Ottervik og Bispehaugen skolekorps vil skape festivitas, samtidig som de nye aktivitetene introduseres: vandreteater og aktivitetsl\u00f8ype for barn og voksne. Den historisk utstillingen i donjonen blir som f\u00f8r. L\u00f8rdag \u00e5pner ogs\u00e5 vertshuset \u00abFestningen\u00bb i den gamle kommandantboligen, som er blitt grundig rehabilitert etter Riksantikvarens retningslinjer. Vertskap her er Nina Rydjord og Bj\u00f8rn \u00d8yangen, som fra f\u00f8r driver Sponhuset i Ringvebukta. Gerd \u00c5sta Bones f\u00e5r ansvar for all aktivitet p\u00e5 festningen utenom serveringsstedet.", "Nasjonale festningsverk, som forvalter Kristiansten, har lenge v\u00e6rt p\u00e5 leting etter en sivil partner som kan skape liv og tiltrekke seg publikum. Samtidig har kravet v\u00e6rt at virksomheten m\u00e5 ta tilb\u00f8rlig hensyn til den historiske arven p\u00e5 festningen, bl.a. at mange gode nordmenn ble henrettet her for 60-65 \u00e5r siden.", "- Vi har funnet en utmerket partner i firmaet Didaktiv AS, som b\u00e5de tilrettelegger historien p\u00e5 en engasjerende m\u00e5te, og som inviterer barn og voksne p\u00e5 en interessant aktivitetsl\u00f8ype, sier festningsforvalter for Kristiansten, Tor Aarnseth. Han er imponert over alt den energiske Gerd \u00c5sta Bones har klart \u00e5 stable p\u00e5 bena i l\u00f8pet av kort tid.", "Gerd \u00c5sta Bones grunnla firmaet Didaktiv sammen med sin l\u00e6rerkollega Arne Gravanes for fem \u00e5r siden. N\u00e5 er de fem personer. Firmaet har spesialisert seg p\u00e5 \u00e5 utarbeide nye undervisningsmetoder for matematikkl\u00e6rere, og sette sammen undervisningsmidler som kan brukes f.eks. utend\u00f8rs. \u00abDen matematiske ryggsekk\u00bb er blitt en salgssuksess. Hun har samarbeidet med Vitensenteret om opplegget, og f\u00e5tt b\u00e5de praktisk og nyttig veiledning derfra. Matematikk blir et gjennomgangstema i opplegget p\u00e5 Kristiansten.", "Det er gratis \u00e5 komme inn p\u00e5 festningen, men det koster noe hvis en vil delta i aktivitetene eller bes\u00f8ke Armfeltutstillingen i donjonen.", "- Barn og voksne kan kj\u00f8pe \u00abfestningspass\u00bb. De inneholder kart med en natur- og kultursti omkring p\u00e5 festningen. Det er 20 poster for voksne og \u00e5tte for barn. \u00abBarnas Kristiansten\u00bb er en aktivitetsl\u00f8ype med praktiske oppgaver underveis, for eksempel \u00e5 bygge en buebro. - Vi har laget en modell, og oppgaven blir \u00e5 sette elementene sammen til en bro som t\u00e5ler \u00e5 bli g\u00e5tt p\u00e5. Prinsippet bak buebroen kan gjenfinnes flere steder p\u00e5 festningen, sier Bones. Vektarmprinsippet vil ogs\u00e5 bli demonstrert.", "Hver l\u00f8rdag og s\u00f8ndag blir det arrangert \u00abvandreteater\u00bb, dvs. en forestilling hvor en skuespiller og en musiker tar tilh\u00f8rerne med rundt p\u00e5 festningen. P\u00e5 veien m\u00f8ter de historiske personer med betydning for Trondheims historie. Aktivitetsteateret \u00abDonjon reiser i tiden\u00bb blir fremf\u00f8rt med humor og varme - men det kan ogs\u00e5 v\u00e6re litt skummelt inniblant!", "De gamle guidene kommer til \u00e5 drive sin omvisning ogs\u00e5 i \u00e5r, men i tillegg blir det en aktivitetsleder og en utstillingsleder som tar imot publikum. \u00c5pningstiden blir fra 11 til 16 alle dager, og hver dag kl. 13 blir det guidet tur. Sommersesongen avsluttes 21. august, men Gerd \u00c5sta Bones satser p\u00e5 hel\u00e5rsdrift. st\u00f8rste av kasemattene - beskyttede rom inne i festningsmuren - kan ta imot over 50 gjester i en flott, hvelvet sal som generalen i Trondheim har brukt til representasjonsmiddager o.l. Vertshuset kan bruke denne kasematten p\u00e5 nesten 90 kvm til \u00e5 ta imot utvalgte selskaper."]}, {"field": "category0", "value": "kultur"}, {"field": "contenthash", "value": "8ec972016fe3caf974c1ece4e73ce07d5b911ab911452b0596ec65edf922dae3"}, {"field": "createtime", "value": "2017-02-28T06:30:27.000Z"}, {"field": "description", "value": "Etter lang tid i dvale, skal Kristiansten festning atter v\u00e5kne til liv. Det lover Gerd \u00c5sta Bones. Hun skal s\u00f8rge for at barn og voksne f\u00e5r en morsom og l\u00e6rerik opplevelse p\u00e5 festningen."}, {"field": "dominantimage", "value": "http://www.adressa.no/incoming/article1139552.ece5/ALTERNATES/w980-default/festningen9"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a0521a0384a91ea61100433183bed27ad2cb5df1.jpg?593d6d0c"}, {"field": "dominantthumbnaildimensions", "value": "300x169"}, {"field": "heading", "value": ["Kristiansten v\u00e5kner fra dvalen -adressa.no", "Lommekjent", "Skape nytt liv", "\u00abFestningspass\u00bb", "Historisk vandring"]}, {"field": "id", "value": "a0521a0384a91ea61100433183bed27ad2cb5df1"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "didaktiv as"}, {"field": "kw-concept", "value": "festningen"}, {"field": "kw-entity", "value": ["festningen", "nina rydjord og bj\u00f8rn \u00f8yangen", "donjon", "sponhuset", "vitensenteret", "kristiansten", "armfeltutstillingen", "gerds", "riksantikvarens", "ringvebukta", "rita ottervik og bispehaugen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["nina rydjord", "bj\u00f8rn \u00f8yangen", "rita ottervik", "arne gravanes", "tor aarnseth", "gerd \u00e5sta bones"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1139552.ece5/ALTERNATES/w980-default/festningen9"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kristiansten v\u00e5kner fra dvalen"}, {"field": "og-type", "value": "article"}, {"field": "og-url", "value": "http://www.adressa.no/kultur/article516667.ece"}, {"field": "pageclass", "value": ["article"]}, {"field": "publishtime", "value": "2005-06-14T22:01:04.000Z"}, {"field": "recs-articleid", "value": "2145078"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-06-14T22:01:04.000Z"}, {"field": "recs-rawtitle", "value": "Kristiansten v\u00e5kner fra dvalen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Etter lang tid i dvale, skal Kristiansten festning atter v\u00e5kne til liv. Det lover Gerd \u00c5sta Bones. Hun skal s\u00f8rge for at barn og voksne f\u00e5r en morsom og l\u00e6rerik opplevelse p\u00e5 festningen."}, {"field": "thumbnail", "value": "http://content-thumbnail.cxpublic.com/content/thumbnail200x150/a0521a0384a91ea61100433183bed27ad2cb5df1.jpg?593d6d0c"}, {"field": "thumbnailfullheightdimensions", "value": "200x1039"}, {"field": "timestamp", "value": "2017-06-11T16:17:16.000Z"}, {"field": "title", "value": "Kristiansten v\u00e5kner fra dvalen"}, {"field": "url", "value": "http://www.adressa.no/kultur/article516667.ece"}, {"field": "urlhash", "value": "a0521a0384a91ea61100433183bed27ad2cb5df1"}], "score": 0.99975896, "siteId": "9222270286501375973", "id": "a0521a0384a91ea61100433183bed27ad2cb5df1"}

