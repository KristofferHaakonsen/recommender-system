{"fields": [{"field": "modifiedtime", "type": "time", "value": "2012-04-11T10:27:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "trygve lundemo kommentator"}, {"field": "body", "value": ["Saken oppdateres.", "I flere \u00e5r har jeg hatt gleden av \u00e5 bli oppvartet av unge, svenske kvinner. Med brede smil har de servert croissanter og kaffe latte. Hoppas det smaker, har de sagt p\u00e5 sjarmerende svorsk. Uten svenskene hadde den norske restaurantbransjen f\u00e5tt store problemer, s\u00e6rlig i Oslo. Jeg har f\u00f8lelsen av at s\u00f8ta bror, for ikke \u00e5 snakke om s\u00f8ta syster, har gjort servicen bedre.", "N\u00e5 har de ogs\u00e5 begynt \u00e5 skrelle bananer for oss. Takket v\u00e6re svenskene, kan Norge fortsatt produsere det s\u00f8te, klissete Banos-p\u00e5legget. Dessuten passer de barna v\u00e5re, noen for en timel\u00f8nn p\u00e5 25 kroner. Velst\u00e5ende nordmenn kvier seg ikke for \u00e5 misbruke au pair-ordningen. \u2013Sosial dumping av verste sort, sa arbeidsminister Hanne Bjurstr\u00f8m (Ap) til Dagbladet i g\u00e5r. Tidligere var det bare polakker, litauere og slike som ble utsatt for sosial dumping. N\u00e5r vi begynner \u00e5 behandle svenskene p\u00e5 samme m\u00e5te, er det virkelig snakk om nye tider. Norge har v\u00e6rt en fattig lillebror i Norden i flere hundre \u00e5r. F\u00f8rst var vi underlagt Danmark. Deretter lot vi svenskene herse med oss. Kan vi tillate oss \u00e5 si at hevnen er s\u00f8t?", "Da vi i 2005 feiret hundre\u00e5rsjubileet for unionsoppl\u00f8sningen, var det mye snakk om Norges dystre fortid. Selv m\u00f8tte jeg blant annet den svenske pressemannen, professoren og samfunnsdebattanten Arne Ruth. Han vokste opp ved grensen mot Norge og har alltid v\u00e6rt opptatt av forholdet mellom de to landene. Da han var liten, dro han til Norge for \u00e5 kj\u00f8pe billig margarin og le av de gamle, d\u00e5rlige bilene v\u00e5re.", "Mange svensker dro p\u00e5 smileb\u00e5ndet av det tilbakest\u00e5ende Norge p\u00e5 50- og 60-tallet. Enkelte nordmenn kj\u00f8rte biler av f\u00f8rkrigsmodell. I nabolandet kj\u00f8rte de nye, svenske biler. Volvo og Saab var deres stolthet. S\u00e5 sent som p\u00e5 80-tallet kunne svenske flykapteiner lire av seg en sp\u00f8k n\u00e5r de fl\u00f8y til Norge: \u00abVi lander om kort tid p\u00e5 Fornebu. Still klokkene ti \u00e5r tilbake i tid.\u00bb Nordmennene slo tilbake mot bl\u00e6rete og selvopptatte svensker p\u00e5 denne m\u00e5ten: \u00abVet du hvorfor svenskene l\u00f8per bort til vinduet n\u00e5r det lyner? De tror de blir fotografert.\u00bb", "N\u00e5 er rollene byttet om. Volvo er kinesisk. Saab er nederlandsk. Norge er verdens rikeste og beste land. En gjennomsnittlig norsk m\u00e5nedsl\u00f8nn er 35200 kroner. I Sverige er den 24900. Ledigheten blant ungdom i Norge er dr\u00f8yt ti prosent. I Sverige er den nesten tretti prosent. 70-80000 svensker arbeider i Norge, og mange av dem tar jobbene nordmenn ikke vil ha. Svenskene har grunn til \u00e5 angre p\u00e5 at de sa nei takk da Norge tilb\u00f8d dem en stor andel i det norske oljeeventyret i bytte mot aksjer i Volvo. Kan vi tillate oss \u00e5 si at hevnen er s\u00f8t?", "Jeg synes ikke det. Den som har gods og gull i store mengder, b\u00f8r oppf\u00f8re seg ordentlig overfor dem som ikke har s\u00e5 mye. Vi trenger ikke bl\u00e5se opp v\u00e5rt selvbilde like mye som svenskene i sin tid gjorde. Eller for \u00e5 si det med Pippi Langstr\u00f8mpe, en av Sveriges mange gaver til verden: Den som er veldig sterk, m\u00e5 ogs\u00e5 v\u00e6re veldig snill.", "trygve.lundemo@adresseavisen.no"]}, {"field": "category0", "value": "meninger"}, {"field": "contenthash", "value": "8ca726b55bf8305c16781f2e70dba1183392bb13e579a29370a20c23dc8e8f82"}, {"field": "createtime", "value": "2017-03-15T09:07:06.000Z"}, {"field": "description", "value": "I gamle dager var det svenskene som lo av oss. N\u00e5 kan vi le av dem. Eller kan vi det?"}, {"field": "dominantimage", "value": "http://www.adressa.no/incoming/article1382084.ece5/ALTERNATES/w980-default/siste%20stikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/42604fbf010435a29c07e7e18188e9fd12b84534.jpg?58c9043a"}, {"field": "dominantthumbnaildimensions", "value": "300x169"}, {"field": "heading", "value": "Rollene er byttet om -adressa.no"}, {"field": "id", "value": "42604fbf010435a29c07e7e18188e9fd12b84534"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": ["saab", "volvo"]}, {"field": "kw-concept", "value": ["sosial dumping", "svenske"]}, {"field": "kw-entity", "value": ["pippi langstr\u00f8mpe", "volvo og saab", "fornebu", "dagbladet"]}, {"field": "kw-location", "value": ["danmark", "banos", "norden", "sverige", "oslo", "norge"]}, {"field": "kw-pageclass", "value": "article"}, {"field": "kw-person", "value": ["arne ruth", "hanne bjurstr\u00f8m"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1382084.ece5/ALTERNATES/w980-default/siste%20stikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rollene er byttet om"}, {"field": "og-type", "value": "article"}, {"field": "og-url", "value": "http://www.adressa.no/meninger/article1590322.ece"}, {"field": "pageclass", "value": ["article"]}, {"field": "publishtime", "value": "2011-02-16T08:19:02.000Z"}, {"field": "recs-articleid", "value": "1059123"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-16T08:19:02.000Z"}, {"field": "recs-rawtitle", "value": "Rollene er byttet om -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I gamle dager var det svenskene som lo av oss. N\u00e5 kan vi le av dem. Eller kan vi det?"}, {"field": "thumbnail", "value": "http://content-thumbnail.cxpublic.com/content/thumbnail200x150/42604fbf010435a29c07e7e18188e9fd12b84534.jpg?58c9043a"}, {"field": "thumbnailfullheightdimensions", "value": "200x1243"}, {"field": "timestamp", "value": "2017-03-15T09:07:06.000Z"}, {"field": "title", "value": "Rollene er byttet om"}, {"field": "url", "value": "http://www.adressa.no/meninger/article1590322.ece"}, {"field": "urlhash", "value": "42604fbf010435a29c07e7e18188e9fd12b84534"}], "score": 0.47029933, "siteId": "9222270286501375973", "id": "42604fbf010435a29c07e7e18188e9fd12b84534"}

