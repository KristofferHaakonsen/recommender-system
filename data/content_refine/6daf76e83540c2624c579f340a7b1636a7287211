{"fields": [{"field": "modifiedtime", "type": "time", "value": "2012-04-19T08:25:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Bruktbilhandel er vanskelig og f\u00f8rer til sv\u00e6rt mange klager og konflikter n\u00e5r 350 000 personbiler \u00e5rlig skifter eier. 49 prosent av bilene som ble tatt inn til kj\u00f8pstest hos NAF i Trondheim i f\u00f8rste halv\u00e5r ble ikke anbefalt kj\u00f8pt f\u00f8r feil var rettet eller prisen redusert. 30 prosent av bilene fra forhandlere ble ikke anbefalt, mens hele 57 prosent av bilene fra private ble frar\u00e5det kj\u00f8pt av NAF. Adresseavisen sendte 5 av sine medarbeidere ut for \u00e5 finne seg en bruktbil til 50 000 kr. Bare journalist Anne Sliper Midling fant dr\u00f8mmebilen.", "G\u00e5r det an \u00e5 kj\u00f8pe en r\u00e5billig gammel Mercedes, og sette den i tipp-topp stand?", "Bil: Mercedes Benz 230E", "\u00c5rsmodell: 1982", "Km: 258.525", "Pris: 6000", "Selger: Privat", "Den 22 \u00e5r gamle Mercedesen er avertert med \u00abnoen mangler\u00bb, men det g\u00e5r vel an \u00e5 fikse p\u00e5? Fordi den gigantiske doningen er gul og kul. N\u00e5 vet jeg hvorfor de som kj\u00f8rer store biler alltid har nesa i v\u00e6ret. Man m\u00e5 nemlig strekke p\u00e5 nakken for \u00e5 se forbi panseret. Men jeg er konge p\u00e5 veien. Vik unna, Morris Mini. Jeg kan putte deg i bagasjerommet. Til seks tusen kroner - prisen av en sydentur for to, kan jeg bli den stolte eieren av en massiv Mercedes. Et r\u00f8verkj\u00f8p?", "Dette fant NAF:", "Ulyd fra motor ved h\u00f8yt turtall. Lagerbank. Ulyd fra gearkasse i 2. og 3. gir. Ulyd fra hjullager bak, slakke i begge lager. Gjennomrustet i hjulhus, frontplate og indre skjerm. Gravrust i fremre og bakre deler av karosseri, skjermer og innvendig bagasjerom. Rust i bremseskive. Bremselys virker ikke p\u00e5 h\u00f8yre side. Oljesvetting fra toppdeksel. Stor d\u00f8dgang p\u00e5 styring. F\u00f8rersetet er nedslitt og vondt \u00e5 sitte i. Slitt interi\u00f8r. Kj\u00f8pet anbefales ikke p\u00e5 grunn av teknisk d\u00e5rlig tilstand.\u00bf Dette er en bil for \u00abspesielt interesserte\u00bb. Den som kj\u00f8per denne bilen b\u00f8r v\u00e6re glad i \u00e5 mekke, og ha god tilgang p\u00e5 billige reservedeler, sier NAF-tester Eigil Olaussen.", "Konklusjon:", "Det er kanskje symbolsk at stjernen har falt ut fra Mercedes-symbolet foran. Denne falne stjernen er nok ikke et godt kj\u00f8p for en som ikke liker \u00e5 bli skitten under neglene.", "ARILD STR\u00d8MMEN", "Mitt utgangspunkt var \u00e5 finne en rimelig og snobbefri nr. 2-bil.", "Bil: Skoda Felicia 1,3 Lxi", "\u00c5rsmodell: 1996", "Km: 87.500", "Pris: 35.000", "Selger : Privat", "Jeg ville ogs\u00e5 f\u00e5 sjekket myten om at pensjonistkj\u00f8rte biler er gode kj\u00f8p. Det skulle imidlertid vise seg at utvalget av brukbare biler i denne kategorien ikke akkurat var enormt, s\u00e5 da den r\u00f8de Skodaen dukket opp i veikanten p\u00e5 Leinstrand var valget enkelt. Pensjonstkj\u00f8rt, en eier, lav kj\u00f8relengde, alle servicer tatt og nylig EU-godkjent. Kan man egentlig forlange mer? Vel, mindre snobbete bil finner du neppe. Den buldrer og br\u00e5ker, er blytung p\u00e5 rattet uten servostyring og ligger ikke spesielt godt p\u00e5 veien \u00bf men gir likevel utvilsomt mye for pengene. 2 stk. airbag, ABS-bremser og radio/CD-spiller i en bil til 35.000 er det ikke noe \u00e5 si p\u00e5. En helt grei bil \u00e5 kj\u00f8re ungene til skolen i. S\u00e5 f\u00e5r det vel bare v\u00e6re at verken du eller ungene vil f\u00f8le dere som konger n\u00e5r dere ruller opp foran skoleporten.Jeg fant bilen hos en privatperson som driver bruktbilhandel. Det hele virket seri\u00f8st og ordentlig, og det var ingen problemer med \u00e5 f\u00e5 ta bilen med p\u00e5 test. Selv om selgeren var p\u00e5 reise da jeg ringte s\u00f8rget han for \u00e5 organisere l\u00e5n av bilen. Selger kjente forhistorien til bilen godt, og jeg fikk inntrykk av at prisen kunne diskuteres.", "Dette fant NAF:", "Noe rust p\u00e5 bremser\u00f8r bak, slitasje bremseklosser foran, liten oljelekkasje ved svinghjul i motor, oljesvetting ved bunnpanne. Clutch er slitt og slurer. H\u00f8yre forskjerm er reparert etter mindre skade. Prisantydning p\u00e5 utbedringer kr. 5000.", "NAFs konklusjon:", "Kj\u00f8pet anbefales dersom feil utbedres av selger f\u00f8r overtagelse eller det gis priavslag. Prisen er i \u00f8vre grense.", "Konklusjon:", "Man kan ikke forvente \u00e5 f\u00e5 all verden til kr. 35.000, men den pensjonistkj\u00f8rte Skodaen viste seg \u00e5 v\u00e6re en grei bil uten alvorlige og kostbare feil eller mangler. For mange er nok det tilstrekkelig. For meg holder det ikke. Jeg greier ikke for mitt bare liv \u00e5 mobilisere noen \u00abvil ha\u00bb-f\u00f8lelse for den vesle tsjekkeren.", "JON STEINAR BJ\u00d8RGUM", "Jeg ville ha s\u00e5 ny bil som mulig for 50.000 kroner. Men fant ut at \u00e5rsmodell ikke er alt.", "Bil: Hyundai Elantra 1,6 GLS stasjonsvogn", "\u00c5rsmodell: 1996", "Km: 222.000", "Pris: 49.900 kr", "Selger: Privat", "Elantraen jeg endte opp med, er ikke den kuleste kjerra p\u00e5 stripa. Den hadde ogs\u00e5 g\u00e5tt lovlig langt. Men hvis jeg ikke vil kj\u00f8re ei lita ert, ble dette den nyeste bilen for femti lapper. Med airbag, elektriske vinduer og sentrall\u00e5s f\u00f8ler du at du kj\u00f8rer en \u00abny\u00bb bil hvis du er vant til gamle holker. Den 1,6 liter store motoren putrer og g\u00e5r greit, og tar deg dit du skal med god plass til samboer, unge, barnevogn og bagasje. Selv om den verken kan konkurrere med Petter Solberg eller akkurat oser av kj\u00f8reglede, er den et greit alternativ for unge barnefamilier som ikke vil sette seg i gjeld over takspoiler\u00bfn. Den st\u00f8rste ulempen er kilometerstanden, og et par \u00e5r eldre bil med 100.000 f\u00e6rre kilometer kan v\u00e6re et alternativ.", "Dette fant NAF:", "Bremsene m\u00e5 overhales, og noen f\u00f4ringer skiftes. Reparasjonene vil koste om lag 5000 kroner, og bilen anbefales kun kj\u00f8pt for denne prisen dersom feilene f\u00f8rst utbedres.", "Konklusjon:", "Jeg forventet noen sm\u00e5feil, og er slik sett ikke overrasket over teknikerens funn. Dette var den familiebilen som var tilgjengelig i \u00abnybilklassen\u00bb under 50.000 kroner. Jeg synes det virker som mye bil for pengene, men skulle jeg kj\u00f8pt slik bil selv hadde jeg nok ventet p\u00e5 en bil som ikke har rullet fullt s\u00e5 langt.", "ESPEN LEIRSET", "M\u00e5let mitt var \u00e5 finne en snerten bybil som man ogs\u00e5 kan dra p\u00e5 langtur med.", "Bil: Volkswagen Polo", "\u00c5rsmodell: 1995", "Km: 98.000", "Pris: 45.000 kroner inklusiv omregistrering og \u00e5rsavgift", "Selger: Privat", "Jeg har aldri v\u00e6rt spesielt interessert i bil, og kunnskapen begrenser seg derfor til \u00e5 fylle bensin og spylev\u00e6ske. F\u00f8r jeg satte i gang letingen etter dr\u00f8mmebilen s\u00f8kte jeg r\u00e5d hos broren min, som elsker alt med hjul og motorlyd. Han r\u00e5det meg til \u00e5 se etter en Toyota, Golf, Skoda eller Hyundai - biler som pleier \u00e5 gj\u00f8re det forholdsvis bra i bruktbiltester. Biler i 50.000-kroners klassen er begrenset, men etter en del s\u00f8king p\u00e5 Internett sto valget til slutt mellom en 94-modell Golf stasjonsvogn (138.000 kilometer) til 50.000 kroner, eller en s\u00f8t, knallr\u00f8d Polo (98.000 kilometer) til 45.000 kroner. Jeg sjekket noen bruktbiltester og fant ut at Polo ofte gj\u00f8r det like bra som storebror Golf. Selger forsikret om at bilen var kj\u00f8rt pent, og at den var i god stand. Den hadde blant annet st\u00e5tt i garasje hele tiden, og rust var derfor ikke et problem.", "Dette fant NAF:", "Slitt registerreim som b\u00f8r byttes (kan koste dyrt om den ryker), noe ujevn bremsevirkning foran, bremsene ligger p\u00e5 h\u00f8yre side bak, slitte bremseskiver foran, skiltlys mangler, liten oljelekkasje ved registerreimen, slitasje ved hjuloppheng, og et utslitt, punktert dekk foran. Bilen anbefales kun om selger utbedrer feilene. Disse ansl\u00e5s \u00e5 koste mellom 5000-7000 kroner.", "Konklusjon:", "Utseende er ikke det viktigste; n\u00e5r man er vant til servostyring og aircondition, er det vanskelig \u00e5 klare seg uten. Bortsett fra dette synes jeg Poloen var en finfin bil, ypperlig som \u00abekstrabil\u00bb eller til ten\u00e5ringen med ferskt f\u00f8rerkort.Selger hadde allerede f\u00e5tt inn bud p\u00e5 40.000 kroner, og ville ikke rette opp feilene. Sammenlignet med min sju \u00e5r gamle Hyundai Accent som har rullet knirkefritt i et \u00e5r, og dessuten er litt st\u00f8rre, ville jeg ikke kj\u00f8pt Poloen. (Hyundaien ga jeg 44.000 kroner for da den hadde g\u00e5tt 53.000 kilometer).", "HANNE METTE WALHOVD", "Ett blikk og du er hekta. M\u00e5 bare ha den.", "Bil: Morris MINI 1000", "\u00c5rsmodell: 1971", "Kj\u00f8relengde: 88.945", "Pris: H\u00f8ystbydende cirka kr. 20.000.", "Selger: Privat", "En plate med motor p\u00e5. En forvokst moped. Et ekte milj\u00f8svin. En verdensstjerne. En veteran. Et bittelite fartsvidunder som limer seg fast p\u00e5 asfalten n\u00e5r gasspedalen trykkes litt ned. Kanskje ikke den mest trafikksikre, men med en unik form for fartskontroll. N\u00e5r fartsn\u00e5la sniker seg over 80 km/t, s\u00e5 tar bilen en liten shaken-but-not-stirred - rattet begynner \u00e5 riste og det bare \u00e5 roe ned. Men OK, jeg skal ikke bare holde p\u00e5 med fjasent f\u00f8leri heller. Det er faktisk noe som skjuler seg under panseret, og det vet jeg f\u00f8lgende om: Motoren s\u00e5 helt t\u00f8rr og fin ut den! S\u00e5nn. Og det var det. Jeg velger heller \u00e5 stole p\u00e5 f\u00f8lgende omsorgsfulle fakta: Bilen har hatt en eier, og ble kj\u00f8pt av l\u00e6rer Eli i 1971. Med unntak av de to f\u00f8rste leve\u00e5rene, har bilen st\u00e5tt trygt i en t\u00f8rr garasje, og med unntak av noen litt lengre turer, s\u00e5 har den kun blitt kj\u00f8rt korte strekninger. Og en annen ting: Morris MINI var faktisk s\u00e5 sjarmerende at jeg fikk kj\u00f8re gratis gjennom bomringen. Knis. Kan det blir bedre? Neppe.", "Dette fant NAF:", "Bilen er i meget god stand etter alder og kj\u00f8rte kilometer, og kj\u00f8pet anbefales. Det er noe rust p\u00e5 bremser\u00f8r, og en liten oljelekkasje p\u00e5 motor. Bakre girkasseoppheng er defekt, og f\u00f8rer til slaglyd ved girskifte. Noe slitt sykronisering p\u00e5 tredje gir, og slakk i h\u00f8yre b\u00e6rekule foran. Rust under st\u00f8tfanger, samt liten rustskade i sidekanal p\u00e5 venstre side. Slakk i noen av d\u00f8rhengslene.", "Konklusjon:", "Om jeg vil kj\u00f8pe den? JA, JA, JA, JA, JA, JA.", "ANNE SLIPER MIDLING"]}, {"field": "category0", "value": "bil"}, {"field": "category1", "value": "bil|bruktbiltest"}, {"field": "contenthash", "value": "fc637714ae45240218738d88fface75202b85c5a325c04874c6f25cfd3b2205e"}, {"field": "createtime", "value": "2017-05-01T09:52:51.000Z"}, {"field": "description", "value": "Her har du resultatet av bruktbiljakten og noen r\u00e5d for \u00e5 unng\u00e5 \u00e5 bli lurt."}, {"field": "dominantimage", "value": "http://www.adressa.no/incoming/article1092254.ece5/ALTERNATES/w980-default/ver2%20bruktbilsam"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6daf76e83540c2624c579f340a7b1636a7287211.jpg?59836d0c"}, {"field": "dominantthumbnaildimensions", "value": "300x169"}, {"field": "heading", "value": "Bruktbil ingen enkel sak -adressa.no"}, {"field": "id", "value": "6daf76e83540c2624c579f340a7b1636a7287211"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["bil", "bruktbiltest"]}, {"field": "kw-classification", "value": "automotive"}, {"field": "kw-company", "value": ["hyundai", "toyota"]}, {"field": "kw-concept", "value": ["liten oljelekkasje", "bil", "50.000 kroner", "kj\u00f8pet anbefales"]}, {"field": "kw-entity", "value": ["mercedesen", "eli", "poloen", "benz 230e", "internett", "volkswagen polo", "hyundai elantra", "hyundai accent", "f. adresseavisen", "skoda felicia", "golf", "skodaen", "hyundaien", "leinstrand"]}, {"field": "kw-location", "value": ["mercedes", "trondheim"]}, {"field": "kw-pageclass", "value": "article"}, {"field": "kw-person", "value": ["petter solberg", "eigil olaussen", "morris mini", "anne sliper midling"]}, {"field": "kw-taxonomy", "value": ["bil", "bil/bruktbiltest"]}, {"field": "og-image", "value": "http://www.adressa.no/incoming/article1092254.ece5/ALTERNATES/w980-default/ver2%20bruktbilsam"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bruktbil ingen enkel sak"}, {"field": "og-type", "value": "article"}, {"field": "og-url", "value": "http://www.adressa.no/bil/bruktbiltest/article89682.ece"}, {"field": "pageclass", "value": ["article"]}, {"field": "publishtime", "value": "2004-08-18T07:30:18.000Z"}, {"field": "recs-articleid", "value": "2076018"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-category1", "value": "taxonomy|bil|bruktbiltest"}, {"field": "recs-publishtime", "value": "2004-08-18T07:30:18.000Z"}, {"field": "recs-rawtitle", "value": "Bruktbil ingen enkel sak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["bil", "bil/bruktbiltest"]}, {"field": "teaser", "value": "Her har du resultatet av bruktbiljakten og noen r\u00e5d for \u00e5 unng\u00e5 \u00e5 bli lurt."}, {"field": "thumbnail", "value": "http://content-thumbnail.cxpublic.com/content/thumbnail200x150/6daf76e83540c2624c579f340a7b1636a7287211.jpg?59836d0c"}, {"field": "thumbnailfullheightdimensions", "value": "200x2571"}, {"field": "timestamp", "value": "2017-08-03T18:35:56.000Z"}, {"field": "title", "value": "Bruktbil ingen enkel sak"}, {"field": "url", "value": "http://www.adressa.no/bil/bruktbiltest/article89682.ece"}, {"field": "urlhash", "value": "6daf76e83540c2624c579f340a7b1636a7287211"}], "score": 0.31527853, "siteId": "9222270286501375973", "id": "6daf76e83540c2624c579f340a7b1636a7287211"}

