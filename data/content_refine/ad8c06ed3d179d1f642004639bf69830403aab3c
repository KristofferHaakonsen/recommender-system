{"fields": [{"field": "modifiedtime", "type": "time", "value": "2015-06-05T10:27:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Smakspolitiet"}, {"field": "author", "value": ["mats paulsen", "audun h. m. hagen"]}, {"field": "body", "value": ["Saken oppdateres.", "Til \u00e5 p\u00e5berope seg \u00e5 v\u00e6re en familievennlig restaurant, er trappa opp temmelig smal og bratt. Men vel oppe i andre etasje i S\u00f8ndre gate, \u00e5pner et varmt lokale seg.", "Det lukter lovende. Eksotiske krydder. Indisk musikk p\u00e5 svalt volum. Anmelderkollega Mats ankom f\u00e5 minutter f\u00f8r meg, men har allerede f\u00e5tt servert en Cobra-\u00f8l.", "\u2013 Dette kan bli bra, gliser Mats, som i motsetning til meg har tilbrakt flere uker p\u00e5 indisk jord. Mats har ogs\u00e5 f\u00e5tt med seg at stedet har en stor, s\u00e5kalt tandoori-ovn av leire, som kan bli fryktelig varm og som mye av maten tilberedes med. Navnet p\u00e5 plassen har alts\u00e5 gitt seg selv, en indisk restaurant med tandoori-ovn; Indian Tandoori Restaurant.", "\u2013 Min erfaring fra rundreiser i India er at ting kan ta lang tid, men hittil er det motsatte bevist, her i dag, sier Mats etter at servit\u00f8ren kjapt har gitt oss menyen.", "Gledelig nok byr stedet ikke bare p\u00e5 mange titalls indiske spesialiteter, etter egne ord basert p\u00e5 \u00aboriginale oppskrifter arvet i generasjoner\u00bb. Her er det ogs\u00e5 indisk r\u00f8dvin \u00e5 f\u00e5! Vi pr\u00f8ver en Shiraz fra Sula Vineyards, som ligger i Nashik, om lag 18 mil nord\u00f8st for Mumbai. Den er varm og krydret, litt s\u00f8dme, og viser seg \u00e5 v\u00e6re en god match til den sterke maten som kommer.", "F\u00f8rst et fat papadam, runde, tynne, lyse, spr\u00f8 br\u00f8d, nesten som flatbr\u00f8d, med karvesmak. Servert med yogurtbasert myntedipp, og det er helt fortreffelig.", "\u2013 Dette knuser potetgull med holiday-dipp, jubler jeg. Det f\u00f8les ogs\u00e5 mange ganger sunnere. Appetitten skjerpes.", "Deretter et fat pakora, friterte gr\u00f8nnsaker. Spesielt \u00abl\u00f8kringene\u00bb er fantastiske.", "\u2013 Faktisk noen av de beste l\u00f8kringene jeg har smakt. Spr\u00f8, s\u00f8te og saftige p\u00e5 samme tid. Ypperlig til yogurtdipen, som frisker opp, sier Mats.", "Det er et par andre bordsettinger i restauranten, men vi stadig oppmerksomhet, med sv\u00e6rt h\u00f8flig tiln\u00e6rming. Den stillfarne servit\u00f8ren er ofte innom for \u00e5 h\u00f8re om vi trenger noe.", "Vi g\u00e5r for \u00abTandoori Sangam\u00bb til hovedrett, \u00abkj\u00f8kkensjefens anbefaling\u00bb, som det st\u00e5r i menyen. Den kommer i en fresende varm, okseformet panne, og best\u00e5r av ganske mye; fileter av kylling, lam, og storfe, samt hvit fisk (uvisst hvilken), store reker og seekh kebab (kvernet, krydret kj\u00f8tt). Alt tilberedt i tandoori-ovnen og lagt i en rik tomat og paprika-curry. Vi kjenner mye hvitl\u00f8k, litt koriander, og mye annet spennende krydder integrert i curryen. Kyllingen og fisken er dessverre t\u00f8rr, ellers godt, saftig kj\u00f8tt, smakene er virkelig p\u00e5 plass. Chilivarmen balanserer vi med raitaen, en ny, frisk yogurtdip.", "La oss ikke glemme \u00e5 nevne nanbr\u00f8dene; et med masse frisk koriander og et med kj\u00f8tt og l\u00f8k-fyll. Begge spr\u00f8 og saftige, sv\u00e6rt smakfulle, nesten m\u00e5ltider i seg selv.", "\u2013 Disse nanbr\u00f8dene er akkurat som jeg husker dem fra India, sier Mats forn\u00f8yd.", "Vi har ikke v\u00e6rt bortskjemte med gode desserter p\u00e5 indiske restauranter, overflod av s\u00f8dme, eventuelt standard kj\u00f8p i form av is har ofte v\u00e6rt melodien. Ikke her.", "Gajar Halwa, der gajar st\u00e5r for gulrot, mens halwa er en mer generell dessertbetegnelse, er som en myk, oransje gulrotgr\u00f8t, der smaken av gr\u00f8nnsaken st\u00e5r frem, uten \u00e5 overlesses av sukker. Den er n\u00e6rmest frisk.", "Gulab jamun er langtidsfriterte melkeboller, dyppet i sirup, ogs\u00e5 dette velsmakende og friskt. Begge dessertene kommer med hjemmelagd krem og is av god kvalitet.", "Chai-teen vi drikker til desserten er heller ikke sukret og er et veldig godt f\u00f8lge til finalen av m\u00e5ltidet.", "Alt i alt et veldig solid indisk m\u00e5ltid, med noen h\u00f8ydepunkter, men ogs\u00e5 litt t\u00f8rt kj\u00f8tt i hovedretten. Servicen har v\u00e6rt vennlig og tilstedev\u00e6rende, men vi kan ikke si at servit\u00f8ren har gitt av seg selv. Noe kluss med rekkef\u00f8lgen p\u00e5 maten og bestillingen ble det ogs\u00e5.", "Lokalet er koselig, men vi ser spor av den kinesiske restauranten som l\u00e5 her tidligere.", "Helhetsinntrykket er uansett s\u00e5 godt at vi definitivt kommer tilbake!", "4  Total: Solid, genuin, indisk mat, i koselig lokale, med m\u00e5teholden service.", "5  Mat og drikke: Den indiske arven tas p\u00e5 alvor, og frykt ikke den indiske r\u00f8dvin.", "4  Service: Tilstedev\u00e6relse og im\u00f8tekommende, nesten for effektiv, gj\u00f8r jobben, ikke mye mer.", "3  Milj\u00f8: Musikken gj\u00f8r at man nesten glemmer at man er i et litt slitent lokale.", "4  Pris: 1487 kroner for to \u00f8l, en flaske vin og et solid m\u00e5ltid med mange retter, klager vi ikke p\u00e5."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "9c7db0a46be7730339bc16704e575bed37e39568a6dc0fd41b83d80d8eb6a217"}, {"field": "createtime", "value": "2015-02-19T10:21:30.192Z"}, {"field": "description", "value": "Med stor leirovn og arvede oppskrifter leverer Indian Tandoori Restaurant en genuin, indisk matopplevelse."}, {"field": "dominantimage", "value": "http://www.adressa.no/incoming/article10667103.ece/qcp1aq/ALTERNATES/w980-default/Indisk.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ad8c06ed3d179d1f642004639bf69830403aab3c.jpg?598acc0c"}, {"field": "dominantthumbnaildimensions", "value": "300x169"}, {"field": "heading", "value": ["Desserten ble gulroten p\u00e5 ekte indisk restaurant -adressa.no", "Indisk r\u00f8dvin", "Fresende panne", "Desserten imponerer"]}, {"field": "id", "value": "ad8c06ed3d179d1f642004639bf69830403aab3c"}, {"field": "keyword", "value": "Smakspolitiet"}, {"field": "keywords", "value": "Smakspolitiet"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["indisk restaurant", "indisk", "indisk r\u00f8dvin", "ekte indisk restaurant", "restaurant"]}, {"field": "kw-entity", "value": ["mat", "cobra", "total", "indian tandoori restaurant", "tandoori sangam", "service", "pris", "sula vineyards", "s\u00f8ndre", "halwa", "milj\u00f8"]}, {"field": "kw-location", "value": ["mumbai", "shiraz", "nashik"]}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article10667103.ece/qcp1aq/ALTERNATES/w980-default/Indisk.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Desserten ble gulroten p\u00e5 ekte indisk restaurant"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10667058.ece"}, {"field": "pageclass", "value": ["article"]}, {"field": "publishtime", "value": "2015-02-19T10:02:56.000Z"}, {"field": "recs-articleid", "value": "10667058"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-02-19T10:02:56.000Z"}, {"field": "recs-rawtitle", "value": "Desserten ble gulroten p\u00e5 ekte indisk restaurant -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Med stor leirovn og arvede oppskrifter leverer Indian Tandoori Restaurant en genuin, indisk matopplevelse."}, {"field": "thumbnail", "value": "http://content-thumbnail.cxpublic.com/content/thumbnail200x150/ad8c06ed3d179d1f642004639bf69830403aab3c.jpg?598acc0c"}, {"field": "thumbnailfullheightdimensions", "value": "200x2156"}, {"field": "timestamp", "value": "2017-08-09T08:47:08.000Z"}, {"field": "title", "value": "Desserten ble gulroten p\u00e5 ekte indisk restaurant"}, {"field": "url", "value": "http://www.adressa.no/pluss/kultur/article10667058.ece"}, {"field": "urlhash", "value": "ad8c06ed3d179d1f642004639bf69830403aab3c"}], "score": 1.228646, "siteId": "9222270286501375973", "id": "ad8c06ed3d179d1f642004639bf69830403aab3c"}

