{"fields": [{"field": "modifiedtime", "type": "time", "value": "2012-04-18T15:56:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jon steinar bj\u00f8rgummotor@adresseavisen.no"}, {"field": "body", "value": ["Saken oppdateres.", "Mitsubishi og Volvo utviklet p\u00e5 90-tallet en mellomklassebil sammen. Resultatet ble henholdsvis Carisma og Volvo S40. Bilene har samme grunnkonstruksjon, og ble bygget p\u00e5 samme fabrikk i Nederland. Ironisk nok var det en av verdens mest anonyme biler som fikk navnet Carisma. Det ble like fullt solgt over 12.000 nye Carisma i Norge, sikkert noe takket v\u00e6re Mitsubishis nybilgaranti p\u00e5 hele fem \u00e5r. Den gjorde Carisma til et trygt kj\u00f8p, selv om kvaliteten er litt under vanlig Mitsubishi-standard . Faktisk viser NAFs statistikk at s\u00f8stermodellen Volvo S/V40 har f\u00e6rre feil. Den opplevde kvaliteten er imidlertid god. Bilen f\u00f8les godt sammenskrudd, og st\u00f8ydempingen er imponerende. Plassforholdene er ogs\u00e5 gode, noe som gj\u00f8r Carisma til en flott familiebil.", "Carisma ble levert som femd\u00f8rs kombikupe og fired\u00f8rs sedan. Motorutvalget besto av to bensinvarianter p\u00e5 henholdsvis 1,6 og 1,8 liter. Minstemann holder for de fleste. Begge regnes som sv\u00e6rt solide motorer. Diesel ble f\u00f8rst tilgjengelig i 2001. I 1997 introduserte Mitsubishi en av verdens f\u00f8rste direkteinnspr\u00f8ytede bensinmotorer (1,8/125 hk), med betegnelsen GDi.", "Noen svakheter", "Til tross for gode ytelser og lavt forbruk, er det registrert noen svakheter med denne motoren. Det kan oppst\u00e5 avleiringer rundt innsugingsventilene, slik at motorytelsen svekkes vesentlig. En kostbar demontering av sylindertoppen og manuell rengj\u00f8ring av ventilene blir da f\u00f8lgen.", "NAFs kundeunders\u00f8kelse viser at Mitsubishi-eierne er forholdsvis godt forn\u00f8yd med bilene sine. Det er imidlertid forhandlerne som utmerker seg, eierne oppgir \u00e5 v\u00e6re meget til sv\u00e6rt godt forn\u00f8yd med servicen. B\u00e5de delepriser og bruktverdi er ellers litt under gjennomsnittet. Veihjelpsstatistikken viser at det er sv\u00e6rt sjelden en Mitsubishi trenger assistanse. Hvilke feil skal du s\u00e5 se etter? NAFs statistikk viser at feil med den manuelle girkassen, polsko/batterikabel, b\u00e6rearmer og opphengskuler foran samt servostyringen er gjengangere p\u00e5 Carisma. Andre rapporter tyder p\u00e5 enkelte problemer med tenningsl\u00e5s og startsperre.", "Bra sikkerhet", "Testbilen hadde imidlertid ingen av disse feilene. Rust er heller ikke noe problem. Generelt regner NAF Carisma for \u00e5 v\u00e6re en solid bil.", "Carisma fikk en teknisk og designmessig oppgradering i 1999. Fra da var ogs\u00e5 fire kollisjonsputer (tidligere to) og ABS-bremser standard. Carisma ble kollisjonstestet av Euro NCAP i 2001, og fikk da tre stjerner. Utstyrt med sidekollisjonsputer (som da var standard i Norge), ville Carisma som Volvo S40 f\u00e5tt fire stjerner. Svenske Folksams statistikk plasserer Carisma som 30 prosent sikrere enn gjennomsnittsbilen.", "Brukte Carisma finner du fra om lag 50 000 kroner (1996-modell) og oppover. Sedanutgaven ligger 4-8000 kroner lavere i pris enn kombikupeen. Carisma med aircondition ligger 10-15 000 h\u00f8yere i pris enn biler uten."]}, {"field": "category0", "value": "bil"}, {"field": "category1", "value": "bil|bruktbiltest"}, {"field": "contenthash", "value": "8bc6728f35de91f2a5bb53e18cabf457f4d76cc092260b52a53d248e99979785"}, {"field": "createtime", "value": "2017-02-21T21:30:08.000Z"}, {"field": "description", "value": "F\u00e5 biler er mer anonyme p\u00e5 parkeringsplassen enn Mitsubishi Carisma. God plass og relativt f\u00e5 feil gj\u00f8r den like fullt til en interessant bruktbil for mange."}, {"field": "dominantimage", "value": "http://www.adressa.no/incoming/article1157050.ece5/ALTERNATES/w980-default/Carisma1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69ac7064efdb99107b903d8d50a550452c7f3119.jpg?598ae234"}, {"field": "dominantthumbnaildimensions", "value": "300x169"}, {"field": "heading", "value": "Traust og anonym -adressa.no"}, {"field": "id", "value": "69ac7064efdb99107b903d8d50a550452c7f3119"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["bil", "bruktbiltest"]}, {"field": "kw-classification", "value": "automotive"}, {"field": "kw-concept", "value": ["bil", "feil"]}, {"field": "kw-entity", "value": ["mitsubishi carisma", "mitsubishi og volvo", "carisma og volvo s40", "euro ncap", "folksams", "volvo s40", "volvo s"]}, {"field": "kw-location", "value": ["nederland", "norge"]}, {"field": "kw-pageclass", "value": "article"}, {"field": "kw-taxonomy", "value": ["bil", "bil/bruktbiltest"]}, {"field": "og-image", "value": "http://www.adressa.no/incoming/article1157050.ece5/ALTERNATES/w980-default/Carisma1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Traust og anonym"}, {"field": "og-type", "value": "article"}, {"field": "og-url", "value": "http://www.adressa.no/bil/bruktbiltest/article615167.ece"}, {"field": "pageclass", "value": ["article"]}, {"field": "publishtime", "value": "2006-02-08T08:15:01.000Z"}, {"field": "recs-articleid", "value": "2056352"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-category1", "value": "taxonomy|bil|bruktbiltest"}, {"field": "recs-publishtime", "value": "2006-02-08T08:15:01.000Z"}, {"field": "recs-rawtitle", "value": "Traust og anonym -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["bil", "bil/bruktbiltest"]}, {"field": "teaser", "value": "F\u00e5 biler er mer anonyme p\u00e5 parkeringsplassen enn Mitsubishi Carisma. God plass og relativt f\u00e5 feil gj\u00f8r den like fullt til en interessant bruktbil for mange."}, {"field": "thumbnail", "value": "http://content-thumbnail.cxpublic.com/content/thumbnail200x150/69ac7064efdb99107b903d8d50a550452c7f3119.jpg?598ae234"}, {"field": "thumbnailfullheightdimensions", "value": "200x1618"}, {"field": "timestamp", "value": "2017-08-09T10:21:40.000Z"}, {"field": "title", "value": "Traust og anonym"}, {"field": "url", "value": "http://www.adressa.no/bil/bruktbiltest/article615167.ece"}, {"field": "urlhash", "value": "69ac7064efdb99107b903d8d50a550452c7f3119"}], "score": 0.6493732, "siteId": "9222270286501375973", "id": "69ac7064efdb99107b903d8d50a550452c7f3119"}

