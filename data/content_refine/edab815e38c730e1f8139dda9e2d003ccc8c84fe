{"fields": [{"field": "modifiedtime", "type": "time", "value": "2014-05-15T08:51:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "Vi ba tre kjente kokker om \u00e5 dele sin beste 17. mai-kake med oss. Her er tre fantastiske oppskrifter som blir en sikker vinner p\u00e5 nasjonaldagen.", "Andreas Viestad er matjournalist i Magasinet, internasjonalt kjent matformidler og initiativtaker og faglig leder ved Geitmyra matkultursenter for barn i Oslo.", "Viestads anbefaling er en pavlova som g\u00e5r rett hjem hos b\u00e5de voksne og barn, hentet fra hans kokebok Ekte mat .", "- Pavlova er en kake som alle liker. Den er ogs\u00e5 s\u00e5pass enkel at det er lett \u00e5 leke den fram sammen. Jeg lager selve marengsen p\u00e5 forh\u00e5nd, og s\u00e5 lager jeg den ferdig sammen med barna, sier Viestad.", "Bunn:", "3 eggehviter", "1/4 ts salt", "2 dl melis", "1 ss maisenna", "1 ts lys eddik", "Forvarm ovnen til 150 grader.", "Vask bollen p\u00e5 miksmasteren din godt med s\u00e5pe, skyll godt, t\u00f8rk deretter av med kj\u00f8kkenh\u00e5ndkle dyppet i eddik. Dette er for \u00e5 fjerne alle fettrester \u2013 de vil hindre eggehvitene i \u00e5 bli luftige.", "Pisk eggehvitene sammen med salt til de blir helt stive. Tilsett 3 spiseskjeer kaldt vann og pisk videre til du igjen har en maksimalt luftig blanding. Bland melis og maisenna og tilsett dette til eggehviten, litt av gangen, mens du stadig pisker. Tilsett eddik til slutt og pisk til du har en jevn, skinnende blanding.", "Bre denne marengsblandingen utover et stekebrett med bakepapir, eller bunnen av en springform. Det er fint om den er noe tjukkere ytterst enn i midten, der fyllet skal v\u00e6re. Bak marengsen i ovnen i 35\u201340 minutter til du har en stiv og spr\u00f8 overflate, mens midten fortsatt er myk og luftig, nesten som en marshmallow. La st\u00e5 og kj\u00f8lne i en times tid f\u00f8r du har p\u00e5 fyllet.", "Fyll:", "1 dl kremfl\u00f8te", "500 gram jordb\u00e6r delt i fire", "2 ss balsamico", "1/2 dl sukker", "1 ts revet sitronskall", "Pisk krem og sett den kj\u00f8lig. Hvis du skal servere kaken ute, kan det v\u00e6re lurt \u00e5 l\u00f8se opp 1 teskje gelatinpulver i litt vann og blande dette i kremen \u2013 da holder den formen bedre.", "Bland balsamico og sukker med et par spiseskjeer vann og varm opp til sukkeret har smeltet. Ta av varmen og tilsett halvparten av jordb\u00e6rene. Bland godt. N\u00e5r blandingen er avkj\u00f8lt, tilsett resten av jordb\u00e6rene, samt sitronskallet.", "N\u00e5r marengsen har kj\u00f8lnet til romtemperatur og du er klar til \u00e5 servere, bre over pisket krem, fyll deretter p\u00e5 med jordb\u00e6rfyllet.", "Har du barn med matallergier? Her er sju kaker som passer for alle.", "Svenske Tina Nordstr\u00f6m er kjent for sin entusiastiske matglede som tv-kokk for en rekke popul\u00e6re matprogrammer.", "Hun anbefaler en marengsrullekake med kakekrem og mojitob\u00e6r, hentet fra boken Tina \u2013 Slik lager du min aller beste mat .", "- Dette er min absolutte favoritt, den har alt man \u00f8nsker seg. En forsmak p\u00e5 sommeren med marengs, krem og b\u00e6r, sier den svenske tv-kokken.", "Og selv om oppskriften er lang, er det ingen grunn til panikk, forklarer hun.", "- Les oppskriften ordentlig, den er lang men ikke vanskelig. Lag bunnen dagen f\u00f8r, og blir det rester kaster du bare herligheten inn i fryseren. Godt det ogs\u00e5!", "Marengsbunn:", "6 eggehviter", "3 dl sukker", "2 dl puffet ris", "smeltet sm\u00f8r til pensling", "2 dl kokosmasse", "Kakekrem:", "10 eggeplommer", "5 ss maisenna maisstivelse", "5 dl melk", "5 dl kaffefl\u00f8te", "1 1\u20444 dl sukker", "1 bunt fersk mynte", "Mojito b\u00e6r:", "2 liter jordb\u00e6r, renset og delt i to", "1 kurv bringeb\u00e6r (ca. 125 g)", "1 kurv bj\u00f8rneb\u00e6r (ca. 125 g)", "1 kurv rips (ca. 100 g)", "revet skall og saften av 1 lime", "m\u00f8rk rom etter smak", "1 bunt fersk mynte", "Slik gj\u00f8r du:", "1. Varm ovnen til 130 \u00b0C.", "2. Visp eggehviter og sukker til luftig marengs. Vend inn puffet ris.", "3. Legg smurt bakepapir i bunnen av en langpanne. Fordel marengsen p\u00e5 bakepapiret og str\u00f8 over rikelig med kokosmasse. Stek i ovnen i cirka 45 minutter.", "4. Ta ut kaken og snu den opp ned p\u00e5 et nytt bakepapir.", "5. Bland b\u00e6rene i en sk\u00e5l med limesaft og rom, hakket mynte og revet limeskall. La marinere i 10\u201315 minutter.", "6. R\u00f8r sammen eggeplommer, maisenna og 1 dl melk i en bolle. Kok opp resten av melken med kaffefl\u00f8ten, sukkeret og mynten. Hell den varme myntelaken over eggeblandingen og r\u00f8r sammen med en visp.", "7. Kok kremen forsiktig opp i en kasserolle under konstant visping til den tykner og er jevn. Ta kasserollen av varmen. Hell kremen i en ny bolle og kj\u00f8l den ned i kaldt vann med isbiter eller i kj\u00f8leskapet. Tilsett eventuelt litt vispet fl\u00f8te ved servering om du \u00f8nsker en luftigere krem.", "8. Sm\u00f8r et tykt lag krem p\u00e5 den myke marengsbunnen. Str\u00f8 over mojitob\u00e6rene. Rull marengsen forsiktig sammen til en rull og pynt med flere b\u00e6r og mynteblader.", "Iren Sandholt jobber til daglig i helsevesenet, men har i mange \u00e5r v\u00e6rt en flittig hobbybaker. Nylig gikk hun helt til topps som vinner av \u00e5rets utgave av tv-programmet Hele Norge baker p\u00e5 TV3.", "Hun har valgt en tradisjonsrik bl\u00f8tkake med jordb\u00e6r og gelelokk til 17. mai. Oppskriften er hentet fra hennes bakebok Kaker med tradisjon .", "- Dette er en kake som b\u00e5de ser flott ut og smaker godt. Jeg lager den ofte med banan, jordb\u00e6r og vaniljekrem inni, det er smaker som b\u00e5de barn og voksne liker. I tillegg kan du bake den ferdig dagen f\u00f8r, og det er jo ganske praktisk til 17. mai, sier Sandholt.", "Baking er en morsom aktivitet hele familien kan gj\u00f8re sammen. Pr\u00f8v for eksempel \u00e5 la barna lage kanelboller!", "Sukkerbr\u00f8d:", "4 egg", "125 g sukker", "1 ts bakepulver", "125 g hvetemel", "Sett ovnen p\u00e5 160 \u00b0C. Pisk tykk eggedosis av egg og sukker. Bland bakepulveret med hvetemelet og sikt det i eggedosisen. Vend det forsiktig inn med en slikkepott. Hell r\u00f8ren i en smurt springform 24 cm. Stekes p\u00e5 nederste rille i ovnen i 35 minutter. Pr\u00f8v med en tynn pinne om kaken er ferdig stekt. Pinnen skal v\u00e6re t\u00f8rr n\u00e5r du tar den ut av kaken. Avkj\u00f8l p\u00e5 rist.", "Vaniljekrem:", "1 vaniljestang", "4 eggeplommer", "2 ss maisenna", "2 1/2 dl matfl\u00f8te", "100 g sukker", "3 dl kremfl\u00f8te", "jordb\u00e6rsyltet\u00f8y", "bananer i skiver", "1 pakke jordb\u00e6rgel\u00e9", "2 1/2 dl kokende vann", "4 dl kremfl\u00f8te", "friske jordb\u00e6r", "Del vaniljestangen p\u00e5 langs og skrap ut fr\u00f8ene. Ha begge deler i en tykkbunnet kjele sammen med eggeplommer, sukker, matfl\u00f8te og maisenna. Kok opp under god omr\u00f8ring, og la det koke i ett minutt under kraftig r\u00f8ring. Avkj\u00f8l og fjern vaniljestangen.", "Pisk kremfl\u00f8ten til krem og bland den inn i vaniljekremen. R\u00f8r ut geleen i det kokende vannet og sett til avkj\u00f8ling. Del kaken i tre lag. Legg kaken p\u00e5 et fat og sett ringen p\u00e5 formen rundt. Sm\u00f8r jordb\u00e6rsyltet\u00f8y p\u00e5 bunnen og legg bananskiver opp\u00e5 syltet\u00f8yet. Dekk det med vaniljekrem. Legg p\u00e5 den andre bunnen og ha p\u00e5 syltet\u00f8y, banan og krem p\u00e5 den ogs\u00e5. Legg den siste bunnen p\u00e5 toppen. Pisk kremfl\u00f8ten stiv, og bruk litt av den til \u00e5 dekke toppen p\u00e5 kaken. Sett resten kaldt.", "Legg halve jordb\u00e6r i et dekorativt m\u00f8nster p\u00e5 toppen av kaken og hell forsiktig den avkj\u00f8lte geleen p\u00e5 toppen. Geleen b\u00f8r v\u00e6re akkurat s\u00e5 den begynner \u00e5 tykne. Sett kaken kaldt til geleen er stiv. Fjern forsiktig formen og stryk et tynt lag pisket krem rundt kanten. Ha resten av kremen i en spr\u00f8ytepose og spr\u00f8yt rundt kanten p\u00e5 kaken.", "Tips: Lag gjerne ferdig kaken dagen f\u00f8r, men vent med den siste pyntingen til rett f\u00f8r servering. Du kan ogs\u00e5 bruke ferdig vaniljekrem.", "Les ogs\u00e5:", "Lag kokosboller til den store festen!", "Lekene som redder barnefesten", "\u00c5tte fine fletter til sm\u00e5jentene p\u00e5 den store dagen", "Artikkelen er skrevet av og publisert p\u00e5 Klikk.no"]}, {"field": "category0", "value": "familieogoppvekst"}, {"field": "contenthash", "value": "3ffe3d776a8ee88b80fe4cd03c95fee4489e8adc8acd21263948bb039e6183c1"}, {"field": "createtime", "value": "2015-12-04T19:28:42.000Z"}, {"field": "description", "value": "Tina Nordstr\u00f6m, Andreas Viestad og Hele Norge baker-vinner Iren Sandholt gir deg kakene b\u00e5de voksne og barn vil elske p\u00e5 17. mai."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/edab815e38c730e1f8139dda9e2d003ccc8c84fe.jpg?5988b823"}, {"field": "dominantthumbnaildimensions", "value": "256x256"}, {"field": "heading", "value": ["Kjendiskokkenes beste kaker til 17. mai -adressa.no", "Andreas Viestads pavlova med jordb\u00e6r", "Tina Nordstr\u00f6ms marengsrullekake med kakekrem og mojitob\u00e6r", "Iren Sandholts bl\u00f8tkake med gel\u00e9lokk og vaniljekrem"]}, {"field": "id", "value": "edab815e38c730e1f8139dda9e2d003ccc8c84fe"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": ["food-and-drink", "family-and-parenting"]}, {"field": "kw-concept", "value": ["bunt fersk mynte", "kake", "jordb\u00e6r", "pisk", "dl sukker", "pisk krem", "dl kremfl\u00f8te", "krem", "sukker", "ss maisenna"]}, {"field": "kw-entity", "value": ["hele norge", "kaker", "geitmyra", "ekte", "c. pisk", "iren sandholt", "magasinet", "andreas viestad og hele norge", "klikk"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["tina nordstr\u00f6m", "andreas viestad"]}, {"field": "kw-taxonomy", "value": "familieogoppvekst"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjendiskokkenes beste kaker til 17. mai"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9672885.ece"}, {"field": "pageclass", "value": ["article"]}, {"field": "publishtime", "value": "2014-05-15T08:51:03.000Z"}, {"field": "recs-articleid", "value": "9672885"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-05-15T08:51:03.000Z"}, {"field": "recs-rawtitle", "value": "Kjendiskokkenes beste kaker til 17. mai -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Tina Nordstr\u00f6m, Andreas Viestad og Hele Norge baker-vinner Iren Sandholt gir deg kakene b\u00e5de voksne og barn vil elske p\u00e5 17. mai."}, {"field": "thumbnail", "value": "http://content-thumbnail.cxpublic.com/content/thumbnail200x150/edab815e38c730e1f8139dda9e2d003ccc8c84fe.jpg?5988b823"}, {"field": "thumbnailfullheightdimensions", "value": "200x1998"}, {"field": "timestamp", "value": "2017-08-07T18:57:39.000Z"}, {"field": "title", "value": "Kjendiskokkenes beste kaker til 17. mai"}, {"field": "url", "value": "http://www.adressa.no/familieogoppvekst/article9672885.ece"}, {"field": "urlhash", "value": "edab815e38c730e1f8139dda9e2d003ccc8c84fe"}], "score": 0.7246126, "siteId": "9222270286501375973", "id": "edab815e38c730e1f8139dda9e2d003ccc8c84fe"}

