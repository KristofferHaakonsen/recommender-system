{"fields": [{"field": "modifiedtime", "type": "time", "value": "2016-05-28T08:54:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone r. skartveit"}, {"field": "body", "value": ["Saken oppdateres.", "\u00c5 se guttungene vente. Lenge. Fire kamper p\u00e5 dagens agenda. Seksten minutter per kamp, \u00e5tte minutter per omgang. \u00c5tte spillere. H\u00e5pet om \u00e5 lage et m\u00e5l. Tenk om jeg scorer, mamma? V\u00e5rens f\u00f8rste turnering. \u00c5 se guttungene vente. Hver kamp. Femmerfotball. Tre innbyttere. Seksten minutter fordelt p\u00e5 \u00e5tte spillere.", "\u00c5 se guttungene vente. Samme spillere som starter hver kamp. Samme spillere som venter. \u00c5 se dem vente. \u00c5 vite at \u00e5tte\u00e5ringene venter p\u00e5 \u00e5 komme utp\u00e5. \u00c5 vite hva de f\u00f8ler, etter tre kamper med samme metode. N\u00e5r er det min tur? Treneren br\u00f8ler. Jubler. Skryter av dem som er utp\u00e5. Ett minutt igjen, \u00e9n spiller bytter.", "To spillere har enn\u00e5 ikke v\u00e6rt utp\u00e5. Dommeren bl\u00e5ser. To minutters pause. Peptalk. Trener ned p\u00e5 kne. Hoder sammen. Taktikk. Dommer bl\u00e5ser. Samme lag utp\u00e5. Samme lag. \u00c5 se guttungene vente. Fire minutter g\u00e5r. \u00c5 se dem vente til h\u00e5pet er en sort flekk i blikkene deres. S\u00e5 snur han seg, treneren, kaster et blikk p\u00e5 de ventende. P\u00e5 de to guttene som ikke har spilt. Roper navnet p\u00e5 et par av de som har spilt mest.", "De to siste innbytterne utp\u00e5. Fire av seksten minutter. \u00c5 se dem l\u00f8pe ut, ivrige, klare, s\u00e5 klare som de har v\u00e6rt i hele f\u00f8rste omgang, p\u00e5 sidelinjen, i forventning, og i halve andre omgang. \u00c5 se dem slik, alltid ventende, sm\u00e5 kropper, i vekst, ufullstendige menneskebarn, p\u00e5 vei mot en annen form, hver dag i endring, ukjente talenter, alle og enhver, vi vet jo ikke hva som bor i dem, vet vi vel, h\u00e5pefulle sjeler, som instrumenter i en ambisi\u00f8s voksen treners h\u00e5nd, oversett, ignorert, og knust.", "\u00c5 h\u00f8re dem etterp\u00e5, s\u00e5 fulle av triste tanker, triste bilder av seg selv, taperbilder, ikke-god-nok-bilder, jeg scoret ikke, mamma, men jeg spilte s\u00e5 lite, jeg ble ikke varm, jeg var kald, mamma, er jeg ikke god nok? Det var de beste som fikk spille mest, hver kamp, mamma, de gode spiller nesten hele tiden, men jeg blir jo ikke bedre om jeg ikke f\u00e5r spille, mamma? \u00c5, jeg er trist mamma. \u00c5 h\u00f8re \u00e5tte\u00e5ringen slik. Jeg vil slutte, mamma, kan jeg slutte? \u00c5rets f\u00f8rste turnering. Femmerfotball. Norges Fotballforbunds retningslinjer i bunn. Med god referanse og tydelighet i Barnefotballens verdigrunnlag gjengitt i barnefotballbrosjyren fra 2010. Jevnbyrdighet. Trygghet. Tillit. Trivsel. Mestring.", "I barnefotballen skal alle f\u00e5 delta med like muligheter. Topping av lag inneb\u00e6rer at noen f\u00e5r spille vesentlig mer enn andre, og dette skal ikke forekomme i barnefotballen .", "Hun ser de sm\u00e5 ting. Hun vektlegger den enkeltes fremgang. Hun lengter etter \u00e5 skryte. Hun vil ha alle med. Alle.", "At noen f\u00e5r spille vesentlig mye mer enn andre. Topping. Tristhet. Tvil p\u00e5 seg selv. Manglende f\u00f8lelse av mestring. Manglende tillit. Manglende selvtillit. \u00c5 se \u00e5tte\u00e5ringene slik. Ventende, lengtende, h\u00e5pefulle. Men fortapt bak en trener som styrer spillet, etter toppingens forgodtbefinnende. Satt i system. For ingen sier stopp. Ingen. Vi vil jo vinne? Hvem blir motivert av \u00e5 tape? Tap gir ikke mestringsf\u00f8lelse. Tap gir ikke glede. Tap gir ikke trygghet.", "Eller? Hva kommer det an p\u00e5? Ord. Tilbakemeldinger. Vurdering av de sm\u00e5 ting. Fremheving av de enkelte prestasjoner. Evnen til \u00e5 se stykkevis og delt. I et langtrekkende fremtidsperspektiv.", "Jeg vet en trener. \u00c5, men hun kan l\u00f8fte opp. Etter t\u00f8ff motstand. \u00c5, men hun kan skape vinnere. Etter stortap. \u00c5, men hun vet \u00e5 gi mestringsf\u00f8lelse. Etter tretti minutter p\u00e5 banen uten \u00e5 score ett eneste m\u00e5l. \u00c5, men hun kan slippe alle til. N\u00e5r kampen er jevn og h\u00e5pet er \u00e5 vinne. Hun ser de sm\u00e5 ting. Hun vektlegger den enkeltes fremgang. Hun lengter etter \u00e5 skryte. Hun vil ha alle med. Alle. For de er sm\u00e5 knupper, barna, i de voksnes veksthus, og hun vet at det er oss, det er vi, som er de voksne, vi som styrer og tilf\u00f8rer lys og varme og n\u00e6ring, ja, de voksne er vi.", "Fikk du med deg denne?", "Og vi, vi har Norges Idrettsforbunds Bestemmelser om barneidrett og Barnerettigheter fra 2007 i bunn. Barn har rett til \u00e5 delta i et trygt treningsmilj\u00f8, fritt for press og utnyttelse.  Barn har rett til \u00e5 delta i trenings\u2014 og konkurranseaktiviteter der det er lagt til rette for at de skal utvikle vennskap og solidaritet.  Barn har rett til \u00e5 oppleve mestring og l\u00e6re mange ulike ferdigheter.  Barn har rett til \u00e5 si sin mening og bli h\u00f8rt.", "En trener som er hard. Som topper ni- og ti\u00e5ringenes lag. Som bevisst vender ryggen til toerne og treerne. Som f\u00e5r spillere til \u00e5 gr\u00e5te. Dommere til \u00e5 knekke sammen. Men som f\u00e5r laget til \u00e5 vinne.", "\u00c5 se dem slik, lekende, glade. De er tre jenter. Det er fredagskveld i en lokal hall. Siste \u00f8kt for et annet lag er over. Hallen er ledig. De tre jentene kommer inn p\u00e5 parketten i sokkelesten. Leker seg med h\u00e5ndballen. \u00c5 se dem utfolde seg, spille fritt, le. Men de har ikke alltid ledd. De har v\u00e6rt alvorlige. H\u00e5pefulle. I dag f\u00e5r jeg spille. I dag kan jeg score. Men alltid p\u00e5 benken. I omgang etter omgang. I kamp etter kamp. I mange \u00e5r. Fra de var ni til de ble tolv. Da sluttet de. N\u00e5 er de tretten. De vil gjerne spille h\u00e5ndball. Men treneren kvelte spillegleden. Troen p\u00e5 fremtiden. Troen p\u00e5 deres iboende egenskaper. Troen p\u00e5 dem selv. \u00c5 se dem slik.", "Idrettsledere:", "Alvorlige, tilbakeskuende, tenksomme tretten\u00e5ringer, aldri gode nok for den dominerende trener som ville vinne, skape enere. Jeg kan jo pr\u00f8ve et annet lag, men det er s\u00e5 langt \u00e5 reise. Jeg vil jo spille med vennene mine, de jeg er med til daglig. \u00c5 vite at de ikke er de eneste. At klubben har f\u00e5tt bekymringsmeldinger fra anonyme foreldre. Og fra h\u00e5ndballkretsen. Rydd opp, sa de. En trener som er hard. Som topper ni\u2014 og ti\u00e5ringenes lag. Som bevisst vender ryggen til toerne og treerne. Som f\u00e5r spillere til \u00e5 gr\u00e5te. Dommere til \u00e5 knekke sammen. Men som f\u00e5r laget til \u00e5 vinne. Kamp etter kamp. Serie etter serie. Turnering etter turnering. S\u00e5 klubben tier.", "Klubben toer sine hender. Lar treneren gj\u00f8re sitt. En voksen mann med sm\u00e5 piker som instrumenter i sin h\u00e5nd. Sm\u00e5, uferdige piker, i vekst, p\u00e5 vei, kropper i utvikling, sjeler i bevegelse, med hjertet i h\u00e5nden, p\u00e5 vei mot livet, inn i alt det her som vi vet s\u00e5 inderlig mye mer om, vi som har levd en stund.", "Systemene som skal fange opp og korrigere, faller sammen s\u00e5 altfor mange ganger. I femmerfotball. I minih\u00e5ndball. P\u00e5 parketten. P\u00e5 den r\u00f8de tartanen. P\u00e5 kunstgresset.", "Jeg ser en gutt , synger Tommy Tokyo, og fargelegger en fars syn p\u00e5 hele barndommen i en vakker vise. I musikken, i kunsten, i litteraturen finnes sanger, tekster, bilder, formulerte livserfaringer som kan v\u00e6re veiledende redskap og m\u00e5lestokker som vi mennesker bruker i v\u00e5r vandring p\u00e5 livets vei, ja, n\u00e5r vi skal gj\u00f8r v\u00e5re valg.", "Norges Idrettsforbund:", "Idrettene har ogs\u00e5 nedtegnelser, hvert s\u00e6rforbund har sine varianter av retningslinjer, verdier, motto, reglement, nedtegnelser gjort p\u00e5 grunnlag av \u00e5revis, ja, \u00e5rhundrevis med kamper og treninger og stevner og olympiader og mesterskap og erfaringer, refleksjoner, kunnskaper og forskning. Omtrent alle kilder vektlegger den frie, glade ut\u00f8ver, barnet som ikke skal f\u00f8le nedstemthet, men glede i alt det fysiske, allsidighet i all spesialiseringen, mestring i all \u00f8velsen, glede i all pr\u00f8velsen.", "Men s\u00e5 svikter vi, systemene som skal fange opp og korrigere, faller sammen s\u00e5 altfor mange ganger. I femmerfotball. I minih\u00e5ndball. P\u00e5 parketten. P\u00e5 den r\u00f8de tartanen. P\u00e5 kunstgresset. Fra de er seks sm\u00e5 \u00e5r til de er tolv. Fordi treneren er seg selv nok. Seieren er viktigst. Klubbene unnvikende. Regionene for svake. Foreldrefolket godtroende. Vinnerne for viktige.", "\u00c5 se guttene, \u00e5 se pikene, \u00e5 se sm\u00e5 menneskespirer som h\u00e5per, venter, venter mer, mister h\u00e5p, mister tro, slutter. Det gj\u00f8r vondt. Det gj\u00f8r veldig vondt. Hvorfor ser ikke du?", "Idrettsledere:", "Norges Idrettsforbund:"]}, {"field": "category0", "value": "100sport"}, {"field": "category1", "value": "100sport|idrettspolitikk"}, {"field": "contenthash", "value": "f7ee51d0e2e403ddc8700585f474f7dc9167b2985b3df5ea533e860951db4733"}, {"field": "createtime", "value": "2017-03-11T11:43:13.000Z"}, {"field": "description", "value": "KRONIKK: \u00c5 g\u00e5 fra kamp til kamp, \u00e5 se \u00e5tte\u00e5ringer og ni\u00e5ringer p\u00e5 kunstgresset, br\u00f8lende trenere, alvorlige foreldre, fysisk store mennesker med sm\u00e5 ut\u00f8vere som instrumenter i sine hender."}, {"field": "heading", "value": "\u00ab\u00c5 se de sm\u00e5 menneskespirer som mister h\u00e5p, mister tro, slutter. Det gj\u00f8r vondt. Det gj\u00f8r veldig vondt\u00bb -adressa.no"}, {"field": "id", "value": "3a642a2ff63444c7d0192f711d63d31bfcc8e37f"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "idrettspolitikk"]}, {"field": "kw-concept", "value": ["tro", "spille", "sm\u00e5", "sm\u00e5 menneskespirer", "kamp", "mister tro", "guttungene vente", "bevisst vender ryggen", "mister h\u00e5p", "sm\u00e5 ting"]}, {"field": "kw-entity", "value": ["norges idrettsforbunds bestemmelser", "fotballforbunds", "barnerettigheter", "barnefotballens"]}, {"field": "kw-pageclass", "value": "article"}, {"field": "kw-person", "value": "tommy tokyo"}, {"field": "kw-taxonomy", "value": ["100sport/idrettspolitikk", "100sport"]}, {"field": "og-image", "value": "http://vertical.snd.no/images/50b0282b-e2ba-4cdc-b92f-a51ff054d30a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00ab\u00c5 se de sm\u00e5 menneskespirer som mister h\u00e5p, mister tro, slutter. Det gj\u00f8r vondt. Det gj\u00f8r veldig vondt\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/idrettspolitikk/A-se-de-sma-menneskespirer-som-mister-hap_-mister-tro_-slutter-Det-gjor-vondt-Det-gjor-veldig-vondt-210515b.html"}, {"field": "pageclass", "value": ["article"]}, {"field": "publishtime", "value": "2016-05-28T07:25:22.000Z"}, {"field": "recs-articleid", "value": "210515"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|idrettspolitikk"}, {"field": "recs-publishtime", "value": "2016-05-28T07:25:22.000Z"}, {"field": "recs-rawtitle", "value": "\u00ab\u00c5 se de sm\u00e5 menneskespirer som mister h\u00e5p, mister tro, slutter. Det gj\u00f8r vondt. Det gj\u00f8r veldig vondt\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/idrettspolitikk", "100sport"]}, {"field": "teaser", "value": "KRONIKK: \u00c5 g\u00e5 fra kamp til kamp, \u00e5 se \u00e5tte\u00e5ringer og ni\u00e5ringer p\u00e5 kunstgresset, br\u00f8lende trenere, alvorlige foreldre, fysisk store mennesker med sm\u00e5 ut\u00f8vere som instrumenter i sine hender."}, {"field": "thumbnail", "value": "http://content-thumbnail.cxpublic.com/content/thumbnail200x150/3a642a2ff63444c7d0192f711d63d31bfcc8e37f.jpg?58c3e2d1"}, {"field": "thumbnailfullheightdimensions", "value": "200x1780"}, {"field": "timestamp", "value": "2017-03-11T11:43:13.000Z"}, {"field": "title", "value": "\u00ab\u00c5 se de sm\u00e5 menneskespirer som mister h\u00e5p, mister tro, slutter. Det gj\u00f8r vondt. Det gj\u00f8r veldig vondt\u00bb"}, {"field": "url", "value": "http://www.adressa.no/100Sport/idrettspolitikk/A-se-de-sma-menneskespirer-som-mister-hap_-mister-tro_-slutter-Det-gjor-vondt-Det-gjor-veldig-vondt-210515b.html"}, {"field": "urlhash", "value": "3a642a2ff63444c7d0192f711d63d31bfcc8e37f"}], "score": 1.2287984, "siteId": "9222270286501375973", "id": "3a642a2ff63444c7d0192f711d63d31bfcc8e37f"}

