{"fields": [{"field": "modifiedtime", "type": "time", "value": "2017-03-31T09:45:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Rune Ols\u00f8", "Bernt \u00d8sthus", "Arbeiderpartiet", "Gulltomtene", "Boligbygging", "gr\u00f8nn strek"]}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "\u00c9n million kroner skulle utbetales dersom Kystad unnslapp varig vern i gr\u00f8nn strek. S\u00e5 skjedde nettopp dette.", "Den n\u00e5 \u00f8kokrimsiktede Terje Eriksen, signerte seksmillionersavtalen med Staur og Rune Ols\u00f8 for \u00e5 f\u00e5 bistand til \u00e5 regulere gr\u00f8ntomr\u00e5det Kystad og H\u00e5rstad p\u00e5 By\u00e5sen. Totalt to millioner kroner er utbetalt.", "Prora Holding ved Terje Eriksen inngikk i 2013 en avtale med grunneier om \u00e5 kj\u00f8pe 32 m\u00e5l p\u00e5 Kystad for 32 millioner kroner. 16 millioner kroner, inkludert fire eiendommer p\u00e5 omr\u00e5det, skulle betales f\u00f8r gr\u00f8ntarealet eventuelt ble omgjort. Lyktes Prora med \u00e5 omregulere tomten til boligbygging, kunne de tjene store summer.", "LES MER: Ap-Ols\u00f8s skjulte tomteavtale", "LES AKT\u00d8RENES TILSVAR NEDERST I SAKEN", "S\u00e5 kommer tilbakeslaget. 4.mars 2015 legger r\u00e5dmannen i Trondheim fram et forslag hvor Kystad havner bak den s\u00e5kalte gr\u00f8nne streken \u2013 som gir varig vern.", "Det betyr i praksis at det er n\u00e6rmest umulig \u00e5 f\u00e5 omgjort omr\u00e5det til boligbygging i overskuelig fremtid. Potensiell storgevinst er i ferd med \u00e5 glippe.", "Kystad Eiendom er i et uf\u00f8re.", "Kystad Vestre og PH Utvikling (H\u00e5rstad) inng\u00e5r en avtale med Staur Holding, eid av Bernt \u00d8sthus. E-poster viser at den som leder forhandlingene fra Staurs side er partner i selskapet, Rune Ols\u00f8, n\u00e5 leder i S\u00f8rTr\u00f8ndelag Ap, bystyremedlem - og innstilt som leder i Tr\u00f8ndelag Ap.", "I avtalen datert 15. mars er hovedtrekkene klare: Staur skulle f\u00e5 seks millioner for bistand i reguleringsprosessen, r\u00e5d ved innspill til kommunen og i m\u00f8te med offentlige myndigheter. I de neste dagene og ukene legges det inn konkretiseringer av hva som skulle gj\u00f8res for pengene. 4. april blir det skriftliggjort at det er Rune Ols\u00f8 selv som skulle gj\u00f8re jobben. \u00abDet er en uttrykkelig forutsetning for denne avtalen at leveransen foretas av Rune Ols\u00f8 personlig\u00bb, blir det hetende i den endelige avtaleteksten, og dersom Ols\u00f8 sluttet i Staur, skulle ikke avtalen gjelde lenger.", "LES MER: Lobbet opp mot politikerne og lyktes i omstridt utbyggingssak", "Den 4. april blir en viktig milep\u00e6lsbestemmelse foresl\u00e5tt. I den endelige avtalen er det formulert slik:", "\u00c9n million kroner skal betales til Staur etter at \u00abKommuneplanmelding om byutvikling \u00abGr\u00f8nn-strek\u00bb har g\u00e5tt til h\u00f8ring med merknad eller vedtatt forslag om uttak av Kystad-omr\u00e5det fra vernet omr\u00e5de, eller at Kystad er tatt ut av vernet omr\u00e5de ved behandling etter h\u00f8ring\u00bb, heter det i avtalen.", "Den f\u00f8rste millionen var knyttet til at avtalen var inng\u00e5tt. Den andre millionen var alts\u00e5 knyttet til gr\u00f8nn strek.", "LES OGS\u00c5: Ols\u00f8 enstemmig foresl\u00e5tt p\u00e5 topp for Ap", "If\u00f8lge Staur skal Prora-Eriksen og Ols\u00f8 allerede siden h\u00f8sten 2014 ha v\u00e6rt i dialog om et samarbeid om Kystad. Men etter det Adresseavisen erfarer var det etter at r\u00e5dmannen la fram sitt h\u00f8ringsutkast for gr\u00f8nn strek 4.mars at det skal ha blitt fortgang i forhandlingene om Ols\u00f8s tjenester. Som representant for de nye eierne i Kystad, ble ogs\u00e5 tidligere Atmel-gr\u00fcnder, Vegard Wollan, med i forhandlingene.", "Terje Eriksen satte kryss over 15. mars, skrev 7. april, og signerte avtalen med de detaljerte underpunktene som Adresseavisen har sett. If\u00f8lge den fire sider lange avtalen var Ols\u00f8s jobb \u00e5 f\u00e5 gjort om Kystad til boligomr\u00e5de: \u00abStaur skal bist\u00e5 b\u00e5de i arbeidet med form\u00e5lsregulering og detaljregulering\u00bb.", "Ols\u00f8s oppdrag gjennom Staur er videre beskrevet p\u00e5 denne m\u00e5ten: \u00abBistanden som skal ytes av Staur er r\u00e5dgivning i prosessen ved utarbeidelse av forslag/innspill til kommunen, og bistand i m\u00f8ter med offentlige myndigheter n\u00e5r det er \u00f8nskelig.\u00bb", "Avtalen var ogs\u00e5 eksplisitt p\u00e5 at alle andre utgifter i reguleringsprosessen ikke skulle belastes Staur.", "Det skulle v\u00e6re \u00e5penhet om engasjementet \u2013 dette var ogs\u00e5 noe som kom inn 4. april, men endelig formulert slik: \u00abPartene er s\u00e5ledes enige om at Ols\u00f8 vil opplyse om sitt/Staurs engasjement overfor alle hos reguleringsmyndigheten han diskuterer saken med/har m\u00f8ter med, ogs\u00e5 selv om lovens habilitetshensyn ikke krever det\u00bb, heter det.", "Ols\u00f8 sier til Adresseavisen at han i denne saken ikke har hatt noen m\u00f8ter med politikere eller administrasjon, og derfor ikke har opplyst om sitt engasjement i Kystad (se hans svar).", "LES MER: Slik lyktes de mektige akt\u00f8rene p\u00e5 Overvik", "8. april 2015 er det bygningsr\u00e5d. R\u00e5dmannen legger fram sitt forslag til hvilke omr\u00e5der som skal omfattes av gr\u00f8nn strek i Trondheim. Der er Kystad gitt dette vernet mot utbygging. Etter at planen har v\u00e6rt ute p\u00e5 h\u00f8ring til ber\u00f8rte parter, er det meningen at politikerne skal si sitt.", "Men allerede f\u00f8r saken sendes p\u00e5 h\u00f8ring fremmes en merknad i bygningsr\u00e5det denne dagen.", "Det er Ap som foresl\u00e5r at noen byn\u00e6re enkeltomr\u00e5der m\u00e5 tas ut av planen: \u00abEksempler p\u00e5 slike omr\u00e5der er Kystad, Presthus, Rotvoll, NTNUs areal mellom gamle og nye Jonsvannsveg og restareal vest for Gran\u00e5s g\u00e5rd. Merknadsstillerne vil p\u00e5peke at dette betyr at omr\u00e5dene ikke skal ha varig vern p\u00e5 en m\u00e5te som stenger alle muligheter for fremtidig utvikling\u00bb, heter det i vedtaket \u2013 som f\u00e5r H\u00f8yres st\u00f8tte.", "Det framg\u00e5r i vedtaket at det er spesielt viktig \u00e5 sende et signal om disse omr\u00e5dene allerede n\u00e5. De andre omr\u00e5dene flertallet heller ikke vil verne, vil de komme tilbake til senere.", "P\u00e5 f\u00e5 dager, og sv\u00e6rt tidlig i den politiske prosessen, er utsiktene for Kystad langt lysere. En av milep\u00e6lene er innfridd.", "LES OGS\u00c5: - Adressa drukner fakta", "Adresseavisen vet at f\u00f8rste og andre del av kontrakten, prissatt til to millioner, inkludert moms, er gjort opp f\u00f8r avtalen kanselleres 29. august 2016. Bel\u00f8pene ble innbetalt 11. juni og i november 2015, if\u00f8lge Staur. Adresseavisen har snakket med en person som var til stede i Proras lokaler da det kom purring p\u00e5 betalingen fra Staur. Det framkom at det var Rune Ols\u00f8 selv som jobbet med saken. Men selv om det var satt av plass til at b\u00e5de Ols\u00f8 og \u00d8sthus skulle signere, var den eneste som noen gang signerte selve avtalen, Terje Eriksen. Partene er imidlertid enige om at avtalen er gyldig.", "Etter at omr\u00e5det var ferdig regulert til boligform\u00e5l skulle Kystad betale to nye millioner, gitt at eiendommen reguleres med 6 boliger per dekar. De siste to millionene skulle utbetales etter at minst 25 prosent av totalt regulert boligareal var solgt. Men resten av kontrakten ble aldri innfridd f\u00f8r oppsigelsen.", "LES OGS\u00c5: Ap og H sikrer flertall for mindre vern av jord", "If\u00f8lge Rune Ols\u00f8, Bernt \u00d8sthus og Prora-systemet ved Terje Eriksen ble avtalen f\u00f8rst inng\u00e5tt 7. mai fordi Rune Ols\u00f8, muntlig, likevel ikke aksepterte avtalen (les deres tilsvar). If\u00f8lge dem er alts\u00e5 avtalen inng\u00e5tt etter at f\u00f8rste del av den allerede er innfridd (at Kystad skulle tas ut fra vernet omr\u00e5de). Prora og Staur har fremholdt at det var dav\u00e6rende minoritetsaksjon\u00e6r, n\u00e5v\u00e6rende styreleder Vegard Wollan, som sluttf\u00f8rte forhandlingene om avtalen. Wollan skriver imidlertid til Adresseavisen at han ikke kjenner til noen forhandlinger etter 7. april. Konfrontert med dette bekrefter Staur at det ikke foreligger noen mailer mellom forhandlerne Ols\u00f8 og Wollan etter 7. april. Og Wollan har ikke h\u00f8rt noe om at avtalen ikke skulle ha blitt akseptert av Staur (se hans tilsvar). Personen som if\u00f8lge Terje Eriksen skal ha sluttforhandlet avtalen sier alts\u00e5 at han ikke ble informert av Staur om at avtalen likevel ikke var akseptert.", "Adresseavisen har f\u00e5tt tilgang p\u00e5 en epost Rune Ols\u00f8 skrev til far Terje og s\u00f8nn Roger Eriksen samme dag som vedtaket i bygningsr\u00e5det, 8. april. P\u00e5 dette tidspunktet skal det alts\u00e5 if\u00f8lge Staur/Prora ikke foreligge en avtale. I denne eposten takker Ols\u00f8 for \u00abinngripen og avklaring den siste uken\u00bb. Ols\u00f8 sier til Adresseavisen at det han takker Eriksen for, er \u00e5 f\u00e5 de p\u00e5g\u00e5ende forhandlingene et skritt videre.", "I samme epost fortsetter han: \u00abVi fikk f\u00f8lgende flertallsmerknad fra Ap som H\u00f8yre sluttet seg til, som f\u00f8lger saken videre\u00bb. Ols\u00f8 referer selve vedtaket og fortsetter: \u00abDet er alts\u00e5 klart at Ap og H som har et bredt flertall, og uansett valgutfall vil fortsette \u00e5 ha et bredt flertall, forplikter seg til \u00e5 holde Kystad utenfor planen. Var nok en klok strategi \u00e5 gj\u00f8re det til et sp\u00f8rsm\u00e5l om \u2018alle de inneklemte sm\u00e5omr\u00e5dene\u2019\u00bb, skriver Ols\u00f8 f\u00f8r han avslutter:", "\u00abDermed kan vi g\u00e5 videre med regulering n\u00e5. 1\u20130 til oss!\u00bb", "LES OGS\u00c5: - Politikerne har latt seg bruke", "23. juni 2016 kan Adresseavisen fortelle at to av Trondheims mest profilerte eiendomsutviklere, Proras Terje og Roger Eriksen, er siktet for grovt bedrageri av flere titalls millioner kroner. Politiet ransaker Proras kontorer og privatboligene til Terje og Roger Eriksen og beslaglegger store mengder dokumenter. Ikke lenge etter, sensommeren 2016, kanselleres avtalen. If\u00f8lge Bernt \u00d8sthus, skjer dette etter initiativ fra Staur p\u00e5 grunn av sterk uenighet mellom de nye og gamle eierne. De nye eierne, representert ved styreleder Wollan, aksepterer. Kanselleringen er underskrevet av begge parter: Bernt \u00d8sthus p\u00e5 vegne av Staur. Vegard Wollan p\u00e5 vegne av Kystad Bolig og PH Utvikling: \u00abHeving av avtale om bistand i reguleringsarbeid av 15. mars 2015\u00bb.", "LES OGS\u00c5: Trondheims-utbygger siktet for grovt bedrageri", "Ap-topp Rune Ols\u00f8 avviser at Staur hadde en avtale med Kystad allerede fra 15. mars.", "- Korrekt avtaletidspunkt er 7. mai 2015, og p\u00e5 dette tidspunktet forel\u00e5 allerede en flertallsmerknad fra kommunen som gjorde det uaktuelt \u00e5 jobbe med gr\u00f8nn-strek-problematikk. Det ble derfor aldri gjennomf\u00f8rt noen m\u00f8ter om gr\u00f8nn strek, skriver Ols\u00f8 i en epost til Adresseavisen.", "Han viser til at Prora/Kystad/H\u00e5rstad tok kontakt med Staur i oktober 2014 for \u00e5 be om avtale om bistand gjennom utviklingsprosessen av omr\u00e5det.", "- Da Staur ble kontaktet var det enn\u00e5 ikke lagt frem noen sak om gr\u00f8nn strek, og dette var derfor \u00e5penbart ikke bakgrunnen for at man \u00f8nsket bistand. Bakgrunnen var utvikling av eiendommen. Man gjennomf\u00f8rte samtaler, og flere utkast av mulig avtale gikk mellom partene. Datoen 15.03.2015 henger igjen ifra slikt avtaleutkast. Det stemmer at Terje Eriksen sendte over ytterligere et avtaleutkast den 08.04.2015 klokken 17:47, som han ogs\u00e5 hadde signert i h\u00e5p om \u00e5 komme i land. For det f\u00f8rste var dette etter at bygningsr\u00e5det hadde hatt sitt m\u00f8te tidligere den dagen, og sendt saken p\u00e5 h\u00f8ring med tilh\u00f8rende flertallsmerknad. For det andre ble dette avtaleutkastet av 08.04.2015 ikke godtatt av Staur, og forhandlingene fortsatte til man ble enige om en avtale den 7. mai 2015.", "LES OGS\u00c5: Sv\u00e6rt l\u00f8nnsom skoleplassering", "N\u00e5r Adresseavisen ber om skriftlig dokumentasjon p\u00e5 den manglende aksepten fra Staur, opplyser Ols\u00f8 at dette skjedde muntlig. Adresseavisen har ogs\u00e5 bedt Staur om eposten Ols\u00f8 sier Eriksen sendte 8. april, med avtaleutkastet, samt en epost fra Roger Eriksen som skal dokumentere at forhandlinger p\u00e5gikk i slutten av april.", "Rune Ols\u00f8 avviser \u00e5 sende denne dokumentasjonen, f\u00f8r Adresseavisen dokumenterer hvordan den har f\u00e5tt informasjon den selv sitter p\u00e5 \u2013 noe som vil v\u00e6re uaktuelt p\u00e5 grunn av kildevernet.", "- Jeg har bedt Adresseavisen dokumentere til meg at journalisten har tilegnet seg de private mailene p\u00e5 lovlig vis og/eller at de er mottatt fra en kilde som har tilegnet seg disse p\u00e5 lovlig vis, f\u00f8r det vurderes \u00e5 sende ytterligere mailer til avisen.", "LES OGS\u00c5: - Rammer hele det politiske milj\u00f8et", "- Hva er det Kystad har betalt to millioner for at du skal gj\u00f8re?", "- Avtalen innebar at Staur skulle bist\u00e5 b\u00e5de i arbeidet med form\u00e5lsregulering og detaljregulering. Man skulle med andre ord bidra med innspill, ikke bare p\u00e5 omregulering, men ogs\u00e5 p\u00e5 detaljreguleringen \u2013 det som g\u00e5r p\u00e5 utnyttelse, infrastruktur, type boliger, lys- og solforhold, fasiliteter og tilpasning for barnefamilier, tekniske sp\u00f8rsm\u00e5l og s\u00e5 videre. Det var dette som i all vesentlighet utgjorde hoveddelen av arbeidsbelastningen. Vi bisto med slik r\u00e5dgivning i tr\u00e5d med avtalen. Jeg dro veksler p\u00e5 Staurs eiendomsteam i dette arbeidet.", "- Lobbyvirksomhet forutsetter full \u00e5penhet om slike engasjement i politiske og administrative prosesser. Hvorfor informerte du ikke om avtalen?", "- I motsetning til hva sp\u00f8rsm\u00e5let insinuerer, har jeg informert slik jeg skal i tr\u00e5d med habilitetsreglene. I alle m\u00f8ter, med b\u00e5de politikere og administrasjon om enkeltomr\u00e5der, har jeg alltid opplyst \u00e5pent og ryddig om interesser jeg representerer gjennom jobben min. I avtalen mellom Kystad/H\u00e5rstad og Staur er til og med f\u00f8lgende tatt inn: \u00abI tr\u00e5d med Ols\u00f8s \u00f8nsker legger partene til grunn transparens p\u00e5 at Ols\u00f8/Staur bist\u00e5r Kystad og H\u00e5rstad i reguleringsprosessen. Partene er s\u00e5ledes enige om at Ols\u00f8 vil opplyse om sitt/Staurs engasjement overfor alle hos reguleringsmyndigheten han diskuterer saken med/har m\u00f8ter med ...\u00bb. Etter sterk uenighet mellom eierne i Prora, ble avtalen imidlertid hevet. Dette skjedde f\u00f8r man kom s\u00e5 langt i prosessen at det var aktuelt \u00e5 delta p\u00e5 m\u00f8ter med kommunen om omreguleringssaken.", "Rune Ols\u00f8 avviser p\u00e5 det sterkeste at eposten han skrev til Terje og Roger Eriksen 8. april, der han blant annet takker for inngripen og avklaring den siste uken, viser at han allerede jobbet med gr\u00f8nn strek-saken for Kystad. Han sier at han her takket for inngripen med tanke p\u00e5 \u00e5 f\u00e5 de p\u00e5g\u00e5ende forhandlingene et skritt videre.", "- Du skriver \u00abvar nok en klok strategi \u00e5 gj\u00f8re det til et sp\u00f8rsm\u00e5l om alle de inneklemte sm\u00e5-omr\u00e5dene\u00bb. Viser ikke dette at du faktisk hadde lagt en strategi for hvordan dette skulle gj\u00f8res?", "- Nei, dette var ikke en strategi som var lagt av oss. Vi mente at det hadde v\u00e6rt en klok strategi fra kommunens side \u00e5 fokusere p\u00e5 \u00e5 l\u00f8se sp\u00f8rsm\u00e5let om alle de inneklemte sm\u00e5-omr\u00e5dene, s\u00e5 lenge de \u00f8nsket et varig vern som faktisk kunne h\u00e5ndheves over tid. For oss bet\u00f8d dette at man kunne komme i gang med reguleringsarbeidet, forutsatt av man kom til enighet om avtale.", "Ols\u00f8 sier at han og Staur ikke jobbet for prosjektet Kystad/H\u00e5rstad p\u00e5 det tidspunktet han skrev eposten.", "- Du viser i eposten til Terje Eriksen at m\u00f8ter er avholdt. Hva slags m\u00f8ter er dette?", "- Dette henviser til at vi hadde gjennomf\u00f8rt noen m\u00f8ter internt i Staur, for \u00e5 se p\u00e5 skissene av omr\u00e5det vi hadde f\u00e5tt, og at vi ikke s\u00e5 noen grunn til ikke \u00e5 kunne arbeide videre med dette, forutsatt at man ble enige om en endelig avtale.", "P\u00e5 henvisning til den samme eposten, der Ols\u00f8 skriver \u00ab1-0 til oss!\u00bb, sier Ols\u00f8 at uttrykket er en folkelig m\u00e5te \u00e5 si at de var forn\u00f8yde med at man dermed kunne komme i gang med reguleringsarbeidet, forutsatt at man kom til enighet om en avtale.", "- Du sier du ikke har hatt m\u00f8ter med politikere i denne saken. Men har du i samtale/samtaler med noen politikere fors\u00f8kt \u00e5 p\u00e5virke utfallet?", "-Nei, og habilitetsreglene er fulgt til punkt og prikke i denne saken.", "Da Adresseavisen f\u00f8rst kontaktet Bernt \u00d8sthus om kontrakten mellom Staur og Kystad/H\u00e5rstad/Terje Eriksen, skrev han at han ikke kjente saken, men ville f\u00e5 en brifing av sine kolleger.", "Etter \u00e5 ha bedt om \u00e5 bli fristilt fra konfidensialitet fra n\u00e5v\u00e6rende styreleder, Vegard Wollan, stiller \u00d8sthus til intervju med noen dokumenter i saken.", "\u00d8sthus framholder at avtalen ikke ble inng\u00e5tt f\u00f8r 7. mai, alts\u00e5 en m\u00e5ned etter at bygningsr\u00e5det allerede hadde vedtatt \u00e5 ta ut Kystad fra gr\u00f8nn strek. Dette var andre milep\u00e6lsbestemmelse i avtalen. Likevel st\u00e5r det i avtalen at \u00e9n million kroner skulle utbetales etter at Kystad var utenfor gr\u00f8nn strek.", "LES OGS\u00c5: Norsk kylling skal flytte fra St\u00f8ren", "Dette forklarer \u00d8sthus slik:", "\u2013Dette var et av de siste avtalepunktene som kom inn i avtalen, etter \u00f8nske fra Vegard (Wollan, red.anm.). Vi forsto begrunnelsen slik at hvis det skjedde noe som gjorde at gr\u00f8nn strek ble til hinder for videre regulering, s\u00e5 var det urimelig at resten av avtalen skulle gj\u00f8res gjeldende.", "\u2013Skulle Kystad da betale \u00e9n million kroner for noe som allerede hadde \u00abskjedd av seg selv\u00bb?", "\u2013 Nei, det er en misforst\u00e5else. Dette er bare en milep\u00e6lsbestemmelse med tanke p\u00e5 utbetaling, og ikke en tjeneste som skal leveres. N\u00e5r man utvikler eiendom er det et ganske bredt spekter av disposisjoner. Man planlegger alt fra infrastruktur til utnyttelsesgrad, til hvilke boliger man tror vil selge. Dere pr\u00f8ver \u00e5 fremstille det som om at Ols\u00f8 ble engasjert for \u00e5 arbeide med gr\u00f8nn strek, og at en del av vederlaget var knyttet til dette. Det er direkte feil.", "\u2013Det vi ikke forst\u00e5r helt, er hvorfor dette i det hele tatt er et punkt i avtalen, n\u00e5r det allerede har skjedd?", "\u2013 Igjen, jeg er feil person \u00e5 sp\u00f8rre, for jeg har ikke v\u00e6rt med i diskusjonen av avtalen.", "P\u00e5 sp\u00f8rsm\u00e5l om ikke avtalen gjaldt fra 15. mars, svarer Bernt \u00d8sthus at dette er feil, og at datoen henger igjen fra et tidlig avtaleutkast. Han framholder at et utkast til avtale f\u00f8rst ble sendt til Staur 8. april klokken 17.47, etter at flertallsmerknaden forel\u00e5, men at Rune Ols\u00f8 muntlig ikke aksepterte dette.", "LES OGS\u00c5: \u00d8sthus vil skape ny virksomhet i kyllingfabrikken", "Deretter sier han at partene fortsatte forhandlingene om ett, kommersielt sett, vesentlig punkt. Endelig avtale ble sendt Rune Ols\u00f8 7. mai, i en epost fra Terje Eriksen, der Eriksen skriver at signert avtale vedlegges. \u00d8sthus mener videre at Kystad/H\u00e5rstad p\u00e5 hvilket som helst tidspunkt kunne trukket seg fra forhandlingene og at milep\u00e6lsbetaling knyttet til gr\u00f8nn strek f\u00f8rst ble betalt senh\u00f8sten 2015.", "\u2013 Det er ikke mulig \u00e5 komme til at avtalen var inng\u00e5tt p\u00e5 det tidspunkt Adresseavisen hevder, fremholder Staur-eieren.", "\u2013Ols\u00f8 sier han ikke har hatt m\u00f8ter med noen politikere eller administrasjonen i denne saken. Hva er det Staur har f\u00e5tt to millioner, 1,6 millioner pluss moms, for at Ols\u00f8 skulle gj\u00f8re?", "\u2013 Ols\u00f8 har i samsvar med avtalen deltatt i en rekke m\u00f8ter med eierne av Kystad, og gitt r\u00e5d om omregulering og nyregulering av omr\u00e5det, herunder utnyttelse og bebyggelse, og andre sp\u00f8rsm\u00e5l som ville ha betydning for suksessfull omregulering. Man kom aldri s\u00e5 langt at det ble aktuelt \u00e5 delta i m\u00f8ter med administrasjon eller politikere om saken.", "\u2013Hadde du etiske betenkeligheter med \u00e5 inng\u00e5 en slik avtale?", "\u2013 Jeg var som nevnt ikke involvert i inng\u00e5elsen av avtalen. Om jeg hadde v\u00e6rt det, hadde jeg ikke hatt etiske betenkeligheter; forutsetningen om transparens var innebygget i avtalen, og en klar forutsetning for alt arbeid Ols\u00f8 utf\u00f8rte for oss ogs\u00e5 i andre saker.", "I eposten Ols\u00f8 sendte til far og s\u00f8nn Eriksen, samme dag som Kystad ble tatt ut av gr\u00f8nn strek ved merknad, skrev han: \u00abDermed kan vi g\u00e5 videre med regulering n\u00e5. 1\u20130 til oss!\u00bb. \u00d8sthus mener denne eposten slett ikke dokumenterer at Ols\u00f8 allerede hadde begynt \u00e5 jobbe for Kystad.", "\u2013 Dette har ingen referanse til at Rune Ols\u00f8 allerede hadde utf\u00f8rt arbeid for Kystad/H\u00e5rstad. Partene hadde en klar intensjon om \u00e5 inng\u00e5 avtale om videre regulering og detaljregulering av eiendommen. Det er ganske s\u00e5 naturlig \u00e5 referere til partene som vi, selv om avtale ikke var inng\u00e5tt. Rune hadde ikke annen involvering enn \u00e5 diskutere disse problemstillingene som ledd i forhandlingene.", "Bernt \u00d8sthus understreker at endringen i avtalekravet, fra 7 boliger per dekar til 6 boliger per dekar, som ble gjort 7. mai, er vesentlige. Han framholder at det p\u00e5virker vederlaget i avtalens tredje del med mellom 700 000 og 800 000 kroner.", "Prora-eier og tidligere styreleder i Kystad, Terje Eriksen, sier at avtalen er inng\u00e5tt 7. mai \u2013 en m\u00e5ned etter m\u00f8tet i bygningsr\u00e5det.", "\u2013Enten har man en avtale, eller s\u00e5 har man ikke. Det g\u00e5r ikke an \u00e5 v\u00e6re litt gravid. Avtalen ble inng\u00e5tt n\u00e5r partene var enige \u2013 den 7. mai. Frem til da ble det gjort en rekke justeringer, men det var alts\u00e5 ikke jeg som sluttforhandlet avtalen. Jeg underskrev avtalen som styreleder. Partene i denne avtalen er Staur og Kystad, fremholder Eriksen.", "LES OGS\u00c5: Prora unnslapp konkursbegj\u00e6ring igjen", "Vegard Wollan i Kystad Bolig, fremholder imidlertid i en epost til Adresseavisen at han ikke var delaktig i forhandlinger etter 7. april. P\u00e5 sp\u00f8rsm\u00e5l om hvem det da var som sluttforhandlet avtalen, svarer Eriksen:", "\u2013Dersom mailen du viser til fra Wollan er korrekt sitert, forundrer det meg. Han representerte tross alt eiermakten i selskapet.", "\u2013 Hadde du noen etiske betenkeligheter ved \u00e5 inng\u00e5 denne avtalen?", "\u2013Nei. Det er verken suspekt eller ulovlig \u00e5 be om r\u00e5d og bistand. Tvert imot, det er en del av v\u00e5rt demokrati at s\u00e5 mange som mulig skal f\u00e5 lagt frem sine synspunkter i offentlige prosesser. Staur er et anerkjent investeringsselskap med betydelig kunnskap og erfaring om eiendom, og Ols\u00f8 har stor erfaring med eiendomsutvikling. Kystad Bolig \u00f8nsket derfor deres r\u00e5d og bistand, men sa samtidig tydelig ifra om at det skulle v\u00e6re \u00e5penhet rundt samarbeidet.", "\u2013 Synes du seks millioner totalt er en rimelig betaling for \u00e5 bist\u00e5 med innspill opp mot offentlige myndigheter og i m\u00f8ter?", "\u2013Da avtalen med Staur ble inng\u00e5tt var jeg styreleder i Kystad Bolig, men majoriteten av selskapet var p\u00e5 det tidspunkt allerede overdratt til nye eiere. Verken jeg eller Prora har eierinteresser i Kystad Bolig. Det har vi ikke hatt siden h\u00f8sten 2015, og det vil ikke v\u00e6re ryddig av oss \u00e5 kommentere avtaler vi ikke er part i.", "Selv om Prora har utbyggingsrettighetene p\u00e5 Kystad, sier Eriksen at de ikke har \u00f8konomiske interesser i tomteselskapet - og viser til at det er risiko knyttet til dette. Han avviser imidlertid at Prora tok en risiko da de inngikk kj\u00f8pekontrakten om Kystad p\u00e5 By\u00e5sen og at kontrakten n\u00e5 tilh\u00f8rer de nye eierne.", "N\u00e5v\u00e6rende styreleder i Kystad Bolig, tidligere Atmel-gr\u00fcnder Vegard Wollan, blir av Proras Terje Eriksen utpekt som den som gjennomf\u00f8rte sluttforhandlingene med Staur opp mot 7. mai. Ogs\u00e5 Staur opplyste det f\u00f8rst, men Bernt \u00d8sthus presiserer n\u00e5 at det ikke ble sendt noen eposter mellom Wollan og Ols\u00f8 etter 7. april.", "LES OGS\u00c5: Suksessgr\u00fcnder slutter i Atmel", "\u2013Mitt investeringsselskap eide p\u00e5 dette tidspunktet 15,4 prosent, og jeg var heller ikke representert i styret, mens Prora var st\u00f8rste aksjon\u00e6r i selskapet. Jeg registrerer med stor undring at noen hevder at disse 15-prosentene skal representere eiermakta. Ogs\u00e5 i dette selskapet var det styret som hadde kontrollen. Det er riktig at jeg var delaktig med innspill frem til 7.april, men jeg var ikke delaktig i noen diskusjoner eller forhandlinger etter 7.april. Hva som skjedde etter dette, m\u00e5 da besvares av dav\u00e6rende styreleder, og enestyre, Terje Eriksen.", "\u2013Fikk du muntlig beskjed om at avtalen signert 7.april ikke var akseptert fra Staurs side?", "\u2013Jeg ble ikke informert om dette, og dav\u00e6rende styreleder m\u00e5 selv svare for om han forhandlet videre med Staur uten \u00e5 informere meg som aksjon\u00e6r.", "\u00d8sthus sier til Adresseavisen at det var Wollan som \u00f8nsket punktet om uttak fra gr\u00f8nn strek inn i avtalen. Dette til tross for at uttaket allerede hadde skjedd n\u00e5r \u00d8sthus sier avtalen ble inng\u00e5tt, nemlig 7.mai. Til dette sier Wollan at han ikke deltok i forhandlinger etter 7.april, og at han ikke har ytterligere kommentarer.", "LES OGS\u00c5: Vil starte forretningsbank i Trondheim", "Wollan sier at han f\u00f8r 7.april ga innspill p\u00e5 at et punkt om transparens skulle inn i avtalen.", "\u2013Slik Kystad Bolig ser det, har vi hele veien v\u00e6rt opptatt av at avtalen skal t\u00e5le dagens lys, og det er nettopp av denne grunn tatt inn bestemmelser i avtalen som understreker viktigheten av habilitet, \u00e5penhet og transparens. Vi legger til grunn at Staur og Ols\u00f8 har forholdt seg til avtalen n\u00e5r det gjelder habilitet og transparens. Kystad Bolig har ikke lenger noen avtale med Staur/Ols\u00f8, og vi \u00f8nsker heller ikke \u00e5 kommentere saken ytterligere."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3bde160f3f1305b31b8419dc9afc739ab75ede666e294b39ec35ca82eda51026"}, {"field": "createtime", "value": "2017-03-09T05:01:25.000Z"}, {"field": "description", "value": "I en avtale verdt totalt seks millioner kroner, skulle Ap-topp og Staur-partner Rune Ols\u00f8 bist\u00e5 med \u00e5 sikre at gr\u00f8ntomr\u00e5det Kystad ble boligomr\u00e5de."}, {"field": "dominantimage", "value": "http://www.adressa.no/pluss/nyheter/article14412365.ece/bg20nz/ALTERNATES/w980-default/Kystad%2020170303-HHJ-20"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4bb5a461ccc6478ecd0d9474d4347e7cc71a61bb.jpg?596e8577"}, {"field": "dominantthumbnaildimensions", "value": "300x169"}, {"field": "heading", "value": ["Skulle betale seks millioner for Ap-toppens bistand -adressa.no", "Storgevinst kan glippe", "En million for gr\u00f8nn strek", "Oppdraget", "Unngikk varig vern", "Fikk pengene", "\u00abEn klok strategi\u00bb", "Avtalen heves", "- Hadde ingen m\u00f8ter", "Ber om dokumentasjon", "Bisto med r\u00e5dgivning", "- Ikke strategi lagt av oss", "- Et folkelig uttrykk", "- Avtalen ble inng\u00e5tt 7.mai", "\u2013En misforst\u00e5else", "Transparens", "Intensjon regulering", "- Ikke ulovlig \u00e5 be om r\u00e5d og bistand", "Forundret", "Vil ikke kommentere", "- Deltok ikke i forhandlinger etter 7.april", "Fikk ikke beskjed", "- T\u00e5le dagens lys"]}, {"field": "id", "value": "4bb5a461ccc6478ecd0d9474d4347e7cc71a61bb"}, {"field": "keyword", "value": ["Rune Ols\u00f8", "Bernt \u00d8sthus", "Arbeiderpartiet", "Gulltomtene", "Boligbygging", "gr\u00f8nn strek"]}, {"field": "keywords", "value": "Rune Ols\u00f8,Bernt \u00d8sthus,Arbeiderpartiet,Gulltomtene,Boligbygging,gr\u00f8nn strek"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": ["atmel", "staur holding"]}, {"field": "kw-concept", "value": ["million kroner", "avtale", "gr\u00f8nn strek", "t\u00e5le dagens lys"]}, {"field": "kw-entity", "value": ["kommuneplanmelding", "bernt \u00f8sthus og prora", "ols\u00f8 og wollan", "kystad og h\u00e5rstad", "terje", "gr\u00f8nn", "eiendom", "h\u00e5rstad", "st\u00f8ren", "s\u00f8rtr\u00f8ndelag ap", "rotvoll", "prora-eriksen og ols\u00f8", "proras terje", "kystad bolig", "vestre", "by\u00e5sen", "staur og ols\u00f8", "wollan og ols\u00f8", "presthus", "terje og roger eriksen", "staur og rune ols\u00f8", "overvik", "h\u00f8yre", "gran\u00e5s", "tr\u00f8ndelag ap", "ols\u00f8 og \u00f8sthus", "staur og kystad", "eriksen", "adresseavisen", "utvikling", "jonsvannsveg", "proras terje og roger eriksen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rune ols\u00f8", "roger eriksen", "terje eriksen", "vegard wollan", "bernt \u00f8sthus", "proras terje eriksen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14412365.ece/bg20nz/ALTERNATES/w980-default/Kystad%2020170303-HHJ-20"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skulle betale seks millioner for Ap-toppens bistand"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/09/Skulle-betale-seks-millioner-for-Ap-toppens-bistand-14412366.ece"}, {"field": "pageclass", "value": ["article"]}, {"field": "publishtime", "value": "2017-03-09T04:57:43.000Z"}, {"field": "recs-articleid", "value": "14412366"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-09T04:57:43.000Z"}, {"field": "recs-rawtitle", "value": "Skulle betale seks millioner for Ap-toppens bistand -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "I en avtale verdt totalt seks millioner kroner, skulle Ap-topp og Staur-partner Rune Ols\u00f8 bist\u00e5 med \u00e5 sikre at gr\u00f8ntomr\u00e5det Kystad ble boligomr\u00e5de."}, {"field": "thumbnail", "value": "http://content-thumbnail.cxpublic.com/content/thumbnail200x150/4bb5a461ccc6478ecd0d9474d4347e7cc71a61bb.jpg?596e8577"}, {"field": "thumbnailfullheightdimensions", "value": "200x4928"}, {"field": "timestamp", "value": "2017-07-18T22:02:31.000Z"}, {"field": "title", "value": "Utbygger betalte to millioner for Ap-toppens bistand"}, {"field": "url", "value": "http://www.adressa.no/pluss/nyheter/2017/03/09/Skulle-betale-seks-millioner-for-Ap-toppens-bistand-14412366.ece"}, {"field": "urlhash", "value": "4bb5a461ccc6478ecd0d9474d4347e7cc71a61bb"}], "score": 0.4529356, "siteId": "9222270286501375973", "id": "4bb5a461ccc6478ecd0d9474d4347e7cc71a61bb"}

