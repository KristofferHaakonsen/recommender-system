{"fields": [{"field": "modifiedtime", "type": "time", "value": "2012-04-24T11:10:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Morten Fagervik (30)", "Som liten gutt p\u00e5 landsbygda i Nord-Tr\u00f8ndelag pleide Morten Fagervik \u00e5 g\u00e5 med dongerivesten utenp\u00e5 MC-jakka. 80-tallets ber\u00f8mte skrekk, BALL-genseren, stjal han fra stores\u00f8steren. I dag g\u00e5r det ikke i pastell lenger for den tidligere Motorpsycho-gitaristen. Morten sverger heller til svart. Men rocker vil han ikke bli kalt.", "- Jeg g\u00e5r heller i svart enn rosa, for \u00e5 si det s\u00e5nn. Men jeg vil ikke si at jeg er en typisk rocker av den grunn. Jeg har ikke en spesiell stil heller, jeg er bare meg, sier han, som kom hjem til mor og far en julekveld i 1991 med joggebukse og \u00abknus nazismen\u00ab-t-skjorte. - La oss bare si at jeg ikke gj\u00f8r det igjen, smiler han.", "I stedet satt han sist jul hjemme alene p\u00e5 Svartlamoen med pen dress og spiste kveite. Riktignok hadde buksa r\u00f8de flammer nede ved kanten. Han har ogs\u00e5 lommebok, sko og jakke som h\u00f8rer til. Med andre ord - mannen er gjennomf\u00f8rt.", "- Jeg var i USA i 1999 og kj\u00f8pte meg masse kl\u00e6r. Da jeg kom hjem var jeg alene med flammene i to uker, og plutselig var byen full av de. Men det var moro s\u00e5 lenge det varte, sier han.", "Morten Fagervik er liksom kjendis uten \u00e5 v\u00e6re kjendis. Som trommis i bandet Pspiker og bartender p\u00e5 3B, er det likevel mange som vet hvem han er. Men er han en trendsetter?", "- Nei, jeg vil ikke si det. Jeg f\u00f8lger ikke med p\u00e5 moter, men er veldig bevisst p\u00e5 hva jeg har p\u00e5 meg, og bruker det jeg synes er stilig. Og enkelte av rockebandene i byen synes nok ogs\u00e5 at kl\u00e6rne mine er kule . . .", "Morten lar setningen henge litt, akkurat som de nyvaskete kl\u00e6rne p\u00e5 t\u00f8rkesnora i stua, og forsvinner ut en stund. Tilbake kommer han med et par cowboyst\u00f8vletter i ekte slangeskinn.", "- Og kanskje det er fordi jeg har de t\u00f8ffeste bootsene i byen!!!, gliser han en smule stolt.", "De kostet rundt 1700 kroner, og ble ogs\u00e5 kj\u00f8pt p\u00e5 USA-turen.", "- Jeg kj\u00f8per mesteparten av kl\u00e6rne i utlandet, og finner jeg noe jeg m\u00e5 ha, da blir det med hjem. Og det g\u00e5r for det meste p\u00e5 sko, belter og t-skjorter, sier han, og viser meg klesskapet sitt som tar vare p\u00e5 over 200 t-skjorter i alle fasonger.", "- Ja, jeg er en t-skjorte-freak. Men kl\u00e6r er ikke s\u00e5 veldig viktig . . . like viktig som mat.", "Enten m\u00e5 han spise en halv banan om dagen, ellers s\u00e5 er han en ekstrem kl\u00e6roholiker. Han smiler litt av det han nettopp har sagt.", "- Ok! Det er ganske viktig da. Men jeg har et avslappet forhold til kl\u00e6r, faktisk. Selv om jeg ikke har kastet noe p\u00e5 en god stund. Jeg er da glad i kl\u00e6rne mine, p\u00e5peker han.", "- Hva er du mest glad i, sp\u00f8r jeg og regner med \u00e5 f\u00e5 \u00abden svarte t-skjorta som jeg spiller trommer i\u00bb til svar. (Han har faktisk en slik.)", "- Capsen min. Har du noen gang sett meg uten? Jeg har p\u00e5 meg caps hele \u00e5ret. Utenom p\u00e5 julaften.", "Maryelle Mellemseter (24) - Da jeg gikk p\u00e5 ungdomsskolen p\u00e5 Hitra, rakket de fleste ned p\u00e5 kl\u00e6rne mine. Kanskje fordi de var misunnelige siden jeg alltid har pr\u00f8vd \u00e5 v\u00e6re forut for min tid. Jeg kj\u00f8pte masse kl\u00e6r i byen, s\u00e5 ofte som mulig, sier Maryelle, vokalist i ICE. Maryelle sitter i nye glitrende kl\u00e6r og koser med katten Katinka i den svarte skinnsofaen. Hun er rosa hele veien, fra solbrillene til buksa. Og man skulle jo tro at det var hennes farge. - Jeg g\u00e5r ikke i rosa hele tiden da, fordi jeg faktisk liker svart best. Men det er viktig at jeg som trendsetter er med p\u00e5 motene. Og rosa er allerede i butikkene, det blir v\u00e5rens farge, sier Maryelle. - Hvilken stil vil du si at du har? - Glamrock. Litt t\u00f8ff, men samtidig s\u00f8t og sexy, sier hun og smiler akkurat like mye som en liten diva b\u00f8r gj\u00f8re. - Slik som Miss Spears? Maryelle rykker til i sofaen, overrasket over uttalelsen. - \u00c5 nei, jeg har en mye mer damete stil enn Britney Spears. Jeg kj\u00f8rer en enkel og klassisk stil. Og jeg vil slettes ikke se p\u00e5 meg selv som en fjortis, sier hun. Maryelle forteller at hun spiller p\u00e5 sine kvinnelige former, og hun spiser gjerne en sjokolade eller to om hun f\u00f8ler for det. - Det er viktig \u00e5 leve et normalt liv, i motsetning til andre superstjerner, som for eksempel Christina Aguilera. Hun og andre tynne artister er ikke gode forbilder, noe jeg gjerne vil v\u00e6re. Mer vil hun ikke snakke om det. N\u00e5 skal vi konsentrere oss om shopping. - Jeg er p\u00e5 handletur \u00e9n gang i m\u00e5neden, og da kj\u00f8per jeg med meg alt det jeg trenger av kl\u00e6r, fra treningsbukser til undert\u00f8y. Det blir en god del handleposer, men summen vil jeg ikke si til deg. Men den er vel like h\u00f8y som klesskapet hennes er fullt. Det er stappet fra gulv til tak. Masse farger og glitter, ballskj\u00f8rt, skinnt\u00f8y, pels, og silke. Hun blir fort lei av kl\u00e6rne sine, v\u00e5r iskule nummer to. Ofte tar det ikke mer enn en uke f\u00f8r de kan se etter en framtid p\u00e5 loftet. Mens noen av kl\u00e6rne i skapet hennes ikke er blitt avtatt merkelappen enn\u00e5. - Jeg har en del kl\u00e6r ja, og de betyr mye for meg. Om jeg st\u00e5r p\u00e5 scenen i ukomfortable kl\u00e6r , merker jeg at jobben blir mye d\u00e5rligere gjennomf\u00f8rt. Jeg kunne for eksempel aldri tenkt meg \u00e5 st\u00e5 p\u00e5 scenen i bare en bikini, sier Maryelle f\u00f8r hun legger fram de kl\u00e6rne hun synes er mest \u00abseg\u00bb utover himmelsenga.", "Ingrid M. Tolstad (22) Byjenta Ingrid M. Tolstad var f\u00f8rstemann i karnevalstogene da hun var liten. Hun elsket \u00e5 kle seg ut. Og det var mamma som sydde kl\u00e6rne til fest og til vanlig. - N\u00e5r jeg er hjemme, tar jeg alltid en tur innom bodene og kistene for \u00e5 se om jeg finner noen gamle kjoler og kniplinger. Noe som jeg kanskje hatet sist jeg var der, men digger n\u00e5, sier Ingrid.", "Hun sitter i en knallr\u00f8d sofa og gj\u00f8r et kast med det lyse eventyraktige h\u00e5ret sitt. Ingrid er vokalist og gitarist i jentebandet -phy. Selv om musikken sier rock'n roll, gj\u00f8r ikke kl\u00e6rne hennes det. De sier nostalgi og pent snitt. - Jeg har hatt mange stiler gjennom tidene, men greier aldri \u00e5 velge en. For tiden g\u00e5r det p\u00e5 skj\u00f8rt, drakter og kjoler i alle fasonger. Mange av kl\u00e6rne mine blir kj\u00f8pt p\u00e5 Fretex. \u00c5 g\u00e5 p\u00e5 loppemarked er som \u00e5 dra p\u00e5 skattejakt for meg. Jeg hyperventilerer nesten n\u00e5r jeg ser noe som kan v\u00e6re et kupp, sier Ingrid som ikke eier \u00e9n eneste bh og hele 20 kjoler. - Er du en freaker? - Ja, det kan du vel si. Kanskje mer f\u00f8r enn n\u00e5. Tidlig i ten\u00e5rene kledde jeg meg i lange leggiser, kort-korte skj\u00f8rt, store skjerf og var mye p\u00e5 UFFA. Det verste som kunne skje var at ingen s\u00e5 meg, derfor m\u00e5tte jeg ty til litt spesielle antrekk. Men jeg var veldig opptatt av at en freaker skulle mene noe om politikk, sier Ingrid. Selv om hun enn\u00e5 er litt freakete, vil hun ogs\u00e5 v\u00e6re feminin. Veldig feminin. - Jeg vil v\u00e6re en skikkelig lady! Med pene 40-tallskjoler og sigar. V\u00e6re kvinne til fingerspissene. Slik som Greta Garbo. Hun var feminin og t\u00f8ff samtidig, det liker jeg, sier Ingrid. Ingrid vil v\u00e6re klassisk ogs\u00e5. Og synes svart er det sikreste.", "- Det er jo s\u00e5 skummelt med farger. M\u00f8rke farger g\u00e5r til alt, uansett om jeg er p\u00e5 scenen eller p\u00e5 byen. N\u00e5r det gjelder fargevalg p\u00e5 kl\u00e6r p\u00e5 byen er vel turkis det lureste valget for Ingrid sin del. - Jeg kj\u00f8pte meg en genser i knallturkis for ett \u00e5r siden. Jeg traff mange flere gutter enn f\u00f8r og klina mye med den genseren p\u00e5. Den er etterp\u00e5 blitt kalt klinegenseren, og alle venninnene mine vil l\u00e5ne den, ler Ingrid. Hun synes det er artig med kl\u00e6r, spesielt n\u00e5r man kan reise i tid med dem. - N\u00e5r jeg pr\u00f8ver drakter p\u00e5 fretex, tenker jeg at dette kunne v\u00e6rt meg p\u00e5 50-tallet, eller meg p\u00e5 20-tallet. \u00c5 bruke kl\u00e6r p\u00e5 den m\u00e5ten er moro, sier hun. Kl\u00e6r er ikke det viktigste n\u00e5r Ingrid st\u00e5r p\u00e5 scenen. - De skal v\u00e6re anonyme, men samtidig kule. Jeg blir ikke akkurat forn\u00f8yd om noen g\u00e5r ut fra en konsert, og det f\u00f8rste de sier er \u00abj\u00f8ss, for en stilig kjole den jenta hadde\u00bb. Ingrid kj\u00f8per sjelden dyre kl\u00e6r. En gang hun var i Hellas siklet hun p\u00e5 en eksklusiv silkekjole, og den ble betalt med et kyss. - Det var en prins som kj\u00f8pte den til meg. En prins fra Gud vet hvor, men han betalte den iallfall.", "LINE TILLER"]}, {"field": "category0", "value": "kultur"}, {"field": "contenthash", "value": "a82a19ead2d8f76c19a48bdf6cd523002be14a839c33c95c154da9147609c4fe"}, {"field": "createtime", "value": "2017-03-16T17:30:05.000Z"}, {"field": "description", "value": ". . . og resten kan du. Tre kjendiser viser oss hvem de er gjennom hauger av sexy skinntopper, coole cowboyhatter og brusende ballskj\u00f8rt."}, {"field": "dominantimage", "value": "http://www.adressa.no/incoming/article1037896.ece5/ALTERNATES/w980-default/ver2%20maryelle%20mellemseter"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/296de2534c425988ac86911e3a1d5e6b9b50da28.jpg?59457b83"}, {"field": "dominantthumbnaildimensions", "value": "300x169"}, {"field": "heading", "value": "Vis meg dine kl\u00e6r . . . -adressa.no"}, {"field": "id", "value": "296de2534c425988ac86911e3a1d5e6b9b50da28"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "style-and-fashion"}, {"field": "kw-concept", "value": ["kle", "masse kl\u00e6r", "dine kl\u00e6r"]}, {"field": "kw-entity", "value": ["svartlamoen", "motorpsycho", "gud", "e. maryelle", "fretex", "katinka", "pspiker", "mellemseter", "a. det"]}, {"field": "kw-location", "value": ["hellas", "nord-tr\u00f8ndelag", "hitra"]}, {"field": "kw-pageclass", "value": "article"}, {"field": "kw-person", "value": ["christina aguilera", "ingrid m. tolstad", "britney spears", "morten fagervik", "miss spears", "greta garbo"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1037896.ece5/ALTERNATES/w980-default/ver2%20maryelle%20mellemseter"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vis meg dine kl\u00e6r . . ."}, {"field": "og-type", "value": "article"}, {"field": "og-url", "value": "http://www.adressa.no/kultur/article282240.ece"}, {"field": "pageclass", "value": ["article"]}, {"field": "publishtime", "value": "2001-04-05T23:00:00.000Z"}, {"field": "recs-articleid", "value": "2957878"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-04-05T23:00:00.000Z"}, {"field": "recs-rawtitle", "value": "Vis meg dine kl\u00e6r . . . -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": ". . . og resten kan du. Tre kjendiser viser oss hvem de er gjennom hauger av sexy skinntopper, coole cowboyhatter og brusende ballskj\u00f8rt."}, {"field": "thumbnail", "value": "http://content-thumbnail.cxpublic.com/content/thumbnail200x150/296de2534c425988ac86911e3a1d5e6b9b50da28.jpg?59457b83"}, {"field": "thumbnailfullheightdimensions", "value": "200x1266"}, {"field": "timestamp", "value": "2017-06-17T18:57:07.000Z"}, {"field": "title", "value": "Vis meg dine kl\u00e6r . . ."}, {"field": "url", "value": "http://www.adressa.no/kultur/article282240.ece"}, {"field": "urlhash", "value": "296de2534c425988ac86911e3a1d5e6b9b50da28"}], "score": 0.38907805, "siteId": "9222270286501375973", "id": "296de2534c425988ac86911e3a1d5e6b9b50da28"}

