{"fields": [{"field": "modifiedtime", "type": "time", "value": "2012-04-19T10:32:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DET VIL TROLIG bli verdens dyreste golfbane. Det er ikke spart p\u00e5 noen ting, forteller Bj\u00f8rn Lyng (78) entusiastisk.", "Han sitter p\u00e5 terrassen utenfor sin fasjonable leilighet p\u00e5 Anfi del Mar og minnes hvordan nittitallet var i ferd med \u00e5 renne ut da han tok frem storslegga.", "Denne gangen skulle smeden fra Leksvik smi noe verden aldri hadde sett maken til.", "Aldri.", "\u00d8rkenoasen", "I en \u00f8rken ti mil vest for Afrika skulle en frodig dal p\u00e5 2500 m\u00e5l vokse frem. Der, hvor det regner tjue dager i \u00e5ret, ville Lyng meisle ut to gr\u00f8nne golfbaner, elleve kunstige innsj\u00f8er, bygge marina for 500 luksusyatcher og et kj\u00f8pesenter p\u00e5 st\u00f8rrelse med City Syd. Og str\u00f8 7500 sengeplasser utover greenen.", "Det kostet ham 200 millioner kroner \u00e5 kj\u00f8pe Taurodalen p\u00e5 sydspissen av Gran Canaria fra enkefrue Alicia Arencibia Borrego i 1997. Lyng fortalte at det skulle investeres cirka ti milliarder kroner i prosjektet - omtrent hva det koster \u00e5 bygge St. Olavs hospital i Trondheim. Herligheten skulle st\u00e5 ferdig allerede om ti \u00e5r, i 2007.", "Og, la han til, de skulle bygge anlegget selv. Drive det selv. Og eie det selv. Verken hele eller deler av utbyggingsprosjektet var til salgs.", "- Jeg skulle ikke tro det noen gang vil bli n\u00f8dvendig heller, sa Lyng til Adresseavisen i 2000.", "Men det var f\u00f8r hans bankforbindelse gjennom generasjoner hadde sett n\u00e6rmere p\u00e5 prosjektet. Kreditkassen, som tidligere hadde reddet Lyng fra konkursens rand, mente at et sted gikk grensen. I dette tilfellet ti mil vest for Afrika. Og trakk seg ut en v\u00e5rdag for to \u00e5r siden.", "Men Sparebank 1 Midt-Norge var uenig etter \u00e5 ha bes\u00f8kt eksiltr\u00f8nderen v\u00e5ren 2001 p\u00e5 Anfi del Mar, ferieparadiset Lyng lot oppf\u00f8re noen kilometer unna Taurodalen. Et enstemmig styre la 400 millioner kroner p\u00e5 bordet slik at Lyng kunne gj\u00f8re golfdr\u00f8m til virkelighet.", "Dermed l\u00e5 ballen ved utslagshullet for Lyng. 18-hullsbanen, klubbhuset og de f\u00f8rste sengene skulle st\u00e5 ferdig alt i 2002.", "Til og med en privatjet ble kj\u00f8pt inn for \u00e5 frakte potensielle kunder fra hele Europa til Taurodalen. \u00abIf they buy, they don't pay their flight\u00bb, het det.", "Storviltjakt i Lyngs rike", "Noen kilometer unna Lyngs flotte krypinn sitter Endre Kolbj\u00f8rnsen under en skyggefull palmelund i Taurodalen.", "Han er styreleder i utbyggingsprosjektet og styremedlem i Anfi Joint Venture Companies, og styrer i realiteten Lyng-butikken p\u00e5 Kanari\u00f8yene n\u00e5.", "Som Schj\u00f8dt-advokat hadde Kolbj\u00f8rnsen spesialisert seg p\u00e5 \u00e5 selge tradisjonsrike familiebedrifter som GH Elektriske, Haaves og Bruns til proffe eiere f\u00f8r Lyng ba ham flytte nedover for tre \u00e5r siden.", "N\u00e5 ventet noe helt annet.", "- Close the deal", "Ved inngangen til det nye \u00e5rtusenet var halve Anfi del Mar til salgs for en halv milliard kroner.", "Tyske TUI, Europas st\u00f8rste reiselivsselskap, var interessert. Og Kolbj\u00f8rnsen skulle \u00abclose the deal\u00bb for Lyng.", "Hvilket han gj\u00f8r. Halve Anfi del Mar blir solgt for 550 millioner kroner. Penger som skulle brukes i Taurodalen.", "- Vi var meget, meget happy. Dette prosjektet trengte finanser. Det hadde vi ikke etter at Kreditkassen gikk ut av prosjektet, fortsetter han.", "Men det skulle ta tid \u00e5 f\u00e5 hele oppgj\u00f8ret. Lang tid.", "- Det har v\u00e6rt adskillig krevende. S\u00e6rlig komplisert var det \u00e5 f\u00e5 avtalen implementert, sier Kolbj\u00f8rnsen.", "\u00ab\u00c5 f\u00e5 avtalen implementert\u00bb - en pen m\u00e5te \u00e5 si det p\u00e5. For tyskerne ville rett og slett ikke gj\u00f8re opp for seg.", "Siste avdrag kom f\u00f8rst for ni m\u00e5neder siden. Og senest i forrige uke ble partene enig om prisen for den siste delen av Anfi del Mar.", "Etter to og et halvt \u00e5r med forhandlinger kunne endelig Kolbj\u00f8rnsen \u00abshake hands\u00bb med tyskere.", "\u00abDeal closed\u00bb. Eller?", "Omveltninger i paradis", "Anfi del Mar-anlegget gikk str\u00e5lende. Omsetningen n\u00e6rmet seg en milliard kroner i \u00e5ret, og enkelte \u00e5r delte eierne et overskudd p\u00e5 langt over 100 millioner kroner mellom seg.", "Imens skjer det en stille revolusjon med planene for Taurodalen.", "Planene om \u00e5 bygge selv blir forkastet. I stedet beslutter styret i Anfi Tauro kun \u00e5 bygge golfbanen og infrastrukturen. Resten av omr\u00e5det skal selges ut, bit for bit, med en klausul om at det skal bygges akkurat slik Lyng planla.", "Elleve innsj\u00f8er p\u00e5 golfbanen blir til fire - uten geografiske temaomr\u00e5der som tidligere planlagt.", "Det mangler fortsatt byggetillatelse for marinaen. I verste fall m\u00e5 de kanskje n\u00f8ye seg med en molo.", "Deler av kj\u00f8pesentertomta er enn\u00e5 ikke ekspropriert. I tillegg mangler det siste stemplet fra bygningsmyndighetene.", "Ogs\u00e5 kj\u00f8pesentret m\u00e5 bygges sammen med noen andre. For heller ikke dette vil banken finansiere.", "Golfbanen blir forsinket med over ett \u00e5r p\u00e5 grunn av rot med gressleverand\u00f8ren i USA.", "Nylander Eiendomsmegler mener markedet er for d\u00e5rlig, og trekker seg som selger av eiendommene.", "Jan Syltern, Lyngs hoffentrepren\u00f8r de siste 14 \u00e5rene, flytter hjem til \u00c5fjord.", "Lyng m\u00e5 selge sitt private jetfly som skulle brukes til \u00e5 fly inn rike kunder.", "Forholdet til de tyske eierne av Anfi del Mar er mildt sagt anstrengt. En machiavellisk kamp, if\u00f8lge en sentralt plassert kilde.", "Ogs\u00e5 internt i Lyng-systemet er det uenigheter om den videre strategien. Sentrale personer mener de aldri burde solgt Anfi del Mar.", "Og som om ikke det var nok: Sparebank 1 Midt-Norge kj\u00f8per en leilighet til flere millioner kroner i Taurodalen for \u00e5 holde prosjektet under oppsikt.", "Det er tr\u00f8bbel i paradis.", "- Tar den tiden vi trenger", "Det som Bj\u00f8rn Lyng for tre \u00e5r siden mente var utenkelig, er blitt en realitet. Lyng vil verken bygge, drive eller eie Taurodalen n\u00e5r den st\u00e5r ferdig.", "Fordi banken sa nei, hevdes det. Det avviser Kolbj\u00f8rnsen.", "- Vi sa nei. Det var ikke verd \u00e5 ta risken med \u00e5 bygge selv. Det ville krevd flere ansatte og betydelig st\u00f8rre investeringer, sier Kolbj\u00f8rnsen, som tror tomtene vil g\u00e5 som varmt hvetebr\u00f8d n\u00e5r infrastrukturen er p\u00e5 plass.", "Hittil er det solgt eiendommer og tomter for svimlende 490 millioner kroner i Taurodalen. Og salget g\u00e5r fortsatt strykende. Bare 10-15 hus er ledige, if\u00f8lge Kolbj\u00f8rnsen. Ogs\u00e5 forholdet til banken, som har tatt pant fra A til Z p\u00e5 omr\u00e5det, er godt, mener styrelederen.", "- V\u00e5r eneste gjeld - dr\u00f8yt 400 millioner kroner - er til Sparebank 1 Midt-Norge. Det mener jeg er relativt godt utgangspunkt, legger han til.", "If\u00f8lge Kolbj\u00f8rnsen trengs det bare 80-120 millioner kroner for \u00e5 gj\u00f8re ferdig infrastrukturen og golfbanen i dalen. Og banen skal v\u00e6re ferdig i november neste \u00e5r - senest.", "Men det er lite som minner om en gr\u00f8nn oase tre \u00e5r f\u00f8r prosjektet skulle st\u00e5 ferdig if\u00f8lge den opprinnelige fremdriftsplanen. Golfbanen er halvferdig, det mangler rundt 7000 senger og verken kj\u00f8pesenter eller marina er p\u00e5begynt.", "Ikke er det solgt nye tomteomr\u00e5der heller - selv om man selvf\u00f8lgelig er i \u00abl\u00f8pende dialog\u00bb med flere interessenter. - Det er ikke et enkelt produkt \u00e5 selge. Dalen h\u00f8rer sammen. Vi kan ikke slippe inn noen som vil bygge et nytt Puerto Rico (masseturismens h\u00f8yborg. red.anm.), sier Kolbj\u00f8rnsen som legger til at det m\u00e5 inng\u00e5s forpliktende avtaler innen utgangen av 2004.", "- N\u00e5r er anlegget ferdig? - Vi tar den tiden vi trenger. Det er penger og personer som avgj\u00f8r fremdriften. Vi er bare landeier n\u00e5.", "Shangri-La", "Den r\u00f8dbrune \u00f8rkensanden griser til buksebeina mens Kolbj\u00f8rnsentr\u00e5kker oppover skr\u00e5ningen mot utsiktspunktet. Han legger hendene p\u00e5 rekkverket, og forestiller seg hvordan den nye motorveien skal komme ut av fjellet ved golfbanen, slynge seg langs den gr\u00f8nne oasen med de kunstige innsj\u00f8ene, sirkle seg forbi luksushotellene ved fjellknausen, passere det gigantiske kj\u00f8pesentret og forsvinne ved marinaen hvor 500 luksusb\u00e5ter dupper p\u00e5 den andre siden av dalen.", "- Tror du Bj\u00f8rn Lyng vil se golfdr\u00f8mmen g\u00e5 i oppfyllelse? - Det er jeg slettes ikke sikker p\u00e5. Og det skyldes ikke prognosene til Bj\u00f8rn.", "- Du, da? - Har tenkt det, ja, ler han og legger til:", "- Skj\u00f8nt det er selvf\u00f8lgelig h\u00f8yst usikkert i hvilken rolle."]}, {"field": "category0", "value": "tema"}, {"field": "category1", "value": "tema|makteliten"}, {"field": "contenthash", "value": "2c657124e0d45e003bd1437193373edd0c7650ad5fa9aa8b6f92c2bb18ed3ecc"}, {"field": "createtime", "value": "2017-05-01T19:17:40.000Z"}, {"field": "description", "value": "I en \u00f8rken p\u00e5 ei \u00f8y utenfor Afrika har Sparebank 1 Midt-Norge satset 400 millioner kroner p\u00e5 en golfbane med tilliggende herligheter. Ingen vet helt n\u00e5r det vil st\u00e5 ferdig. Men hva har banken der \u00e5 gj\u00f8re?"}, {"field": "dominantimage", "value": "http://www.adressa.no/incoming/article1065691.ece5/ALTERNATES/w980-default/ver2%20tauro51"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bfa5947a645a9ac40225dbad5fd3952df05ffeb1.jpg?59622273"}, {"field": "dominantthumbnaildimensions", "value": "300x169"}, {"field": "heading", "value": "Skyer over paradiset -adressa.no"}, {"field": "id", "value": "bfa5947a645a9ac40225dbad5fd3952df05ffeb1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["makteliten", "tema"]}, {"field": "kw-concept", "value": ["eie", "close the deal", "kroner", "bygge", "prosjektet", "golfbane", "ferdig", "millioner kroner", "millioner"]}, {"field": "kw-entity", "value": ["st. olavs", "anfi joint venture companies", "city syd", "kolbj\u00f8rnsentr\u00e5kker", "sparebank 1", "eiendomsmegler", "taurodalen", "kreditkassen", "haaves og bruns", "anfi tauro", "elektriske", "adresseavisen", "anfi", "schj\u00f8dt"]}, {"field": "kw-location", "value": ["europa", "leksvik", "midt-norge", "afrika", "trondheim", "gran canaria", "kanari\u00f8yene", "\u00e5fjord", "puerto rico"]}, {"field": "kw-pageclass", "value": "article"}, {"field": "kw-person", "value": ["jan syltern", "bj\u00f8rn lyng", "endre kolbj\u00f8rnsen", "alicia arencibia borrego"]}, {"field": "kw-taxonomy", "value": ["tema/makteliten", "tema"]}, {"field": "og-image", "value": "http://www.adressa.no/incoming/article1065691.ece5/ALTERNATES/w980-default/ver2%20tauro51"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skyer over paradiset"}, {"field": "og-type", "value": "article"}, {"field": "og-url", "value": "http://www.adressa.no/tema/makteliten/article50144.ece"}, {"field": "pageclass", "value": ["article"]}, {"field": "publishtime", "value": "2003-09-01T06:15:26.000Z"}, {"field": "recs-articleid", "value": "2202158"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|makteliten"}, {"field": "recs-publishtime", "value": "2003-09-01T06:15:26.000Z"}, {"field": "recs-rawtitle", "value": "Skyer over paradiset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/makteliten", "tema"]}, {"field": "teaser", "value": "I en \u00f8rken p\u00e5 ei \u00f8y utenfor Afrika har Sparebank 1 Midt-Norge satset 400 millioner kroner p\u00e5 en golfbane med tilliggende herligheter. Ingen vet helt n\u00e5r det vil st\u00e5 ferdig. Men hva har banken der \u00e5 gj\u00f8re?"}, {"field": "thumbnail", "value": "http://content-thumbnail.cxpublic.com/content/thumbnail200x150/bfa5947a645a9ac40225dbad5fd3952df05ffeb1.jpg?59622273"}, {"field": "thumbnailfullheightdimensions", "value": "200x1348"}, {"field": "timestamp", "value": "2017-07-09T12:32:51.000Z"}, {"field": "title", "value": "Skyer over paradiset"}, {"field": "url", "value": "http://www.adressa.no/tema/makteliten/article50144.ece"}, {"field": "urlhash", "value": "bfa5947a645a9ac40225dbad5fd3952df05ffeb1"}], "score": 0.47719163, "siteId": "9222270286501375973", "id": "bfa5947a645a9ac40225dbad5fd3952df05ffeb1"}

