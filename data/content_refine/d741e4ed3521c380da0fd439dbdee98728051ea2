{"fields": [{"field": "modifiedtime", "type": "time", "value": "2012-06-20T08:34:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Et rikholdig utvalg av fluestenger st\u00e5r oppmarsjert mot rekkverket p\u00e5 verandaen. Seks karer gj\u00f8r seg klare til dagens f\u00f8rste \u00f8kt i elva. Klokka er ti, og dagen tegner til \u00e5 bli varm. H\u00f8yt over den kritthvite hovedbygningen p\u00e5 Fiva kommer Trollveggen sakte til syne etter hvert som t\u00e5keteppet l\u00f8ser seg opp.", "Det er en glad gjeng som begir seg bort fra tunet, mot elvesuset fra Rauma. William Arthur Bromley-Davenport og hans personlige klepper, Vidar Skiri. Med i f\u00f8lget er ogs\u00e5 s\u00f8nnen Nicholas og hans klepper, og endelig svigers\u00f8nnen Charlie Godwin, som er kommet til Norge for \u00e5 innvies i laksefiskets gleder. Ogs\u00e5 han har sin egen klepper, naturligvis. Ingen f\u00e5r fiske hos Bromley-Davenport uten klepper.", "Nichlas bestemmer seg for \u00e5 pr\u00f8ve fra b\u00e5t. De andre to som skal fiske vader ut i elva, mens klepperne tar oppstilling p\u00e5 bredden. Snart flyter sn\u00f8rene ut i det gr\u00f8nne vannet.", "- Bromley-Davenport har en typisk britisk holdning til sportsfisket. Poenget er ikke selve fangsten, men heller opplevelsen ved \u00e5 delta. For \u00e5 begrense fangsten fiskes det aldri mer enn fem timer pr. d\u00f8gn. Bromley-Davenport har stor respekt for laksen, og er i en \u00f8konomisk situasjon som gj\u00f8r at han kan drive langsiktig forvaltning, sier Vidar Skiri.", "N\u00e5r Bromley-Davenport ikke fisker laks i Rauma, forvalter han sine 20 000 m\u00e5l med land i Cheshire. Tildigere drev han litt jordbruk selv, men n\u00e5 leies alt ut til forpaktere. Bromley-Davenport eier ogs\u00e5 slottet Capesthorne Hall, men han og hans amerikansk-f\u00f8dte hustru bor i et hus like i n\u00e6rheten.", "Han b\u00e6rer den prestisjefylte tittelen Lord Lieutenant. Det inneb\u00e6rer at han er dronningens representant. En av oppgavene er \u00e5 ta imot kongelige og ministre n\u00e5r de gjester fylket.", "Br\u00f8t tradisjonen", "Fra v\u00e5r standplass oppe i elva skimter vi det britiske og norske flagget side om side over Fiva House. Et britisk innslag midt i det norske. Men dagens eier har g\u00e5tt bort fra noen av de regler som faren, Sir Walter, hold p\u00e5 n\u00e5r han var p\u00e5 Fiva. Omkledning til middag er ikke obligatorisk, og lunchen trenger ikke \u00e5 v\u00e6re varm og tilbragt av engelsk kokk.", "- Jeg har brutt med noen familietradisjoner. I motsetning til mine forferdre har jeg holdt meg unna b\u00e5de politikk og en milit\u00e6r karriere. Min far var parlamentsmedlem i 23 \u00e5r, og innpisker i Underhuset. Jeg er ikke tykkhudet nok til \u00e5 holde p\u00e5 med slikt. Liker ikke \u00e5 s\u00e5re andre, og \u00e5 gi kjeft, , sier Bromley-Davenport.", "Fiva House kom inn i familien i 1862. Det var oldefaren til dagens eier, Sir William Bromley-Davenport, som kj\u00f8pte eiendommen. Han var blant de f\u00f8rste velst\u00e5ende briter som kom til Norge for \u00e5 drive sportsfiske, og han skrev bok om det.", "I tillegg til \u00e5 kj\u00f8pe jord, sikret han seg fiskerettighetene p\u00e5 en rundt fem kilometer lang strekning i Rauma. Lakseretten har fulgt familien helt frem til i dag, og gj\u00f8r Bromley-Davenport til en av de st\u00f8rste, private rettighetshavere til laksefiske i Norge.", "Slange i paradiset", "Br\u00e5tt hviner det iltert i Bromley-Davenports fluesnelle. Stanga spenner seg, og b\u00e5de fiskeren og hans klepper f\u00e5r det travelt. Litt nedenfor oss st\u00e5r en liten tankvogn. Oppi den skal laksen. Ikke p\u00e5 Bromely-Davenports porselen.", "For en slange har kommet inn i hans paradis. Den heter gyrodactylus salaris, den fryktede lakseparasitten. Smitten ble oppdaget i Rauma tidlig p\u00e5 1980-tallet, og etter noen \u00e5r m\u00e5tte det vanlige fisket forbys. Fiva House fikk likevel drive fiske etter stamfisk, og et stort antall laks er derfor fraktet til klekkeri slik at det kan produseres smolt.", "S\u00e5 ble elva rotenonbehandlet, og alle trodde faren var over. N\u00e5 er smitten igjen p\u00e5vist i Rauma. I \u00e5r er det likevel lov \u00e5 fiske p\u00e5 vanlig m\u00e5te, men Bromley-Davenport akter ikke \u00e5 spise laksen. Den g\u00e5r direkte i vanntanken som frakter den til klekkeriet. Slik blir de unike laksegenene i elva bevart for ettertiden.", "Omstridt konsesjon", "Utenfor p\u00e5 den nye driftsbygningen p\u00e5 Fiva henger en blank plakett med navnet p\u00e5 byggherren og \u00e5rstallet 1989. William Arthur hadde overtatt Fiva etter sin far \u00e5ret f\u00f8r, og bygde straks ny driftsbygning. Fiva er et g\u00e5rdsbruk p\u00e5 ca. 200 m\u00e5l som forpaktes bort.", "Forut for eierskiftet verserte konsesjonssaken i to-tre \u00e5r f\u00f8r Landbruksdepartementet ga gr\u00f8nt lys. Men p\u00e5 bestemte vilk\u00e5r: det skal drives et forsvarlig landbruk p\u00e5 Fiva, eierne skal fortsette arbeidet for \u00e5 bevare laksen, og allmenheten skal ikke ha d\u00e5rligere tilgang til fiske i Rauma enn f\u00f8r.", "- Vi har ingen ting mot \u00e5 dele med andre, derfor selges helt vanlige d\u00f8gnkort p\u00e5 den nedre halvparten av v\u00e5rt vald. Den \u00f8vre delen disponerer vi derimot selv, sier Bromley-Davenport.", "Om noen \u00e5r st\u00e5r en ny konsesjonssak for d\u00f8ren. S\u00f8nnen Nichlas, som kom til Fiva f\u00f8rste gang som fem-\u00e5ring, h\u00e5per han f\u00e5r overta eiendommen. - Vi f\u00f8ler like mye for dette stedet som for hjemmet v\u00e5rt i Cheshire, derfor vil vi kjempe for Fiva dersom det skulle bli n\u00f8dvendig noen gang. Hele familien elsker eiendommen, og den har v\u00e6rt en del av oss i mye over ett hundre \u00e5r.", "- Aldri vurdet \u00e5 selge Fiva?", "- My God, never. Min s\u00f8nn ville ha hengt meg for det."]}, {"field": "category0", "value": "forbruker"}, {"field": "contenthash", "value": "50d5eeeb17b67ac40557a79398897f84190637ae30248a577bc7de32b94ac3d4"}, {"field": "createtime", "value": "2016-06-04T08:42:11.000Z"}, {"field": "description", "value": "\u00c5NDALSNES: William Arthur Bromley-Davenport (66) er den eneste britiske \u00ablakselord\u00bb med g\u00e5rd og fiskerett i Norge. Den aristokratiske familien har v\u00e6rt eiere av Fiva House i Romsdal i mer enn 140 \u00e5r."}, {"field": "dominantimage", "value": "http://www.adressa.no/incoming/article1030971.ece5/ALTERNATES/w980-default/ver2%20lakselorder"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d741e4ed3521c380da0fd439dbdee98728051ea2.jpg?59775746"}, {"field": "dominantthumbnaildimensions", "value": "300x169"}, {"field": "heading", "value": "Aristokratisk lakselykke i Rauma -adressa.no"}, {"field": "id", "value": "d741e4ed3521c380da0fd439dbdee98728051ea2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "hobbies-and-interests"}, {"field": "kw-concept", "value": ["vanlig", "familien", "fiske", "dagens eier", "dag", "klepper", "aristokratisk lakselykke", "elva", "eier", "laks"]}, {"field": "kw-entity", "value": ["nichlas", "underhuset", "lord lieutenant", "nicholas", "landbruksdepartementet", "trollveggen", "bromely-davenports", "fiva house", "romsdal", "bromley-davenport", "capesthorne hall"]}, {"field": "kw-location", "value": ["cheshire", "norge", "rauma"]}, {"field": "kw-pageclass", "value": "article"}, {"field": "kw-person", "value": ["sir william bromley-davenport", "william arthur", "william arthur bromley-davenport", "sir walter", "vidar skiri", "charlie godwin"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1030971.ece5/ALTERNATES/w980-default/ver2%20lakselorder"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Aristokratisk lakselykke i Rauma"}, {"field": "og-type", "value": "article"}, {"field": "og-url", "value": "http://www.adressa.no/forbruker/article254282.ece"}, {"field": "pageclass", "value": ["article"]}, {"field": "publishtime", "value": "2001-07-09T07:00:49.000Z"}, {"field": "recs-articleid", "value": "847911"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2001-07-09T07:00:49.000Z"}, {"field": "recs-rawtitle", "value": "Aristokratisk lakselykke i Rauma -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "\u00c5NDALSNES: William Arthur Bromley-Davenport (66) er den eneste britiske \u00ablakselord\u00bb med g\u00e5rd og fiskerett i Norge. Den aristokratiske familien har v\u00e6rt eiere av Fiva House i Romsdal i mer enn 140 \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/d741e4ed3521c380da0fd439dbdee98728051ea2.jpg?59775746"}, {"field": "thumbnailfullheightdimensions", "value": "200x1297"}, {"field": "timestamp", "value": "2017-07-25T14:35:50.000Z"}, {"field": "title", "value": "Aristokratisk lakselykke i Rauma"}, {"field": "url", "value": "http://www.adressa.no/forbruker/article254282.ece"}, {"field": "urlhash", "value": "d741e4ed3521c380da0fd439dbdee98728051ea2"}], "score": 1.170528, "siteId": "9222270286501375973", "id": "d741e4ed3521c380da0fd439dbdee98728051ea2"}

