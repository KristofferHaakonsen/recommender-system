{"fields": [{"field": "modifiedtime", "type": "time", "value": "2012-04-18T20:28:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone m\u00f8rkved"}, {"field": "body", "value": ["Saken oppdateres.", "Fredag kommer representanter for dagens \u00abNorske Selskab\u00bb i Oslo, til Trondheim for \u00e5 innvie sin minneplakett over Madam Juel ved inngangen til Thomas Angells Hus, i n\u00e6rv\u00e6r av en rekke gjester.", "Patriotisk elite", "\"Norske Selskab\" i Oslo arbeider for \u00e5 holde minnet i hevd om den litter\u00e6re og patriotiske eliten som fra 1772 til 1813 satte norsk fedrelandsf\u00f8lelse p\u00e5 dagsordenen i eneveldets K\u00f8benhavn. Midt iblant dem var kromutter Madam Juel, som kom til \u00e5 bli et viktig holdepunkt for det unge, spirende Norge mot slutten av 1700-tallet. Mange av de til sammen ca. 250 medlemmene av \u00abNorske Selskab\u00bb ble viktige personer i Norge etter studietiden i K\u00f8benhavn. Blant de mest ber\u00f8mte av de norske studentene som samlet seg rundt punsjebollen hos Madam Juel i Sv\u00e6rtegade var Johan Herman Wessel, Johan Nordahl Brun, Jens Zetlitz, Christen Pram, Niels Treschow, Jonas Rein og Claus Fasting.", "Nordnorsk mellomspill", "Bakgrunnen for \"Norske Selskab\"s minneplakett som avdukes i Trondheim fredag, begynner egentlig etter at Madam Juel hadde pensjonert seg som krovertinne. I 1792 dro hun, etter avtale, til en prest i Finnmark som hadde nytt s\u00e6rdeles godt av hennes gjestfrihet. Men i stedet for en blid alderdom hos ham dro Anna Catharine Juel skuffet derfra i 1803. Helt sikre kilder p\u00e5 hvor hun tok veien, har man ikke. Men sikkert er det at hun havnet i Trondhjem og tilbrakte de to siste \u00e5rene av livet i Thomas Angells Hus i Bispegaten, f\u00f8r hun d\u00f8de av slag i 1809.", "Siste \u00e5r i Trondhjem", "Graven hennes er borte. Men det er holdepunkter for \u00e5 fastsl\u00e5 at hun ble gravlagt p\u00e5 domkirkeg\u00e5rden, sier Arnt-Erik Selliaas, som arbeider med en bok om den legendariske jyske fruen som i sine velmaktsdager huset det like legendariske \u00abNorske Selskab\u00bb i Kongens K\u00f8benhavn.", "- I kirkeboken for Nidaros domkirke st\u00e5r det \u00e5 lese at det ble betalt 15 riksdaler for jordfestelse og gravsted for \u00abMadam Jul af Klostret& raquo; (Klosteret - dvs. Thomas Angells Hus). 15 riksdaler er et meget h\u00f8yt bel\u00f8p, og det h\u00f8yeste som er notert for perioden. Det tyder p\u00e5 at det var snakk om en fremtredende plass p\u00e5 kirkeg\u00e5rden, sier Selliaas.", "Fra 28. januar 1808 til sin d\u00f8d 18. november 1809 bodde Madam Juel i Thomas Angells Hus. Hva som skjedde mellom 1803 da hun kom fra Finnmark og til hun ble tatt inn p\u00e5 Thomas Angells stiftelse er uklart, men kildestudier Arnt-Erik Selliaas har foretatt tyder p\u00e5 at hun oppholdt seg hos den senere Eidsvolls-mannen Andreas Rogert i Trondhjem - ogs\u00e5 han tidligere medlem av Det Norske Selskab mens han studerte jus i K\u00f8benhavn. Det er kildebelagt at det var han som hjalp Madam Juel til en plass p\u00e5 stiftelsen, og det var ogs\u00e5 hos ham hennes store samling av portretter havnet, forteller Selliaas. Deler av denne samlingen eies i dag av \u00abNorske Selskab\u00bb i Oslo."]}, {"field": "category0", "value": "kultur"}, {"field": "contenthash", "value": "e3c82bf6244b9bd3a61d27990100cb1bfbbd338aa508cae2c7e4a6c961bd2c3b"}, {"field": "createtime", "value": "2015-04-19T15:08:48.000Z"}, {"field": "description", "value": "Studentene i \"Norske Selskab\" i K\u00f8benhavn m\u00f8ttes i Madam Juels kro og drakk, dr\u00f8mte og skrev om \"Norge, Kjempers F\u00f8deland\". Mindre kjent er det at Anna Catharina Juel d\u00f8de i Trondheim. Fredag f\u00e5r hun sin minneplakett."}, {"field": "dominantimage", "value": "http://www.adressa.no/incoming/article1137980.ece5/ALTERNATES/w980-default/En%20Aften%20i%20Norske%20Selskab"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1d1813618d40ca5a48bfc01f2b2c761414a7d614.jpg?595b5080"}, {"field": "dominantthumbnaildimensions", "value": "300x169"}, {"field": "heading", "value": "Madam Juel minnes i Trondheim -adressa.no"}, {"field": "id", "value": "1d1813618d40ca5a48bfc01f2b2c761414a7d614"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["norsk", "patriotisk elite"]}, {"field": "kw-entity", "value": ["bispegaten", "klostret", "anna catharina juel", "kongens k\u00f8benhavn", "arnt-erik selliaas", "anna catharine juel", "trondhjem", "sv\u00e6rtegade", "norske selskab", "nidaros", "klosteret", "kjempers f\u00f8deland", "jonas rein og claus fasting", "det norske selskab", "eidsvolls"]}, {"field": "kw-location", "value": ["trondheim", "oslo", "finnmark", "norge"]}, {"field": "kw-pageclass", "value": "article"}, {"field": "kw-person", "value": ["johan herman wessel", "johan nordahl brun", "jonas rein", "madam jul", "thomas angells", "claus fasting", "thomas angells hus", "niels treschow", "madam juel", "andreas rogert", "christen pram", "jens zetlitz"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1137980.ece5/ALTERNATES/w980-default/En%20Aften%20i%20Norske%20Selskab"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Madam Juel minnes i Trondheim"}, {"field": "og-type", "value": "article"}, {"field": "og-url", "value": "http://www.adressa.no/kultur/article508338.ece"}, {"field": "pageclass", "value": ["article"]}, {"field": "publishtime", "value": "2005-05-23T21:33:01.000Z"}, {"field": "recs-articleid", "value": "2153378"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-05-23T21:33:01.000Z"}, {"field": "recs-rawtitle", "value": "Madam Juel minnes i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Studentene i \"Norske Selskab\" i K\u00f8benhavn m\u00f8ttes i Madam Juels kro og drakk, dr\u00f8mte og skrev om \"Norge, Kjempers F\u00f8deland\". Mindre kjent er det at Anna Catharina Juel d\u00f8de i Trondheim. Fredag f\u00e5r hun sin minneplakett."}, {"field": "thumbnail", "value": "http://content-thumbnail.cxpublic.com/content/thumbnail200x150/1d1813618d40ca5a48bfc01f2b2c761414a7d614.jpg?595b5080"}, {"field": "thumbnailfullheightdimensions", "value": "200x1119"}, {"field": "timestamp", "value": "2017-07-04T08:23:28.000Z"}, {"field": "title", "value": "Madam Juel minnes i Trondheim"}, {"field": "url", "value": "http://www.adressa.no/kultur/article508338.ece"}, {"field": "urlhash", "value": "1d1813618d40ca5a48bfc01f2b2c761414a7d614"}], "score": 1.6280514, "siteId": "9222270286501375973", "id": "1d1813618d40ca5a48bfc01f2b2c761414a7d614"}

