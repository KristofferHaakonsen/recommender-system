{"fields": [{"field": "modifiedtime", "type": "time", "value": "2017-01-01T11:26:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Magnus Carlsen"}, {"field": "author", "value": "nicholas bergh"}, {"field": "body", "value": ["Saken oppdateres.", "Fredag var Magnus Carlsen sv\u00e6rt misforn\u00f8yd med s\u00f8lv i lynsjakk-VM.", "I etterkant skilte verdenseneren seg ut p\u00e5 medaljeseremonien \u2013 men ikke bare fordi han var mest gretten.", "Magnus Carlsen var nemlig den eneste medaljevinneren i Qatar-VM \u2013 der det ble arrangert lynsjakk- og hurtigsjakkturneringer for begge kj\u00f8nn \u2013 som ikke kommer fra tidligere sovjetiske republikker.", "For ta en titt p\u00e5 de ni andre medaljevinnerne:", "Anna Muzytsjuk, Ukraina (gull i hurtigsjakk og lynsjakk, kvinneklassen)", "Alexandra Kostenjuk, Russland (s\u00f8lv i hurtigsjakk, kvinneklassen)", "Nana Dzaganidze, Georgia (bronse i hurtigsjakk, kvinneklassen)", "Valentina Gunina, Russland (s\u00f8lv i lynsjakk, kvinneklassen)", "Kateryna Lagno, Russland (bronse i lynsjakk, kvinneklassen)", "Vassilij Ivantsjuk, Ukraina (gull i hurtigsjakk, \u00e5pen klasse)", "Alexander Grisjtsjuk, Russland (s\u00f8lv i hurtigsjakk, \u00e5pen klasse)", "Sergej Karjakin, Russland (gull i lynsjakk, \u00e5pen klasse)", "Daniil Dubov, Russland (bronse i lynsjakk, \u00e5pen klasse)", "\u00d8st-Europeisk dominans er ikke noe nytt i sjakkverdenen. I de f\u00f8rste 40\u201350 \u00e5rene etter andre verdenskrig dominerte Sovjetunionen sjakken. Dette bildet har imidlertid endret seg litt de siste \u00e5rene, etter at stjernespillere som Vishy Anand og Magnus Carlsen har hevdet seg.", "Foran mesterskapet i Qatar var det mange favoritter fra land utenfor \u00d8st-Europa. Flere av de vestlige stjernene skuffet imidlertid i mesterskapet.", "\u2013 Det er klart det er ekstremt mange gode fra tidligere sovjetiske republikker, spesielt Russland, og Ukraina, som tok flere gullmedaljer, sier NRK-ekspert Torstein Bae til Aftenposten.", "\u2013 Samtidig er det litt tilfeldigheter at andre ikke hevdet seg, for eksempel franskmannen Maxime Vachier-Lagrave og amerikaneren Hikaru Nakamura, sier Bae.", "\u2013 Er spillere fra \u00d8st-Europa enda bedre med kortere betenkningstid?", "\u2013 Det kan nesten virke s\u00e5nn. N\u00e5r det kommer til store stjerner, klarer spillere som Magnus og Vishy Anand \u00e5 matche dem, men disse landene har en hel skog av spillere p\u00e5 nest \u00f8verste niv\u00e5, for eksempel Anton Korobov (som overrasket stort i mesterskapet, journ.anm.).", "Magnus Carlsen er den f\u00f8rste nordmannen spiller om VM-tittelen. Carlsens ferd mot toppen har bidratt til \u00e5 sette lille Sjakk-Norge p\u00e5 kartet. Torstein Bae er klar p\u00e5 at Carlsen p\u00e5 enkelte m\u00e5ter hadde oddsen mot seg.", "\u2013 Det er jo helt fantastisk at han har n\u00e5dd toppen. Kasparov (tidligere verdensmester fra Russland, journ.anm.) trodde aldri det kom til \u00e5 skje, fordi Norge ikke hadde noe sjakkultur eller sjakkskole. Men Magnus har motbevist det, sier Bae.", "Carlsen kom til Qatar for \u00e5 vinne VM i hurtigsjakk og lynsjakk \u2013 og dermed st\u00e5 med alle tre VM-titler. N\u00e5 m\u00e5 imidlertid nordmannen n\u00f8ye seg med langsjakktittelen \u2013 som riktignok er den klart viktigste \u2013 hvert fall frem til lyn- og hurtigsjakk-VM i 2017.", "NRK-Bae mener imidlertid at Carlsen b\u00f8r v\u00e6re forn\u00f8yd med prestasjonene i Qatar.", "\u2013 Jeg synes han skal v\u00e6re forn\u00f8yd. Men jeg skj\u00f8nner at han er skuffet n\u00e5r det glipper.", "For Carlsen er neste turnering allerede i januar. Da venter den tradisjonsrike langsjakkturneringen i Wijk aan Zee, Nederland."]}, {"field": "category0", "value": "100sport"}, {"field": "category1", "value": "100sport|sjakk"}, {"field": "contenthash", "value": "e7ffdcaecc262d0f3386a629c0cf48948584e49e303ba0ed9b9e4eabf9dab5cb"}, {"field": "createtime", "value": "2016-12-31T16:31:30.000Z"}, {"field": "description", "value": "\u2013 Det er helt fantastisk, sier Torstein Bae om verdenseneren."}, {"field": "heading", "value": ["P\u00e5 dette bildet skiller Magnus Carlsen seg ut:", "\u2013 Litt tilfeldig", "\u2013 Motbeviste Kasparov"]}, {"field": "id", "value": "05e4209b296dc7dfc9d4e0c401d79256bcea4cb5"}, {"field": "keyword", "value": "Magnus Carlsen"}, {"field": "keywords", "value": "Magnus Carlsen"}, {"field": "kw-category", "value": ["sjakk", "100sport"]}, {"field": "kw-classification", "value": "sports"}, {"field": "kw-concept", "value": ["kvinneklassen", "klasse", "\u00e5pen klasse", "lynsjakk", "hurtigsjakk"]}, {"field": "kw-entity", "value": ["ivantsjuk", "vishy anand", "anna muzytsjuk", "aftenposten", "kasparov", "hikaru nakamura", "wijk", "maxime vachier-lagrave", "vishy anand og magnus carlsen", "lagno", "dubov", "magnus og vishy anand", "\u00f8st-europa", "sjakk-norge", "zee", "karjakin", "sovjetunionen"]}, {"field": "kw-location", "value": ["georgia", "qatar", "ukraina", "russland", "nederland", "norge"]}, {"field": "kw-pageclass", "value": "article"}, {"field": "kw-person", "value": ["anton korobov", "magnus carlsen", "nana dzaganidze", "alexandra kostenjuk", "valentina gunina", "alexander grisjtsjuk", "torstein bae"]}, {"field": "kw-taxonomy", "value": ["100sport", "100sport/sjakk"]}, {"field": "og-image", "value": "https://vertical.snd.no/images/e5ce25d3-9187-48b6-a48e-794bb17309b6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 dette bildet skiller Magnus Carlsen seg ut: - Litt tilfeldig"}, {"field": "og-type", "value": "article"}, {"field": "og-url", "value": "http://www.adressa.no/100Sport/sjakk/Pa-dette-bildet-skiller-Magnus-Carlsen-seg-ut---Litt-tilfeldig-228091b.html"}, {"field": "pageclass", "value": ["article"]}, {"field": "publishtime", "value": "2016-12-31T16:12:10.000Z"}, {"field": "recs-articleid", "value": "228091"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sjakk"}, {"field": "recs-publishtime", "value": "2016-12-31T16:12:10.000Z"}, {"field": "recs-rawtitle", "value": "P\u00e5 dette bildet skiller Magnus Carlsen seg ut: - Litt tilfeldig -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/sjakk"]}, {"field": "teaser", "value": "\u2013 Det er helt fantastisk, sier Torstein Bae om verdenseneren."}, {"field": "thumbnail", "value": "http://content-thumbnail.cxpublic.com/content/thumbnail200x150/05e4209b296dc7dfc9d4e0c401d79256bcea4cb5.jpg?5987fb48"}, {"field": "thumbnailfullheightdimensions", "value": "200x1384"}, {"field": "timestamp", "value": "2017-08-07T05:31:52.000Z"}, {"field": "title", "value": "P\u00e5 dette bildet skiller Magnus Carlsen seg ut: - Litt tilfeldig"}, {"field": "url", "value": "http://www.adressa.no/100Sport/sjakk/Pa-dette-bildet-skiller-Magnus-Carlsen-seg-ut---Litt-tilfeldig-228091b.html"}, {"field": "urlhash", "value": "05e4209b296dc7dfc9d4e0c401d79256bcea4cb5"}], "score": 1.4528593, "siteId": "9222270286501375973", "id": "05e4209b296dc7dfc9d4e0c401d79256bcea4cb5"}

