{"fields": [{"field": "modifiedtime", "type": "time", "value": "2013-08-02T14:56:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["jan ragnar hagland", "fungerande preses", "dknvs"]}, {"field": "body", "value": ["Saken oppdateres.", "Ivar Aasen og hans verk har, som mange vil ha f\u00e5tt med seg, allereie st\u00e5tt sentralt i feiringa av dette \u00e5ret og vore tema for ei rad arrangement kringom i bygd og by. Men det er dagen i dag, den 5. august 2013, som er sj\u00f8lve 200-\u00e5rsdagen. Det kan det vera god grunn til \u00e5 markera, ikkje minst i Trondheim.", "Dei fleste nordmenn i dag kjenner til Ivar Aasen og hans rolle i norsk spr\u00e5khistorie viser unders\u00f8kingar som nyleg er gjorde. At dei \u00f8konomiske f\u00f8resetnadene for at han skulle kunna utf\u00f8ra det vitskaplege arbeidet han gjorde og blir feira for i dag, har noko med Trondheim \u00e5 gjera, er likevel etter alt \u00e5 d\u00f8mma mindre allment kjent. Men det har det alts\u00e5.", "Forsking i st\u00f8rre m\u00e5lestokk utan finansiering let seg like lite gjera kring midten av 1800-talet som i dag. Det er difor b\u00e5de rett og rimeleg nett p\u00e5 denne dagen \u00e5 peika p\u00e5 at den institusjonen som kom til \u00e5 gjera Aasens verk mogleg, var Det Kongelige Norske Videnskabers Selskab (DKNVS) i Trondheim. Utan den finansielle og faglege st\u00f8tte han fekk fr\u00e5 dette Selskab, skipa i 1760, ville f\u00f8resetnadene for \u00e5 feira eit spr\u00e5k\u00e5r slik det skjer i \u00e5r, ikkje ha vore til stades. DKNVS disponerte den gong over fonds og midlar til \u00e5 finansiera forsking og vitskapleg arbeid. Fr\u00e5 om lag 1840 og eit par ti\u00e5r framover kom studiar av spr\u00e5k og historie til \u00e5 st\u00e5 i sentrum for det Selskabet var oppteke av og gav st\u00f8tte til. Dette hadde mellom anna \u00e5 gjera med dei faglege interessene til leiaren i denne perioden, eller preses som det heitte og end\u00e5 heiter i Selskabet. Preses i tida fr\u00e5 1838 til 1848 var Frederik Molkte Bugge, rektor ved Katedralskolen i Trondheim. I heile ti \u00e5r, fr\u00e5 1841 til og med 1850, st\u00f8tta Selskabet Ivar Aasen \u00f8konomisk med fr\u00e5 120 til 200 riksdalar i \u00e5ret. Det vil seia at b\u00e5de dei vitskaplege innsamlingsreisene og arbeidet med utgjeving av dei to grunnleggjande verka hans vart fullf\u00f8rte med stipend fr\u00e5 DKNVS som \u00f8konomisk grunnlag. Desse verka kom med to \u00e5rs mellomrom ut mot slutten av stipendperioden \u2013 Det norske Folkesprogs Grammatik i 1848 og Ordbog over det norske Folkesprog i 1850.", "I dette lyset kan det d\u00e5 med god rett hevdast at DKNVS har ein stor del av \u00e6ra for den skriftspr\u00e5ksituasjonen vi har i dagens Noreg. Slik denne situasjonen er, vil det venteleg vera folk som i den samanheng helst ville byta ut \u00ab\u00e6ra for\u00bb med \u00abskulda for\u00bb. Det viser, om ikkje anna, at Ivar Aasen vedg\u00e5r oss alle, her og no. Selskabet med sitt litt omstendelege danskspr\u00e5klege namn var i alle fall stolt over \u00abstipendiaten\u00bb sin og det han fekk gjort. Det g\u00e5r fram av notat og skriv i arkiva fr\u00e5 midten av 1800-talet. Dei etter m\u00e5ten gode \u00f8konomiske vilk\u00e5ra Aasen vart gjeven, var likevel ikkje heilt frie og utan atterhald. Med grunnlag i det vi kan kalla Aasens prosjektskisser la Selskabet inn sine \u00f8nske og krav til korleis pengane skulle brukast. Desse kunne i nokon monn vera i utakt med Aasens eigne planar og id\u00e9ar, men utan alt for mykje om og men fekk han m\u00e5ta ting til slik han ville. Reiseruta for innsamlingsferdene vart i alle fall langt p\u00e5 veg lagde og strukturerte av \u00abarbeidsgjevaren\u00bb \u2013 om enn p\u00e5 litt andre premissar enn dei Aasen sj\u00f8lv la til grunn for arbeidet sitt. Selskabet, og spesielt preses Frederik Molkte Bugge, var s\u00e6rleg interessert i \u00e5 f\u00e5 granska og kartlagt dialektar som stod det norr\u00f8ne spr\u00e5ket n\u00e6rast. Det var i tr\u00e5d med tankar i tida og for s\u00e5 vidt med ein tradisjon i Selskabet attende til 1780-\u00e5ra. Bugge s\u00e5g \u00f2g for seg at resultatet av slike granskingar kunne enda opp med \u00aben systematisk Bearbeidelse af en Grammatik og en Ordbog, der kunde tjene som Basis for Indf\u00f8relsen (naturligviis successivt) af et almindeligt og \u00e6gte norsk Skriftsprog\u00bb, som han sj\u00f8lv uttrykte det. Dette var alt tankar Aasen kom til \u00e5 ta omsyn til i arbeidet med \u00e5 kl\u00e5rleggja ein felles struktur for dialektane midt p\u00e5 1800-talet. I det store og heile fekk han likevel i h\u00f8g grad forma arbeidet etter sine eigne planar og id\u00e9ar.", "Det neste faglege steget vidare for Aasen, etter at stipendperioden finansiert av DKNVS var over, var ei lita samling prosatekster med tittelen Pr\u00f8ver af Landsmaalet i Norge som han gav ut i 1853. Fr\u00e5 og med denne kan vi rekna Landsmaalet som eit historisk faktum og eit nytt skriftspr\u00e5k i Noreg. For Selskabet m\u00e5 det ha kjentest tilfredsstillande \u00e5 kunna konstatera at den f\u00f8rste som utanom Ivar Aasen sj\u00f8lv kom til \u00e5 ta det nye skriftspr\u00e5ket offentleg i bruk, var ein person fr\u00e5 byen der det hadde sete \u2013 trondheimsmannen Erik Martin Thorvaldsen Sommar (1832\u20131904). Han gav allereie i 1857 ut ei lita diktsamling med tittelen Soga-Visor p\u00e5 det nye skriftspr\u00e5ket. Det kan godt henda at folk i Trondheim i dette Spr\u00e5k\u00e5ret 2013 treng \u00e5 minnast p\u00e5 at det var ein person fr\u00e5 denne byen som f\u00f8rst tok landsm\u00e5let eller nynorsken i bruk her i landet. S\u00e5 gratulerer med jubileumsdagen, alle!"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9609210c97d209b9ccbf8c9caa41a378026b1872068925d8306e08b9e4f580b9"}, {"field": "createtime", "value": "2015-12-16T12:24:12.000Z"}, {"field": "description", "value": "Ein av grunnane til \u00e5 gjera \u00e5ret i \u00e5r til eit nasjonalt spr\u00e5k-\u00e5r er at det i dette \u00e5ret kan markerast eit 200 \u00e5rs jubileum for Ivar Aasens f\u00f8dsel."}, {"field": "dominantimage", "value": "http://www.adressa.no/meninger/kronikker/article8030023.ece/ALTERNATES/w980-default/Ivar%20Aasen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c368420f53ae8fc55172fc974e74cad1afecc948.jpg?59562e5a"}, {"field": "dominantthumbnaildimensions", "value": "300x169"}, {"field": "heading", "value": "Ivar Aasen og Trondheim -adressa.no"}, {"field": "id", "value": "c368420f53ae8fc55172fc974e74cad1afecc948"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["eigne planar", "arbeid", "vera", "utan", "dag", "norsk", "gjera", "vitskapleg arbeid"]}, {"field": "kw-entity", "value": ["bearbeidelse", "det kongelige norske videnskabers selskab", "ordbog", "basis for indf\u00f8relsen", "skriftsprog", "landsmaalet", "soga-visor", "aasen", "katedralskolen", "pr\u00f8ver", "spr\u00e5k\u00e5ret 2013", "folkesprogs grammatik", "selskab"]}, {"field": "kw-location", "value": ["norge", "noreg", "trondheim"]}, {"field": "kw-pageclass", "value": "article"}, {"field": "kw-person", "value": ["ivar aasen", "frederik molkte bugge", "selskabet ivar aasen", "erik martin thorvaldsen sommar"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article8030023.ece/ALTERNATES/w980-default/Ivar%20Aasen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ivar Aasen og Trondheim"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8030025.ece"}, {"field": "pageclass", "value": ["article"]}, {"field": "publishtime", "value": "2013-08-05T04:00:00.000Z"}, {"field": "recs-articleid", "value": "8030025"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-08-05T04:00:00.000Z"}, {"field": "recs-rawtitle", "value": "Ivar Aasen og Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Ein av grunnane til \u00e5 gjera \u00e5ret i \u00e5r til eit nasjonalt spr\u00e5k-\u00e5r er at det i dette \u00e5ret kan markerast eit 200 \u00e5rs jubileum for Ivar Aasens f\u00f8dsel."}, {"field": "thumbnail", "value": "http://content-thumbnail.cxpublic.com/content/thumbnail200x150/c368420f53ae8fc55172fc974e74cad1afecc948.jpg?59562e5a"}, {"field": "thumbnailfullheightdimensions", "value": "200x1067"}, {"field": "timestamp", "value": "2017-06-30T10:56:26.000Z"}, {"field": "title", "value": "Ivar Aasen og Trondheim"}, {"field": "url", "value": "http://www.adressa.no/meninger/kronikker/article8030025.ece"}, {"field": "urlhash", "value": "c368420f53ae8fc55172fc974e74cad1afecc948"}], "score": 0.89471865, "siteId": "9222270286501375973", "id": "c368420f53ae8fc55172fc974e74cad1afecc948"}

