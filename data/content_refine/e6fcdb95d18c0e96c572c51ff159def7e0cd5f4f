{"fields": [{"field": "modifiedtime", "type": "time", "value": "2012-06-20T09:56:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi st\u00e5r langt ute i \u00f8demarka og beundrer en forseggjort steinhvelvbru. Det er som \u00e5 se en katedral. Vi sp\u00f8r med andakt, hvorfor bygde de s\u00e5 vakkert n\u00e5r brua ligger et sted hvor ingen ser den?Ville Veier-teamet har kj\u00f8rt den gamle og fortsatt trofaste Volvo'en til Sn\u00e5sa for \u00e5 lete etter smykkene rallarene bygde i 1920-\u00e5rene. Hvorfor Sn\u00e5sa? Den fineste brua ligger vel p\u00e5 Raumabanen eller der Dovrebanen krysser Orkla, vil noen kanskje innvende.Hvorfor ikke Sn\u00e5sa, sier vi som jakter p\u00e5 det som ikke er s\u00e5 p\u00e5aktet. Dessuten snublet vi for et par \u00e5r siden tilfeldig over utrolige byggverk langt uti \u00abbushen\u00bb som vi ikke har kunnet glemme.Det skal vise seg at de flotte bruene i Sn\u00e5sa slett ikke er up\u00e5aktet, men det kommer vi tilbake til.Som vanlig bruker vi innfallsmetoden og h\u00e5per at vi finner hjelpere underveis. Tilfeldighetene pleier \u00e5 v\u00e6re p\u00e5 v\u00e5r side.- Vi svinger av her, sier fotografen, mens vi kj\u00f8rer langs Sn\u00e5savatnet.Vi humper p\u00e5 m\u00e5f\u00e5 mot Val\u00f8y langs en gammeldags bygdevei. Etter noen kilometer finner vi v\u00e5r f\u00f8rste steinhvelvbru. Den danner en nydelig bue over jernbanesporet, og blir brukt som adkomst til et par g\u00e5rder.Litt latterlig er det selvsagt \u00e5 leke oppdagelsesreisende n\u00e5r den neste brua ligger rett ved B\u00f8lareinen, helleristningen som er et nasjonalt klenodium og \u00e5rlig bes\u00f8kes av femti tusen interesserte. Tegningene som v\u00e5re forfedre har hakket inn i fjellet for 6000 \u00e5r siden, gj\u00f8r inntrykk, men blir for oss en\u00f8yde brufanatikere likevel et pliktl\u00f8p. Det er B\u00f8la bru som imponerer.Med solid eleganse b\u00e6rer den togtras\u00e9en, og gjennom et praktfullt hvelv slipper elva ned mot Sn\u00e5savatnet. Men det er en liten hvelvet \u00e5pning ved siden av hovedl\u00f8pet som vekker st\u00f8rst interesse. Hva er det? Med bare litt over en meter takh\u00f8yde, kan den ikke v\u00e6re bygget for folk, selv om det n\u00e5 er lagt en sti gjennom den. \u00c5pning for husdyr, tipper jeg mens jeg kryper gjennom, men det skal vise seg at jeg tar feil.Ikke mange kilometer etter dukker det en ny steinperle opp, en veiundergang med hvelv og jernbane over.Du verden, jernbanearbeiderne kunne faget sitt. Gikk de inn for \u00e5 bygge s\u00e5 vakkert, eller er skj\u00f8nnheten en innebygget kvalitet som vi s\u00e5 \u00e5 si f\u00e5r p\u00e5 kj\u00f8pet i den tidens h\u00e5ndverk, undrer jeg mens vi kj\u00f8rer \u00f8stover.Bruene vi har sett inspirerer til fabulering om hva som gj\u00f8r at enkelte byggverk oppleves som vakrere enn andre. Kan det ha noe med saken \u00e5 gj\u00f8re at det er brukt grovhogd stein, at jobben er gjort med h\u00e5ndmakt og at naturlovene setter sine egne krav til konstruksjonen? Slik at en god bru uten videre ogs\u00e5 blir en fin bru.Et skilt med navnet Strindmo og hyttesymbol dukker opp. Vi lar Volvo'en svinge inn. Egentlig er vi litt f\u00f8r sesongen, men f\u00e5r bo i en utmerket campinghytte med t\u00f8mmervegger.- Jernbanetiden? Dere m\u00e5 snakke med Svein H\u00e5kon J\u00f8rstad, han vet mye, sier k\u00e5rkall Per Bj\u00f8rn \u00d8stvik. Kona \u00c5sa lover \u00e5 holde vedovnen i hytta varm. Jeg ringer J\u00f8rstad:- Er det du som er ekspert p\u00e5 de gamle jernbanebruene?- Nei, det er jeg ikke.Jeg frykter jeg har kommet til feil mann, men skj\u00f8nner at jeg ikke skulle brukt ordet ekspert, for interessert i jernbaneutbyggingen, det er J\u00f8rstad virkelig. Vi avtaler kveldsbes\u00f8k hos pensjonisten.Det viser seg at vi langt ifra er journalistiske pionerer, for J\u00f8rstad har g\u00e5tt foran. I mange \u00e5r har han samlet inn gamle bilder og fakta fra den spennende tiden. Han har fotografert steinbruer og tufter av de store anleggsbrakkene.Vi sitter i stua til Svein J\u00f8rstad og snakker om \u00abstortida\u00bb som 1920-\u00e5rene blir kalt. Ikke bare ble avstengte Sn\u00e5sa med ett knyttet til et nasjonalt jernbanenett, men anleggsperioden med over 1200 arbeidere var en enorm omveltning. B\u00f8nder fikk kj\u00f8reoppdrag med hestene, alle som ville fikk bra betalt arbeid, og det var klondyke for de som hadde noe \u00e5 selge.Men f\u00f8rst og fremst var det \u00abden nye tid\u00bb som kom til Sn\u00e5sa. Jernbanen symboliserte modernitet, fremtidstro og velstand.Ingeni\u00f8rene som hadde de kompliserte beregningene i hodet, var guder. Anleggsbasene som utf\u00f8rte jobben og holdt omreisende rallarer og innleide bygdegutter i \u00f8rene, var yppersteprester.Selv var J\u00f8rstad knapt f\u00f8dt, men faren var ettertraktet anleggsarbeider.- Far fortalte mye og det gav meg lyst til \u00e5 finne ut mer om perioden, sier J\u00f8rstad.Han finner fram album, og vi studerer bilder av stolte arbeidskarer med spader og slegger. Ser inn i uforferdete ansikter. Vi bare aner hva det m\u00e5 ha kostet \u00e5 f\u00e5 til den snorrette traseen ingeni\u00f8ren krevde. Det var nok en annen rase som levde den gangen. Veltrente helsestudiogutter ville gitt opp etter f\u00f8rste dag p\u00e5 jobb med rallarene.- Blir du med oss opp i Lurudalen i morgen?Jo da, J\u00f8rstad er medsammensvoren bruelsker.Den gamle anleggsveien fra Myrset langs jernbanen mot Lurudalen er hellig mark for oss alle tre. Den f\u00f8rste perlen kj\u00f8rer vi oss nesten p\u00e5, en h\u00f8yreist, perfekt buet bru over togtras\u00e9en. Her har man rett ved siden av bygget en ny betongbru. For oss blir det \u00abskj\u00f8nnheten og udyret\u00bb.Fra brua ser vi langt nedover toglinjen der den krysser Bur\u00e5selva. Der m\u00e5 det da v\u00e6re en ny bru? Vi tar oss fram gjennom krattskogen.- Det herre va' reine kunstverket, utbryter Svein H\u00e5kon.Vi st\u00e5r p\u00e5 isen i den frosne elva og lar oss nok en gang fascinere av grov naturstein og h\u00e5ndverk av katedralkvalitet. Tenker at her vi st\u00e5r, kommer det praktisk talt aldri noen som kan nyte synet. Likevel valgte de den vakrest tenkelige l\u00f8sningen.S\u00e5 kommer toget. I den stille skogen h\u00f8rer jeg et svakt forvarsel fra skinnene. S\u00e5, ub\u00f8nnh\u00f8rlig og nesten lydl\u00f8st flerrer noen hundre tonn jern forbi.Toget passerer v\u00e5r nyoppdagete steinhvelvbru p\u00e5 et lite sekund. Et kort m\u00f8te mellom to ytterligheter. Toget i hundre kilometer i timen, brua bare ligger der uforanderlig og solid. Brubyggerne er for lengst ute av tiden, men verket st\u00e5r evig. Teknologi fra grekernes og romernes byggverk for to-tre tusen \u00e5r siden hamler opp med maskinen fra v\u00e5rt \u00e5rtusen.Lenger inn i dalen finner vi flere flotte bruer, og til og med steinhvelv som er murt omhyggelig opp, bare for \u00e5 slippe sm\u00e5 fillebekker forbi. I dag ville man ha slengt ned et betongr\u00f8r og litt pukk.- Ikke alt blir bedre med \u00e5rene, sukker vi reaksjon\u00e6rt p\u00e5 veien tilbake.Vel hjemme gj\u00f8r vi to oppdagelser som setter Sn\u00e5sa-ekspedisjonen i perspektiv.Dagen etter (!) at vi somlet oss ut p\u00e5 reportasjetur har Jernbaneverket sendt sitt forslag til Nasjonal verneplan for kulturminner i jernbanen ut p\u00e5 h\u00f8ring. Her ser vi at bruene vi tilfeldigvis kom over, er unike. H\u00f8r bare:Ved Sn\u00e5savatnet finner vi \u00abnoen av de vakreste kunstbygg vi har p\u00e5 det norske jernbanenettet\u00bb. Fire steinhvelv ved Val\u00f8y, inkludert B\u00f8la bro, er blant de f\u00e5 utvalgte anleggene som blir foresl\u00e5tt nasjonalt vernet! For \u00f8vrig f\u00e5r vi oppklart mysteriet med den lille hvelv\u00e5pningen, den var laget for \u00e5 slippe gjennom en vannrenne til en m\u00f8lle.Brua p\u00e5 Val\u00f8y er \u00abet prakteksemplar\u00bb, og brua over Bur\u00e5selva, der vi s\u00e5 toget passere, er \u00abden mest spektakul\u00e6re steinhvelvkonstruksjonen p\u00e5 Nordlandsbanen\u00bb og \u00aben bortgjemt skatt som i kraft av sin soliditet har vernet seg selv\u00bb.Ikke nok med det. Samme dag kommer jeg over en bunke gulnede papirer p\u00e5 et loft. \u00abSten og betonbroer, forel\u00e6sninger NTH 1923 av ingeni\u00f8r Ed. Harbo\u00bb. Jeg blar meg skjelvende forbi formler og begreninger for finne ut hvordan ingeni\u00f8r-gudene tenkte. Det er nesten som \u00e5 lese D\u00f8dehavsrullene:\u00abDe estetiske hensyn b\u00f8r ogsaa komme i forgrunden, og hv\u00e6lvformen er jo i sig selv meget tiltalende og som regel vil et rigtig konstruert hv\u00e6lv v\u00e6re i orden i estetisk henseende\u00bb.Skj\u00f8nnheten var tydeligvis b\u00e5de innbakt og tilsiktet den gang praktverkene ble bygd. Et sted p\u00e5 vei til v\u00e5r tid forsvant estetikken i teknikken. N\u00e5 er den tydelig vis p\u00e5 vei tilbake. Jernbaneverket er ikke p\u00e5 ville veier n\u00e5r de kaller et av steinhvelvene i Sn\u00e5sa \u00aben tiln\u00e6rmet optimal symbiose mellom menneskeverk og natur\u00bb."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "7ed3e7cd29be29be990041c09b7d828f8db3c438dbaf52a5ac0ba552fbe29772"}, {"field": "createtime", "value": "2017-05-01T23:31:07.000Z"}, {"field": "description", "value": "I et kort sekund farer toget over steinhvelvbrua. Den har st\u00e5tt der i \u00e5tti \u00e5r og vil st\u00e5 i \u00e5tti nye. Rallarene bygde solid og vakkert."}, {"field": "dominantimage", "value": "http://www.adressa.no/incoming/article1024213.ece5/ALTERNATES/w980-default/ver2%20TOGBRUER_SN%C3%85SA001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e6fcdb95d18c0e96c572c51ff159def7e0cd5f4f.jpg?59934e3d"}, {"field": "dominantthumbnaildimensions", "value": "300x169"}, {"field": "heading", "value": "Rallarenes katedraler -adressa.no"}, {"field": "id", "value": "e6fcdb95d18c0e96c572c51ff159def7e0cd5f4f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "travel"}, {"field": "kw-company", "value": ["orkla", "volvo"]}, {"field": "kw-concept", "value": ["bru", "fin bru", "rallarene bygde", "flotte bruer"]}, {"field": "kw-entity", "value": ["b\u00f8lareinen", "myrset", "sn\u00e5savatnet", "dovrebanen", "lurudalen", "per bj\u00f8rn \u00f8stvik", "veier", "j\u00f8rstad", "strindmo", "jernbaneverket", "val\u00f8y", "nasjonal", "raumabanen", "bur\u00e5selva", "d\u00f8dehavsrullene", "b\u00f8la", "nordlandsbanen", "sten"]}, {"field": "kw-location", "value": ["\u00e5sa", "sn\u00e5sa"]}, {"field": "kw-pageclass", "value": "article"}, {"field": "kw-person", "value": ["svein h\u00e5kon j\u00f8rstad", "svein h\u00e5kon", "svein j\u00f8rstad"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1024213.ece5/ALTERNATES/w980-default/ver2%20TOGBRUER_SN%C3%85SA001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rallarenes katedraler"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article23488.ece"}, {"field": "pageclass", "value": ["article"]}, {"field": "publishtime", "value": "2004-04-03T04:04:45.000Z"}, {"field": "recs-articleid", "value": "868255"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-04-03T04:04:45.000Z"}, {"field": "recs-rawtitle", "value": "Rallarenes katedraler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "I et kort sekund farer toget over steinhvelvbrua. Den har st\u00e5tt der i \u00e5tti \u00e5r og vil st\u00e5 i \u00e5tti nye. Rallarene bygde solid og vakkert."}, {"field": "thumbnail", "value": "http://content-thumbnail.cxpublic.com/content/thumbnail200x150/e6fcdb95d18c0e96c572c51ff159def7e0cd5f4f.jpg?59934e3d"}, {"field": "thumbnailfullheightdimensions", "value": "200x1781"}, {"field": "timestamp", "value": "2017-08-15T19:40:45.000Z"}, {"field": "title", "value": "Rallarenes katedraler"}, {"field": "url", "value": "http://www.adressa.no/tema/villeveier/article23488.ece"}, {"field": "urlhash", "value": "e6fcdb95d18c0e96c572c51ff159def7e0cd5f4f"}], "score": 0.6709848, "siteId": "9222270286501375973", "id": "e6fcdb95d18c0e96c572c51ff159def7e0cd5f4f"}

