{"fields": [{"field": "modifiedtime", "type": "time", "value": "2012-04-18T21:00:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gerd opedal", "rektor ved gerhard sch\u00f8nings skole"]}, {"field": "body", "value": ["Saken oppdateres.", "Lov om frittst\u00e5ande skolar og dei \u00f8konomiske vilk\u00e5ra desse skolane f\u00e5r, er interessant kunnskap, og konklusjonen er klar. Gerhard Sch\u00f8nings skole b\u00f8r bli privatskole igjen, slik den var f\u00f8r krigen. Skolen vil f\u00e5 betre \u00f8konomi enn den har i dag. Den vil kunne tiltrekke seg elevar fr\u00e5 heile byen og heile fylket, og det vil bli r\u00e5d b\u00e5de \u00e5 bygge det biblioteket som har vore planlagt i \u00e5tte \u00e5r, og ny og tidsmessig gymnastikksal som vi s\u00e5rt treng.", "Vi vil rett nok ikkje lenger kunne drive Avdeling for yrkestrening der vi n\u00e5 tek imot elevar som treng ekstra tett oppf\u00f8lging, og heller ikkje skolen ved Kvamsgrindkollektivet for ungdom som arbeider seg ut av narkotikamisbruk. Klassane som er spesielt tilrettelagde for minoritetsspr\u00e5klege elevar, vil heller ikkje l\u00f8nne seg s\u00e6rleg godt, s\u00e5 alt dette f\u00e5r bli igjen i den offentlege skolen.", "Dersom vi blir privatskole med det klassetalet vi n\u00e5 har i allmenne fag, formgivingsfag og helse- og sosialfag, vil vi med dei satsar som n\u00e5 gjeld for private skolar, f\u00e5 om lag like mykje av staten som det fylkeskommunen gir oss i dag. I tillegg vil vi kunne krevje skolepengar, og vil vi kunne tilby elevane v\u00e5re minst like gode vilk\u00e5r som John Bauer-gymnaset gjer: berbar pc, gratis skolemateriell og studieturar.", "N\u00e5r vi blir frittst\u00e5ande skole, f\u00e5r vi fridom til \u00e5 rekruttere elevar fr\u00e5 heile fylket. Dei som bur meir enn seks kilometer fr\u00e5 skolen, har krav p\u00e5 \u00e5 f\u00e5 dekka skyss av fylkeskommunen. Eg reknar med at s\u00f8kjarane vil st\u00e5 i k\u00f8, for det er attraktivt \u00e5 g\u00e5 p\u00e5 skole i Trondheim sentrum, og som privatskole blir vi litt meir eksklusive enn vi har vore f\u00f8r. Gerhard Sch\u00f8nings skole har profilert seg som ein god skole for alle elevar uavhengig av tidlegare skoleprestasjonar, l\u00e6ringsstilar, sosial og etnisk bakgrunn. Dette passar ikkje i det postmoderne samfunnet der marknads\u00f8konomien og individualismen r\u00e5r.", "Som frittst\u00e5ande skole vil vi ha fridom til \u00e5 drive ein god skole innanfor lov og l\u00e6replanar. Vi vil tilpasse oppl\u00e6ringa til kvar einskild elev ved \u00e5 teste elevens l\u00e6ringsstil. Vi vil tilby varierte arbeidsm\u00e5tar som passar for kvar einskild elev. Vi vil ha kontaktl\u00e6rarar som tek seg av maksimalt 15 elevar, og kontaktl\u00e6rarane vil f\u00f8lgje elevane tett opp. Men alt dette gjer vi ogs\u00e5 i dag. Dette er kjenneteikn ved ein god offentleg skole.", "Vi vil ogs\u00e5 kunne ta imot elevar som treng s\u00e6rskilt tilrettelagt oppl\u00e6ring, for berre dei har fr\u00e5segn fr\u00e5 sakkunnig instans om at dei treng s\u00e6rskilt tilrettelegging, vil vi kunne ta dei inn, og vi vil kunne sende rekning for tilrettelegginga til S\u00f8r-Tr\u00f8ndelag fylkeskommune.", "Det vil kome mange rekningar til fylkeskommunen. Det er nemleg slik at n\u00e5r dei private skolane av staten f\u00e5r 67 000 kr for ein allmennfagleg skoleplass, trekkjer staten i f\u00f8rste omgang tilbake 96 000 kroner fr\u00e5 fylkeskommunen.", "Dersom fem elevar fr\u00e5 Rissa drar p\u00e5 privatskole i Trondheim, m\u00e5 likevel klassen i Rissa oppretthaldast og utgiftene der blir dei same. Fylkeskommunen taper inntil 500 000 i statstilskott (kanskje noko mindre ved sluttoppgjeret) og m\u00e5 i tillegg betale skyss for elevane fr\u00e5 Rissa.", "Dersom elevane i dei private skolane kjem fr\u00e5 Trondheim, vil fylkeskommunen kunne spare pengar ved \u00e5 leggje ned klassar i Trondheim, men uttrekket som blir gjort, vil bli st\u00f8rre enn det skolane sparer ved at dei f\u00e5r f\u00e6rre elevar. Dei allmennfaglege byskolane er billige i drift for dei driv med fulle klassar i forholdsvis rimelege lokale.", "Lov om frittst\u00e5ande skolar gir ein privat skoleeigar rett til \u00e5 etablere privatskole dersom skolen fyller krava til forsvarleg skoledrift. Det einaste som kan komme i vegen for godkjenning er at etableringa er til vesentleg skade for den offentlege skolen i fylket. Stortinget har gitt privatskolane s\u00e5 romslege \u00f8konomiske vilk\u00e5r at det er liten risiko for ein privat skoleeigar \u00e5 drive skole i eit byomr\u00e5de.", "Lov om frittst\u00e5ande skolar er komen fordi landet v\u00e5rt har ratifisert FNs konvensjon om \u00f8konomiske, sosiale og kulturelle rettar som krev at det skal finnast alternativ til offentlege skolar. Valfridomen som dei private skolane er tenkt \u00e5 skulle representere, vert ganske illusorisk ettersom dei frittst\u00e5ande skolane vil ligge i st\u00f8rre byar. Dersom dei vert popul\u00e6re, vil valfridomen gjelde berre den delen av elevmassen som passar inn i dei kriteria skolen vel \u00e5 ha som inntakskriteria, mest truleg skoleflinke elevar. Dei s\u00e5kalla friskolane har n\u00f8yaktig same fridom innafor lov og l\u00e6replanar som dei offentlege skolane har. Den fridomen er st\u00f8rre enn det nokon av dei kjem til \u00e5 utnytte.", "Privatskolane vil truleg trekkje til seg ambisi\u00f8se, skoleflinke, sj\u00f8lvg\u00e5ande elevar som er enkle \u00e5 undervise, medan mangfaldet av elevar og pedagogiske utfordringar vil bli igjen i den offentlege skolen. Det er der vi vil ha bruk for dei verkeleg gode pedagogane. John Bauer-gymnaset reklamerer med at dei skal bruke problembasert l\u00e6ring som metode. Det er berre ein av dei mange metodar som m\u00e5 brukast i den offentlege skolen som skal ta seg av alle typar elevar.", "Den offentlege skolen har godt av konkurranse, men den finst allereie. Vi m\u00e5 konkurrere med andre offentlege skolar og dei private som alt er etablerte, om elevar, om eksamensresultat, om l\u00e6ringsmilj\u00f8, om resultat p\u00e5 nasjonale pr\u00f8ver, om \u00e5 bli utnemnde som bonusskolar og demonstrasjonsskolar. Alt blir offentleggjort p\u00e5 Skoleporten.no. N\u00e5r vi konkurrerer med andre offentlege skolar, konkurrerer vi p\u00e5 rimeleg like vilk\u00e5r, men n\u00e5r vi m\u00e5 konkurrere med dei private skolane, er det ikkje lenger like vilk\u00e5r. Dei har faktisk betre \u00f8konomi, dei kan tiltrekke seg elevar fr\u00e5 heile fylket, og dei st\u00e5r langt friare til \u00e5 rekruttere l\u00e6rarar.", "Sj\u00f8lvsagt kjem ikkje Gerhard Sch\u00f8nings skole til \u00e5 s\u00f8kje om \u00e5 bli privatskole. Vi ynskjer framleis \u00e5 takle alle dei utfordringane ein stor og mangearta elevflokk gir oss. Og vi vil drive Avdeling for yrkestrening, Kvamsgrindskolen og ha det fargerike mangfaldet som dei minoritetspr\u00e5kelege elevane representerer.", "Vi er s\u00e5 gamaldagse at vi synest at den norske einskapsskolen - der elevar fr\u00e5 alle sosiale lag og med ulike evner og f\u00f8resetnader - m\u00f8test i den same skolen og f\u00e5r den differensierte oppl\u00e6ring kvar einskild treng, er verdifull og b\u00f8r takast vare p\u00e5."]}, {"field": "category0", "value": "meninger"}, {"field": "contenthash", "value": "08b899da9acb47b8beae48d5ffadbc1e0a89f6c2db4fb6b4b2f48cf03494d1cb"}, {"field": "createtime", "value": "2017-04-30T19:42:07.000Z"}, {"field": "description", "value": "Som frittst\u00e5ande skole vil Gerhard Sch\u00f8nings skole ha fridom til \u00e5 drive ein god skole innanfor lov og l\u00e6replanar. Med flinkare elevar enn idag. Og med betre \u00f8konomi. Men slik blir det ikkje."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eff1e56a8828f93ca039a97556477fbe0a62d548.jpg?59063e0f"}, {"field": "dominantthumbnaildimensions", "value": "256x256"}, {"field": "heading", "value": "Sch\u00f8ning m\u00e5 bli privatskole igjen! -adressa.no"}, {"field": "id", "value": "eff1e56a8828f93ca039a97556477fbe0a62d548"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["skole innanfor lov", "offentleg skole", "skole", "frittst\u00e5ande skole", "elev"]}, {"field": "kw-entity", "value": ["kvamsgrindkollektivet", "avdeling", "kvamsgrindskolen", "skoleporten"]}, {"field": "kw-location", "value": ["rissa", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["john bauer", "gerhard sch\u00f8nings"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sch\u00f8ning m\u00e5 bli privatskole igjen!"}, {"field": "og-type", "value": "article"}, {"field": "og-url", "value": "http://www.adressa.no/meninger/article495573.ece"}, {"field": "pageclass", "value": ["article"]}, {"field": "publishtime", "value": "2005-04-21T13:24:00.000Z"}, {"field": "recs-articleid", "value": "2164760"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-04-21T13:24:00.000Z"}, {"field": "recs-rawtitle", "value": "Sch\u00f8ning m\u00e5 bli privatskole igjen! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Som frittst\u00e5ande skole vil Gerhard Sch\u00f8nings skole ha fridom til \u00e5 drive ein god skole innanfor lov og l\u00e6replanar. Med flinkare elevar enn idag. Og med betre \u00f8konomi. Men slik blir det ikkje."}, {"field": "thumbnail", "value": "http://content-thumbnail.cxpublic.com/content/thumbnail200x150/eff1e56a8828f93ca039a97556477fbe0a62d548.jpg?59063e0f"}, {"field": "thumbnailfullheightdimensions", "value": "200x1673"}, {"field": "timestamp", "value": "2017-04-30T19:42:07.000Z"}, {"field": "title", "value": "Sch\u00f8ning m\u00e5 bli privatskole igjen!"}, {"field": "url", "value": "http://www.adressa.no/meninger/article495573.ece"}, {"field": "urlhash", "value": "eff1e56a8828f93ca039a97556477fbe0a62d548"}], "score": 0.91181487, "siteId": "9222270286501375973", "id": "eff1e56a8828f93ca039a97556477fbe0a62d548"}

