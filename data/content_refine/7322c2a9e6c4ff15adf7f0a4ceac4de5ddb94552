{"fields": [{"field": "modifiedtime", "type": "time", "value": "2015-11-13T13:11:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Det hender noen sp\u00f8r Edvard Hoem om han har planer om \u00e5 trappe ned. Da blir han sint. Parerer gjerne med at han snarere skal trappe opp.", "- Jeg har mer overskudd og st\u00e5r friere som forteller enn noen gang. Det f\u00f8rste jeg gj\u00f8r n\u00e5r jeg st\u00e5r opp er \u00e5 skrive, og det er det siste jeg gj\u00f8r n\u00e5r jeg legger meg. Kjell Askildsen meldte at det var godt for ham \u00e5 v\u00e6re forfatter igjen, at det inneb\u00e6rer en tomhet i livet \u00e5 vite at en har skrevet sin siste bok. Den skj\u00f8nner jeg, sier Edvard Hoem over et sm\u00f8rbr\u00f8d p\u00e5 Bristol.", "Det \u00e5 bli intervjuet i bibliotekbaren p\u00e5 Hotel Bristol er ogs\u00e5 en del av \u00e5 v\u00e6re forfatter i Norge. Hoem st\u00e5r n\u00e5 foran en lanseringsmaraton for \u00abBror min p\u00e5 pr\u00e6rien\u00bb, som er en direkte fortsettelse p\u00e5 \u00abSl\u00e5ttekar i himmelen\u00bb som ble utgitt i fjor v\u00e5r. Han er spent p\u00e5 mottagelsen. Som alltid. Forgjengeren fikk sv\u00e6rt positiv respons b\u00e5de fra anmeldere og lesere. Bare det siste \u00e5ret har han hatt 60-70 arrangementer der han har m\u00f8tt engasjerte lesere over hele landet.", "S\u00e5nn har det v\u00e6rt siden \u00abMors og fars historie\u00bb. Da sluttet det \u00e5 v\u00e6re en barriere at han skriver p\u00e5 nynorsk.", "LES OGS\u00c5: Mors og fars historie live", "- \u00abSl\u00e5ttekar i himmelen\u00bb var et nytt l\u00f8ft. Jeg har tenkt p\u00e5 hvorfor den slo s\u00e5nn, og tror det er et vakum etter episke romaner. Det skrives mye knapp prosa om hverdagsliv i Norge. Mange savner de store brede fortellingene; der de kan gjenkjenne egne tanker om troskap og svik, plikt og dr\u00f8m, i mennesker som lever under andre livsvilk\u00e5r. Duun, Falkberget & Co produserte folkelesning av denne typen, n\u00e5 henvises leserne til krimlitteraturen eller oversatte forfattere for \u00e5 finne tilsvarende, sier Hoem.", "LES OGS\u00c5: Evig aktuell forestilling", "Hoem hadde tittelen til \u00abSl\u00e5ttekar i himmelen\u00bb klar for 15 \u00e5r siden, og sa den gang at romanen kom \u00e5ret etter. N\u00e5 er han glad for prosjektet ikke ble realisert. Han var ikke moden for denne historien f\u00f8r n\u00e5.", "Jeg hadde historien om min oldefar klar i hodet, om en mann som jobbet, slet og kultiverte sin jord i en mannsalder uten \u00e5 sitte igjen med noe, en mann som mistet kontaktet med alle sine fire s\u00f8nner.", "- Jeg hadde denne \u00ablille historien\u00bb, men den fungerte f\u00f8rst da jeg satte den i sammenheng med den \u00abstore historien\u00bb, den europeiske utvandringen til Amerika, sier Hoem. Begge romanene dikter videre p\u00e5 faktiske begivenheter og personer i Hoem-slekta. I den f\u00f8rste er oldefar Knut Hansen Nesje hovedperson, i den andre har hans s\u00f8nn Eilert hovedrollen. I den f\u00f8rste boka er hovedhandlingen i Romsdal, i den andre p\u00e5 pr\u00e6rien i Dakota og Canada.", "- Jeg er blitt spurt om det vil komme en tredje bok, og jeg har sagt tja og kanskje og vet ikke, men det er egentlig dumt \u00e5 lyve om dette. Det vil helst sikkert komme en tredje bok. Og kanskje en fjerde, og en femte. Jeg vil skrive om dette til jeg har fortalt historien ferdig, sier Hoem.", "LES OGS\u00c5: Hoems forrige bokserie var om Bj\u00f8rnstjerne Bj\u00f8rnson", "Hovedmotivet i de to f\u00f8rste b\u00f8kene er forholdet mellom far og s\u00f8nn spesielt, og mellom familiemedlemmer generelt. Det er b\u00f8ker om savn og sorg, om forholdet mellom ansvar og frihet. Hvor mye skylder vi v\u00e5re n\u00e6rmeste, hvor langt kan vi leve ut v\u00e5re dr\u00f8mmer?", "- Dette blir satt p\u00e5 spissen i denne tidsperioden. For foreldre var realiteten at om barna reiste kom de kanskje ikke tilbake igjen. Et farvel var et farvel for alltid. For barna ble sp\u00f8rsm\u00e5let etter hvert; skal jeg bli eller skal jeg reise tilbake?", "- Mens jeg jobbet med romanen fikk jeg an aha-opplevelse. Jeg skj\u00f8nte at den norske eldreomsorgen i velferdsstaten f\u00f8rst og fremst er en velsignelse for den yngste generasjonen. For de eldre inneb\u00e6rer det selvsagt trygghet, mens de yngre gis muligheten til \u00e5 realisere seg selv. De er fratatt et stort ansvar, og gitt en stor frihet, sier Hoem.", "Hovedpersonen i \u00abBror min p\u00e5 pr\u00e6rien\u00bb er Eilert, som er bror til Edvard Hoems bestefar. Eilert kom aldri tilbake til sin mor og far mens de levde, f\u00f8rst i 1956 var han tilbake i hjemtraktene i Romsdalen. For syv \u00e5r gamle Edvard var Eilert et 1,97 meter h\u00f8yt og 120 kilo tungt eventyr, som satte fart p\u00e5 fantasien. Eilert gjorde grandios entre i familiehjemmet og knipset en tikroning til Edvard, som kj\u00f8pte sitt f\u00f8rste kamera for Amerika-gaven.", "Historien om Eilert fikk etter hvert kj\u00f8tt p\u00e5 beinet, etter Edvards mange reiser til pr\u00e6rien i S\u00f8r-Dakota og Canada.", "- Den norske utvandringen til Canada er underfortalt, men det var faktisk 55 000 nordmenn som utvandret dit, sier Hoem. Det er ikke mange etterkommere etter familiens hans der n\u00e5, det er mer \u00e5 hente i Dakota. Folk som reiste s\u00f8kte samhold i den nye verden og klumpet seg sammen, stedsnavnene er til forveksling identiske med de en finner i topografien rundt Molde: Hustad, Aas, Hoem osv.", "- Hoem school var fortsatt i drift da jeg var der p\u00e5 1990-tallet, med norske og indianske elever. Indianerne var et problem, for de nektet \u00e5 bruke klokke. De kom p\u00e5 skolen n\u00e5r det falt dem inn, gjerne seint p\u00e5 kvelden, ler Hoem, som fikk et gjennombrudd i arbeidet med de to romanene da Eilerts datter overrakte ham alle brevene Knut Nesje skrev til s\u00f8nnen Eilert.", "- Brevene gir et godt inntrykk av min oldefar og livet hans, det er en stigende desperasjon i dem etter hvert som Knut innser at Eilert neppe kom tilbake, sier Hoem, som i tillegg til fokuset p\u00e5 hovedpersonene formidler det st\u00f8rre bildet av livsvilk\u00e5r b\u00e5de i landet utvandrerne kom fra og dit de kom. Han har jobbet mye med researchen; og etter hvert som historiene utviklet seg, m\u00e5 parallellen til v\u00e5r egen tid ha blitt p\u00e5trengende?", "- Det l\u00e5 ingen slik motivasjon bak, men tankene har meldt seg, ikke minst etter at situasjonen i Norge og Europa har tilspisset seg.", "- Det er mye som er likt da og n\u00e5?", "- Ja, og noe som er forskjellig. Syrerne i dag reiser ikke bare for \u00e5 finne en bedre fremtid, noen av dem flykter helt konkret fra bomberegn. Og ikke minst: de som utvandret til Amerika den gangen ble jo faktisk \u00f8nsket velkommen.", "- Det er krevende for mange \u00e5 ta stilling til situasjonen n\u00e5?", "- Ja, jeg er jo sosialist som bare det jeg, men om vi ser bort fra akutte n\u00f8dssituasjoner, er det \u00e5penbart at det m\u00e5 etableres nye spilleregler. Vi m\u00e5 v\u00e6re solidariske, men ikke v\u00e6re altruistiske - og for \u00e5 unng\u00e5 sterke interne konflikter i Norge, er det ogs\u00e5 viktig at vedtak er bredt forankret. Jeg var ikke akkurat med p\u00e5 \u00e5 stemme inn den regjeringen vi har n\u00e5, men jeg har respekt for hvordan de pr\u00f8ver p\u00e5 nettopp det.", "- Det er spennende tider. Og folk m\u00e5 skj\u00f8nne at uansett hva som skjer, s\u00e5 blir det ikke som det var. Dette vil forandre Norge, sl\u00e5r Edvard Hoem fast.", "Hvilken bok har inspirert deg mest?", "- Jeg har hatt sterke opplevelser med mange b\u00f8ker, men det var spesielt da jeg for f\u00f8rste gang leste Gabriel Garcia Marques' \u00ab100 \u00e5rs ensomhet\u00bb. Jeg leste fra morgen til kveld, glemte tid og rom, levde meg totalt inn i romanens univers.", "Hvilken film har du sett mer enn to ganger?", "\u2013  Ikke mange. Henning Carlsens \u00abSult\u00bb med Per Oscarsson i hovedrollen er den jeg kommer p\u00e5 i farten. Jeg har ikke s\u00e5 mye tid til film. Men kona ser gjerne film mens jeg skriver dagbok p\u00e5 kveldene.", "Hvilken musikk kobler du best av med?", "\u2013 Jeg h\u00f8res mest p\u00e5 klassisk eller jazz, er spesielt glad i fiolinkonserter. Jeg kan si jeg kobler best av til, eller kanskje snarere kobler meg mest p\u00e5, Bruchs fiolinkonserter.", "Hvilken kulturbegivenhet vil du helst glemme?", "\u2013 Ikke mye er like uutholdelig som d\u00e5rlig teater, da har jeg lyst til \u00e5 forlate teatret. Jeg tenker ikke mest p\u00e5 d\u00e5rlig spill eller regi, men teater uten substans.", "Hvilken kulturbegivenhet vil du gjerne oppleve?", "\u2013 I denne uka s\u00e5 jeg Ringsaker-operaens oppsetning av \u00abCarmen\u00bb, og det var en opplevelse. Da tenkte jeg at jeg er altfor lite p\u00e5 opera, b\u00e5de her hjemme og utenlands.", "Hvem vil du helst invitere p\u00e5 middag for to, og hva vil du servere?", "\u2013 Jeg har stor sans for Marie Blokhus, hun er en virkelig begavet skuespiller. Jeg har ikke s\u00e5 stort register p\u00e5 kj\u00f8kkenet, men er god p\u00e5 breiflabb. S\u00e5 det ville blitt det.", "Kulturminister for \u00e9n dag, hva ville du gjort?", "\u2013 Jeg er opptatt av bygningsvern, synes at det er noe vi b\u00f8r ta oss r\u00e5d til i Norge i dag. Det er mye som b\u00f8r rustes opp. Og; i den krevende situasjonen landet v\u00e5rt er inne i n\u00e5, burde vi etablert et migrasjonsuniversitet. Vi bruker mye tid og krefter p\u00e5 \u00e5 bekymre oss over hvordan samfunnet vil utvikle seg."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "91655d8e765f32b0cc0d71c788bd0e831c899ac0b958e3f8361e467c5fe6f54f"}, {"field": "createtime", "value": "2016-11-16T11:53:23.000Z"}, {"field": "description", "value": "Flyktningestr\u00f8mmen vil f\u00f8re til at Norge endres for alltid. Akkurat som b\u00e5de Europa og Amerika forandret seg etter utvandringen fra Europa p\u00e5 1800-tallet."}, {"field": "dominantimage", "value": "http://www.adressa.no/pluss/kultur/article11802084.ece/iki447/ALTERNATES/w980-default/Hoem1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7322c2a9e6c4ff15adf7f0a4ceac4de5ddb94552.jpg?59592b87"}, {"field": "dominantthumbnaildimensions", "value": "300x169"}, {"field": "heading", "value": ["Den gang det var nordmenn som dro -adressa.no", "M\u00f8ter entusiastiske lesere", "Sug etter episke fortellinger", "Ikke moden f\u00f8r n\u00e5", "Vil komme flere b\u00f8ker i serien", "Hva skylder vi v\u00e5re n\u00e6rmeste?", "Magisk barndomsm\u00f8te med Eilert", "Livet p\u00e5 Hoem school", "En tilspisset situasjon", "7 sp\u00f8rsm\u00e5l"]}, {"field": "id", "value": "7322c2a9e6c4ff15adf7f0a4ceac4de5ddb94552"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["utvandret", "tredje bok", "fars historie", "fars", "romanen", "historie", "live", "bok"]}, {"field": "kw-entity", "value": ["per oscarsson", "hotel bristol", "romsdal", "falkberget", "bj\u00f8rnstjerne bj\u00f8rnson", "eilert", "norge og europa", "europa og amerika", "mors", "knut", "bruchs", "aas", "s\u00f8r-dakota og canada", "sl\u00e5ttekar", "dakota og canada", "romsdalen", "sult", "bror", "carmen"]}, {"field": "kw-location", "value": ["europa", "dakota", "canada", "amerika", "ringsaker", "norge", "molde"]}, {"field": "kw-pageclass", "value": "article"}, {"field": "kw-person", "value": ["henning carlsens", "edvard hoem", "knut nesje", "marie blokhus", "knut hansen nesje", "kjell askildsen", "gabriel garcia marques"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11802084.ece/iki447/ALTERNATES/w980-default/Hoem1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den gang det var nordmenn som dro"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2015/11/13/Den-gang-det-var-nordmenn-som-dro-11802085.ece"}, {"field": "pageclass", "value": ["article"]}, {"field": "publishtime", "value": "2015-11-13T12:44:47.000Z"}, {"field": "recs-articleid", "value": "11802085"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-11-13T12:44:47.000Z"}, {"field": "recs-rawtitle", "value": "Den gang det var nordmenn som dro -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Flyktningestr\u00f8mmen vil f\u00f8re til at Norge endres for alltid. Akkurat som b\u00e5de Europa og Amerika forandret seg etter utvandringen fra Europa p\u00e5 1800-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/7322c2a9e6c4ff15adf7f0a4ceac4de5ddb94552.jpg?59592b87"}, {"field": "thumbnailfullheightdimensions", "value": "200x2137"}, {"field": "timestamp", "value": "2017-07-02T17:21:11.000Z"}, {"field": "title", "value": "Den gang det var nordmenn som dro"}, {"field": "url", "value": "http://www.adressa.no/pluss/kultur/2015/11/13/Den-gang-det-var-nordmenn-som-dro-11802085.ece"}, {"field": "urlhash", "value": "7322c2a9e6c4ff15adf7f0a4ceac4de5ddb94552"}], "score": 0.3498274, "siteId": "9222270286501375973", "id": "7322c2a9e6c4ff15adf7f0a4ceac4de5ddb94552"}

