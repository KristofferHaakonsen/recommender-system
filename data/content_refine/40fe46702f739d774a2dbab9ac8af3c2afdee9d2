{"fields": [{"field": "modifiedtime", "type": "time", "value": "2015-04-23T12:13:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "\u00abJordens Salt\u00bb ble nominert til Oscar for beste dokumentar, og kan fra fredag sees p\u00e5 norsk kino sammen med vinneren i kategorien, \u00abCitizenfour\u00bb om Edward Snowden. Til sammen er de to filmene lysende eksempel p\u00e5 dokumentarfilmens muligheter, kraft og enorme spennvidde.", "\u00abCitizenfour\u00bb er en nedsl\u00e5ende, rystende film om det moderne overv\u00e5kningssamfunnet, en konspirasjonsthriller fra virkeligheten, hvor fortellingen er viktigere enn bildene. \u00abJordens Salt\u00bb er i motsatt ende av skalaen: En reise i bilder, historier og mennesker, tidvis visuelt blendende. Til \u00e5 v\u00e6re en film om en fotograf som har dokumentert n\u00f8d og lidelse p\u00e5 det mest hjerteskj\u00e6rende, er \u00abJordens Salt\u00bb en forbl\u00f8ffende oppl\u00f8ftende film, med et slags budskap om at det faktisk er mulig \u00e5 gj\u00f8re verden bedre.", "Filmen er regissert av Wim Wenders og Salgados s\u00f8nn Juliano Ribeiro Salgado. Den preges litt av at den p\u00e5 uvant vis blir begges fortelling, med to fortellere med vidt forskjellig perspektiv. Noen vil innvende at det gj\u00f8r filmen sprikende, men det er ogs\u00e5 med p\u00e5 \u00e5 gi filmen noe av dens s\u00e6rpreg, i veksling mellom svart-hvitt og farger, mellom blikk p\u00e5 og historier om noen av Salgados mest kjente bilder, og fors\u00f8k p\u00e5 \u00e5 fange ham i jakt p\u00e5 bilder.", "Musikken til Laurent Petitgand og bildene til Hugo Barbier og Salgado jr. bygger s\u00e5 godt opp om hovedpersonen, hans kunst og hans historie at \u00abJordens Salt\u00bb blir av de f\u00e5 filmene fra Wenders h\u00e5nd etter 1980-tallet som er p\u00e5 niv\u00e5 med hans beste. Som forrige film han lyktes omtrent like godt med, \u00abPina\u00bb, er det snakk om et dokumentarisk kunstnerportrett om en kunstner han har et sterkt forhold til.", "\u00abJordens Salt\u00bb er ikke bare et portrett av en fascinerende verdensmann, med bilder og historier som gj\u00f8r kunstnerportrettet spesielt godt egnet for kino. Filmen presenterer ogs\u00e5 et verdensbilde og m\u00f8ter med mennesker i ekstreme situasjoner eller p\u00e5 spesielle steder, som til sammen gj\u00f8r filmen til en reise i landskap og skjebner.", "Til \u00e5 v\u00e6re en film om en mann som med sitt kamera har dokumentert noen av verdens verste katastrofer, gjennom ikoniske bilder, overrasker \u00abThe Salt Of The Earth\u00bb med et perspektiv p\u00e5 framtid og utvikling som gj\u00f8r filmen til mye mer enn tilbakeblikk p\u00e5 en fotokunstners bilder og verdenssyn.", "Salgados empatiske blikk formidles ikke bare i m\u00f8te med mennesker, men ogs\u00e5 med naturen. Et storstilt \u00f8kologisk prosjekt i Brasil l\u00f8ftes fram som en viktig del av livsverket. Et livsverk med kamera hvor natur, kultur og mennesker ikke bare kan f\u00e5 fram det verste, men ogs\u00e5 det beste i oss.", "Anmeldt av TERJE EIDSV\u00c5G"]}, {"field": "category0", "value": "kultur"}, {"field": "contenthash", "value": "e7f5f9cee5a036f32a023630b6b3c1757f2226522963ced74a27dc3554d1eb39"}, {"field": "createtime", "value": "2015-04-23T10:14:46.000Z"}, {"field": "description", "value": "Wim Wenders portrett av den brasilianske fotografen Sebasti\u00e3o Salgado er et lysende, oppl\u00f8ftende kunstnerportrett."}, {"field": "dominantimage", "value": "http://www.adressa.no/kultur/article10882270.ece/hcg2tp/ALTERNATES/w980-default/JordensSalt52.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/40fe46702f739d774a2dbab9ac8af3c2afdee9d2.jpg?594534b9"}, {"field": "dominantthumbnaildimensions", "value": "300x169"}, {"field": "heading", "value": "Mesterlig om mesterfotograf -adressa.no"}, {"field": "id", "value": "40fe46702f739d774a2dbab9ac8af3c2afdee9d2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["bilder", "film"]}, {"field": "kw-entity", "value": ["citizenfour", "oscar", "jordens salt", "salgados", "hugo barbier og salgado", "pina", "the salt of the earth", "wim wenders og salgados", "wim wenders", "wenders"]}, {"field": "kw-location", "value": "brasil"}, {"field": "kw-pageclass", "value": "article"}, {"field": "kw-person", "value": ["edward snowden", "hugo barbier", "laurent petitgand", "juliano ribeiro salgado", "sebasti\u00e3o salgado"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10882270.ece/hcg2tp/ALTERNATES/w980-default/JordensSalt52.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mesterlig om mesterfotograf"}, {"field": "og-type", "value": "article"}, {"field": "og-url", "value": "http://www.adressa.no/kultur/article10882272.ece"}, {"field": "pageclass", "value": ["article"]}, {"field": "publishtime", "value": "2015-04-23T11:10:12.000Z"}, {"field": "recs-articleid", "value": "10882272"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-04-23T11:10:12.000Z"}, {"field": "recs-rawtitle", "value": "Mesterlig om mesterfotograf -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Wim Wenders portrett av den brasilianske fotografen Sebasti\u00e3o Salgado er et lysende, oppl\u00f8ftende kunstnerportrett."}, {"field": "thumbnail", "value": "http://content-thumbnail.cxpublic.com/content/thumbnail200x150/40fe46702f739d774a2dbab9ac8af3c2afdee9d2.jpg?594534b9"}, {"field": "thumbnailfullheightdimensions", "value": "200x1439"}, {"field": "timestamp", "value": "2017-06-17T13:55:05.000Z"}, {"field": "title", "value": "Mesterlig om mesterfotograf"}, {"field": "url", "value": "http://www.adressa.no/kultur/article10882272.ece"}, {"field": "urlhash", "value": "40fe46702f739d774a2dbab9ac8af3c2afdee9d2"}], "score": 0.7644554, "siteId": "9222270286501375973", "id": "40fe46702f739d774a2dbab9ac8af3c2afdee9d2"}

