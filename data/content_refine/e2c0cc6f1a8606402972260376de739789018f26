{"fields": [{"field": "modifiedtime", "type": "time", "value": "2016-11-30T13:54:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "svanhild naterstad"}, {"field": "body", "value": ["Saken oppdateres.", "Inntil for fire og et halvt \u00e5r siden var de en alminnelig aktiv familie. Da ble firebarnsmor Vibeke Hansbakk plutselig syk.", "\u2013 En dag v\u00e5knet jeg ute av stand til \u00e5 komme meg opp av sengen. Legen konkluderte med at jeg var utbrent, og ga beskjed om at jeg skulle hvile. Jeg hadde hatt flere infeksjoner i forkant, og hadde en periode lammelser p\u00e5 h\u00f8yre side av kroppen.", "Selv er hun ikke i tvil om at hun er en av de 10-18\u00bf000 nordmennene som lider av kronisk utmattelsesyndrom.", "Vibeke har hvilt siden vinteren 2004, men blir bare verre. Fastlegen har henvist henne til utredning to ganger. I juni 2007 fikk hun svar om at hun var satt p\u00e5 \u00abuprioritert venteliste\u00bb, det samme fikk hun i april 2008. Hun venter ogs\u00e5 p\u00e5 utredning hos nevrolog. I brev fra sykehuset i november 2007, fikk hun beskjed om at ventetiden var ca 12 m\u00e5neder.", "\u2013 Av og til er jeg s\u00e5 d\u00e5rlig at jeg ikke klarer \u00e5 snakke. Jeg har vondt overalt og g\u00e5r med en konstant bankef\u00f8lelse i hele kroppen. Hvis noen kommer borti meg, kjennes det som jeg f\u00e5r juling, forteller hun.", "En etter en er ungene ogs\u00e5 blitt syke. Da Victoria var ni \u00e5r ble hun syk med halsbetennelse. Hun fikk en rekke antibiotikakurer uten \u00e5 bli skikkelig frisk. I januar fikk hun diagnosen RS-virus og kyssesyke.", "\u2013 Den vinteren og den neste, en periode p\u00e5 halvannet \u00e5r, kan jeg telle p\u00e5 fingrene hvor mange timer hun var p\u00e5 skolen. Hun var svimmel, kvalm og hadde vondt i hodet, forteller moren.", "I perioder var Victoria s\u00e5 svak at hun m\u00e5tte mates. En kald vinterdag kom hun hjem og fortalte at hun hadde m\u00e5ttet legge seg til \u00e5 hvile p\u00e5 en benk i skoleg\u00e5rden: \u00abDet var kaldt, men jeg var for sliten til \u00e5 reise meg opp\u00bb.", "\u2013 Victorias fantastiske l\u00e6rer mente vi m\u00e5tte f\u00e5 hjemmeundervisning til henne. Vi s\u00f8kte, men dav\u00e6rende rektor sa nei. Fordi hun ikke hadde en diagnose, var det umulig \u00e5 f\u00e5 st\u00f8tte.", "Legene tok pr\u00f8ver uten at de fant noe fysisk galt med Victoria. Deretter bar det til utredning hos barne- og ungdomspsykiatrien, der hun gikk i samtaler for \u00e5 finne ut om det var psykiske \u00e5rsaker til at Victoria var d\u00e5rlig.", "\u2013 Samtalene var kjempefine, men de konkluderte med at plagene ikke hadde noen psykologisk forklaring.", "Dermed mente skolen det m\u00e5tte v\u00e6re noe galt i hjemmet. Rektor sendte bekymringsmelding til barnevernet om at Vibeke ikke tok ansvar for \u00e5 f\u00e5 barna av g\u00e5rde til skolen.", "\u2013 Vi f\u00f8lte oss veldig mistenkeliggjort. Som om de trodde vi bare satt hjemme og drakk \u00f8l og r\u00f8ykte hasj. Men de fant ingenting. Jeg drikker overhode ikke alkohol, vi sl\u00e5r ikke barna, sier Vibeke.", "\u2013 De mente moren sviktet fordi hun ikke sendte datteren til skolen. Da l\u00e5 Victoria hjemme s\u00e5 d\u00e5rlig at hun ikke kunne sitte oppreist, forteller Michael.", "\u2013 De bekymrer seg for at ikke barna kommer seg p\u00e5 skolen, og lurer p\u00e5 hvorfor vi ikke sender dem. Vi bekymrer oss for at barna ikke kommer seg p\u00e5 skolen, og ber om hjelp og tilrettelegging for dette. Vi f\u00e5r ikke denne hjelpen. Dermed f\u00e5r barna mer frav\u00e6r og vi mer pes fra barne og familietjenesten, istedet for hjelp.", "Etter en rekke unders\u00f8kelser fikk Victoria i 2006 diagnosen \u00abkronisk utmattelsessyndrom etter kyssesyke\u00bb, som den eneste i familien.", "Det er godt dokumentert at det er en viss overhyppighet av ME i familier, men uvisst om forklaringen er genetisk eller sosial.", "\u00c9n etter \u00e9n har de tre andre barna hatt tilsvarende sykdomshistorier som Victoria. Det starter med en halsbetennelse, og ettersom antibiotikakurer ikke gj\u00f8r dem friske, har de etter m\u00e5neders hangling f\u00e5tt diagnosen mononukleose, kyssesyke. Da vi bes\u00f8ker familien er to av fire barn hjemme. Eldstemann, Christian (19), ligger inne p\u00e5 rommet sitt og hviler.", "\u2013 Han sover 14 til 24 timer i d\u00f8gnet, i en tung, n\u00e6rmest komaliknende, s\u00f8vn, forteller moren.", "Christian har v\u00e6rt syk siden september i fjor og m\u00e5tte gi opp siste \u00e5ret p\u00e5 By\u00e5sen videreg\u00e5ende. Uten en diagnose, er det ingen hjelp \u00e5 f\u00e5.", "\u2013 Han er ung, og trenger hjelp til \u00e5 komme tilbake til livet. Holdningen vi m\u00f8tte p\u00e5 skolen var at \u00aballe er tr\u00f8tte om morgenen, og at det bare var \u00e5 stramme seg opp\u00bb.", "Alexandra (7) fikk p\u00e5vist kyssesyke i desember 2007. Fra \u00e5 ha v\u00e6rt en aktiv jente, ble dagene preget av hodepine, kvalme og svimmelhet. I dag t\u00e5ler hun ikke lyder.", "Siden mars har familien fors\u00f8kt \u00e5 f\u00e5 henne lagt inn p\u00e5 barneavdelingen for utredning. Timen hun var satt opp til denne uka ble utsatt til slutten av september.", "Da hun gikk p\u00e5 B\u00f8rsa barneskole ba familien om at hun skulle f\u00e5 en assistent, men uten at hun har en diagnose ville ikke skolen innvilge det.", "N\u00e5 har familien tatt begge jentene ut av skolen p\u00e5 B\u00f8rsa og Buvik. Den ble for stor og st\u00f8yende.", "\u2013 Begge trives veldig godt p\u00e5 Nidelven private skole, der klassene er sm\u00e5 og fleksibiliteten stor. N\u00e5r omgivelsene er rolige, orker de lengre skoledager, forteller moren.", "Daniel (16) fikk kyssesyken samtidig med lilles\u00f8ster Alexandra.", "\u2013 Gerhard Sch\u00f8nning skole, der Daniel gikk fram til sommeren, har v\u00e6rt storartet. De sa det var positivt for hver time han klarte \u00e5 komme.", "Etter sommeren begynte Daniel p\u00e5 Melhus videreg\u00e5ende og hittil har han klart \u00e5 v\u00e6re p\u00e5 skolen hver dag.", "N\u00e5 er ogs\u00e5 barnas stefar, Michael Almli, sykmeldt.", "\u2013 Han har jo i realiteten 200 prosent stilling, sier Vibeke Hansbakk og kikker bort p\u00e5 ektemannen. I tillegg til full jobb som it-konsulent i Hemit, er det Almli som tar seg av s\u00e5 \u00e5 si alt av husarbeid i eneboligen i Buvika.", "\u2013 Ingen andre klarer \u00e5 gj\u00f8re noe. N\u00e5r Vibeke f\u00f8ler seg litt bedre gj\u00f8r hun husarbeid, fordi hun har s\u00e5 d\u00e5rlig samvittighet. Resultatet er at hun dagen etter er helt sl\u00e5tt ut, forteller Almli.", "Fordi han ikke er barnas biologiske far, har han imidlertid ikke krav p\u00e5 sykedager. I en kort periode fikk han innvilget omsorgsl\u00f8nn tre timer i uka, en dr\u00f8y hundrelapp per time.", "\u2013 Det er han som er den daglige omsorgspersonen for barna. Ford jeg selv er s\u00e5 svak, og hukommelsen min s\u00e5 d\u00e5rlig, bruker han feriedagene sine for \u00e5 v\u00e6re med til lege og sykehus, utallige samtaler med skolene og barne- og familietjenesten, sier Vibeke.", "\u00abJeg skulle \u00f8nske det var mulig \u00e5 ta en spr\u00f8yte, og ta litt av mitt blod og gi det til de som ikke forst\u00e5r, s\u00e5 de kunne f\u00f8lt p\u00e5 hvordan jeg har det. I en uke, men ikke lenger, for det unner jeg ingen. Da kanskje jeg kunne f\u00e5tt forst\u00e5else!\u00bb, utbr\u00f8t Victoria her om dagen.", "\u2013 Det verste er \u00e5 oppleve at folk ikke tror oss. Ingen forst\u00e5r hvordan vi har det, sier Vibeke.", "Som f\u00f8lge av all sykdommen er familien blitt mer og mer isolert.", "\u2013 Folk trekker seg unna. Mange tror nok bare vi er late, eller ikke gidder \u00e5 ta kontakt, men det er kreftene som ikke strekker til, sier Vibeke."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "c8f25fa8fb93dc7e8e2a2c1bdc66108039bb160dfd4f1d77e878ee6c9bb08294"}, {"field": "createtime", "value": "2017-04-30T08:38:30.000Z"}, {"field": "description", "value": "Mor og fire barn er rammet av kronisk utmattelsessyndrom (ME) etter kyssesyke. Fordi det tar s\u00e5 lang tid \u00e5 f\u00e5 stilt diagnoser, er det lite hjelp \u00e5 f\u00e5. I stedet for hjelp, m\u00f8ter de mistro."}, {"field": "dominantimage", "value": "http://www.adressa.no/incoming/article1264292.ece5/ALTERNATES/w980-default/me34"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e2c0cc6f1a8606402972260376de739789018f26.jpg?597f0dc0"}, {"field": "dominantthumbnaildimensions", "value": "300x169"}, {"field": "heading", "value": ["Hele familien rammet av utmattelse -adressa.no", "M\u00e5tte mates", "Mistenkeliggjort", "Ingen hjelp uten diagnose", "Byttet skole", "F\u00e5r ikke sykedager", "Liten forst\u00e5else"]}, {"field": "id", "value": "e2c0cc6f1a8606402972260376de739789018f26"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "dokument"]}, {"field": "kw-classification", "value": "health-and-fitness"}, {"field": "kw-company", "value": "ford"}, {"field": "kw-concept", "value": ["kronisk utmattelsessyndrom", "familie", "familien rammet", "barn", "skole", "diagnose", "dag", "hjelp"]}, {"field": "kw-entity", "value": ["victoria", "hemit", "by\u00e5sen", "christian", "b\u00f8rsa og buvik", "nidelven", "b\u00f8rsa", "buvika"]}, {"field": "kw-location", "value": ["daniel", "melhus", "alexandra"]}, {"field": "kw-pageclass", "value": "article"}, {"field": "kw-person", "value": ["vibeke hansbakk", "michael almli", "gerhard sch\u00f8nning"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1264292.ece5/ALTERNATES/w980-default/me34"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hele familien rammet av utmattelse"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/2008/09/05/Hele-familien-rammet-av-utmattelse-1494404.ece"}, {"field": "pageclass", "value": ["article"]}, {"field": "publishtime", "value": "2008-09-05T05:09:04.000Z"}, {"field": "recs-articleid", "value": "1494404"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-09-05T05:09:04.000Z"}, {"field": "recs-rawtitle", "value": "Hele familien rammet av utmattelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Mor og fire barn er rammet av kronisk utmattelsessyndrom (ME) etter kyssesyke. Fordi det tar s\u00e5 lang tid \u00e5 f\u00e5 stilt diagnoser, er det lite hjelp \u00e5 f\u00e5. I stedet for hjelp, m\u00f8ter de mistro."}, {"field": "thumbnail", "value": "http://content-thumbnail.cxpublic.com/content/thumbnail200x150/e2c0cc6f1a8606402972260376de739789018f26.jpg?597f0dc0"}, {"field": "thumbnailfullheightdimensions", "value": "200x2184"}, {"field": "timestamp", "value": "2017-07-31T11:00:16.000Z"}, {"field": "title", "value": "Hele familien rammet av utmattelse"}, {"field": "url", "value": "http://www.adressa.no/nyheter/dokument/2008/09/05/Hele-familien-rammet-av-utmattelse-1494404.ece"}, {"field": "urlhash", "value": "e2c0cc6f1a8606402972260376de739789018f26"}], "score": 0.49624577, "siteId": "9222270286501375973", "id": "e2c0cc6f1a8606402972260376de739789018f26"}

