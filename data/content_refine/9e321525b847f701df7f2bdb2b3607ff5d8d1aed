{"fields": [{"field": "modifiedtime", "type": "time", "value": "2015-04-25T09:26:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Mandag kommer Blur med nytt album, det f\u00f8rste siden 2003 og det f\u00f8rste siden 1999 med alle fire originalmedlemmene p\u00e5 plass.", "LES ANMELDELSE: Detaljene imponerer i Blur-comeback", "Begivenheten (for det er selvsagt en begivenhet) har utl\u00f8st en del mimring, og musikkredaksjonen har diskutert seg fram til tolv sanger vi mener kan st\u00e5 som bandets beste \u00f8yeblikk.", "En del er selvsagt fra tiden tidlig p\u00e5 90-tallet da de hadde posisjon som britpopens faneb\u00e6rere sammen med f\u00f8rst og fremst Oasis, og med band som Pulp og Suede halsende like bak. Men ogs\u00e5 flere sanger fra etter 1997, da bandet oppfant seg selv p\u00e5 nytt som et kunstpop-band med til dels skarpe og krevende musikalske u-svinger.", "V\u00e5re tolv Blur-favoritter f\u00f8lger under, i kronologisk rekkef\u00f8lge.", "H\u00f8r lista: Spotify (ogs\u00e5 til h\u00f8yre for saken) / Wimp / Tidal / YouTube", "\u00abThere's No Other Way\u00bb (1991)", "Blurs debutalbum \u00abLeisure\u00bb kom egentlig litt for seint til \u00e5 profittere p\u00e5 madchester/danseindie-b\u00f8lgen. Men denne, bandets f\u00f8rste topp ti-hit, er en meget god etteranmelding som samtidig hinter mot den neste britiske popgullalder - der Blur skulle danne fortroppen.", "\u00abSing\u00bb (1991)", "En annerledesl\u00e5t p\u00e5 joviale \u00abLeisure\u00bb. Drives framover av hamrende, mollstemt og resignert piano, og sklir ut i st\u00f8y som skulle peke fram mot senere eskapader. Ble oppsiktsvekkende flott l\u00f8ftet fram p\u00e5 lydsporet til \u00abTrainspotting\u00bb, 90-tallets kanskje mest tids\u00e5nddefinerende film.", "\u00abStar Shaped\u00bb (1993)", "P\u00e5 oppf\u00f8lgeren \u00abModern Life is Rubbish\u00bb begynte bandet for alvor \u00e5 meisle ut sound og tematikk som i ettertid framst\u00e5r som noe av en referanse for b\u00e5de dem selv og andre. Plata st\u00e5r i dag sterkere som album enn l\u00e5t for l\u00e5t, men denne melodien er like stram og effektig som den viser en sjelden dristighet i refrenget. Det trallevennlige obo-mellomspillet gir hint mot bandets evne til \u00e5 appellere bredt.", "\u00abEnd of a Century\u00bb (1994)", "Farlig n\u00e6r en perfekt popl\u00e5t, der den opererer i skj\u00e6ringspunktet mellom en superfengende melodi og en tekst som med sin millenniumsangst tok tids\u00e5nden p\u00e5 pulsen.", "\u00abParklife\u00bb (1994)", "Bandet p\u00e5 h\u00f8yden av sin britishness. Tittell\u00e5ten p\u00e5 bandets st\u00f8rste og mest betydningsfulle album er n\u00e6rmest en sketsj der bandet f\u00e5r god hjelp av skuespiller (\u00abQuadrophenia\u00bb), mod-ikon og ikke minst cockney Phil Daniels. Men for et refreng!", "\u00abThis is a Low\u00bb (1994)", "\u00abAnd into the sea / goes pretty England and me\u00bb . En av bandets tre virkelig store ballader, som kombinerer livstr\u00f8tt resignasjon med et bokstavelig talt h\u00e5rreisende refrengl\u00f8ft.", "\u00abCountry House\u00bb (1995)", "Kokainet oversv\u00f8mte etter hvert britpopen, og gjorde mange band og plater ut\u00e5lelig selvtilfredse og oppbl\u00e5ste. For Blurs del kulminerte utviklingen med \u00abThe Great Escape\u00bb, et album \u00e5penbart ment \u00e5 v\u00e6re et slags magnum opus, et \u00abParklife\u00bb p\u00e5 steroider, men som i stedet ble masete, h\u00e5nlig, karikert og tegneserieaktig. Men plata hadde to signall\u00e5ter som ikke lar seg overse: \u00abCountry House\u00bb er en ekstremt fengende popl\u00e5t - s\u00e5 fjollete at den ikke kan tas seri\u00f8st nok til \u00e5 mislike. Blir med litt ogs\u00e5 fordi den representerer et ytterpunkt i bandets karriere og uttrykk. Ble gitt ut p\u00e5 singel samme dag som Oasis' \u00abRoll With It\u00bb, og vant fortjent duellen da den gikk rett inn p\u00e5 f\u00f8rsteplass. Like fortjent var det imidlertid at Oasis vant albumduellen senere samme \u00e5r.", "\u00abThe Universal\u00bb (1995)", "Fra samme album kommer denne. \u00abThe Universal\u00bb er en rystende sterk ballade som drypper av paranoia og undergangsangst, understreket av en Clockwork Orange-inspirert video.", "\u00abBeetlebum\u00bb (1997)", "Blur tok sin krappeste kunstneriske sving i karrieren da de ga ut albumet \u00abBlur\u00bb, en r\u00f8ff og nedstrippa reaksjon p\u00e5 den svulstige selvgodheten fra \u00abThe Great Escape\u00bb. Dette var f\u00f8rste singel ut, basert p\u00e5 et huggende kvasst Coxon-riff var den et tydelig signal om at festen var over og at vi hadde med et ganske annet beist \u00e5 gj\u00f8re.", "\u00abSong 2\u00bb (1997)", "Woo-hoo!!! 90-tallets st\u00f8rste poge-klassiker, ved siden av Nirvanas \u00abSmells Like Teen Spirit\u00bb og Rage Against the Machines \u00abKilling in the Name\u00bb. Har du ikke slengt deg med hode og skulder f\u00f8rst inni andre folk til denne, har du vokst opp et helt annet ti\u00e5r.", "\u00abTender\u00bb (1999)", "Overrasket alle da den kom p\u00e5 singel. Nesten \u00e5tte minutter rustikk og repetitiv leirb\u00e5lsgospel, anyone? Men med sine hypnotiske, nesten \u00abHey Jude\u00bb-aktige kvaliteter endte den opp som et uhyre vellykket singelvalg. Etter dette l\u00e5 alle veier \u00e5pne.", "\u00abCoffee & TV\u00bb (1999)", "Store deler av \u00ab13\u00bb er lyden av et band i vid\u00e5pent eksperimenteringsmodus, med sterkt delte meninger om platas kvalitet og verdi som resultat. Men alle, selv de som syntes det kunne bli litt vel mye kunstrock p\u00e5 vranga i denne perioden, liker snertne \u00abCoffee And TV\u00bb."]}, {"field": "category0", "value": "kultur"}, {"field": "contenthash", "value": "f8da54d9c87ef401cf0cdb869e6dca2725d0b181b3cadae355b48cb3577bbbda"}, {"field": "createtime", "value": "2017-02-20T13:09:56.000Z"}, {"field": "description", "value": "Tolv grunner til at Blur er et av de beste popbandene fra de 25 siste \u00e5rene. Husker du disse?"}, {"field": "dominantimage", "value": "http://www.adressa.no/incoming/article10887261.ece/qthv55/ALTERNATES/w980-default/Blur%20Rubbish.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9e321525b847f701df7f2bdb2b3607ff5d8d1aed.jpg?59524280"}, {"field": "dominantthumbnaildimensions", "value": "300x169"}, {"field": "heading", "value": "Tolv magiske Blur-\u00f8yeblikk -adressa.no"}, {"field": "id", "value": "9e321525b847f701df7f2bdb2b3607ff5d8d1aed"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "wimp"}, {"field": "kw-concept", "value": ["the", "bandet", "album"]}, {"field": "kw-entity", "value": ["the great escape", "modern life", "shaped", "roll with it", "blur", "rage against the machines", "pulp og suede", "coffee and tv", "coxon", "house", "hey jude", "rage against", "low", "trainspotting", "killing in the name", "parklife", "no other way", "nirvanas", "rubbish", "clockwork orange", "quadrophenia", "smells like teen spirit", "leisure", "universal"]}, {"field": "kw-location", "value": ["oasis", "england", "century"]}, {"field": "kw-pageclass", "value": "article"}, {"field": "kw-person", "value": "phil daniels"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article10887261.ece/qthv55/ALTERNATES/w980-default/Blur%20Rubbish.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tolv magiske Blur-\u00f8yeblikk"}, {"field": "og-type", "value": "article"}, {"field": "og-url", "value": "http://www.adressa.no/kultur/article10886600.ece"}, {"field": "pageclass", "value": ["article"]}, {"field": "publishtime", "value": "2015-04-24T16:27:30.000Z"}, {"field": "recs-articleid", "value": "10886600"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-04-24T16:27:30.000Z"}, {"field": "recs-rawtitle", "value": "Tolv magiske Blur-\u00f8yeblikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Tolv grunner til at Blur er et av de beste popbandene fra de 25 siste \u00e5rene. Husker du disse?"}, {"field": "thumbnail", "value": "http://content-thumbnail.cxpublic.com/content/thumbnail200x150/9e321525b847f701df7f2bdb2b3607ff5d8d1aed.jpg?59524280"}, {"field": "thumbnailfullheightdimensions", "value": "200x1762"}, {"field": "timestamp", "value": "2017-06-27T11:33:20.000Z"}, {"field": "title", "value": "Tolv magiske Blur-\u00f8yeblikk"}, {"field": "url", "value": "http://www.adressa.no/kultur/article10886600.ece"}, {"field": "urlhash", "value": "9e321525b847f701df7f2bdb2b3607ff5d8d1aed"}], "score": 0.82594585, "siteId": "9222270286501375973", "id": "9e321525b847f701df7f2bdb2b3607ff5d8d1aed"}

