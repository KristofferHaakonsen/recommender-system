{"fields": [{"field": "modifiedtime", "type": "time", "value": "2013-10-30T17:57:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gro str\u00f8msheim", "klikk.no"]}, {"field": "body", "value": ["Saken oppdateres.", "Nybakte foreldre sover i snitt litt over fem timer per natt i l\u00f8pet av barnets f\u00f8rste leve\u00e5r.", "Det viser en unders\u00f8kelse utf\u00f8rt av det engelske firmaet Ergoflex.", "Fem timer nattes\u00f8vn er hele tre timer mindre enn de anbefalte \u00e5tte timene per natt.", "Det vil si at i l\u00f8pet av ett \u00e5r, mister en nybakt mor eller far hele 1055 timer med s\u00f8vn \u2013 noe som tilsvarer 44 d\u00f8gn eller dr\u00f8yt seks uker.", "LES: Her er tipsene for \u00e5 overleve dagen med bare tre timers s\u00f8vn.", "1800 personer i Storbritannia har svart p\u00e5 unders\u00f8kelsen, som omtales i avisen Daily Mail.", "De nybakte foreldrene oppgir mating om natta (62 prosent) som den hyppigste \u00e5rsaken til at de v\u00e5knet.", "57 prosent sier de blir vekket av at babyen gr\u00e5ter eller v\u00e5kner. 45 prosent sier de v\u00e5kner fordi de er bekymret for babyen og 34 prosent sliter med \u00e5 f\u00e5 sovne.", "27 prosent sier de sover for lite fordi de prioriterer \u00e5 f\u00e5 gjort husarbeid og lignende mens babyen sover.", "Det er t\u00f8ft \u00e5 bli mamma, men det finnes r\u00e5d.", "Slik takler du babysjokket.", "- Det er klart det er en stor omveltning \u00e5 f\u00e5 et spedbarn i huset. De fleste foreldre sover ikke sammenhengende hele natten de f\u00f8rste m\u00e5nedene, sier helses\u00f8ster og f\u00f8rstelektor Nina Misv\u00e6r til klikk.no .", "Hun mener det er lurt \u00e5 v\u00e6re forberedt p\u00e5 at barnet har en uregelmessig d\u00f8gnrytme de f\u00f8rste to-tre m\u00e5nedene.", "- Jeg mener alt er lov de f\u00f8rste m\u00e5nedene, da kan du eventuelt amme, bysse eller b\u00e6re barnet for \u00e5 f\u00e5 det til \u00e5 sove. Kutt gjerne ned p\u00e5 bes\u00f8kene, ikke ha for store ambisjoner om sosialt samv\u00e6r. Man m\u00e5 heller passe p\u00e5 \u00e5 sove eller i alle fall hvile litt selv, n\u00e5r babyen sover p\u00e5 dagtid, sier Misv\u00e6r.", "Hun minner om at helsestasjonen er \u00e5pen for alle nybakte foreldre. De kan hjelpe med amming, veie barnet s\u00e5 du er trygg p\u00e5 at han f\u00e5r nok mat, og ellers komme med gode r\u00e5d om hvordan man kan l\u00e6re barnet gode s\u00f8vnvaner.", "- Norske m\u00f8dre burde bli fulgt bedre opp de f\u00f8rste ukene, det er ofte da ammingen er vanskeligst. Men g\u00e5 til helsestasjonen og sp\u00f8r! oppfordrer hun.", "Norske m\u00f8dre sover litt mer enn det de britiske kvinnene oppga.", "En studie utf\u00f8rt av Nasjonalt kompetansesenter for s\u00f8vnsykdommer, Sovno, viser at m\u00f8dre sover i snitt 6,5 timer og er v\u00e5kne 2,5 timer i l\u00f8pet av natten , to m\u00e5neder etter f\u00f8dsel.", "F\u00f8rstegangsm\u00f8dre sover d\u00e5rligere enn de erfarne m\u00f8drene, og kvinnene sover best hvis barnet sover i egen seng eller eget rom.", "S\u00e5 hvordan skal man overleve og holde parforholdet i live, mens man venter p\u00e5 at barnet blir st\u00f8rre og kan sove lenger om natten?", "Samlivsterapeut og coach Bente Vikeb\u00f8 mener det beste vi kan gj\u00f8re, er \u00e5 akseptere at dette er en t\u00f8ff periode.", "- Veldig mange sliter med \u00e5 tenke p\u00e5 alt som burde v\u00e6rt enklere \u00e5 annerledes. Men istedenfor \u00e5 tenke \u00abvi burde v\u00e6re s\u00e5 lykkelige n\u00e5, hvorfor er vi ikke det\u00bb, s\u00e5 mener jeg man m\u00e5 slappe av og akseptere at man er inne i en slitsom periode, sier Vikeb\u00f8.", "Hun forteller at parene hun m\u00f8ter i sin praksis ofte er altfor opptatt av alt de b\u00f8r og m\u00e5. Men n\u00e5r de aksepterer tingene som de er, s\u00e5 klarer de \u00e5 ogs\u00e5 se lyspunktene i hverdagen.", "- Mange tror at alle andre fikser det og har det perfekt, er lykkelige og fulle av overskudd. Men hvis man isteden godtar at vi er slitne, s\u00e5 er det lettere \u00e5 gj\u00f8re det beste ut av situasjonen. Livet er ikke alltid lett, s\u00e5 senk skuldrene.", "I tillegg er det sv\u00e6rt viktig \u00e5 huske p\u00e5 at perioden uten s\u00f8vn tross alt bare varer noen m\u00e5neder av livet.", "Langvarig mangel p\u00e5 s\u00f8vn kan f\u00f8re til psysiske plager. Forskerne ved Sovno anbefaler at kvinner som opplever langvarige problemer med s\u00f8vnen, f\u00e5r hjelp av helses\u00f8ster og andre for \u00e5 forebygge psykiske problemer og depresjon.", "For de fleste som lider av moderat s\u00f8vnmangel, vil det g\u00e5 ut g\u00e5r ut over arbeidsevne og produktivitet om dagen. I tillegg g\u00e5r det ut over hum\u00f8r, og ikke minst livskvalitet.", "Flere trafikkulykker skyldes at sj\u00e5f\u00f8ren har duppet av ved rattet. Ogs\u00e5 ved mange andre arbeids- og hjemmeulykker regner man med at s\u00f8vnproblemer og den resulterende trettheten p\u00e5 dagtid har spilt en sentral rolle, opplyser Sovno.", "Laboratoriefors\u00f8k viser ogs\u00e5 at personer som sover for lite, spiser for mye. N\u00e5r man er tr\u00f8tt f\u00e5r man mer lyst p\u00e5 mat, og s\u00e6rlig usunn snacks. Kaloriinntaket \u00f8kte s\u00e5 mye at det ville gitt en betydelig vekt\u00f8kning over tid.", "N\u00e5r barnet vokser, vil s\u00f8vnbehovet endres. Den f\u00f8rste tiden sover ofte spedbarn fra 16 til 20 timer, fordelt over hele d\u00f8gnet.", "I annet levehalv\u00e5r sover barnet 10-12 timer om natta og gjerne to ganger 1-3 timer om dagen.", "N\u00e5r barnet er rundt seks m\u00e5neder gammelt og begynner med fast f\u00f8de, er det lurt \u00e5 starte med fastere rutiner. Hvis barnet l\u00e6rer seg \u00e5 sovne selv om kvelden, vil det ha mye lettere for \u00e5 finne tilbake til s\u00f8vnen n\u00e5r de v\u00e5kner om natta.", "Det finnes mange ulike metoder og r\u00e5d. Men generelt er r\u00e5det fra ekspertene klart: Dere m\u00e5 f\u00f8rst og fremst bestemme dere for hvordan dere vil g\u00e5 frem, v\u00e6re enige og konsekvente.", "Det er lurt \u00e5 trappe ned aktivitetene n\u00e5r det n\u00e6rmer seg leggetid, kanskje ta et bad, lese bok eller synge rolige sanger. Men pass p\u00e5 s\u00e5 du ikke skaper altfor lange kveldsritualer.", "Ta p\u00e5 pysjen, puss tenner hvis barnet har noen og fors\u00f8k \u00e5 legg barnet til omtrent samme tid hver dag.", "Det beste er \u00e5 legge barnet i senga n\u00e5r han er s\u00f8vnig, men fortsatt v\u00e5ken. Da l\u00e6rer han \u00e5 finne s\u00f8vnen selv. Hvis han gr\u00e5ter s\u00e5 g\u00e5 inn etter en liten stund, snakk rolig, gi en liten klapp eller kos og g\u00e5 ut igjen.", "Hvis barnet v\u00e5kner om natta gjelder de samme prinsippene, gi tr\u00f8st og eventuelt smokk, men s\u00e5 lite oppmerksomhet som mulig. N\u00e5r barnet opplever at det skjer lite om natta, vil han bli vant til \u00e5 holde seg i ro i senga og finne s\u00f8vnen igjen.", "- Det vil bli en del gr\u00e5ting og protester underveis, men barnet kommer oftest inn i gode s\u00f8vnvaner etter f\u00e5 netter, forteller Misv\u00e6r.", "Veldig mange barn sover ikke natta gjennom f\u00f8r de blir avvent fra nattamming .", "- N\u00e5r barnet spiser fast f\u00f8de, har det ikke lenger behov for nattm\u00e5ltid. Men mange gir seg ikke av seg selv. Det kan v\u00e6re lurt at far g\u00e5r inn til barnet om natta n\u00e5r det er slutt p\u00e5 nattmaten, fordi barnet forbinder mor med melk, sier Misv\u00e6r.", "R\u00e5dene om s\u00f8vnvaner gjelder bare friske barn. Hvis du mistenker at noe feiler barnet eller dere ikke lykkes i \u00e5 roe barnet, s\u00e5 s\u00f8k hjelp.", "- Husk at helsestasjonen er til for \u00e5 brukes! Ikke v\u00e6r redde for \u00e5 stikke innom, det er bare \u00e5 sp\u00f8rre om r\u00e5d, sier Misv\u00e6r.", "Og sist, men ikke minst: Husk at dette er en kort periode i livet deres.", "F\u00f8r dere vet ordet av det, er det lille gullet blitt skolebarn, som m\u00e5 dras ut av senga hver morgen og helst vil sove til klokka ti.", "Les ogs\u00e5:", "Eksperter advarer mot \u00e5 ha barn i b\u00e5nd", "Slik styrker du barnets selvf\u00f8lelse", "R\u00e5d for positiv barneoppdragelse", "Denne maten hjelper mot kvalme", "Ved 3-6 m\u00e5neders alder:", "Kan begynne med leggerutiner. Ha det rolig f\u00f8r sengetid, gjenta det samme ritualet hver kveld, for eksempel et bad, synge sang og ta p\u00e5 pysjen.", "Fors\u00f8k \u00e5 ha en fast leggetid og ikke ta barnet opp n\u00e5r det f\u00f8rst er lagt, unntatt for m\u00e5ltider.", "Unng\u00e5 at barnet blir overtr\u00f8tt og kutt ikke ut dags\u00f8vnen i h\u00e5p om lengre nattes\u00f8vn. S\u00f8rg for regelmessige sovetider p\u00e5 dagen.", "L\u00e6r barnet \u00e5 sovne selv ved \u00e5 legge han i sengen n\u00e5r han er s\u00f8vnig, men ikke sover. At barnet klynker og er litt urolig er helt normalt. Klapp og tr\u00f8st barnet hvis han har behov for det.", "Fra 6 m\u00e5neders alder:", "N\u00e5r barnet har kommet opp i et helt m\u00e5ltid med fast f\u00f8de om dagen har det ikke lenger behov for nattmat. Det kan v\u00e6re lettere at far tr\u00f8ster om natta, fordi barnet forbinder mor med melk.", "Fortsett med gode kveldsrutiner.", "N\u00e5r barnet protesterer eller gr\u00e5ter g\u00e5r du inn til det etter noen minutter og sier med rolig stemme: Det er natta, n\u00e5 m\u00e5 du sove. Gjenta dette til barnet sovner.", "\u00d8k eventuelt gradvis tiden du venter med \u00e5 g\u00e5 inn til barnet. Ta tiden, ofte virker det som om barnet gr\u00e5ter lenger enn det egentlig gj\u00f8r.", "Du kan ogs\u00e5 sitte p\u00e5 en stol ved d\u00f8ren p\u00e5 barnets rom, slik at han ser at du passer p\u00e5, men ikke gi barnet oppmerksomhet.", "Bruk aldri sengen som straff.", "Sp\u00f8r p\u00e5 helsestasjonen hvis du er usikker.", "Kilde: Apotekforeningen, helses\u00f8ster og f\u00f8rstelektor Nina Misv\u00e6r", "0-3 mnd: 1-3 timer mellom hvert m\u00e5ltid (ogs\u00e5 om natta) noen sover hele natta.", "3-6 mnd : 3-4 ganger per dag, kan ogs\u00e5 v\u00e6re mye v\u00e5ken og sove hele natta.", "6-12 mnd: 1-3 timer to ganger om dagen, 10-12 timer om natta. Ikke legg ettermiddagsluren altfor seint.", "1 - 2,5 \u00e5r: 1-3 timer i l\u00f8pet av dagen, 11-12 timer om natta.", "2,5 - 3\u00e5r: Hvile/kosestund midt p\u00e5 dagen, helst ikke etter kl. 13/13.30, 11-12 timer om natta.", "Fra barnet er 6 m\u00e5neder til 3 \u00e5r legges barnet senest klokka 19 om kvelden.", "3-6 \u00e5r: 10-12 timer om natta. B\u00f8r legges mellom kl.19-20 etter alder.", "6-9 \u00e5r: 9-12 timer om natta. B\u00f8r legges mellom kl.19.30-20 etter alder.", "9-12 \u00e5r : B\u00f8r legges mellom kl. 20-21.30 etter alder og behov.", "Barn liker rutiner, det vil si fast leggerituale, fast leggetid og \u00e5 st\u00e5 opp til fast tid.", "Husk at overtr\u00f8tte barn sover d\u00e5rligere og kortere. Legg barnet n\u00e5r det viser tegn til tr\u00f8tthet.", "Kilde: S\u00f8vnekspert Karin Naphaug", "Artikkelen er skrevet og f\u00f8rst publisert p\u00e5 Klikk.no."]}, {"field": "category0", "value": "familieogoppvekst"}, {"field": "contenthash", "value": "7df5c95d8c175188d8e2e502dc893b9c1fd5cb1980e12a8aa54a0c3eba461d3a"}, {"field": "createtime", "value": "2016-01-01T05:57:13.000Z"}, {"field": "description", "value": "Slik gir du barnet gode s\u00f8vnvaner."}, {"field": "dominantimage", "value": "http://www.adressa.no/incoming/article8535795.ece/ALTERNATES/w980-default/soveny-yoq73aAdH_.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/caae2347f7321e0244a54dd472d708aa927cb94c.jpg?5999207f"}, {"field": "dominantthumbnaildimensions", "value": "300x169"}, {"field": "heading", "value": ["Du mister seks uker med s\u00f8vn i barnets f\u00f8rste leve\u00e5r -adressa.no", "Nattmating hoved\u00e5rsak til nattev\u00e5k", "Unntakstilstand de f\u00f8rste m\u00e5nedene", "F\u00f8rstegangsm\u00f8dre sover d\u00e5rligst", "Aksepter at det er slitsomt", "Sovner bak rattet", "Skap rutiner etter fast f\u00f8de", "L\u00e6re \u00e5 finne s\u00f8vnen selv", "Husk at det g\u00e5r over", "FAKTA: Slik l\u00e6rer du barnet gode sovevaner", "FAKTA: S\u00e5 mye s\u00f8vn trenger barnet"]}, {"field": "id", "value": "caae2347f7321e0244a54dd472d708aa927cb94c"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn sover", "legg barnet", "barn", "barnet forbinder mor", "1-3 timer", "sover d\u00e5rligst", "10-12 timer", "nybakte foreldre", "sove", "fast f\u00f8de"]}, {"field": "kw-entity", "value": ["ergoflex", "sovno", "daily mail", "klikk", "nasjonalt"]}, {"field": "kw-location", "value": "storbritannia"}, {"field": "kw-pageclass", "value": "article"}, {"field": "kw-person", "value": ["nina misv\u00e6r", "bente vikeb\u00f8", "karin naphaug"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8535795.ece/ALTERNATES/w980-default/soveny-yoq73aAdH_.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Du mister seks uker med s\u00f8vn i barnets f\u00f8rste leve\u00e5r"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8535805.ece"}, {"field": "pageclass", "value": ["article"]}, {"field": "publishtime", "value": "2013-10-30T17:41:47.000Z"}, {"field": "recs-articleid", "value": "8535805"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-10-30T17:41:47.000Z"}, {"field": "recs-rawtitle", "value": "Du mister seks uker med s\u00f8vn i barnets f\u00f8rste leve\u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Slik gir du barnet gode s\u00f8vnvaner."}, {"field": "thumbnail", "value": "http://content-thumbnail.cxpublic.com/content/thumbnail200x150/caae2347f7321e0244a54dd472d708aa927cb94c.jpg?5999207f"}, {"field": "thumbnailfullheightdimensions", "value": "200x2360"}, {"field": "timestamp", "value": "2017-08-20T05:39:11.000Z"}, {"field": "title", "value": "Du mister seks uker med s\u00f8vn i barnets f\u00f8rste leve\u00e5r"}, {"field": "url", "value": "http://www.adressa.no/familieogoppvekst/article8535805.ece"}, {"field": "urlhash", "value": "caae2347f7321e0244a54dd472d708aa927cb94c"}], "score": 0.75514346, "siteId": "9222270286501375973", "id": "caae2347f7321e0244a54dd472d708aa927cb94c"}

