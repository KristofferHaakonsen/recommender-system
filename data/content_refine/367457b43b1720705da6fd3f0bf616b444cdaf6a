{"fields": [{"field": "modifiedtime", "type": "time", "value": "2016-04-27T18:30:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "gustav borgersen"}, {"field": "body", "value": ["Saken oppdateres.", "For ett \u00e5r siden viste kunstmuseet en sv\u00e6rt god samlingsutstilling, kuratert av Martin Tebus. Den var omfattende, stramt systematisert og b\u00f8d p\u00e5 en rekke overraskende og friske sammenstillinger preget av en enorm arbeidsinnsats av en observant kunstner. \u00c5rets \u00abI samlingen: H\u00f8ydepunkter!\u00bb er ikke bare mindre i omfang, men rett og slett overfladisk og hul.", "I \u00e5rets samlingsutstilling er eksempelvis gangpartiet blitt titulert \u00abMenn\u00bb. Her vises blant annet kjente verker som Munchs portrett av advokat Meyer og en av Nils Aas\u2019 bronseskulpturer av Kong Haakon VII, samt det relativt nyinnkj\u00f8pte Elmgreen & Dragset-bildet \u00abGanymede\u00bb. Avbildningene av menn fremtvinger sp\u00f8rsm\u00e5let: Hva skal denne p\u00e5pekingen \u2013 \u00abMenn\u00bb \u2013 tjene til? Der kategoriseringene i fjor opprettet nye forbindelser mellom verk, er det som om de her konsekvent bare fastsl\u00e5r det \u00e5penbare ved velkjente verk.", "Rommet \u00abDet private rom\u00bb samler bilder av kvinner og barn, eldre og d\u00f8ende. Inndelingen er alts\u00e5: kvinner, barn og eldre for seg i en lukket sf\u00e6re \u2013 menn som en egen kategori. Dette m\u00e5 v\u00e6re en av de mest gammelmodige og uengasjerende m\u00e5tene disse verkene overhodet kan tematiseres p\u00e5.", "Et annet rom \u2013 \u00abLys\u00bb \u2013 viser verker der nettopp lyset spiller en avgj\u00f8rende rolle. De seks bildene utgj\u00f8r en s\u00e5 liten gruppe at overskriften knapt har noen effekt. Heller en hel samlingsutstilling, viet lyset og dets effekter, enn dette lille blaffet.", "Rommet \u00abJeg\u00bb viser selvportretter uten at dette blir belyst utover det selvsagte. Dette er oppkalt etter Ludvig Eikaas\u2019 bilde med samme navn, et n\u00e6rt ikonisk verk som lett kunne ha blitt brukt for \u00e5 peke p\u00e5 en rekke posisjoner og tendenser i norsk kunst i etterkrigstiden, men en medf\u00f8lgende anekdotisk, hentydende og rotete tekst evner ikke \u00e5 plassere bildet i en st\u00f8rre sammenheng.", "Midtrommet er kalt \u00abLandet ditt\u00bb, med referanse til Castro & \u00d3lafssons lysinstallasjon over inngangsd\u00f8ren. Her er arbeider med tydelig link til det nasjonale montert sammen. Meningen er \u00e5penbart politisk, men oppleves overflatisk og lite slagkraftig, s\u00e6rlig fordi ingen av rommene er utstyrt med noen tekst som utdyper og underbygger verksutvalgene. \u00c5 plassere Adolph Tidemands bilde med den forankrende tittelen \u00abNorsk juleskikk\u00bb inn i konteksten \u00abLandet ditt\u00bb m\u00e5 v\u00e6re det mest \u00e5penbare det g\u00e5r an gj\u00f8re. Men hvordan skal denne plasseringen skape \u00ab\u00f8kt interesse for og kunnskap om billedkunst\u00bb, for \u00e5 l\u00e5ne fra den sv\u00e6rt generelle presentasjonsteksten? Om man vil vite mer om bildet eller \u00f8nsket \u00e5 se det med et nytt blikk er ikke dette riktig tidspunkt. Den bes\u00f8kendes tilfeldige assosiasjoner later til \u00e5 skulle v\u00e6re nok.", "Riktignok er hvert rom utstyrt med ett spesielt utvalgt \u00abh\u00f8ydepunkt\u00bb. Dette ene bildet innen hver kategori fremheves ved hjelp av en annen bakgrunnsfarge enn resten og er attp\u00e5til utstyrt med en egen tekst, som i tilfelle med Eikaas\u2019 nevnte bilde. Men disse markeringene fremst\u00e5r noks\u00e5 meningsl\u00f8se all den tid de ikke brukes som omdreiningspunkt for \u00e5 binde de \u00f8vrige bildene sammen og resultatet er f\u00f8rst og fremst at resten av utvalget fremst\u00e5r som mindre vesentlig. Hvorfor fremheve ubegrunnet valgte h\u00f8ydepunkt i en utstilling som i seg selv skal vise h\u00f8ydepunkt, uansett?", "Fjor\u00e5rets samlingsutstilling hadde den kvaliteten at kategoriseringen pekte p\u00e5 nye forbindelser som satte verkene i dialog med hverandre. Med ett fremstod klassikere som nye og annerledes. Den l\u00f8ftet dessuten frem verker som i seg selv ikke n\u00f8dvendigvis var utpreget gode: De fikk sin fortellerkraft gjennom de tematiske p\u00e5pekningene verkene imellom, og leken med samlingen fikk dermed en interessant verdiutlignende kraft.", "At verk fra samlingen ogs\u00e5 i \u00e5r skal vises i sommerm\u00e5nedene er i prinsippet flott, b\u00e5de for et bredt lokalt publikum og for tilreisende, og direkt\u00f8r B\u00f8rjessons avgj\u00f8relse om \u00e5 vise de st\u00f8rre samlingsutstillingene p\u00e5 denne \u00e5rstiden er nok en klok avgj\u00f8relse. Men denne utstillingen viser et knippe kanoniserte klassikere uten noe kunnskapsrikt kreativt grep som oppliver bildene. De tematiske sammenf\u00f8yningene virker helt tilfeldige og f\u00e5r en til \u00e5 lengte etter en tradisjonell og kronologisk presentasjon der h\u00f8ydepunkter fra samlingen f\u00e5r fortelle med vekt p\u00e5 bildenes historiske kvaliteter.", "Det er selvf\u00f8lgelig ingen tvil om at dette er fremragende verk \u2013 hvorav mange er virkelige h\u00f8ydepunkter i skandinavisk kunsthistorie! Denne anmeldelsens siktem\u00e5l ikke bare det som befinner seg innenfor rammene, men det som foreg\u00e5r mellom dem: utstillingen som en samlingsutstilling og ny henging. Det er her den svikter. Den fremst\u00e5r som en pyntelig og lettfattelig misforst\u00e5else av metoden bak fjor\u00e5rets imponerende kraftanstrengelse.", "Anmeldt av GUSTAV SVIHUS BORGERSEN"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "4603d55f8753aff2ad55278ea6116764a2eb47760eaeab0e41c321ca271f571c"}, {"field": "createtime", "value": "2017-05-01T17:31:29.000Z"}, {"field": "description", "value": "Utstillingen viser et knippe kanoniserte klassikere, men mangler et kreativt grep som oppliver bildene."}, {"field": "dominantimage", "value": "http://www.adressa.no/pluss/article12657691.ece/qsvdlc/ALTERNATES/w980-default/Trondheim%20kunstmuseum%204.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/367457b43b1720705da6fd3f0bf616b444cdaf6a.jpg?59380434"}, {"field": "dominantthumbnaildimensions", "value": "300x169"}, {"field": "heading", "value": "H\u00f8ydepunkter som lavpunkt -adressa.no"}, {"field": "id", "value": "367457b43b1720705da6fd3f0bf616b444cdaf6a"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["kreativt grep", "h\u00f8ydepunkt", "knippe kanoniserte klassikere", "vise", "knippe kanoniserte", "oppliver bildene", "kanoniserte klassikere", "bildet", "verk"]}, {"field": "kw-entity", "value": ["castro", "dragset", "meyer", "elmgreen", "ganymede", "b\u00f8rjessons", "menn", "norsk", "munchs", "kong haakon vii", "landet", "\u00f3lafssons"]}, {"field": "kw-pageclass", "value": "article"}, {"field": "kw-person", "value": ["nils aas", "adolph tidemands", "martin tebus", "ludvig eikaas"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/article12657691.ece/qsvdlc/ALTERNATES/w980-default/Trondheim%20kunstmuseum%204.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00f8ydepunkter som lavpunkt"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/04/27/H%C3%B8ydepunkter-som-lavpunkt-12660144.ece"}, {"field": "pageclass", "value": ["article"]}, {"field": "publishtime", "value": "2016-04-27T18:30:56.000Z"}, {"field": "recs-articleid", "value": "12660144"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-04-27T18:30:56.000Z"}, {"field": "recs-rawtitle", "value": "H\u00f8ydepunkter som lavpunkt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Utstillingen viser et knippe kanoniserte klassikere, men mangler et kreativt grep som oppliver bildene."}, {"field": "thumbnail", "value": "http://content-thumbnail.cxpublic.com/content/thumbnail200x150/367457b43b1720705da6fd3f0bf616b444cdaf6a.jpg?59380434"}, {"field": "thumbnailfullheightdimensions", "value": "200x1872"}, {"field": "timestamp", "value": "2017-06-07T13:48:36.000Z"}, {"field": "title", "value": "H\u00f8ydepunkter som lavpunkt"}, {"field": "url", "value": "http://www.adressa.no/pluss/kultur/2016/04/27/H%c3%b8ydepunkter-som-lavpunkt-12660144.ece"}, {"field": "urlhash", "value": "367457b43b1720705da6fd3f0bf616b444cdaf6a"}], "score": 0.87292576, "siteId": "9222270286501375973", "id": "367457b43b1720705da6fd3f0bf616b444cdaf6a"}

