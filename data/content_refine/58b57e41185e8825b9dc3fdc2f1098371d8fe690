{"fields": [{"field": "modifiedtime", "type": "time", "value": "2013-12-09T12:08:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marita valvik"}, {"field": "body", "value": ["Saken oppdateres.", "Living, Bohus, Skeidar, Anton Sport og G-Sport blir trukket frem som verstinger av Forbrukerombudet n\u00e5r det gjelder villedende markedsf\u00f8ring, skriver aftenposten.no.", "I slutten av november skrev Aftenposten om kj\u00f8kkenkjeden Tilbords. Kjeden har annonsert tilbud p\u00e5 de samme varene \u00e5tte av ni m\u00e5neder det siste \u00e5ret, stikk i strid med loven om salgsmarkedsf\u00f8ring.", "Etter at Aftenposten skrev om saken, innr\u00f8mmet de feilene og lovet bot og bedring fra nytt\u00e5r.", "Men denne kjeden er ikke den eneste som driver med villedende markedsf\u00f8ring, skal vi tro Forbrukerombudet. Living, Bohus, Skeidar, Anton Sport og G-sport blir alle nevnt som verstinger. Felles for dem er at de bruker lang tid p\u00e5 \u00e5 endre praksis, til tross for henvendelser fra Forbrukerombudet.", "- Etter en opprydning i bransjene, ser vi i noen tilfeller at det kan g\u00e5 tre-fire \u00e5r, og s\u00e5 m\u00e5 vi ta fatt igjen. Dette er skjedd i m\u00f8belbransjen, sier fagdirekt\u00f8r Jo Gjedrem ved Forbrukerombudet.", "Aftenposten har f\u00e5tt tilgang til Forbrukerombudets vedtak om tvangsmulkt til m\u00f8belkjeden Living fra oktober i \u00e5r.", "Brevet tar for seg hvordan Forbrukerombudet i flere runder fra 2005 har henvendt seg til kjeden for \u00e5 f\u00e5 dem til \u00e5 rydde opp i praksisen sin.", "- Living er et eksempel p\u00e5 at vi jobber kontinuerlig for \u00e5 informere og l\u00e6re opp kjedene. Det h\u00f8rer med til historien at vi tidligere har fattet vedtak mot Bohus og Skeidar, sier Gjedrem og legger til:", "- Her har vi strukket oss veldig langt for \u00e5 oppn\u00e5 en frivillig ordning.", "Forbrukerombudet vil f\u00f8lge m\u00f8belkjedens f\u00f8rjul- og januarsalg n\u00f8ye. F\u00f8rst hvis Living bryter markedsf\u00f8ringsloven p\u00e5 nytt, kan det utl\u00f8se en tvangsmulkt p\u00e5 1 million kroner.", "- Har det skjedd at noen har f\u00e5tt bot for villedende markedsf\u00f8ring?", "- Ja, det har skjedd, men det er langt tilbake i tid, og det var ingen av disse kjedene, sier Gjedrem.", "Living, Skeidar, Bohus, Anton Sport og G-Sport har f\u00e5tt et vedtak mot seg. Samtidig er de kommet med skriftlige bekreftelser p\u00e5 at de skal slutte med den villedende markedsf\u00f8ringen.", "- Vi skal ogs\u00e5 huske at vi har sv\u00e6rt mange saker der vi f\u00e5r ryddet opp underveis. I de aller fleste sakene ser vi en klar forbedring etter forbudsvedtaket, sier fagdirekt\u00f8ren.", "Han sier de har god erfaring med \u00e5 se p\u00e5 en bransje av gangen, i stedet for \u00e5 g\u00e5 p\u00e5 en akt\u00f8r.", "- Det er en t\u00f8ff konkurranse i disse bransjene, mange kjemper med ryggen mot veggen. Da ser de at salgsmarkedsf\u00f8ring virker og da er det fristende \u00e5 legge seg p\u00e5 grensen, eller over, sier Gjedrem.", "Etter en bransjeopprydning g\u00e5r det i noen tilfeller bare tre-fire \u00e5r f\u00f8r de m\u00e5 ta en ny runde med kjedene.", "- Det er det vi mener n\u00e5 har skjedd med m\u00f8belbransjen. Dette er et t\u00e5lmodighetsarbeid. Det tar tid og er tilbakevendende problemer, sier han.", "- Er dere da t\u00f8ffe nok med dem som bryter lovverket gjentagende ganger?", "- Hvis du sp\u00f8r hvilket som helst av de store selskapene i sports- eller m\u00f8belbransjen vil nok svaret fra dem v\u00e6re at vi er altfor t\u00f8ffe med deres selskap og altfor unnvikende mot konkurrentene, sier Gjedrem.", "Han trekker frem at de har fattet flere vedtak de siste \u00e5rene, og f\u00f8lger disse tett opp.", "- Samtidig har vi klare rettslige rammer vi m\u00e5 forholde oss til. Det f\u00f8lger blant annet av loven at vi skal s\u00f8ke \u00e5 oppn\u00e5 frivillig ordning. Sanksjoner som forbudsvedtak er kun mulig n\u00e5r det er helt klart at selskapene ikke vil innrette seg. Hvis dette f\u00f8rst er tilfelle, n\u00f8ler vi ikke med \u00e5 bruke sanksjoner, men det kan kreve en del arbeid \u00e5 komme dit, sier Gjedrem."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "abe69b3d783b74374d7f40003f8905e9a8443b12328bca34852f05666f7f6c75"}, {"field": "createtime", "value": "2017-03-10T10:45:10.000Z"}, {"field": "description", "value": "Til tross for at Forbrukerombudet p\u00e5peker villedende markedsf\u00f8ring, g\u00e5r det \u00e5revis f\u00f8r kjedene f\u00e5r noe annet enn en skriftlig advarsel."}, {"field": "dominantimage", "value": "http://www.adressa.no/incoming/article8777315.ece/ALTERNATES/w980-default/af-afp000637400.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/58b57e41185e8825b9dc3fdc2f1098371d8fe690.jpg?58c283b6"}, {"field": "dominantthumbnaildimensions", "value": "300x169"}, {"field": "heading", "value": ["Kjedene slipper unna med reklamejuks -adressa.no", "Bedt om opprydning siden 2005", "Mange runder", "Ser klar forbedring", "Svak sanksjonsmulighet"]}, {"field": "id", "value": "58b57e41185e8825b9dc3fdc2f1098371d8fe690"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": ["bohus", "skeidar"]}, {"field": "kw-concept", "value": ["kjedene slipper unna", "vedtak", "villedende markedsf\u00f8ring", "kjeden"]}, {"field": "kw-entity", "value": ["forbrukerombudet", "jo gjedrem", "anton sport og g-sport", "aftenposten", "living", "tilbords", "bohus og skeidar"]}, {"field": "kw-pageclass", "value": "article"}, {"field": "kw-person", "value": "anton sport"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article8777315.ece/ALTERNATES/w980-default/af-afp000637400.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kjedene slipper unna med reklamejuks"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article8775195.ece"}, {"field": "pageclass", "value": ["article"]}, {"field": "publishtime", "value": "2013-12-09T06:08:27.000Z"}, {"field": "recs-articleid", "value": "8775195"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2013-12-09T06:08:27.000Z"}, {"field": "recs-rawtitle", "value": "Kjedene slipper unna med reklamejuks -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Til tross for at Forbrukerombudet p\u00e5peker villedende markedsf\u00f8ring, g\u00e5r det \u00e5revis f\u00f8r kjedene f\u00e5r noe annet enn en skriftlig advarsel."}, {"field": "thumbnail", "value": "http://content-thumbnail.cxpublic.com/content/thumbnail200x150/58b57e41185e8825b9dc3fdc2f1098371d8fe690.jpg?58c283b6"}, {"field": "thumbnailfullheightdimensions", "value": "200x1520"}, {"field": "timestamp", "value": "2017-03-10T10:45:10.000Z"}, {"field": "title", "value": "Kjedene slipper unna med reklamejuks"}, {"field": "url", "value": "http://www.adressa.no/nyheter/okonomi/article8775195.ece"}, {"field": "urlhash", "value": "58b57e41185e8825b9dc3fdc2f1098371d8fe690"}], "score": 0.9682699, "siteId": "9222270286501375973", "id": "58b57e41185e8825b9dc3fdc2f1098371d8fe690"}

