{"fields": [{"field": "modifiedtime", "type": "time", "value": "2016-01-23T08:01:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "New York", "Punk"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Ikke mange la merke til singlen \u00abBlitzkrieg Bop\u00bb da den ble utgitt i februar 1976.", "Ikke mange ville kunne tippe at bandet ville endre rockhistorien. Enda f\u00e6rre ville sp\u00e5dd at de kom til \u00e5 selge flere T-skjorter enn Michael Jackson og Justin Bieber til sammen.", "Men fra f\u00f8rste gitardr\u00f8nn, og ihvertfall fra f\u00f8rste tekststrofe \u00abHey Ho Let's Go\u00bb, skj\u00f8nte lytteren at dette innebar noe nytt, og samtidig var en vei tilbake til rockens opprinnelige kraft.", "\u00abBlitzkrieg Bop\u00bb har ikke noe med andre verdenskrig \u00e5 gj\u00f8re, men om unge mennesker som trommer sammen til fest. Den handler om energien i \u00e5 v\u00e6re sammen, v\u00e6re en enhet i opposisjon, et uansvarlig oppr\u00f8r mot voksensamfunnets konforme regler. Det rock'n'roll hadde dreid seg om siden midt p\u00e5 50-tallet", "Rocken hadde utviklet og innviklet seg p\u00e5 20 \u00e5r. For ten\u00e5ringer p\u00e5 70-tallet var rockens superstjerner like fjerne som foreldregenerasjonen. Den dominerende musikken var forfinet og j\u00e5lete, skulle oppleves p\u00e5 dyre stereoanlegg eller stadionkonserter. Instrumentalister som Jimi Hendrix hadde revolusjonert rocken p\u00e5 tampen av 60-tallet. Men enn n\u00e5r hvert band hadde med en gitarist som spilte \u00abnesten\u00bb like bra som Hendrix?", "\u00abBlitzkrieg Bop\u00bb er et kamprop om retten til \u00e5 ha det moro, om \u00e5 s\u00f8ke de enkle l\u00f8sningene. Trommer, bass og gitar i et sammenhengende rytme\u00f8s, l\u00e5ter p\u00e5 i gjennomsnitt to minutter, fire grep og et vanvittig tempo. Johnny Ramone spilte \u00abbare\u00bb rytmegitar men p\u00e5 en s\u00e5nn m\u00e5te at han havnet p\u00e5 16.plass i Rolling Stone's k\u00e5ring av tidenes beste gitarister. Lange, hengslete, karismatiske Joey var med sin arrogante tenor en vokalist utenom det vanlige.", "I juli 1976 kom debutplata - 14 l\u00e5ter som til sammen klokket inn under 30 minutter. Den n\u00e5dde aldri h\u00f8yere 114. plass p\u00e5 listene i USA.", "Men da de holdt sine f\u00f8rste konserter i", "London samme sommer, var det fulle hus.", "Dee Dee Ramone m\u00f8tte Paul fra The Clash.", "-Vi har ikke spilt for folk, vi er ikke gode nok enn\u00e5, sa Paul Simenon.", "-Bare tull. Vi er et skitband, men vi gir faen. G\u00e5 p\u00e5 scenen og tro p\u00e5 dere selv, svarte basskollega Dee Dee. Det gjorde The Clash, og ble et av de viktigste britiske bandene i punken.", "\u00abPunk\u00bb er et amerikansk slengord for en frekk gategutt, og ble f\u00f8rst brukt om den enkle garasjerocken i USA p\u00e5 60-tallet. P\u00e5 70-tallet, f\u00f8r Ramones, var det punkmilj\u00f8er i New York og London, inspirert av Lou Reed, New York Dolls, MC5 og Iggy & The Stooges. Skitten, m\u00f8rk og seig rock var p\u00e5 agendaen, og musikerne var ganske seige de ogs\u00e5. The Ramones fikk skrudd opp tempoet i musikken, og da fikk hele milj\u00f8et fart p\u00e5 seg.", "Punkens ytre uniform med kort h\u00e5r og sikkerhetsn\u00e5ler hadde ikke The Ramones noe med, de hadde sitt lange h\u00e5r, skinnjakker og hullete dongeri. Det var kompisen deres, Richard Hell, s\u00f8rget for \u00e5 gi London-punkerne ideer til visuell fremtoning.", "Sommeren 1977, ti \u00e5r etter \u00abthe summer of love\u00bb, var \u00abthe summer of hate\u00bb - med sosial aggresjon og en musikkbevegelse som ikke bare endret rocken for alltid, men ogs\u00e5 var en betydelig estetisk korreksjon. Punkens estetikk utvidet og endre uttrykket i billedkunst, film, grafisk design, moter, reklame, arkitektur; egentlig all urban kultur.", "I et nedslitt London preget av arbeidsl\u00f8shet og med dronningens 25-\u00e5rsjubileumsfest som provoserende motvekt, ble punken et politisk oppr\u00f8r. The Ramones var for kule til konkret politisk engasjement. De bedrev en popul\u00e6rkulturell lek, men snerten var der:", "First rule is: The laws of Germany / Second rule is: Be nice to mommy /Third rule is: Don't talk to commies / Fourth rule is : Eat koscher salamis.", "(\u00abCommando\u00bb)", "Som beskrevet i den m\u00f8rke teksten i \u00abWe're A Happy Family\u00bb, vokste de fire i bandet opp i et middelklasseomr\u00e5de i bydelen Queens. Du kan se for deg oppveksten med et lydspor av the Beatles, the Beach Boys, jenteband, 50-tallsrock, og gutterom fulle av ihjel-leste eksemplarer av vittighetsmagasinet Mad. Kvikke gutter, men med hver sine \u00abissues\u00bb, som kjedet seg like mye med forstadslivet som med 70-tallsrocken.", "Det som i sin tid ble omtalt som \u00abissues\u00bb ville i dag f\u00e5tt tydeligere diagnoser, kanskje ADHD, kanskje bipolar; og spesielt i tiden mellom ten\u00e5r og etableringen av The Ramones, levde flere av dem t\u00f8ffe liv. \u00ab53rd & 3rd\u00bb p\u00e5 debutalbumet er oppkalt etter et gatehj\u00f8rne for gutteprostitusjon. I teksten forteller Dee Dee om sine erfaringer i \u00abyrket\u00bb, og i en del av teksten han selv synger, formidles fantasien om at han dreper en kunde.", "John William Cummings, Jeffrey Hyman, Douglas Colvin og Erdelyi Tamas var de fire som utgjorde originalbesetningen av The Ramones. Inspirert av at Paul McCartneys tidlige psevdonym Paul Ramon, bestemte de at bandet skulle hete Ramones og alle bandmed-lemmer skulle fremst\u00e5 som br\u00f8dre. Dermed ble de Johnny, Joey, Dee Dee og Tommy Ramone, som sto for henholdsvis gitar, vokal, bass og trommer i bandet.", "Tre album ble utgitt p\u00e5 under 18 m\u00e5neder. P\u00e5 tampen av denne hektiske perioden, i desember 1977, tok de opp en konsert som skulle ende opp som dobbeltalbumet \u00abIt's Alive\u00bb med nesten alle l\u00e5tene p\u00e5 disse tre albumene.", "Egentlig var det over da. Ramones hadde sagt sitt. Bortsett fra noen bra enkeltl\u00e5ter i \u00e5rene som fulgte. Hele poenget med bandet var det begrensede musikalske repertoaret, s\u00e5 \u00abkunstnerisk utvikling\u00bb l\u00e5 ikke i kortene.", "Men disse tre albumene er en overbevisende dokumentasjon av det dr\u00f8ye \u00e5ret The Ramones var verdens beste og viktigste band.", "Medlemmene var ikke kjernevenner. Joey var en typisk New York-liberaler, Johnny militaristisk og erkekonservativ. Tommy konsentrerte seg om produksjon og sluttet som turnerende musiker i bandet etter 1977. Offisielt var han lei av \u00e5 turnere, litt mindre offisielt var han lei av \u00e5 bli fysisk truet av Johnny, foraktet av Dee Dee og ignorert av Joey.", "Det d\u00e5rlige klimaet toppet seg etter at Johnny \u00abstjal\u00bb Joeys kj\u00e6reste Linda. (Noe som inspirerte Joey til \u00e5 skrive Ramones-klassikeren \u00abThe KKK Took My Baby Away\u00bb.) Begge to fortsatte i bandet, men utvekslet aldri et ord, sies det.", "Men den ene gangen undertegnede m\u00f8tte Joey Ramone, bak scenen etter en konsert i Oslo i 1990, spurte han hva jeg syntes og jeg sa de burde spilt h\u00f8yere. Vi gikk akkurat da forbi en gjeng i en sofakrok, og Joey ropte ut \u00abDid you hear that, Johnny? This guy says we didn't play loud enough!!\u00bb.", "\u00abDon't worry. He's from the same town as me\u00bb, kom det fra Johnnys sidemann, og jeg kjente igjen gliset til Casino Steel. Casino, alias Stein Groven, er den nordmann som har v\u00e6rt tettest p\u00e5 Ramones. Han spilte med dem p\u00e5 turneer, og var p\u00e5 tale som fast medlem.", "Seks \u00e5r etter , i 1996, var bandet oppl\u00f8st. I 2001 d\u00f8de Joey etter mange \u00e5rs sykdom. Johnny bes\u00f8kte ham ikke p\u00e5 sykehuset, men angret etterp\u00e5. De to skapte et av tidenes viktigste band, og de hadde v\u00e6rt viktige i hverandres liv. Johnny visste at Ramones uten Joey var utenkelig. Og Joey var ikke det eneste problemet, i l\u00f8pet av noen \u00e5r d\u00f8de b\u00e5de Johnny selv, av kreft og Dee Dee av en overdose heroin. I 2013 tok kreften ogs\u00e5 Tommy, og hele originalbesetningen var borte.", "Ramones ble aldri for alle, men ble ekstremt viktige for noen. Mange fans ble selv suksessrike musikere.", "Den amerikanske institusjonen The Ramones ble dyktig pakket inn, av deres \u00abfemte med-lem\u00bb, Arturo Vega (som ogs\u00e5 d\u00f8de i 2013. Han laget logoen, en repekt-l\u00f8s variant av presidentemblemet til USA, som ogs\u00e5 blikkfanget p\u00e5 T-skjorta som n\u00e5 selges verden over. Og gjett om skjorta selger.", "The Ramones endte opp med \u00e5 selge langt flere T-skjorter enn plater. Men hvis du er ekte fan av the Ramones, har du aldri eid en Ramones", "T-skjorte.", "Her er tre ganske forskjellige klassiske album som til sammen definerer det banebrytende musikk- milj\u00f8et i New York midt p\u00e5 70-tallet.", "Patti Smith var en lyriker inspirert av Arthur Rimbaud og en rockmusiker inspirert av the Rolling Stones. P\u00e5 debutalbumet kombinerte hun de to sidene av seg selv p\u00e5 en m\u00e5te som b\u00e5de revolusjonerte rocken og etablerte et nytt rom for kvinnelige ut\u00f8vere.", "30 minutter, 14 l\u00e5ter. Tre instrumenter, fire gitar-grep. Rett frem, arrogant, hyperfengende. Det enkleste er ofte det beste.", "To duellerende gitarer med lyrisk kraft som matcher det tekstmessige innholdet."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "52ea45e5a0b918f6dd0f327daaf04df681c3d8e5196f4cfae60033980afcbda4"}, {"field": "createtime", "value": "2017-06-09T12:04:19.000Z"}, {"field": "description", "value": "Historien om verdens hurtigste, og kuleste, band endte trist for alle involverte. Bortsett fra dem som selger T-skjortene."}, {"field": "dominantimage", "value": "http://www.adressa.no/meninger/kommentarer/olejh/article12061204.ece/cqvgg6/ALTERNATES/w980-default/ramones-rock-cabeca.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e73073a616fececb74e3b80c25e74f8d0e558fc3.jpg?593a8ec3"}, {"field": "dominantthumbnaildimensions", "value": "300x169"}, {"field": "heading", "value": ["Hey ho - let's go! -adressa.no", "New York New Wave p\u00e5 1-2- 3", "Patti Smith: Horses (1975)", "The Ramones (1976)", "Television: Marquee Moon (1977)"]}, {"field": "id", "value": "e73073a616fececb74e3b80c25e74f8d0e558fc3"}, {"field": "keyword", "value": ["Fra tid til annen", "rockhistorie", "New York", "Punk"]}, {"field": "keywords", "value": "Fra tid til annen,rockhistorie,New York,Punk"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["the", "band endte trist", "rule is", "the summer of"]}, {"field": "kw-entity", "value": ["michael jackson og justin bieber", "don", "erdelyi tamas", "york new wave", "alive", "casino steel", "took my baby away", "the stooges", "mad", "dee dee og tommy ramone", "new york og london", "happy family", "the ramones", "t-skjorter", "iggy", "t-skjortene", "beach boys", "tommy", "hey ho let", "new york dolls", "douglas colvin og erdelyi tamas", "the clash", "blitzkrieg bop", "beatles", "t-skjorta", "moon", "punk", "the kkk", "queens", "did"]}, {"field": "kw-location", "value": ["london", "oslo", "new york", "linda", "germany"]}, {"field": "kw-pageclass", "value": "article"}, {"field": "kw-person", "value": ["justin bieber", "paul mccartneys", "douglas colvin", "patti smith", "arturo vega", "john william cummings", "richard hell", "paul ramon", "stein groven", "dee dee", "lou reed", "tommy ramone", "paul simenon", "michael jackson", "rolling stone", "arthur rimbaud", "johnny ramone", "jeffrey hyman", "joey ramone", "jimi hendrix"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/meninger/kommentarer/olejh/article12061204.ece/cqvgg6/ALTERNATES/w980-default/ramones-rock-cabeca.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hey ho - let's go!"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/01/23/Hey-ho-lets-go-12061205.ece"}, {"field": "pageclass", "value": ["article"]}, {"field": "publishtime", "value": "2016-01-23T08:01:31.000Z"}, {"field": "recs-articleid", "value": "12061205"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-01-23T08:01:31.000Z"}, {"field": "recs-rawtitle", "value": "Hey ho - let's go! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Historien om verdens hurtigste, og kuleste, band endte trist for alle involverte. Bortsett fra dem som selger T-skjortene."}, {"field": "thumbnail", "value": "http://content-thumbnail.cxpublic.com/content/thumbnail200x150/e73073a616fececb74e3b80c25e74f8d0e558fc3.jpg?593a8ec3"}, {"field": "thumbnailfullheightdimensions", "value": "200x3015"}, {"field": "timestamp", "value": "2017-06-09T12:04:19.000Z"}, {"field": "title", "value": "Historien om verdens kuleste band endte trist for alle involverte. Bortsett fra dem som selger T-skjortene"}, {"field": "url", "value": "http://www.adressa.no/pluss/kultur/2016/01/23/Hey-ho-lets-go-12061205.ece"}, {"field": "urlhash", "value": "e73073a616fececb74e3b80c25e74f8d0e558fc3"}], "score": 0.60680133, "siteId": "9222270286501375973", "id": "e73073a616fececb74e3b80c25e74f8d0e558fc3"}

