{"fields": [{"field": "modifiedtime", "type": "time", "value": "2015-10-28T08:26:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oppussing", "Hjemme hos", "Bolig"]}, {"field": "author", "value": "kristine askvik"}, {"field": "body", "value": ["Saken oppdateres.", "\u2014 Her oppe pleier naboene \u00e5 samles p\u00e5 fredager for \u00e5 drikke champagne og snakke om livet og uken som er g\u00e5tt, sier Rakel Apneseth fra plattingen foran stabburet.", "\u2014 Vi skal finne et sted her hvor vi kan henge opp alle korkene, sier Anders Haugen og titter rundt seg p\u00e5 stabburstrammen.", "Fra stabburet har de oversikt over hele tomten. Det gamle t\u00f8mmerhuset, hagen og ikke minst kan de se J\u00f8lstravatnet og sn\u00f8dekte fjell p\u00e5 den andre siden av vannet.", "Her i J\u00f8lster har maleren Nikolai Astrup hentet mange av sine motiver.", "For fem \u00e5r siden bodde Rakel Apneseth og Anders Haugen i Bergen.", "Et par tilfeldigheter spilte inn da de klarte \u00e5 sikre seg b\u00e5de hus og tomt i Rakel sin hjemkommune.", "\u2014 Hadde noen sagt til meg at jeg ville bosette meg her, ville jeg ikke trodd dem, sier Anders Haugen, som opprinnelig er fra Oslo. N\u00e5 kan de ikke tenke seg et annet liv.", "F\u00e5tt hagen inn i sitt nye hus:", "Det startet med at Rakels far fikk tips om et gammelt t\u00f8mmerhus som skulle rives. Huset var bygd p\u00e5 1930-tallet.", "En mann hadde h\u00e5pet at s\u00f8nnen ville komme hjem og stifte familie, og bygde et hus til ham. Men s\u00f8nnen flyttet aldri hjem.", "Derfor ble t\u00f8mmerhuset st\u00e5ende ubebodd og var nesten helt uten slitasje da Rakel Apneseth og Anders Haugen overtok det i 2012.\u2014 Vi kj\u00f8pte det for symbolske 5000 kroner. S\u00e5 mye hadde materialene kostet da det ble bygd, sier Rakel.", "T\u00f8mmerhuset ble plukket fra hverandre der det sto ved Sanddalen p\u00e5 den andre siden av J\u00f8lstravatnet og bygd opp igjen av Nedre J\u00f8lster Bilelag.", "\u2014 T\u00f8mmerveggene skaper en lun atmosf\u00e6re som vi liker. De er solide og trygge og blir ikke \u00f8delagte om vi flytter p\u00e5 en skrue. Et spikerhull her viser veldig lite igjen i forhold til p\u00e5 gipsveggene vi hadde tidligere, sier Rakel.", "Tomten er en av flere tomter i et moderne klyngetun som er utskilt fra g\u00e5rdsbruket Janstunet i Svidalen.", "M\u00e5let til g\u00e5rdeier Janne Karin St\u00f8ylen er \u00e5 gi flere tilgang til de ressursene som finnes ved en g\u00e5rd, samtidig som hun har skapt et sosialt fellesskap rundt sitt eget g\u00e5rdsbruk som hun ellers ikke hadde hatt.", "Lei overfylte skap og skuffer?", "F\u00f8r t\u00f8mmerhuset ble satt opp her, ble det bygget en kjelleretasje.", "Slik at det n\u00e5 er tre fulle etasjer.Alt det elektriske ble lagt mellom t\u00f8mmerveggene og utvendig kledning. Noe som gj\u00f8r at det er lite til sjenanse.", "Rakel Apneseth synes det var veldig viktig at huset ikke skulle bli for m\u00f8rkt innvendig, selv om det var et t\u00f8mmerhus.", "Derfor valgte de \u00e5 ha hvitmalte tregulv i hovedetasjen og loftsetasjen. I kjelleren er det et belegg som heter Bolon som er lagt opp\u00e5 betonggulvet.", "For \u00e5 lysne opp ytterligere i hovedetasjen, er veggene i det store \u00e5pne kj\u00f8kkenet malt hvite.Her er ogs\u00e5 den originale vegginndelingen endret noe slik at rommet blir mer \u00e5pent.", "I trappeoppgangen er det et par d\u00f8rer som er blitt stengt igjen i forhold til hvordan huset var.", "Ellers har ikke familien endret noe vesentlig i forhold til hvordan det s\u00e5 ut.", "Oppvarmingen i huset er vannb\u00e5ren varme og vedfyring som ekstra varmekilde.P\u00e5 oppsiden av huset er det laget en st\u00f8ttevegg mot berget. P\u00e5 de andre ytterveggene er det bare vanlig kledning.", "P\u00e5 fremsiden av huset er det et lite overbygg og det er det ogs\u00e5 p\u00e5 den ene kortsiden der den minste verandaen er.", "Over den st\u00f8rste verandaen er det planlagt et overbygg.\u2014 Taket over verandaen har v\u00e6rt lurt. Da slipper vi \u00e5 ta inn puter om det skulle begynne \u00e5 regne. P\u00e5 fremsiden av huset kan vi n\u00e5 g\u00e5 rett fra d\u00f8ren og ut i bilen uten \u00e5 m\u00e5tte g\u00e5 gjennom masse sn\u00f8 om vinteren, sier Rakel.", "Kan stige til 11.400 kr per m\u00e5l:", "Huset har fire innganger. En i kjelleren, en ved hver av verandaene i hovedetasjen, og \u00e9n fra baksiden av huset og inn i loftsetasjen.", "Allerede idet du g\u00e5r over en av d\u00f8rstokkene f\u00e5r du inntrykk av atmosf\u00e6ren.", "Her henger fargerike fuglematbur og knallgul papirballpynt i d\u00f8r\u00e5pningene.Inne er det en rekke sm\u00e5 og store fargerike detaljer.", "Papirhjertene over spisebordet skaper feststemning til hverdags og huset har masse boltreplass til de sm\u00e5. Her er egen leke \u2013 og lesekrok med madrasser p\u00e5 gulvet og husker i taket.", "\u2014 Selv om det er et gammelt hus, var det viktig for meg at barna ikke skal v\u00e6re redde for \u00e5 \u00f8delegge noe. Ungene skal leke og herje, og de skal ikke trenge \u00e5 v\u00e6re forsiktig med alt. 95 prosent av det vi har i huset, er kj\u00f8pt p\u00e5 Ikea. Om noe blir \u00f8delagt, kan vi bytte ut ting etter hvert, sier Rakel.", "Har ikke angret:", "Den gamle tresengen i stuen er blant favorittstedene i huset. Stedet er perfekt til lesestunder for store og sm\u00e5.", "I kjelleren er det god plass til lagring av b\u00e5de mat, kl\u00e6r og sko. Her har ogs\u00e5 eldstejenta f\u00e5tt soverom.I andre etasje er foreldrenes soverom, et soverom for de to minste barna og et bonusrom som bruker til lek \u2013 og en arbeidsplass.", "I \u00f8verste etasje er det ogs\u00e5 et kombinert bibliotek og gjesterom.", "B\u00e5de fra stue og kj\u00f8kken er det god utsikt utover J\u00f8lstravatnet og fjellene p\u00e5 den andre siden. Utenfor huset h\u00f8res raslingen fra bladene p\u00e5 ospetr\u00e6rne.", "Rakel og Anders har funnet den idyllen p\u00e5 landet som de dr\u00f8mte om.", "\u2014 Her har vi st\u00f8rre frihet til \u00e5 styre v\u00e5r egen tid, bevege oss fritt og bruke naturen rundt oss, sier Rakel Apneseth.", "Les ogs\u00e5:", "G\u00e5 over konstruksjonen og kontroller at det ikke er st\u00f8rre skjulte skader under for eksempel plater og panel.", "Legg en plan for hva som skal gjenbrukes og hva som skal kasseres.", "Dokumentering er viktig. Lag gode tegninger med n\u00f8yaktige m\u00e5l.", "Husk \u00e5 merke alle bygningsdeler. Et godt merkesystem er viktig, og det b\u00f8r gjerne v\u00e6re overf\u00f8rt til tegningen. Ta ogs\u00e5 gode oversiktsbilder av alle merker p\u00e5 veggene.", "Under demontering b\u00f8r du v\u00e6re litt forsiktig. Det kan v\u00e6re vanskelig og dyrt \u00e5 f\u00e5 tak i nye bygningsdeler, og det er fort gjort \u00e5 gj\u00f8re skade p\u00e5 huset. P\u00e5 t\u00f8mmeret kan du bruke kran eller lignende, men det er viktig \u00e5 l\u00f8se de f\u00f8rst manuelt med kubein.", "Frakt bygget i gode pakker med st\u00f8 lekter, s\u00e5 du er sikker p\u00e5 at det ikke oppst\u00e5r skader under frakt. Pass p\u00e5 s\u00e5 t\u00f8mmeret ikke blir v\u00e5tt f\u00f8r montering, for da utvider t\u00f8mmeret seg.", "Hvis bygget er godt merket og dokumentert, er resten legobygging.", "Kilde: Nedre J\u00f8lster Bilelag", "Vis fakta"]}, {"field": "category0", "value": "bolig"}, {"field": "contenthash", "value": "82837d50572c36ebc90559bc99e03a96a098a2a73d588dc3ea052379bbe5d6f4"}, {"field": "createtime", "value": "2017-02-14T16:36:02.000Z"}, {"field": "description", "value": "S\u00e5 flyttet de det og forvandlet det. \u2014 Hadde noen sagt til meg at jeg ville bosette meg her, ville jeg ikke trodd dem."}, {"field": "heading", "value": ["F\u00f8rst kj\u00f8pte de et gammelt t\u00f8mmerhus for 5000 kroner... -adressa.no", "Betalte 5000 for t\u00f8mmerhus", "Laget ekstra etasje", "Fargerike overraskelser", "Gammelt og nytt"]}, {"field": "id", "value": "0187ce63a39d0fc5d03c590dcfd1f7fb264f6225"}, {"field": "keyword", "value": ["Oppussing", "Hjemme hos", "Bolig"]}, {"field": "keywords", "value": "Oppussing,Hjemme hos,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["gammelt t\u00f8mmerhus", "hus"]}, {"field": "kw-entity", "value": ["svidalen", "j\u00f8lstravatnet", "nedre j\u00f8lster bilelag", "bolig", "sanddalen", "bolon", "rakel apneseth", "janstunet", "rakel apneseth og anders haugen", "hjemme"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["anders haugen", "janne karin st\u00f8ylen", "nikolai astrup"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/df93e18a-6fb3-4b1d-9b7f-13911afff828?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rst kj\u00f8pte de et gammelt t\u00f8mmerhus for 5000 kroner..."}, {"field": "og-type", "value": "article"}, {"field": "og-url", "value": "http://www.adressa.no/bolig/Forst-kjopte-de-et-gammelt-tommerhus-for-5000-kroner-7063b.html"}, {"field": "pageclass", "value": ["article"]}, {"field": "publishtime", "value": "2015-10-28T06:30:00.000Z"}, {"field": "recs-articleid", "value": "7063"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-10-28T06:30:00.000Z"}, {"field": "recs-rawtitle", "value": "F\u00f8rst kj\u00f8pte de et gammelt t\u00f8mmerhus for 5000 kroner... -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "S\u00e5 flyttet de det og forvandlet det. \u2014 Hadde noen sagt til meg at jeg ville bosette meg her, ville jeg ikke trodd dem."}, {"field": "thumbnail", "value": "http://content-thumbnail.cxpublic.com/content/thumbnail200x150/0187ce63a39d0fc5d03c590dcfd1f7fb264f6225.jpg?598208d2"}, {"field": "thumbnailfullheightdimensions", "value": "200x2224"}, {"field": "timestamp", "value": "2017-08-02T17:16:02.000Z"}, {"field": "title", "value": "F\u00f8rst kj\u00f8pte de et gammelt t\u00f8mmerhus for 5000 kroner..."}, {"field": "url", "value": "http://www.adressa.no/bolig/Forst-kjopte-de-et-gammelt-tommerhus-for-5000-kroner-7063b.html"}, {"field": "urlhash", "value": "0187ce63a39d0fc5d03c590dcfd1f7fb264f6225"}], "score": 0.8820677, "siteId": "9222270286501375973", "id": "0187ce63a39d0fc5d03c590dcfd1f7fb264f6225"}

