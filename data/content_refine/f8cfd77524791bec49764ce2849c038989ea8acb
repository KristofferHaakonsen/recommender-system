{"fields": [{"field": "modifiedtime", "type": "time", "value": "2016-11-30T13:43:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torill henriksen"}, {"field": "body", "value": ["Saken oppdateres.", "Det knekker inne i skogen i grener. Kjell Arne ligger helt stiv bak den store h\u00f8yballen. Tviholder p\u00e5 b\u00f8rsa. Han gl\u00f8tter bort p\u00e5 gutten ved siden av seg som for ti sekunder siden latet som han var en elgokse.", "Plutselig kommer hun l\u00f8pende ut av skogen og over gr\u00f8fta. Hun stirrer utover \u00e5keren. 15 meter unna guttene stopper hun opp og ser utover landskapet. Hun ser ikke guttene, hun ser en annen vei.", "Kjell Arne vet hva han m\u00e5 gj\u00f8re. Det er n\u00e5 eller aldri. Han krummer pekefingeren. Krummer pekefingeren, og lukker \u00f8ynene i noe som virker som en evighet.", "Bang.", "Stillhet.", "Fra det \u00f8yeblikket bladene begynner \u00e5 bli gule om h\u00f8sten sitter over 50 000 nordmenn og venter p\u00e5 at elgjakten skal starte . Elgjakt er en mannesport. Selv om det har blitt mer og mer attraktivt for damer \u00e5 spenne b\u00f8rsa p\u00e5 ryggen, er det fremdeles herrene som dominerer. Det handler om mer enn bare elg. Det handler om \u00e5 v\u00e6re mann.", "Fra de er 16 \u00e5r gamle f\u00e5r unge gutter og jenter lov til \u00e5 skyte p\u00e5 storvilt. Selv om de kun f\u00e5r lov til \u00e5 jakte med tilsyn, blir dette sett p\u00e5 som starten p\u00e5 voksenlivet for mange. Spesielt for gutter.", "Se slaktingen i lyd og bilder her.", "Det er tidlig morgen p\u00e5 Skage i Nord-Tr\u00f8ndelag. Klokka er halv \u00e5tte, t\u00e5ka ligger som bomull over \u00e5krene p\u00e5 Hammer, isolerer all lyd. I et lite bakerhus, langt fra allfarvei, sitter to gutter og venter. Allerede tidlig i morges var de ute og spionerte. Og om noen timer det klart for avspark.", "Det er 8 timer siden elgjakta offisielt var i gang. Kjell Arne \u00d8vereng (17) og Oddvar Steen (19) spiser frokost i bakerhuset p\u00e5 Hammer, mens de venter p\u00e5 resten av jaktlaget. De har v\u00e6rt ute p\u00e5 morgensafari. Sjekket hvor elgen st\u00e5r. De er spente. Ni elger vandrer rundt p\u00e5 deres omr\u00e5de. De skal tas.", "Jaktlaget Hammer/Skille\u00e5s er et lokalt lag. Innenfor jaktomr\u00e5det ligger det ti g\u00e5rder. Her bor de fleste jegerne. Det er familier og venner som etter hvert siger inn i det lille bakerhuset. De er kledd i gr\u00f8nt og oransje, og b\u00e6rer p\u00e5 gigantiske matpakker og fryset\u00f8rket kaffe.", "Et hint av flatbr\u00f8dlukt minner om hva bakerhuset brukes til resten av \u00e5ret. For \u00f8yeblikket overskygges eventuelt flatbr\u00f8d av de varme vaflene som blir b\u00e5ret inn av jaktlagets eneste kvinne. Dette er en manneverden. Testosteronet ligger som et tykt lag i huset. 15 hjerter dunker hardt av spenning. 30 \u00f8yne lyser av dr\u00f8mmen om elg og gr\u00f8nne skoger lyser. De er klare for jakt.", "Her kan du f\u00f8lge Kjell Arne p\u00e5 jakt.", "Kjell Arne og tremeningen Johannes (17) har v\u00e6rt med p\u00e5 jakta siden de var 13 \u00e5r. I \u00e5r b\u00e6rer de eget gev\u00e6r. Kjell Arne var med i fjor ogs\u00e5, uten \u00e5 se en eneste elg. For Johannes er det f\u00f8rste gang han f\u00e5r v\u00e6re med ut med b\u00f8rse. De er ikke lenger bes\u00f8kende, men en del av det store jaktlaget.", "\u2013 Vi har en regel i laget v\u00e5rt: Ingen under 13 \u00e5r f\u00e5r v\u00e6re med ut, sier jaktleder Kjeil \u00d8vereng. \u2013 Men de fleste i laget mener ungdommene er jaktens fremtid, og derfor m\u00e5 de f\u00e5 v\u00e6re med fra de er s\u00e5pass gamle. S\u00e5 kan de bli jegere.", "Det er t\u00e5ke, og sannsynligheten for \u00e5 se elg er minimal. Derfor starter de p\u00e5 omr\u00e5dene der de sjelden f\u00e5r dyr uansett. Mens de venter p\u00e5 at sola skal sprekke frem.", "\u2013 Dere starter med \u00e5 g\u00e5, sier pappa og jaktleder \u00d8vereng. Han har et h\u00e5p om at guttene skal f\u00e5 skutt i dag, men de m\u00e5 starte rolig.", "Kjell Arne f\u00e5r den lengste ruta, og trasker seg gjennom den tette skogen. Over tr\u00e6r, under tr\u00e6r, over gjerder og elver. Han virker bestemt og vet hvor han skal. P\u00e5 sambandet skraper beskjeden om det alle vet: Det er lite elg \u00e5 se. Ikke engang hunden Susi har f\u00e5tt ferten av noe. Kjell Arne svarer stille:", "\u2013 Jeg vet ikke helt hvor jeg er akkurat n\u00e5, men jeg g\u00e5r langs elven.", "De fortsetter til de m\u00f8ter veien. S\u00e5 starter de p\u00e5 nytt. T\u00e5ken er tett. P\u00e5 de \u00e5pne slettene ser de ingenting. Etter ti minutter finner Kjell Arne spor etter elg. Men de er gamle. Han melder dem ikke inn. Ingen vits.", "Du blir ikke jeger p\u00e5 en dag. Det krever trening. Sporene er knapt synlige og det \u00e5 skimte en elg i tykk skog, og enda tykkere t\u00e5ke, er ikke like lett som det ser ut.", "Hans Estensen fra Overhalla er l\u00e6rer for unge jenter og gutter i Nord-Tr\u00f8ndelag hvert \u00e5r f\u00f8r jakta. Han mener ikke at det handler om gutter som blir menn, men heller om menn som blir gutter igjen.", "\u2013 Slik som jeg ser det blir du ikke mer mann om du skyter elg. Det er mer den unge krigeren som drar p\u00e5 jakt, og det kreves en ungdommelig spirit, sier Estensen.", "Han er godt kjent i n\u00e6rmilj\u00f8et som en stor jaktentusiast, og har tidligere stilt i Jakt og Fiske, for \u00e5 vise fram sin store hobby. Han sier det er ikke lenger like mange unge som tar jegerpr\u00f8ven.", "\u2013 Det er for det meste s\u00f8nner og d\u00f8tre av jegere og grunneiere som velger \u00e5 jakte, det er en familiegreie, forteller Estensen.", "Grunnen til dette mener Estensen har mye \u00e5 gj\u00f8re med \u00f8konomi. Prisen for \u00e5 jakte, og resursene det tar sier han er s\u00e5pass h\u00f8ye at det krever mye for at ungdommer uten tilknytning til lag og grunneiere skal starte med elgjakt alene.", "I bakerhuset er det lunsjtid. Testosteronet er p\u00e5 plass igjen. 45 br\u00f8dskiver hives innp\u00e5 og det klirrer i termoser. Kjersti steker ostesm\u00f8rbr\u00f8d i flatbr\u00f8dovnen. Latteren rister i taket og praten g\u00e5r heftig mellom stolene. Igjen starter planleggingen. Hvem skal sitte og hvem skal g\u00e5. N\u00e5r \u00d8vereng begynner \u00e5 sette opp listen blir det stille. Alle lytter. Stille.", "Alle f\u00e5r sagt sitt, men det er sjefen som bestemmer. Han gj\u00f8r enkel prosess og snur plasseringen fra forrige drev.", "\u2013 Jeg vil at ungguttene skal f\u00e5 pr\u00f8vd \u00e5 skyte i dag, sier han. \u2013 Det er viktig \u00e5 la dem pr\u00f8ve seg.", "Kjell Arne blir plassert i et t\u00e5rn, der han har noe \u00e5 lene seg til for \u00e5 f\u00e5 bedre skytemuligheter. Han vil ikke st\u00e5 rett opp og ned. Johannes skal sitte sammen med Kjersti. Siden han er den eneste uten samband.", "N\u00e5 er alle klare for \u00e5 skyte elg. Det er her de f\u00e5r elg hvert eneste \u00e5r. P\u00e5 myra. I fjor ble det tatt fem elger p\u00e5 dette stedet f\u00f8rste dagen. Men det er ikke mye spenning i det.", "\u2013 Det er mer \u00e5kerskyting, det p\u00e5 myra, sier Kjell Arne. \u2013 Det er ikke like spennende som \u00e5 jakte i skogen.", "Men unggutten er likevel spent f\u00f8r det b\u00e6rer ut p\u00e5 myra. Han lader b\u00f8rsa og legger den forsiktig p\u00e5 ryggen. N\u00e5r de nesten er kommet bort til t\u00e5rnet f\u00e5r han instruksjonene. Jan Fossland er gammel ringrev og forklarer hvor elgen bruker \u00e5 komme.", "\u2013 Der sk\u00f8yt \u201dFranken\u201d sjuspiringen for to \u00e5r siden.", "Han peker borti enden av myra. Her kommer det elg. Kjell Arne klatrer opp i t\u00e5rnet. Han speider utover, ser de oransje luene i myrterrenget. Han er klar.", "\u00c5 sitte p\u00e5 post krever t\u00e5lmodighet. Her kan jegerne ofte sitte i mange timer og vente p\u00e5 et snev av elg. Enten med lokking, eller med drivere som \u201djager\u201d elgen mot postene. P\u00e5 Hammer/Skille\u00e5s g\u00e5r de drivere.", "Kjell Arne st\u00e5r lent mot gjerdet i t\u00e5rnet. Det er helt stille p\u00e5 myra. Han ser frem og tilbake. Lytter p\u00e5 sambadet. Av og til kommer det beskjeder om elg. Kjell Arne ser ingen elg.", "Han h\u00f8rer det smeller. P\u00e5 postene rundt han blir det skutt. Til sammen tre elger skytes p\u00e5 en halvtime. Sambandet snakker. Han har ingenting \u00e5 si. S\u00e5 blir det stille igjen.", "\u2013 Det er elg i \u00abdrevet\u00bb.", "Driverne har observert elg inne i skogholtet. Den er p\u00e5 vei ut.", "Det spraker i radioen. Stemningen \u00f8ker. Kjell Arne peker dit hvor elgene hvert \u00f8yeblikk skal sprette ut av skoglinjen, og ut p\u00e5 myra. Han klemmer p\u00e5 b\u00f8rse-remmen, flytter litt p\u00e5 beinet. Venter.", "Den eneste lyden som er \u00e5 h\u00f8re er duggdr\u00e5per som faller ned fra de sm\u00e5 tr\u00e6rne. Han stirrer ut mot det ene hj\u00f8rnet av den lange myra. Her kommer de straks sprettende ut, og han er klar til \u00e5 skyte. Noe beveger seg mellom tr\u00e6rne. Han gir beskjed over radioen om at noe er p\u00e5 vei. Han vet godt hva det er. Kongen har kommet p\u00e5 bes\u00f8k.", "\u2013 Bang. Bang.", "Stillhet.", "John Ove, p\u00e5 posten bortenfor, har skutt. Hjertet synker litt igjen.", "Fire elger blir skutt p\u00e5 den lille timen drevet varer. Sm\u00e5 dyr. Kalver og fjordyr. Flere av jegerne samles borte ved den siste kalven. Stemningen er munter igjen. Guttene har ikke f\u00e5tt skutt. Kjell Arne har s\u00e5 vidt sett en elg. Johannes har sett en katt. Men de graver seg ikke ned i myrhullet for det. Laget har skutt fire elger og er p\u00e5 vei til \u00e5 tangere fjor\u00e5rets rekord\u00e5pning p\u00e5 fem dyr f\u00f8rste dagen.", "Guttene har skutt elg og diskuterer hva de skal gj\u00f8re med innmaten. H\u00f8r opptaket her.", "Men f\u00f8rst kommer den delen guttene er gode p\u00e5. Elgen skal gj\u00f8res opp f\u00f8r den blir fraktet. Alle jegerne har med seg kniver, og setter i gang i \u00e5 skj\u00e6re i den d\u00f8de fjordoksen som ligger p\u00e5 den v\u00e5te bakken.", "P\u00e5 fem minutter er elgen tom og klar til \u00e5 bli hentet. Gruppen deler seg. Kjell Arne blir sendt tilbake til g\u00e5rden for \u00e5 starte slaktingen. Han er traktorsjef. Johannes blir igjen og f\u00e5r sitte bakp\u00e5 firhjulingen som henter elgen, med bena over magen p\u00e5 det livl\u00f8se dyret. For guttene er dette livet.", "Vel hjemme p\u00e5 g\u00e5rden er det klart for slakting. Dette har guttene gjort f\u00f8r og vet akkurat hva som skal gj\u00f8res. De snitter, fl\u00e5r og heiser elg. Brekker av bein som om det var kvister. Dette er jobb.", "Og selv om det er godt \u00e5 vite at det har blitt elg, legger det seg en stillhet over guttene, en lett skuffelse, som nesten ikke merkes.", "Stemmen er grovere, mer bestemt. Det lukter muskler og varmt blod. Utenfor st\u00e5r hunden Susi og roper. Hun vil ogs\u00e5 delta p\u00e5 slaktingen. Tre sm\u00e5gutter trasker rundt inne p\u00e5 l\u00e5ven. De er langt fra gamle nok til \u00e5 jakte. Men her inne f\u00e5r de v\u00e6re med \u00e5 se. Og ta. Og kanskje pr\u00f8ve litt.", "Om noen \u00e5r skal ogs\u00e5 de gj\u00f8res klar til \u00e5 bli jegere. De ser opp p\u00e5 guttene som har f\u00e5tt v\u00e6rt med p\u00e5 jakten. Det lyser i de sm\u00e5 \u00f8ynene. De \u00f8nsker ogs\u00e5 \u00e5 bli s\u00e5 store.", "Laget bruker \u00e5 v\u00e6re kjappe med \u00e5 fylle kvoten. Skage og Overhalla er overfylt av elg, og det er ikke noe problem \u00e5 finne dyr. F\u00f8rste dagen tangerer de fjor\u00e5rets rekord p\u00e5 fem elger.", "Etter fire dager har laget skutt ni dyr.", "Full kvote. Men de har f\u00e5tt lov til \u00e5 skyte et av nabovallets kvote. Dette er siste dagen til Kjell Arne. De er ferdige for dagen, dagens to dyr er fl\u00e5dd og gjort klare. Det ble ikke elg i \u00e5r heller. Frustrasjonen merkes s\u00e5 vidt, han har gitt opp.", "Det er da telefonen ringer. Noen har sett en elg p\u00e5 en \u00e5ker. Kjell Arne og noen av de andre jegerne hopper i bilen og kj\u00f8rer for \u00e5 se. N\u00e5r de kommer bort f\u00e5r de beskjed om at det er en fjordku. De kan ta den. Men kua er godt gjemt ute p\u00e5 marken.", "Kjell Arne og Bj\u00f8rnar hopper ut av bilen. Den kj\u00f8rer lenger bort for \u00e5 holde elgen opptatt, mens de sniker seg innp\u00e5. Guttene sniker seg bort til noen h\u00f8yballer som ligger ute p\u00e5 \u00e5keren. De er ikke stille nok. Elgen snur seg, og stirrer mot de to guttene, f\u00f8r den rusler inn i skogen igjen. Sjansen er tapt. Guttene nekter \u00e5 gi seg. Den kommer til \u00e5 komme ut igjen.", "De g\u00e5r bort til h\u00f8yballene, og Kjell Arne legger seg klar. Han legger b\u00f8rsa ned p\u00e5 h\u00f8yballene og venter. Bj\u00f8rnar pr\u00f8ver \u00e5 lokke p\u00e5 elgen.", "Det knekker h\u00f8yt i skogen. Guttene stivner og stirrer mot skogholtet i enden av \u00e5keren. Ingen av dem vet hva som venter, men de vet begge to at noe kommer ut.", "S\u00e5 skjer det. Utifra skogkrattet kommer dronningen l\u00f8pende. Over den lille gr\u00f8ften og tilbake over \u00e5keren. Hun har siktet seg inn p\u00e5 h\u00f8yballene der Kjell Arne og Bj\u00f8rnar ligger. Guttene stivner og ser p\u00e5 det store dyret som kommer mot dem. Plutselig stopper hun og snur seg. N\u00e5 st\u00e5r hun med siden mot guttene. Perfekt. Hun stiller seg klar for han. Som om det er planlagt.", "Kjell Arne n\u00f8ler ikke. Det finnes ikke tid til det. N\u00e5 eller aldri. Han trykker p\u00e5 avtrekkeren og skyter mot dyret. Han treffer. I et \u00f8yeblikk vingler hun. G\u00e5r litt. F\u00f8r hun faller, knappe ti meter fra der Kjell Arne ligger. N\u00e5r han kommer bort ser hun opp. Hun er ikke d\u00f8d. Han sikter seg inn p\u00e5 \u00f8ret, og skyter et \u201ddausk\u00e5t\u201d.", "N\u00e5r de ser p\u00e5 elgen, merker de at dette ikke var en fjorku, men en enslig kalv som gikk uten mor. Kanskje det var derfor den kom l\u00f8pende n\u00e5r Bj\u00f8rnar lokket?", "Adrenalinet str\u00f8mmer som en v\u00e5relv i kroppen. Kjell Arne har blitt mann og guttunge p\u00e5 samme tid. Han skj\u00e6rer ut hjertet fra det livl\u00f8se dyret. Det ryker og er v\u00e5tt. Han skjelver litt p\u00e5 h\u00e5nden. Men det gj\u00f8r ingenting. For han fikk avslutte \u00e5rets jakt for jaktlaget i Nordg\u00e5rdan med ei ung dronning, og det er stort for en guttunge."]}, {"field": "category0", "value": "forbruker"}, {"field": "category1", "value": "forbruker|jaktogfiske"}, {"field": "contenthash", "value": "2141ec9379f9aebf2f71844cb48b1b4d62404e8dec0a782109aabc55ef8dc2dd"}, {"field": "createtime", "value": "2017-04-30T16:23:48.000Z"}, {"field": "description", "value": "Hver h\u00f8st starter det samme ritualet: Der gutter blir menn, og menn blir gutter."}, {"field": "dominantimage", "value": "http://www.adressa.no/incoming/article1369941.ece5/ALTERNATES/w980-default/Elgreportasje3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f8cfd77524791bec49764ce2849c038989ea8acb.jpg?59956f5a"}, {"field": "dominantthumbnaildimensions", "value": "300x169"}, {"field": "heading", "value": ["Jakten p\u00e5 manndommen -adressa.no", "Menn og elger", "Morgenstund", "Hjerter av testosteron", "Det f\u00f8rste skuddet", "Mer gutter enn menn", "Snur p\u00e5 flisa", "P\u00e5 post", "Stort bytte", "Sm\u00e5 barn og elg", "N\u00e5 har guttene blitt menn", "Siste sjanse", "Skuddet"]}, {"field": "id", "value": "f8cfd77524791bec49764ce2849c038989ea8acb"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["jaktogfiske", "forbruker"]}, {"field": "kw-classification", "value": "hobbies-and-interests"}, {"field": "kw-concept", "value": ["elg", "gutter", "guttene stivner", "livl\u00f8se dyret", "skyte elg", "krummer pekefingeren"]}, {"field": "kw-entity", "value": ["skage", "kjell arne og bj\u00f8rnar", "nordg\u00e5rdan", "hammer", "franken", "jakt og fiske", "\u00f8vereng", "hans estensen", "kjersti", "bj\u00f8rnar", "susi", "johannes"]}, {"field": "kw-location", "value": ["nord-tr\u00f8ndelag", "overhalla"]}, {"field": "kw-pageclass", "value": "article"}, {"field": "kw-person", "value": ["oddvar steen", "kjell arne", "kjeil \u00f8vereng", "kjell arne \u00f8vereng", "jan fossland", "john ove"]}, {"field": "kw-taxonomy", "value": ["forbruker/jaktogfiske", "forbruker"]}, {"field": "og-image", "value": "http://www.adressa.no/incoming/article1369941.ece5/ALTERNATES/w980-default/Elgreportasje3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 manndommen"}, {"field": "og-type", "value": "article"}, {"field": "og-url", "value": "http://www.adressa.no/forbruker/jaktogfiske/2010/10/10/Jakten-p%C3%A5-manndommen-1127049.ece"}, {"field": "pageclass", "value": ["article"]}, {"field": "publishtime", "value": "2010-10-10T20:08:38.000Z"}, {"field": "recs-articleid", "value": "1127049"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|jaktogfiske"}, {"field": "recs-publishtime", "value": "2010-10-10T20:08:38.000Z"}, {"field": "recs-rawtitle", "value": "Jakten p\u00e5 manndommen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/jaktogfiske", "forbruker"]}, {"field": "teaser", "value": "Hver h\u00f8st starter det samme ritualet: Der gutter blir menn, og menn blir gutter."}, {"field": "thumbnail", "value": "http://content-thumbnail.cxpublic.com/content/thumbnail200x150/f8cfd77524791bec49764ce2849c038989ea8acb.jpg?59956f5a"}, {"field": "thumbnailfullheightdimensions", "value": "200x2557"}, {"field": "timestamp", "value": "2017-08-17T10:26:34.000Z"}, {"field": "title", "value": "Jakten p\u00e5 manndommen"}, {"field": "url", "value": "http://www.adressa.no/forbruker/jaktogfiske/2010/10/10/Jakten-p%c3%a5-manndommen-1127049.ece"}, {"field": "urlhash", "value": "f8cfd77524791bec49764ce2849c038989ea8acb"}], "score": 0.55972326, "siteId": "9222270286501375973", "id": "f8cfd77524791bec49764ce2849c038989ea8acb"}

