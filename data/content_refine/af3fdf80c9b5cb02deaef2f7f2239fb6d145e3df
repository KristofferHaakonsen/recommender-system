{"fields": [{"field": "modifiedtime", "type": "time", "value": "2016-06-04T17:58:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Levanger", "Levanger kommune", "Verdal", "kommunereformen", "kommunesammensl\u00e5ing"]}, {"field": "author", "value": "levin nestvold jr."}, {"field": "body", "value": ["Saken oppdateres.", "- De har alltid v\u00e6rt litt finere p\u00e5 det i Levanger. De har alltid brukt andre ord og uttrykk enn oss, sier Roar Tromsdal, h\u00f8yskolelektor og ekte verdaling.", "Det er bare dager til innbyggerne i Levanger og Verdal skal stemme over om de skal sl\u00e5 seg sammen eller forbli selvstendige. Lokalavisa Innherred har v\u00e6rt full av innlegg for og imot, og krangelen mellom de to ordf\u00f8rerne har preget debatten det siste halve \u00e5ret. Men hva er forskjellen p\u00e5 verdalingene og levangsbyggen? Finnes det kulturelle forskjeller som kan forklare noe som helst? Kan finkulturelle byborgere fra Levanger forenes i en opph\u00f8yd enhet hvor storkjefta verdalinger ogs\u00e5 krever sin plass?", "Asbj\u00f8rn Douglas Eklo er snart 90 \u00e5r og bypatriot p\u00e5 sin hals. Han kalles gjerne mister Levanger der han vandrer gatelangs i sine r\u00f8de bukser, gul skjorte og hatt. Han vil gjerne ta oss med til verdens f\u00f8rste skiltede hilsegate. Han kom selv p\u00e5 ideen, og mener det ikke er noe i veien for litt dannelse og vennlighet p\u00e5 veien mot sammensl\u00e5ing.", "- Du vet, Levanger har bytradisjoner helt tilbake til 1836 da vi fikk kj\u00f8pstadsrettigheter p\u00e5 linje med Trondheim. Det f\u00f8rte ogs\u00e5 til at mange trondhjemmere flyttet hit. Vi snakker litt finere enn verdalingene, sier Eklo, som under tvil har kommet frem til at han vil stemme ja til sammensl\u00e5ing i folkeavstemningen den 6. juni.", "- Hodet sier ja, mens hjertet sier nei. Men jeg kommer nok til \u00e5 lytte til fornuften, sier mannen, som har skrevet elleve b\u00f8ker, deriblant tre bind om byg\u00e5rder i Levanger.", "- Hi du h\u00e6stp\u00f8ls, sp\u00f8r Roar Tromsdal. Servit\u00f8ren kan ikke oppdrive hestep\u00f8lse i dag, men i Verdal har det v\u00e6rt tradisjon for \u00e5 ha Fola Blakken p\u00e5 vafla.", "- H\u00e6stp\u00f8ls fekk vi p\u00e5 museet p\u00e5 Steksta. Det ville aldri levangsbyggen ha servert, forteller Tromsdal, som er selverkl\u00e6rt nei-mann.", "Tromsdal har v\u00e6rt en krumtapp i oppbyggingen av amat\u00f8rteatret i Nord-Tr\u00f8ndelag. Men han har ogs\u00e5 fulgt den intellektuelle sti, og i dag jobber han ved Nord universitet hvor han blant annet underviser fremtidens profesjonelle skuespillere i teaterhistorie.", "- De har alltid snakket et annet spr\u00e5k enn oss og s\u00e5 var de litt sm\u00e5snobbete. Da vi kom p\u00e5 Levanger gymnas, m\u00f8tte vi en annen verden. Levangsbyggen m\u00f8tte en mye r\u00f8ffere stil, sier Tromsdal, som mener historien har hatt stor betydning for hvordan de to kulturene har utviklet seg opp gjennom tidene.", "- Verdal har bygd sin identitet p\u00e5 grenser som har v\u00e6rt de samme i over 1000 \u00e5r, mens Levanger i sin n\u00e5v\u00e6rende form bare har eksistert i litt over 50 \u00e5r. Verdalingene har derfor en mye sterkere tilh\u00f8righet. Det er derfor en enkel psykologisk forklaring p\u00e5 at neisiden er st\u00f8rre i Verdal, mener Tromsdal.", "Levanger har en spennende og interessant fortid som senter for handel, utdanning og helsevesen. Levanger fikk bystatus f\u00f8rste gang som kj\u00f8pstad i 1836, mistet bystatusen i 1962 og fikk bystatus p\u00e5 nytt i 1996. Til byen kom blant annet Nordre Trondhjems Amts Sygehus p\u00e5 Eides\u00f8ren i 1843, avisen Nordre Trondhjems Amtstidende i 1848, borgerskolen i 1851 og Levanger offentlige l\u00e6rerskole i 1892. Byen har rike handelstradisjoner og landbruk som utmerker seg i nasjonal sammenheng.", "Verdal fikk bystatus f\u00f8rst i 1998, men har i likhet med Levanger v\u00e6rt en av landets fremste landbrukskommuner. Frem til 1960-\u00e5rene var Verdal et jordbruks- og h\u00e5ndverkersamfunn, men med en sterk historie knyttet til slaget p\u00e5 Stiklestad i 1030. Utover p\u00e5 1960-tallet vokste industrien frem og en industripark som i dag er landets tredje st\u00f8rste. Der Levanger har v\u00e6rt drevet av handel og offentlige arbeidsplasser, har verdalingene bygd opp en industripark som omsetter for mellom seks og \u00e5tte milliarder kroner.", "- Da Levanger mistet bystatusen f\u00f8rst p\u00e5 1960-tallet kunne de ikke forst\u00e5 hvordan det kunne skje. Jeg gikk p\u00e5 Levanger gymnas og dette var noe de snakket om i alle de \u00e5rene jeg gikk der. Det var et hardt slag for levangsbyggen, sier Tromsdal.", "Tromsdal synes sammensl\u00e5ingsdebatten har v\u00e6rt preget av \u00f8konomer og teknokrater.", "- Det er nesten noe religi\u00f8st over det. Jeg synes mange har skylapper og ser bare p\u00e5 \u00f8konomi og tjenesteproduksjon, men ser ikke at samfunnet best\u00e5r av mennesker. Det er ikke bare tall som skal flyttes, understreker han.", "Ja-mannen Arvid Vada var den f\u00f8rste rektoren ved Verdal videreg\u00e5ende skole i 1976. I midlertidige lokaler i Vinne og bedehuset p\u00e5 \u00d8rmelen, skulle han bygge opp en ny skolekultur med nye linjer.", "- Vi var en ung stab med gjennomsnittsalder p\u00e5 30 \u00e5r. I starten var det 130 elever fordelt p\u00e5 1-\u00e5rig yrkesutdanning og 2-\u00e5rig grunnkurs \u2013 brubygger mellom yrkesfag og allmenne fag.", "Rektor Arvid Vada kom fra en yrkesskole p\u00e5 Sunndals\u00f8ra som ble utvidet med 2-\u00e5rig grunnkurs og reformgymnasklasser, og visste godt at her var det to sv\u00e6rt ulike kulturer som skulle smeltes sammen.", "- Konkurransen med Levanger som l\u00e6ringsarena for ungdommen i distriktet var merkbar. Det ble uttalt at den nye skolen i Verdal ikke m\u00e5tte f\u00e5 for dominerende plass og bli et flaggskip i distriktet. Dette var imidlertid ikke forenlig med skolens visjon.", "Da studieretning for idrettsfag skulle etableres, skulle det blant annet v\u00e6re et tilbud i Levanger og Verdal.", "- Rektor ved Levanger gymnas og jeg var sammen i et m\u00f8te med fylkesskolesjefen der etableringen var tema, men det var ingen interesse for dette tilbudet i Levanger. Jeg vet ikke om \u00e5rsaken var at idrett var for lite gymnasialt.", "Vada sier det var en kjent sak at n\u00e6ringslivsledere har oppfattet det som mye lettere \u00e5 etablere seg i Verdal enn i Levanger.", "- Sp\u00f8rsm\u00e5let er om Levangers politikere og administrasjon opp gjennom \u00e5rene har lenet seg for mye p\u00e5 h\u00f8yskolen og sykehuset.", "Vada mener ogs\u00e5 kulturforskjellene kommer tydelig frem b\u00e5de i spr\u00e5k og handling.", "- Noen snakket s\u00e5 det var ekkelt \u00e5 h\u00f8re. Verdalingen var mye mer bondsk og hadde en h\u00e5ndverkskultur som Levanger ikke hadde. Jeg ser forresten ikke for meg v\u00f8mm\u00f8lopptog i Levanger.", "Men Vada mener det er p\u00e5 tide at de to kommunene g\u00e5r sammen.", "- Jeg sier et rungende ja til sammensl\u00e5ing. Dersom man skal f\u00e5 til utvikling m\u00e5 man ha sterke fagmilj\u00f8er. Man m\u00e5 se mer enn fem \u00e5r frem i tid, og jeg tror Levanger og Verdal vil utfylle hverandre godt.", "Tidligere rektor ved HiNT (Nord universitet i dag), Asbj\u00f8rn Folkvord, mener kulturforskjellene mellom de to naboene var mye st\u00f8rre f\u00f8r.", "- Men st\u00f8rst forskjell var det nok mellom de som bodde i sentrum og p\u00e5 bygda. Jeg tror ikke det har v\u00e6rt noen forskjell mellom bygdefolket i Frol, Skogn, Vinne eller Vuku.", "Asbj\u00f8rn Folkvord er f\u00f8rsteamanuensis i pedagogikk, og har v\u00e6rt med i lokalpolitikken for Levanger SV i flere perioder.", "- Jeg tror verdalingene har en st\u00f8rre f\u00f8lelse av felles identitet, kanskje fordi kommunen har v\u00e6rt uendret s\u00e5 lenge man kan huske. Skeikomiteen holdt p\u00e5 i 15 \u00e5r og reiste rundt i hele landet i forkant av den store kommunereformen f\u00f8rst p\u00e5 1960-tallet. Levanger var fem som ble en, Steinkjer var sju som ble en, mens Verdal besto. Levanger hadde f\u00f8r 1962 bare 1723 innbyggere og var bare en liten kj\u00f8pstad.", "Folkvord husket at de sp\u00f8kte med kulturforskjellene da de gikk p\u00e5 Levanger gymnas.", "- I Nerbyen snakket de som frolinger, mens de i \u00d8verbyen snakket som folk fra Ila. Der bodde embetsmenn og sykehusansatte. I dag er dette selvsagt ikke noe poeng lenger, det er i hvert fall ikke noe som preger situasjonen p\u00e5 noe vis.", "Folkvord mener levangsbyggen har v\u00e6rt visjon\u00e6r og skj\u00f8nte tidlig betydningen av \u00e5 f\u00e5 en l\u00e6rerskole til byen. Den vant de i kamp med Trondheim.", "- Det ble satset p\u00e5 skolebyen av fremsynte folk som s\u00e5 betydningen av \u00e5 f\u00e5 dit en viktig institusjon. Verdalingene p\u00e5 sin side var fremsynte og satset p\u00e5 industrien. Men dette skapte ogs\u00e5 to ulike kulturer. Den var r\u00f8ffere i Verdal, mener Folkvord, og legger til:", "- Den sammensl\u00e5inga som er foresl\u00e5tt, vil ramme det kommunale demokratiets grunnfjell. Det vil bli en stor kommunal administrasjon, og i det nye kommunestyret blir det halvparten s\u00e5 mange medlemmer som det er i de to kommunene i dag. Det betyr en alvorlig svekkelse av det kommunale demokratiet.", "Lokalhistoriker Solveig Ness har hatt mange gatevandringer gjennom Veita i Verdal. Dette var sentrum i gamle dager, hvor b\u00e5tene kunne legge til kai.", "- H\u00e5ndverkerne bodde i Veita, mens kj\u00f8pmennene bodde i Gamle Storgate. Dette var ikke noe klassedelt samfunn. Etter at jernbanen og Verdal samvirkelag kom i 1905 flyttet sentrum \u00f8stover. I dag heter det Verdal by, men det blir feil for meg. Verdal strekker seg helt til svenskegrensen. Det skulle fortsatt ha hett Verdals\u00f8ra.", "Den tidligere hovedkassereren i sparebanken har skrevet 800 sider om Verdals\u00f8ras historie gjennom 140 \u00e5r. Den jobbet hun med i 15 \u00e5r. N\u00e5 graver hun frem stoff til oppf\u00f8lgeren.", "- Tilh\u00f8righet er viktig. Det er en annen holdning i Levanger by enn p\u00e5 Verdals\u00f8ra. Vi er stolte og glade for at vi har Stiklestad, det har ikke levangsbyggen, som er mer byfolk enn oss, sier Ness. Vi sa at de hadde jo sykehus og l\u00e6rerh\u00f8yskole. Vi er mer b\u00f8gda, mener Ness, som ogs\u00e5 mener at mange hundre \u00e5r med ur\u00f8rte grenser har mye \u00e5 si.", "F\u00f8rstelektor Roar Tromsdal peker p\u00e5 at det er sv\u00e6rt f\u00e5 offentlige arbeidsplasser i Verdal, og at det har f\u00f8rt til at verdalingene har m\u00e5ttet skape mye mer selv.", "- Levanger har holdt p\u00e5 i 30 \u00e5r om \u00e5 bli enige om et kulturhus. De har hele tiden hatt to alternativ, da er det lett for at det blir ingenting. I Verdal har vi b\u00e5de et nasjonalt kultursenter og et kinosenter med bes\u00f8kende fra alle nabokommuner.", "N\u00e5 bygges et nytt teaterbygg til 100 millioner.", "Tromsdal mener de to folkene bygger p\u00e5 forskjellig grunnstein.", "- Det er ikke d\u00e5rligere \u00e5 komme fra den ene eller den andre kommunen, bare at det er en forskjell. Vi er en blanding av industri og bondesamfunn, men fellesnevneren er folkelighet. Vi er jordn\u00e6re og enkel i positiv forstand. Levangsbyggen regnet seg som mer urban eller verdensborgere.", "Asbj\u00f8rn Eklo har en livserfaring som mange kan misunne. Han har v\u00e6rt p\u00e5 sj\u00f8en og i milit\u00e6ret, v\u00e6rt reiseleder og dansel\u00e6rer p\u00e5 cruiseskip, og p\u00e5 1990-tallet kom det frem at han hadde v\u00e6rt en del av Stay Behind, ogs\u00e5 kalt Norges hemmelige h\u00e6r etter krigen.", "Men mesteparten av livet har han solgt biler \u2013 masse biler.", "- Jeg tok over som Ford-forhandler etter min far. P\u00e5 det meste kunne vi selge \u00e5tte biler p\u00e5 en og samme dag.", "Asbj\u00f8rn har ogs\u00e5 hatt mye kontakt med Verdal opp gjennom livet.", "- Verdalingen hadde en annen form for humor enn oss, ikke bedre eller d\u00e5rligere, men annerledes. Spr\u00e5ket var ogs\u00e5 annerledes. Vi som var f\u00f8dt og oppvokst i byen Levanger snakket litt finere. Vi syntes det var artig med verdalingene som hadde en annen betoning p\u00e5 ord og uttrykk.", "Asbj\u00f8rn mener det har hatt stor betydning at Levanger ble kj\u00f8pstad s\u00e5 tidlig som i 1836, og at de fikk bystatus av kong Karl Johan.", "- Det har selvsagt preget oss. Den gangen Levanger var en stor markedsby kom det mange trondhjemmere og slo seg ned her. Min mor som var f\u00f8dt p\u00e5 R\u00f8ra sa jeg istedenfor \u00e6. Det var veldig rart, sier Eklo, som ogs\u00e5 kan r\u00f8pe at det har v\u00e6rt flere slag p\u00e5 Stiklestad.", "- Det var like etter krigen og fire verdalinger inviterte til ball p\u00e5 Stiklestad. Det ble en skikkelig brudulje og sl\u00e5sskamper mellom verdalinger og levangsbygg i og utenfor lokalet. Det ble knust ruter og kopper og kar ble slengt i gulvet. Levangeravisa omtalte tildragelsen som Slaget p\u00e5 Stiklestad anno 1948. Det var nok flere sl\u00e5sskjemper i Verdal enn i Levanger, sier Asbj\u00f8rn Douglas Eklo.", "Epilog:", "Jet\u00e9 er for \u00f8vrig en finere omskriving for molo, alts\u00e5 en demning av stein, for eksempel i forbindelse med et havneanlegg."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "e3bfc3404a637828d443f7afeed9a2446d36988a7ef564d8ac90abd58cd2f7e3"}, {"field": "createtime", "value": "2017-04-30T17:31:15.000Z"}, {"field": "description", "value": "Mens Levanger har Torvet og jeteen over sundet, har Verdal Minsaas Plass og molo i havnebassenget."}, {"field": "dominantimage", "value": "http://www.adressa.no/nyheter/nordtrondelag/article12832620.ece/y4rig7/ALTERNATES/w980-default/Tromsdal1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/af3fdf80c9b5cb02deaef2f7f2239fb6d145e3df.jpg?5961b210"}, {"field": "dominantthumbnaildimensions", "value": "300x169"}, {"field": "heading", "value": ["- Vi fekk itj h\u00e6stp\u00f8ls p\u00e5 vafla i Levanger -adressa.no", "Verdens f\u00f8rste hilsegate", "Sm\u00e5snobbete levangsbygg", "Bystatus var gull verd", "- M\u00e5tte ikke bli flaggskip", "Verdal for gr\u00fcndere", "Satset p\u00e5 skolebyen", "Tilh\u00f8righet er viktig", "Bygger p\u00e5 ulik grunnstein", "Flere slag p\u00e5 Stiklestad"]}, {"field": "id", "value": "af3fdf80c9b5cb02deaef2f7f2239fb6d145e3df"}, {"field": "keyword", "value": ["Levanger", "Levanger kommune", "Verdal", "kommunereformen", "kommunesammensl\u00e5ing"]}, {"field": "keywords", "value": "Levanger,Levanger kommune,Verdal,kommunereformen,kommunesammensl\u00e5ing"}, {"field": "kw-category", "value": ["nordtrondelag", "nyheter"]}, {"field": "kw-company", "value": "ford"}, {"field": "kw-concept", "value": ["2-\u00e5rig grunnkurs", "forskjell", "levangsbygg", "dag", "mistet bystatusen", "kommunale demokratiet", "verdalingene", "byen", "kommune", "itj h\u00e6stp\u00f8ls", "bygge", "offentlige arbeidsplasser", "bystatus", "snakket"]}, {"field": "kw-entity", "value": ["gamle storgate", "levanger og verdal", "\u00f8rmelen", "r\u00f8ra", "stay behind", "eklo", "fola blakken", "nordre trondhjems amts sygehus", "nordre trondhjems amtstidende", "frol", "steksta", "verdal minsaas plass", "vuku", "verdals\u00f8ra", "nerbyen", "vinne", "norges", "asbj\u00f8rn", "veita", "torvet", "slaget", "hint", "innherred", "\u00f8verbyen", "eides\u00f8ren", "levanger sv"]}, {"field": "kw-location", "value": ["sunndals\u00f8ra", "stiklestad", "skogn", "trondheim", "steinkjer", "nord-tr\u00f8ndelag", "ila"]}, {"field": "kw-pageclass", "value": "article"}, {"field": "kw-person", "value": ["asbj\u00f8rn douglas eklo", "roar tromsdal", "asbj\u00f8rn folkvord", "solveig ness", "karl johan", "arvid vada", "asbj\u00f8rn eklo"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/nyheter/nordtrondelag/article12832620.ece/y4rig7/ALTERNATES/w980-default/Tromsdal1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Vi fekk itj h\u00e6stp\u00f8ls p\u00e5 vafla i Levanger"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/2016/06/04/Vi-fekk-itj-h%C3%A6stp%C3%B8ls-p%C3%A5-vafla-i-Levanger-12832623.ece"}, {"field": "pageclass", "value": ["article"]}, {"field": "publishtime", "value": "2016-06-04T17:58:56.000Z"}, {"field": "recs-articleid", "value": "12832623"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2016-06-04T17:58:56.000Z"}, {"field": "recs-rawtitle", "value": "- Vi fekk itj h\u00e6stp\u00f8ls p\u00e5 vafla i Levanger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "Mens Levanger har Torvet og jeteen over sundet, har Verdal Minsaas Plass og molo i havnebassenget."}, {"field": "thumbnail", "value": "http://content-thumbnail.cxpublic.com/content/thumbnail200x150/af3fdf80c9b5cb02deaef2f7f2239fb6d145e3df.jpg?5961b210"}, {"field": "thumbnailfullheightdimensions", "value": "200x2861"}, {"field": "timestamp", "value": "2017-07-09T04:33:20.000Z"}, {"field": "title", "value": "- Vi fekk itj h\u00e6stp\u00f8ls p\u00e5 vafla i Levanger"}, {"field": "url", "value": "http://www.adressa.no/nyheter/nordtrondelag/2016/06/04/Vi-fekk-itj-h%c3%a6stp%c3%b8ls-p%c3%a5-vafla-i-Levanger-12832623.ece"}, {"field": "urlhash", "value": "af3fdf80c9b5cb02deaef2f7f2239fb6d145e3df"}], "score": 0.9829609, "siteId": "9222270286501375973", "id": "af3fdf80c9b5cb02deaef2f7f2239fb6d145e3df"}

