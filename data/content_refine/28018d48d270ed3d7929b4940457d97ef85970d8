{"fields": [{"field": "modifiedtime", "type": "time", "value": "2017-01-10T08:06:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Eliteserien", "Kjetil Rekdal", "Tor Olav Tr\u00f8im", "Ronny Deila", "V\u00e5lerenga Fotball"]}, {"field": "author", "value": "kjetil flygind"}, {"field": "body", "value": ["Saken oppdateres.", "VALLHALL (Aftenposten): I bakgrunnen er V\u00e5lerengas nye arena p\u00e5 Valle Hovin i ferd med \u00e5 reise seg. Det er her Ronny Deila skal gjenreise klubben.\nDet er fortsatt en kaotisk byggeplass p\u00e5 Valle. Men VIFs nye stadion tar form.", "\u2013 Dette blir eksklusivt. Ingen har v\u00e6rt her inne, bare utenfor, sier Deila mens han leder an inn p\u00e5 det som blir tribunen p\u00e5 den ene kortsiden.", "\u2013 Klanens tribune blir der borte, sier han og peker rett over en steinete jordflekk som etter hvert skal bli dekket av kunstgress.", "\u2013 Det blir veldig bra, dette, sier han og stiller seg opp for fotografen.", "Ronny Deila skal ikke bare f\u00e5 v\u00e6re med \u00e5 innvie den nye arenaen i h\u00f8st. Han p\u00e5st\u00e5r ogs\u00e5 at han skal v\u00e6re med til \u00e5 bidra til at V\u00e5lerenga skal bli en klubb \u00e5 regne med igjen.\n- Jeg er sikker p\u00e5 at dette kommer til \u00e5 bli bra. Det kan ta litt tid f\u00f8r vi er der oppe og kjemper om medalje og spill i Europa, men det er dit vi skal.", "Torsdag forrige uke var V\u00e5lerenga-spillerne tilbake p\u00e5 fellestrening etter en t\u00f8ff egentreningsvinter. N\u00e5 starter arbeidet med \u00e5 gjenreise laget. Ansvaret ligger hos Ronny Deila. Og han garanterer at det er lys i enden av den tunnelen V\u00e5lerenga har vandret hvilel\u00f8st rundt i de siste \u00e5rene.", "Aftenposten m\u00f8ter 41-\u00e5ringen fra Porsgrunn i Vallhall. Spillerne forsyner seg av \"Deila-tilpasset\" mat i kantinen, sportsdirekt\u00f8r Kjetil Rekdal l\u00f8per rundt med dokumentmappe, mens det etter hvert st\u00f8rre og bedre sammensatte st\u00f8tteapparatet er opptatt med sitt.", "Veien tilbake er i gang for VIF som kun \u00e9n gang de ti siste \u00e5rene har v\u00e6rt bedre enn nummer seks p\u00e5 tabellen.", "\u2013 Grunnen til at det ikke har lykkes for V\u00e5lerenga de siste \u00e5rene, tror jeg skyldes at det er blitt bygget luftslott. Det er blitt brukt penger man ikke har, det er blitt hentet navn i stedet for \u00e5 bruke penger p\u00e5 produktet. Da f\u00e5r du alt sammen tilbake rett i fleisen og m\u00e5 bygge ned igjen senere. Det har g\u00e5tt altfor mye i b\u00f8lgedaler, b\u00e5de \u00f8konomisk, men ogs\u00e5 i trener- og lederroller, sier Deila.", "- Martin Andresen pr\u00f8vde \u00e5 stabilisere klubben, det samme har Kjetil Rekdal pr\u00f8vd. Hva er det du skal gj\u00f8re som de ikke fikk til?", "\u2013 Det er vanskelig \u00e5 si. Jeg vet ikke hva som har skjedd her f\u00f8r meg. Men jeg vet hva og hvem jeg er. Jeg er opptatt av \u00e5 se fremover, gode prosesser, sette krav, v\u00e6re tydelig p\u00e5 hvordan jeg vil ha ting, og det f\u00f8rer ofte med seg resultater. Det skal vi f\u00e5 til.", "Kjetil Rekdal fikk n\u00e6rmest ansvaret for et konkursbo da han overtok f\u00f8r 2013-sesongen. Millioner til spillerkj\u00f8p forsvant i et n\u00e6rmest bunnl\u00f8s, \u00f8konomisk sluk. Den sportslige oppturen ble det aldri noe av. Det handlet om \u00e5 kutte. Kutte, kutte, kutte. Millionutgifter m\u00e5tte bort. V\u00e5lerenga levde p\u00e5 kanten av stupet.", "Inntil investor Tor Olav Tr\u00f8im sa seg villig til \u00e5 bli med p\u00e5 en siste redningsaksjon. Den er p\u00e5begynt. Gamletrener Rekdal har f\u00e5tt kontorjobb, Deila er ny sjef p\u00e5 feltet \u2013 med flere hjelpere i st\u00f8tteapparatet, og Erik Espeseth har f\u00e5tt sjefsjobben i administrasjonen.", "\u2013 Kjenner du p\u00e5 presset selv om \u00e5 innfri?", "\u2013 Jeg kjenner p\u00e5 en forventning og et h\u00e5p om at vi hver h\u00f8st skal v\u00e6re med og kjempe om medaljer over tid. Ikke de to f\u00f8rste \u00e5rene n\u00e5, for Tr\u00f8im har en n\u00f8ktern og fornuftig tankegang rundt dette. Men vi skal kunne st\u00e5 p\u00e5 egne bein og gjenskape gode prestasjoner \u00e5r etter \u00e5r. Han stoler p\u00e5 meg, det er ikke s\u00e5nn at han ringer meg hver dag for \u00e5 sjekke hvordan ting g\u00e5r. Og jeg stoler p\u00e5 ham.", "\u2013 Jeg er heldig som f\u00e5r jobbe med ham, og han er heldig som f\u00e5r jobbe med meg. Jeg ofret mye av karri\u00e8ren min ved \u00e5 komme hit. Jeg hadde tilbud fra andre klubber. Men for meg har dette alltid ligget der som en spennende utfordring. Og jeg ville veldig gjerne ta denne jobben. Jeg har veldig sans for Tr\u00f8ims m\u00e5te \u00e5 lede p\u00e5.", "P\u00e5 listen over ting som m\u00e5 p\u00e5 plass, st\u00e5r det \u00e9n ting med store bokstaver:", "\u2013 F\u00f8rst og fremst skal vi skape en kultur her. Og s\u00e5 trenger vi retningslinjer, b\u00e5de kulturelt og fotballfaglig. Vi jobber med presisjon i alt vi gj\u00f8r. Vi skal v\u00e6re gode p\u00e5 \u00e5 trene. Produktet v\u00e5rt er det vi gj\u00f8r p\u00e5 banen i kamp. Alt annet er forberedelser til det. Vi skal sette en kultur som gj\u00f8r at vi f\u00e5r optimale prestasjoner p\u00e5 treningsfeltet hver dag, sier Deila.", "- Vi skal v\u00e6re en klubb med gode verdier og tydelige verdier, som skal passe inn i V\u00e5lerenga. Jeg synes det er en myte at kulturen her er s\u00e5 mye annerledes enn andre steder. Men det er sjel her, det er veldig bra. Vi skal v\u00e6re jordn\u00e6re og \u00e5pne. Og p\u00e5 banen skal vi v\u00e6re attraktive \u00e5 se p\u00e5.", "\u2013 Hvordan var m\u00f8tet ditt med V\u00e5lerenga-kulturen?", "\u2013 Den passer meg som h\u00e5nd i hanske. Men min st\u00f8rste utfordring er nok \u00e5 f\u00e5 samlet klubben. Det er viktig at det ikke blir vi og dem. Det har jeg kjent litt p\u00e5. Det er flere avdelinger i VIF, alle har sin personlighet, men vi m\u00e5 bli \"vi\", vi m\u00e5 bli ett. Den \"vi\"-f\u00f8lelsen skal vi skape for klubb, supportere og sponsorer.", "De siste \u00e5rene har det v\u00e6rt stille og rolig p\u00e5 VIFs treningsfelt. Rent bortsett fra n\u00e5r det g\u00e5r d\u00e5rlig, som i fjor v\u00e5r. Men oppmerksomheten fra medier og omgivelser har v\u00e6rt liten. Tilskuertallet p\u00e5 kampene har stupt. Ved enkelte tilfeller sist sesong var det rundt 4000 innenfor portene p\u00e5 Ullevaal. \u00d8konomien har v\u00e6rt skral lenge. Men Deila vet hva som kan snu alt.", "\u2013 Alt starter med produktet, det vi leverer p\u00e5 banen i kamp. Vi m\u00e5 by p\u00e5 oss selv, vi m\u00e5 spille en fotball som folk vil se, de som kommer for \u00e5 se m\u00e5 f\u00f8le seg velkommen og f\u00f8le at de er en del av det vi driver med. Da kommer det andre som en konsekvens av det. Vi m\u00e5 gj\u00f8re dette riktig og i rett rekkef\u00f8lge n\u00e5, hvis ikke f\u00e5r vi det i fleisen igjen om to \u00e5r.", "\u2013 Hvor mye tror du \u00f8konomien har hemmet klubben?", "\u2013 Den har hemmet, uten tvil. Det skaper ikke optimisme \u00e5 hele tiden m\u00e5tte bygge ned. I tillegg er det blitt brukt store ord f\u00f8r sesongen som ikke var realistisk. Det medf\u00f8rer skuffelse. N\u00e5 er vil nullstilt. Dette skal sees i et tre-fire\u00e5rsperspektiv. Men n\u00e5 m\u00e5 vi erkjenne at vi er et bunnlag. Det var det siste vi leverte i Tippeligaen.", "\u2013 T\u00f8r du \u00e5 love supporterne og omgivelsene at det skal bli et topplag av VIF igjen?", "\u2013 Ja, det kan jeg love. Hvis ikke har ikke jeg gjort jobben min. Jeg lider mest av alle n\u00e5r lagene mine ikke innfrir.", "Deila mener t\u00e5lmodighet blir et n\u00f8kkelord i tiden som kommer. Ingen spillere skal hentes bare for \u00e5 gj\u00f8re det. De som skal inn, skal forsterke laget og inneha kvaliteter laget savner. Og de som allerede er i klubben skal f\u00e5 en sjanse til \u00e5 gj\u00f8re seg trygge med rollene.", "Trygg er han selv ogs\u00e5. Etter oppholdet i skotske Celtic, vendte han i sommer hjem med verdifull erfaring i sekken. Den skal V\u00e5lerenga h\u00f8ste av.", "\u2013 Det \u00e5 skulle lede et lag i en helt annen kultur p\u00e5 et nytt spr\u00e5k, \u00e5 f\u00e5 gjennom egne prinsipper der, \u00e5 skulle innfri krav om at vi skulle vinne hver tredje dag, det l\u00e6rte meg mye om meg selv. Og det l\u00e6rte meg mye om fotball. Den erfaringsbasen er stor. Jeg hadde reist over og tatt utfordringen tusen av tusen ganger om igjen. Man m\u00e5 utfordre seg selv, ut av komfortsonen. Det har gjort meg til et bedre menneske og en bedre trener.", "Han kunne ikke g\u00e5 inn p\u00e5 en eneste irsk pub i Europa uten \u00e5 bli gjenkjent. I Glasgow ble det s\u00e5 pass mye styr at han lot v\u00e6re.", "\u2013 Det var som en gullfiskbolle. Fotball er religion. Direkt\u00f8ren i Celtic sa til meg at livet mitt aldri ville bli det samme, og det fikk han rett i. Men det var en fantastisk opplevelse selv om det i perioder var steint\u00f8ft.", "H\u00f8r \u00e5rets f\u00f8rste Aftenpodden Sport hvor du f\u00e5r svaret p\u00e5 hvorfor Tj\u00e6rn\u00e5s ble irritert under Idrettsgallaen:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "d2831704daebb2ac126329572a7c052ab1851c17f1a09bdc9ccf006248d4c057"}, {"field": "createtime", "value": "2017-01-09T15:27:21.000Z"}, {"field": "description", "value": "Med den nye Klanen-tribunen som kulisse, er Ronny Deila (41) sikker p\u00e5 at han skal klare \u00e5 gjenreise \u00abOslos stolthet\u00bb."}, {"field": "heading", "value": ["Ronny Deila mener VIF er blitt bygget som et luftslott. N\u00e5 vil han samle klubben -adressa.no", "- Vil kjempe om medaljer", "Flere har fors\u00f8kt seg", "M\u00e5 f\u00e5 samlet klubben", "\u2013 Vi er et bunnlag", "\"Utdannelsen\" i Skottland"]}, {"field": "id", "value": "28018d48d270ed3d7929b4940457d97ef85970d8"}, {"field": "keyword", "value": ["Eliteserien", "Kjetil Rekdal", "Tor Olav Tr\u00f8im", "Ronny Deila", "V\u00e5lerenga Fotball"]}, {"field": "keywords", "value": "Eliteserien,Kjetil Rekdal,Tor Olav Tr\u00f8im,Ronny Deila,V\u00e5lerenga Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["samle klubben", "jobbe", "klubb"]}, {"field": "kw-entity", "value": ["klanen", "vallhall", "idrettsgallaen", "aftenposten", "v\u00e5lerenga fotball", "valle hovin", "celtic", "tj\u00e6rn\u00e5s", "ullevaal", "tippeligaen", "aftenpodden sport", "oslos"]}, {"field": "kw-location", "value": ["europa", "glasgow", "skottland", "porsgrunn"]}, {"field": "kw-pageclass", "value": "article"}, {"field": "kw-person", "value": ["erik espeseth", "kjetil rekdal", "martin andresen", "ronny deila", "tor olav tr\u00f8im"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/eec4a760-985d-4d4e-954b-2289bf4ab550?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ronny Deila mener VIF er blitt bygget som et luftslott. N\u00e5 vil han samle klubben"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Ronny-Deila-mener-VIF-er-blitt-bygget-som-et-luftslott-Na-vil-han-samle-klubben-228390b.html"}, {"field": "pageclass", "value": ["article"]}, {"field": "publishtime", "value": "2017-01-09T14:18:49.000Z"}, {"field": "recs-articleid", "value": "228390"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-01-09T14:18:49.000Z"}, {"field": "recs-rawtitle", "value": "Ronny Deila mener VIF er blitt bygget som et luftslott. N\u00e5 vil han samle klubben -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Med den nye Klanen-tribunen som kulisse, er Ronny Deila (41) sikker p\u00e5 at han skal klare \u00e5 gjenreise \u00abOslos stolthet\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/28018d48d270ed3d7929b4940457d97ef85970d8.jpg?5915aebb"}, {"field": "thumbnailfullheightdimensions", "value": "200x1667"}, {"field": "timestamp", "value": "2017-05-12T12:46:51.000Z"}, {"field": "title", "value": "Ronny Deila mener VIF er blitt bygget som et luftslott. N\u00e5 vil han samle klubben"}, {"field": "url", "value": "http://www.adressa.no/100Sport/fotball/Ronny-Deila-mener-VIF-er-blitt-bygget-som-et-luftslott-Na-vil-han-samle-klubben-228390b.html"}, {"field": "urlhash", "value": "28018d48d270ed3d7929b4940457d97ef85970d8"}], "score": 1.2794774, "siteId": "9222270286501375973", "id": "28018d48d270ed3d7929b4940457d97ef85970d8"}

