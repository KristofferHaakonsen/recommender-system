{"fields": [{"field": "modifiedtime", "type": "time", "value": "2017-02-22T15:33:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Marit Bj\u00f8rgen", "Langrenn", "Odd-Bj\u00f8rn Hjelmeset", "Ski-VM", "OL"]}, {"field": "author", "value": ["espen hansen", "erlend nesje"]}, {"field": "body", "value": ["Saken oppdateres.", "LAHTI/DAVOS: \u2013 Det er mye som har skjedd siden jeg debuterte i VM her. Da var jeg med for \u00e5 l\u00e6re. N\u00e5 for \u00e5 kjempe om medaljer.", "Det er skog s\u00e5 langt \u00f8yet rekker. Tr\u00e6rne er dekket av sn\u00f8 og rimfrost.", "Ingen hus. Ingen mennesker, bortsett fra tre norske langrennsjentene Maiken Caspersen Falla, Ingvild Flugstad \u00d8stberg og Marit Bj\u00f8rgen, som i 10 minusgrader l\u00f8per en rolig formiddagstur p\u00e5 en gangsti i det flate landskapet.", "32 kilometer utenfor VM-byen Lahti ligger Vierum\u00e4ki, et lite tettsted med 900 innbyggere. Det er her de norske skih\u00e5pene har base under VM.", "Vierum\u00e4ki har noen hoteller, en ishockeyhall og en curlinghall. I 2008 var det lille stedet langt ute i skogen vertskap da de over 50 \u00e5r kjempet om VM-gull i curling for seniorer. Som Canada selvf\u00f8lgelig vant.", "F\u00f8dt: 21. mars 1980", "Klubb: Rognes IL", "Sivil status: Samboer Fred B\u00f8rre Lundberg (47), s\u00f8nnen Marius (1).", "Meritter: Seks OL-gull, tre OL-s\u00f8lv, \u00e9n OL-bronse. 14 VM-gull, fem VM-s\u00f8lv, tre VM-bronse. 18 NM-gull. 106 enkeltseire i verdenscupen. Fire totalseire i verdenscupen.", "Vis fakta", "N\u00e5 er det en annen senior som regjerer her. Marit Bj\u00f8rgen. 36 \u00e5r. Som har 36 VM-starter. 14 VM-gull. Og totalt 22 VM-medaljer.", "Torsdag er hun tilbake der eventyret startet 18. februar 2001 med 19. plass i jaktstarten.", "\u2013 Det er skremmende \u00e5 h\u00f8re at det er g\u00e5tt 16 \u00e5r, smiler Bj\u00f8rgen f\u00f8r VM-sprinten \u2013 og ler av p\u00e5minnelsen om at hun hadde piercing og nybleket h\u00e5r i 2001.", "\u2013 Jeg likte piercingen. Men h\u00e5ret? Jeg ble revet med. Det var Bente Skari som startet med \u00e5 bleke h\u00e5ret. Det var en del av lag\u00e5nden. Men jeg har spart de jentene her for det.", "Davos torsdag 9. februar: Samtidig som de andre landslagsl\u00f8perne forberedte seg til Lahti-VM i mer hjemlige omgivelser p\u00e5 Sjusj\u00f8en, dro Bj\u00f8rgen til h\u00f8yden i idylliske Davos sammen med s\u00f8nnen Marius (1) og samboer Fred B\u00f8rre Lundberg (47). De to guttene i livet hennes er ogs\u00e5 p\u00e5 plass i Lahti, der Lundberg ogs\u00e5 er ekspertkommentator i kombinert for NRK. Men de bor ikke p\u00e5 samme hotell. Mens Bj\u00f8rgen bor p\u00e5 ut\u00f8verhotellet, ble Marius og Fred B\u00f8rre innlosjert sammen med NRK-staben.", "S\u00e5 sant muligheten er til stede, har Bj\u00f8rgen med seg familien. Likevel sliter hun med d\u00e5rlig samvittighet de gangene det ikke er mulig.", "\u2013 Jeg synes jeg m\u00e5 v\u00e6re for mye borte fra Marius. N\u00e5 har jeg jo bestemt meg for \u00e5 satse denne sesongen, og da blir det 100 prosent. Men jeg tar ikke mer enn ett \u00e5r om gangen. Jeg ser absolutt n\u00e6rmere p\u00e5 en karri\u00e8reavslutning enn jeg gjorde for noen \u00e5r siden, forteller Bj\u00f8rgen.", "Under intervjuet med Aftenposten i solfylte Davos suser Marius rundt i full fart og vil utforske absolutt alt. Pappa Fred B\u00f8rre har hendene fulle. Den sv\u00e6rt blide guttungen \u00e5ler f\u00f8rst seg opp en skr\u00e5plate som f\u00f8rer inn i restauranten. Det holdt med \u00e9n gang for \u00e5 knekke koden. Neste gang n\u00e6rmest l\u00f8per han opp p\u00e5 bena.", "\u2013 Du f\u00e5r ikke lyst p\u00e5 flere slike hjerteknusere?", "\u2013 Jo, det er klart man blir fristet til det, det skal jeg innr\u00f8mme. Selv om det er perioder der man b\u00e5de er sliten og frustrert, svarer langrennsdronningen.", "Det var i Lahti Bj\u00f8rgen som 20-\u00e5ring, for aller f\u00f8rste gang fikk pr\u00f8ve seg i et verdensmesterskap for seniorer. Det er ikke de sportslige resultatene (19. og 24. plass) som sitter sterkest i minne, men noe helt annet:", "\u2013 Det er helt klart dopingavsl\u00f8ringene rundt det finske landslaget. Jeg var ung og fersk der, s\u00e5 jeg kjente jo ikke noen av de finnene som ble avsl\u00f8rt. Men l\u00f8pere som Erling Jevne og Odd-Bj\u00f8rn Hjelmeset hadde jo et forhold til dem. S\u00e5 minnene derfra er ikke de mest positive, nei.", "\u00c5ret etter skandale-VM i 2001 gikk Bj\u00f8rgen p\u00e5 det norske stafettlaget som tok s\u00f8lv bak Tyskland i OL i Salt Lake City. Det var hennes f\u00f8rste mesterskapsmedalje, men neste gang var det hennes tur til \u00e5 ta gull. Hun var s\u00e5 suveren p\u00e5 VM-sprinten i Val di Fiemme i 2003 at den vanligvis s\u00e5 intense finalen var avgjort etter den f\u00f8rste motbakken.", "Det neste mesterskapet, VM i Oberstdorf i 2005, dominerte hun fullstendig med tre gull, ett s\u00f8lv og en bronse. Siden har det v\u00e6rt flest oppturer, men ogs\u00e5 noen tunge mesterskap.", "\u2013 Jeg har v\u00e6rt med lenge, men tenker ikke s\u00e5 mye tilbake. Jeg ser mest fremover, forklarer hun.", "Hva som venter etter at konkurranseskiene settes bort for alltid, vet hun ikke.", "\u2013 Jeg har jo sagt at jeg kan tenke meg \u00e5 bli trener, men f\u00f8rst m\u00e5 jeg f\u00e5 en avstand til min egen karri\u00e8re.", "\u2013 Flere har jo satset p\u00e5 egne klesmerker og lyktes bra. Du vil ikke inn i den bransjen?", "\u2013 Nei, da m\u00e5tte jeg ha satset mye mer for lenge siden. Det er et t\u00f8ft marked, og man skal treffe hundre prosent.", "Hun avviser ikke en rolle som ekspertkommentator i fremtiden, men er usikker p\u00e5 om hun virkelig har lyst.", "\u2013 Det er en mulighet. Men n\u00e5r jeg f\u00f8rst gir meg, s\u00e5 tror jeg det \u00e5 reise er det jeg har minst lyst til. Jeg vil v\u00e6re s\u00e5 mye som mulig til stede for Marius.", "\u2013 Har det som har skjedd i norsk langrenn det siste halve \u00e5ret v\u00e6rt med p\u00e5 \u00e5 f\u00e5 deg til \u00e5 vurdere fremtiden?", "\u2013 Ja, det har absolutt sl\u00e5tt meg. \u00c5 se hvor t\u00f8ft en venninne som Therese har hatt det og fortsatt har det. Da har jeg stilt sp\u00f8rsm\u00e5let om det er verdt det. Man kan bare pr\u00f8ve \u00e5 sette seg i en slik situasjon selv. Det kan ikke bli verre, risikoen for at man kan komme opp i noe slikt selv er jo til stede, sier Bj\u00f8rgen som innr\u00f8mmer at hun ogs\u00e5 savner \u00e5 v\u00e6re mer sosial med familie og venner. All tid g\u00e5r n\u00e5 til Marius og langrenn.", "Hjemme hos paret Bj\u00f8rgen/Lundberg kunne det bugnet av medaljer, pokaler og premier. Tilsammen har de 42 medaljer fra OL og VM, av dem er 25 i gull. Hennes egen premiesamling ligger i Soknedal Sparebank, hvor det er plass til enda mer, samboeren har sin i barndomshjemmet.", "\u2013 S\u00e5 hjemme hos dere kunne alts\u00e5 v\u00e6rt hos hvem som helst?", "\u2013 Ja det kunne det.", "Da skj\u00f8nner man virkelig at Bj\u00f8rgen ser fremover og ikke tilbake.", "Fremover betyr \u00e5pningsdistansen, VM-sprinten her i Lahti. Bj\u00f8rgen er regjerende mester og har fire VM-gull i den disiplinen.", "Men 36-\u00e5ringen ser p\u00e5 seg selv som en outsider.", "\u2013 Sprinten er nok den distansen jeg har minst sjanse p\u00e5. Jeg har ikke den selvtilliten som jeg tidligere hadde i sprint. Men samtidig f\u00f8ler jeg at jeg ikke er langt unna en finale. Med marginene p\u00e5 min side er det en mulighet ...", "Og n\u00e5r Bj\u00f8rgen f\u00f8rst f\u00e5r en mulighet, pleier hun \u00e5 gripe den.", "H\u00f8r historien om da en 12 \u00e5r gammel Skinstad konfronterte Mika Myllyl\u00e4 med doping. Og vi vurderer norske gullsjanser i Lahti:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "d7f756f272c8aa1f910261ad7dbf163458f1de447e80b3bd497c502e8c89dbd5"}, {"field": "createtime", "value": "2017-02-22T15:20:43.000Z"}, {"field": "description", "value": "Familielivet har gitt Marit Bj\u00f8rgen et nytt perspektiv p\u00e5 livet. N\u00e5 er ikke tanken p\u00e5 \u00e5 gi seg som langrennsl\u00f8per skremmende lenger."}, {"field": "heading", "value": ["Bj\u00f8rgen f\u00f8r VM-starten: - Det frister med flere slike hjerteknusere -adressa.no", "Familietur i h\u00f8yden", "\u2013 Husker best dopingen", "Dominerte fullstendig", "Veldig lei av \u00e5 reise", "Gullene i banken"]}, {"field": "id", "value": "e1e978b59c59e602e1eb9c225f579e7df6e79889"}, {"field": "keyword", "value": ["Marit Bj\u00f8rgen", "Langrenn", "Odd-Bj\u00f8rn Hjelmeset", "Ski-VM", "OL"]}, {"field": "keywords", "value": "Marit Bj\u00f8rgen,Langrenn,Odd-Bj\u00f8rn Hjelmeset,Ski-VM,OL"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["langrenn", "medaljer", "mulighet", "plass", "norsk", "gull", "stede"]}, {"field": "kw-entity", "value": ["vierum\u00e4ki", "aftenposten", "marius", "ingvild flugstad \u00f8stberg og marit bj\u00f8rgen", "sjusj\u00f8en", "soknedal sparebank", "marius og fred b\u00f8rre", "odd-bj\u00f8rn hjelmeset", "maiken caspersen falla", "bj\u00f8rgen", "erling jevne og odd-bj\u00f8rn hjelmeset", "skinstad", "k. men", "therese"]}, {"field": "kw-location", "value": ["davos", "salt lake city", "canada", "oberstdorf", "tyskland", "val di fiemme"]}, {"field": "kw-pageclass", "value": "article"}, {"field": "kw-person", "value": ["bente skari", "mika myllyl\u00e4", "lahti bj\u00f8rgen", "erling jevne", "ingvild flugstad \u00f8stberg", "fred b\u00f8rre", "marit bj\u00f8rgen", "fred b\u00f8rre lundberg"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/9eaebfc5-25d8-415f-a889-f9c808b9e1ad?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bj\u00f8rgen f\u00f8r VM-starten: - Det frister med flere slike hjerteknusere"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Bjorgen-for-VM-starten---Det-frister-med-flere-slike-hjerteknusere-230991b.html"}, {"field": "pageclass", "value": ["article"]}, {"field": "publishtime", "value": "2017-02-22T15:01:05.000Z"}, {"field": "recs-articleid", "value": "230991"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-22T15:01:05.000Z"}, {"field": "recs-rawtitle", "value": "Bj\u00f8rgen f\u00f8r VM-starten: - Det frister med flere slike hjerteknusere -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Familielivet har gitt Marit Bj\u00f8rgen et nytt perspektiv p\u00e5 livet. N\u00e5 er ikke tanken p\u00e5 \u00e5 gi seg som langrennsl\u00f8per skremmende lenger."}, {"field": "thumbnail", "value": "http://content-thumbnail.cxpublic.com/content/thumbnail200x150/e1e978b59c59e602e1eb9c225f579e7df6e79889.jpg?592aa7bd"}, {"field": "thumbnailfullheightdimensions", "value": "200x1805"}, {"field": "timestamp", "value": "2017-05-28T10:34:37.000Z"}, {"field": "title", "value": "Bj\u00f8rgen f\u00f8r VM-starten: - Det frister med flere slike hjerteknusere"}, {"field": "url", "value": "http://www.adressa.no/100Sport/vintersport/langrenn/Bjorgen-for-VM-starten---Det-frister-med-flere-slike-hjerteknusere-230991b.html"}, {"field": "urlhash", "value": "e1e978b59c59e602e1eb9c225f579e7df6e79889"}], "score": 1.0030118, "siteId": "9222270286501375973", "id": "e1e978b59c59e602e1eb9c225f579e7df6e79889"}

