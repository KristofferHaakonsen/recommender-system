{"fields": [{"field": "modifiedtime", "type": "time", "value": "2015-05-27T10:10:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "\u00c5rets Eurovision-finale er et balladetungt felt, med f\u00e6rre overraskelser eller rariteter enn p\u00e5 lenge, med mye av det verste og rareste luket ut i semifinalene. Men kvaliteten er fortsatt mildt sagt ujevn, her er v\u00e5r vurdering av kvelden fra f\u00f8rste til siste l\u00e5t:", "1. Slovenia: Maraaya \u2013 \u00abHere For You\u00bb 4", "Feelgood-start! Duffy p\u00e5 ferie i \u00d8st-Europa, p\u00e5 l\u00e5t med et vers som heller mot det snodige, men som har et gledesstr\u00e5lende refreng (med \u00abCum on Feel the Noize\u00bb-nedgang) det er vanskelig \u00e5 motst\u00e5. Sp\u00f8rsm\u00e5lstegnet er om Marjetkas nasale stemme vil skj\u00e6re i for mange \u00f8rer.", "2. Frankrike: Lisa Angell - \u00abN'oubliez Pas\u00bb 2", "Franskmennene har ofte hatt gj\u00f8glete, dansbare innslag de siste \u00e5rene, men kommer her med en mer hum\u00f8rl\u00f8s ballade som slurer og g\u00e5r og der refrenget h\u00f8res ut som en forlengelse av verset. L\u00e5ten bygger seg opp mot en slutt med marsjtrommer - sjelden en god id\u00e9. Pr\u00f8ver \u00e5 v\u00e6re tidl\u00f8s, men blir gammelmodig. Tilbake til 1988 med deg!", "3. Israel: Nadav Guedj \u2013 \u00abGolden Boy\u00bb 3", "Her er det noe for enhver smak! Starter som en John Legend-ballade, fortsetter som en passe frekk Justin Timberlake-gulvfyller, f\u00f8r den tar en br\u00e5 sving til Midt\u00f8sten p\u00e5 refrenget \u2013 og reiser like br\u00e5tt tilbake. Guedj er en sjarmis og elementene er gode hver for seg, men det blir litt som \u00e5 blande tytteb\u00e6r, fisk og krem.", "4. Estland: Elina Born & Stig R\u00e4sta \u2013 \u00abGoodbye to Yesterday\u00bb 4", "Organisk, slentrende popsang, med en sympatisk melodi, 60-tallssmak og en god dose hverdagslig sjarm. Et svalt pusterom i all viraken, selv om Lee & Nancy-hatten er litt for stor for Elina og Stig. Kanskje finalel\u00e5ten det er vanskeligst \u00e5 mislike \u2013 riktignok sjeldent et suksesskriterium i denne konkurransen.", "5. Storbritannia: Electro Velvet - \u00abStill in Love With You\u00bb 2", "Britene har fullstendig mistet grepet om Eurovision, og pr\u00f8ver av alle ting \u00e5 dra i gang en slags charleston-renessanse med denne 1920-tallsrariteten med en p\u00e5klistret, fors\u00f8ksvis moderne beat som bare blir sidrumpa. Bianca synger dekadent og bedre enn sin mannlige partner, men l\u00e5ten arkiveres under kategorien halvhjertet fjolleri.", "6. Armenia: Genealogy \u2013 \u00abFace the Shadow\u00bb 2", "Med hundre \u00e5r siden det armenske folkemordet, synger artister fra fem verdensdeler, alle med armenske aner, om samhold og toleranse. En l\u00e5t jeg gjerne skulle likt, men musikalklisjeene st\u00e5r i k\u00f8, f\u00f8r l\u00e5ten skjener av sporet med seks stemmer som sikkert l\u00e5ter flott hver for seg, men som her g\u00e5r inn i en hysterisk sl\u00e5sskamp om oppmerksomheten v\u00e5r \u2013 en kamp uten vinnere.", "7. Litauen: Monika Linkyt\u00e9 & Vaidas Baumila \u2013 \u00abThis Time\u00bb 2", "Begynner sm\u00e5pent og s\u00f8tt, men et anonymt refreng blir starten p\u00e5 en rotete, retningsl\u00f8s ferd mot treminuttersmerket. Uten de st\u00f8rste irritasjonsmomentene, men ogs\u00e5 fullstendig blottet for kvaliteter ut over det middelm\u00e5dige. Ikke noe \u00e5 bry seg om \u2013 v\u00e6r s\u00e5 god neste!", "8. Serbia: Bojana Stamenov \u2013 \u00abBeauty Never Lies\u00bb 2", "Midtempol\u00e5t om \u00e5 akseptere seg selv for den man er \u2013 en l\u00e5t som er kjedelig og pregl\u00f8s den f\u00f8rste dr\u00f8ye halvdelen. Kjedelig er ikke slutten, der den som en etteranmeldt russehit vrenges hardt over i trance-fila og blir, tja, noe du legger merke til, om ikke annet. N\u00e5 r\u00f8yner det virkelig p\u00e5 her.", "9. Norge: M\u00f8rland & Debrah Scarlett \u2013 \u00abA Monster Like Me\u00bb 4", "En lettelse \u00e5 h\u00f8re Norges bidrag, en sm\u00e5stilig noir-l\u00e5t. Mordballade-antydningene gir den et m\u00f8rkt drag de fleste andre mangler, de sm\u00e5 Coldplay- og Adele-triksene b\u00f8r ogs\u00e5 kunne sanke noen stemmer. Hemmes av et litt for slapt og temperamentsl\u00f8st refreng, som mangler det ekstra l\u00f8ftet l\u00e5ten trenger for \u00e5 n\u00e5 h\u00f8yere enn en hederlig femteplass.", "10. Sverige: M\u00e5ns Zelmerl\u00f6w \u2013 \u00abHeroes\u00bb 5", "Sverige er selve storfavoritten \u2013 vel fortjent. Det er ikke en fantastisk l\u00e5t, og verset er som mange har p\u00e5pekt mer likt en David Guetta-l\u00e5t enn hva godt er. Men den har en helt nydelig oppbygning og dramaturgi, fra spaghetti-western-innledingen til det uimotst\u00e5elig fengende refrenget som blir akkurat passe mye st\u00f8rre for hver gang. Og scenografien trekker ikke ned, akkurat. Dette kan de, j\u00e4vlarna...", "11. Kypros: John Karayiannis \u2013 \u00abOne Thing I Should Have Done\u00bb 2", "Pr\u00f8ver \u00e5 dra oss inn med sm\u00e5 triks fra Mr. Big-hiten \u00abTo Be With You\u00bb og Extremes \u00abMore Than Words\u00bb, men det er ikke lett \u00e5 ense hva annet denne kassegitarballaden skulle ha \u00e5 fare med. Ikke frekk nok i sine l\u00e5n, vokalen blir for blass, og plutselig er den over - uten \u00e5 ha betydd noe som helst, for noen, noe sted.", "12. Australia: Guy Sebastian \u2013 \u00abTonight Again\u00bb 4", "For f\u00f8rste gang inviteres et land utenfor Eurovision til \u00e5 delta, og Australia viser at de tenner p\u00e5 oppgaven. Norgesvenn Guy Sebastian er god der han leverer en spretten soulpopl\u00e5t med allment hitpotensial, ikke s\u00e5 rent lite Maroon 5-aktig. Mangler nabostemmene for \u00e5 n\u00e5 til topps?", "13. Belgia: Lo\u00efc Nottet \u2013 \u00abRhythm Inside\u00bb 4", "Hei, en moderne l\u00e5t med fasong og klar grunnid\u00e9! Drevet av rytmen og sm\u00e5 l\u00f8srevne hooks mer enn en klassisk popmelodi, men den klarer \u00e5 v\u00e6re sm\u00e5interessant stort sett hele veien. 19-\u00e5rige Nottet er ingen stor vokalist, men flyter p\u00e5 ungdommelig sjarm. Antagelig altfor minimalistisk til \u00e5 virkelig hevde seg.", "14. \u00d8sterrike: The Makemakes - \u00abI Am Yours\u00bb 4", "Vertsnasjonen f\u00f8lger opp Conchita Wursts seier med en helt \u00e5lreit pianoballade i krysningspunktet mellom Ed Sheeran, Coldplay og Elton John. God vokalist med r\u00f8ff rasp har den ogs\u00e5. Verset stjeler fint fra \u00abThe Greatest Love of All\u00bb, men refrenget er ikke mitt refreng.", "15. Hellas: Maria Elena Kyriakou \u2013 \u00abOne Last Breath\u00bb 2", "Starter som en klassisk, sen Abba-ballade, men melodien tar etter hvert s\u00e5 mange rare avstikkere at det nesten er stilig \u2013 hadde det ikke v\u00e6rt for at den til slutt framst\u00e5r som en kaotisk krusedull av en l\u00e5t. Tittelen blir dessuten mest presis som beskrivelse av Maria Elenas komisk andpustne syngestil.", "16. Montenegro: Knez \u2013 \u00abAdio\u00bb 3", "Det etniske preget er sterkt nedtonet i \u00e5rets finale, men Montenegro gj\u00f8r med sin melankolske, solide fiolinmelodi i det f\u00f8rste minuttet et forsiktig og sympatisk fors\u00f8k. Etter hvert utvikler sangen seg dessverre til \u00e5 bli en noks\u00e5 gjennomsnittlig og masete ESC-ballade. Glimtvis fin, men ogs\u00e5 passe forglemmelig.", "17. Tyskland: Ann Sophie - \u00abBlack Smoke\u00bb 3", "Ann Sophie f\u00e5r representere hjemlandet etter at den egentlige vinneren trakk seg. \u00abBlack Smoke\u00bb er en sm\u00e5pen popl\u00e5t over slepne triphop-beats, med Ann Sophie som en litt vel affektert og nasal fattigmanns Amy Winehouse-tribute act p\u00e5 toppen. Sitter i \u00f8ret, men er ikke fullt s\u00e5 kul og mystisk som den tror selv.", "18. Polen: Monika Kuszynska \u2013 \u00abIn the Name of Love\u00bb 2", "De f\u00f8rste 30 sekundene lover klassisk, lett, rensk\u00e5ren pianopop \u2013 deretter blir l\u00e5ten bare seigere, blassere og mer klisj\u00e9fylt for hver takt som g\u00e5r \u2013 f\u00f8r den til slutt er strippet for all eleganse og mening. Ingen stor vokalist heller, Monika.", "19. Latvia: Aminata \u2013 \u00abLove Injected\u00bb 3", "Latvia fors\u00f8ker \u00e5 lage sende noe litt edgy og annerledes, men lykkes ikke helt. De har husket \u00e5 bestille en noks\u00e5 stilig og minimalistisk elektro-produksjon, husket \u00e5 dra p\u00e5 med mer lyd p\u00e5 refrenget - men rent glemt \u00e5 gi Aminata en akseptabel melodi \u00e5 synge. En passabel f\u00f8rste innlevering p\u00e5 \u00e5rsstudiet i Moderne Pop, men har fortsatt det viktigste igjen \u00e5 l\u00e6re.", "20. Romania: Voltaj \u2013 \u00abDe La Capat\u00bb 3", "Bandbildene, med utspj\u00e5kete middelaldrende menn, bar bud om noe Plumbo-aktig. Heldigvis kommer rumenerne i stedet med en melodisk fin, melankolsk og sympatisk l\u00e5t - som likevel er for traust, sjenert og dessverre for ambisjonsl\u00f8s til \u00e5 ha noen reell sjanse.", "21. Spania: Edurne - \u00abAmanecer\u00bb 4", "Edurne er kj\u00e6resten til Manchester United-keeper David De Gea, men leverer ingen feberredning med denne balladen. \u00abAmanecer\u00bb er derimot helproff i alle ledd, med arrangementsdetaljer og vokalinnsats over gjennomsnittet. Det l\u00e5ter dyrt! Men besn\u00e6rende sirenesang p\u00e5 refrenget til tross, l\u00e5ten mangler x-faktor. De Gea kommer nok til Madrid neste \u00e5r, det gj\u00f8r neppe ESC-finalen.", "22. Ungarn: Boggie \u2013 \u00abWars For Nothing\u00bb 3", "Pusterom med inderlig tittel og budskap, \u00abnakent\u00bb framf\u00f8rt med kassegitar. Det skal sterk stemme, utstr\u00e5ling og melodi til for \u00e5 overvinne formatet \u2013 og det har verken Boggie eller l\u00e5ten helt inne. Men en sympatisk folk-melodi, etter hvert kledelig beriket med forsiktig kor, og ikke minst en s\u00e5rbarhet det er lett \u00e5 like.", "23. Georgia: Nina Sublatti \u2013 \u00abWarrior\u00bb 1", "Ikke godt \u00e5 si hvem som holder minst igjen her, vokalist Nina Sublatti eller de andre musikalske elementene. Det g\u00e5r i et bankende kj\u00f8r, med alt skrudd p\u00e5 maks fra start til m\u00e5l. Overkj\u00f8ringstaktikken f\u00f8rer til at jeg er fullstendig utkj\u00f8rt allerede etter ett minutt, og m\u00e5 finne et sted \u00e5 gjemme meg de siste to.", "24. Azerbajdsjan: Einur Huseynov \u2013 \u00abHour of the Wolf\u00bb 2", "Storsl\u00e5tt, men tannl\u00f8st om ulvetimen. Einur synger bra i alle sangens fasetter, men det er sanger som denne som representerer det verste ved Eurovision for meg. Hum\u00f8rl\u00f8s t\u00e5reperse, laget uten sans og forst\u00e5else for antydningens kunst, med store gester og tilsvarende lite innhold.", "25. Russland: Polina Gagarina \u2013 \u00abA Million Voices\u00bb 3", "Russerne satser p\u00e5 \u00e5 stagge potensiell buing med fredsbudskap \u2013 og en l\u00e5t som gj\u00f8r sitt beste for ikke \u00e5 st\u00f8te noen, heller ikke musikalsk. Men Polina Gagarina har varmluft i stemmen, og blant de mange l\u00e5tene i \u00e5r som er st\u00f8pt i en velbrukt ESC-form, er denne blant de bedre.", "26. Albania: Elhaida Dani \u2013 \u00abI'm Alive\u00bb 3", "Dani har vunnet The Voice i Italia men representerer Albania, og l\u00e5tskriverne trakk l\u00e5ten hun egentlig skulle synge av \u00abpersonlige grunner\u00bb. Mye att og fram, alts\u00e5, og l\u00e5ten er da ogs\u00e5 av det ubestemmelige og ubestemte slaget. Hardtarbeidende, god vokal med r&b-kvaliteter kan bare delvis redde den konturl\u00f8se melodien.", "27. Italia: Il Volo - \u00abGrande Amore\u00bb 2", "Jas\u00e5, en operapop-trio som synger en enorm, gr\u00e5tkvalt ballade som heter \u00abGrande Amore\u00bb? S\u00e5 originalt , da, Italia! Visstnok en av favorittene, antagelig fordi de nevnte premissene utl\u00f8ser like kraftig spyttproduksjonsrefleks som ordet \"Toscana\" hos mange. Sorry, men dette er \u00e5penbart ikke min Dolmio-dag.", "Anmeldelsene er basert p\u00e5 den innspilte versjonen av sangene, ikke sceneopptreden."]}, {"field": "category0", "value": "kultur"}, {"field": "contenthash", "value": "97fbf0a78e2755fcc72d2493089045f7710602f9d97aba91b16138df6322c2b7"}, {"field": "createtime", "value": "2016-02-04T09:41:24.000Z"}, {"field": "description", "value": "\u00c9n femmer, \u00e9n ener, mye mellomsnerk. Vi anmelder \u00e5rets Eurovision-finalister."}, {"field": "dominantimage", "value": "http://www.adressa.no/kultur/article10991003.ece/1dpd9w/ALTERNATES/w980-default/MGP%20Sverige474.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8d8311cd408d25e4bd648f7af15a06942e987b2.jpg?590f936b"}, {"field": "dominantthumbnaildimensions", "value": "300x169"}, {"field": "heading", "value": "\u00c9n klar MGP-favoritt -adressa.no"}, {"field": "id", "value": "c8d8311cd408d25e4bd648f7af15a06942e987b2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["for you", "manchester united", "toscana"]}, {"field": "kw-concept", "value": "l\u00e5t"}, {"field": "kw-entity", "value": ["dolmio", "alive", "inside", "lee", "boy", "boggie", "never lies", "grande amore", "coldplay og elton john", "dani", "injected", "more than words", "adele", "elina og stig", "guedj", "marjetkas", "makemakes", "bianca", "norges", "pas", "monika", "huseynov", "eurovision", "love with you", "plumbo", "again", "david de gea", "smoke", "midt\u00f8sten", "aminata", "extremes", "la capat", "maroon 5", "coldplay", "feel the noize", "nottet", "ed sheeran", "for nothing", "cum", "am yours"]}, {"field": "kw-location", "value": ["georgia", "italia", "albania", "israel", "born", "australia", "nancy", "madrid", "volo", "montenegro", "abba"]}, {"field": "kw-pageclass", "value": "article"}, {"field": "kw-person", "value": ["elton john", "stig r\u00e4sta", "john legend", "maria elenas", "amy winehouse", "nina sublatti", "david guetta", "mr. big", "conchita wursts", "justin timberlake", "moderne pop", "lisa angell", "guy sebastian", "ann sophie"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10991003.ece/1dpd9w/ALTERNATES/w980-default/MGP%20Sverige474.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c9n klar MGP-favoritt"}, {"field": "og-type", "value": "article"}, {"field": "og-url", "value": "http://www.adressa.no/kultur/article10991004.ece"}, {"field": "pageclass", "value": ["article"]}, {"field": "publishtime", "value": "2015-05-22T21:26:27.000Z"}, {"field": "recs-articleid", "value": "10991004"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-05-22T21:26:27.000Z"}, {"field": "recs-rawtitle", "value": "\u00c9n klar MGP-favoritt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00c9n femmer, \u00e9n ener, mye mellomsnerk. Vi anmelder \u00e5rets Eurovision-finalister."}, {"field": "thumbnail", "value": "http://content-thumbnail.cxpublic.com/content/thumbnail200x150/c8d8311cd408d25e4bd648f7af15a06942e987b2.jpg?590f936b"}, {"field": "thumbnailfullheightdimensions", "value": "200x2528"}, {"field": "timestamp", "value": "2017-05-07T21:36:43.000Z"}, {"field": "title", "value": "Her er v\u00e5re terningkast til alle l\u00e5tene i finalen"}, {"field": "url", "value": "http://www.adressa.no/kultur/article10991004.ece"}, {"field": "urlhash", "value": "c8d8311cd408d25e4bd648f7af15a06942e987b2"}], "score": 0.43660253, "siteId": "9222270286501375973", "id": "c8d8311cd408d25e4bd648f7af15a06942e987b2"}

