{"fields": [{"field": "modifiedtime", "type": "time", "value": "2015-05-29T14:53:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Frankrike", "Nice", "Provence"]}, {"field": "author", "value": "camilla flaatten"}, {"field": "body", "value": ["Saken oppdateres.", "Den franske rivieraen frister oss nordmenn. Nydelig, bl\u00e5tt hav, fine strender og god mat. Men landsbyene i Provence er noe eget. Halvannen time fra Nice finner du noen av de fineste.", "\u00abBon jour\u00bb! Det er livlig hos den lille bakeren. Alle skal ha sitt ferske br\u00f8d eller croissanter til frokost. To baguetter til tolv kroner senere er handelen over.", "\u2014 Jeg bor virkelig i et postkort. Det er s\u00e5 vakkert her at du kan grine, sier Ingvild Tennfjord.Smale brosteinsgater leder opp til det 300 \u00e5r gamle steinhuset hun leier. Over landsbyen ruver to gamle t\u00e5rn, og i fjellveggene finnes flere grotter.", "Provence er siste stopp p\u00e5 den verdensomspennende vinreisen hun, ektemannen og de to barna deres la ut p\u00e5 for et \u00e5r siden. Frankrike er verdens vin-navle, og et naturlig stopp p\u00e5 veien for vinjournalisten. Hun skriver vinspalter og deler glimt fra reisen i A-magasinet, Bergens Tidende, Adresseavisen, Aftenbladet og F\u00e6drelandsvennen.", "Cotignac har 2500 innbyggere til vanlig, men n\u00e5 merker familien at h\u00f8ysesongen n\u00e6rmer seg. P\u00e5 det meste bor det 9500 i landsbyen. Med et par bakere, en slakter, en ostebutikk og et torg der du inntar mat og drikke under skyggen av store, gr\u00f8nne tr\u00e6r er landsbyen en idyll.", "Nordmenn har forlengst lagt sin elsk p\u00e5 Cotignac, og flere eier hus her. Tennfjord leier et klassisk fransk hus med flere etasjer, litt smalt, litt skjevt og fullt av sjarm. En frodig hage med basseng h\u00f8rer med for barnas skyld.\u2014 Det er utrolig deilig her, tempoet er lavt og ingen har d\u00e5rlig tid. Det p\u00e5virker oss p\u00e5 en god m\u00e5te, sier Tennfjord.", "Tirsdag er markedsdag. Da selges alt du kan tenke deg av proven\u00e7alske godbiter fra omkringliggende g\u00e5rder.", "\u2014 Det er verdt \u00e5 f\u00e5 med seg, da kan du f\u00e5r smake lokal mat, se p\u00e5 livet og lukte p\u00e5 duftende s\u00e5per, oljer og lavendel.", "Stjernekokken Benjamin Bruno snuser p\u00e5 tr\u00f8flene i kurvene. I den ene ligger det sm\u00e5 vintertr\u00f8fler, i den andre svarte, tykke tr\u00f8fler fra Piemonte i Italia.", "Men vi er et godt stykke fra Piemonte. I utkanten av den lille landsbyen Lorgues midt i Provence ligger Chez Bruno. P\u00e5 menyen? Alt du kan tenke deg \u2013 servert med en eller annen form for tr\u00f8ffel. De serverer over 4000 kilo tr\u00f8fler i \u00e5ret!", "\u2014 Ja, hvorfor ikke? Det er jo det beste i livet, smiler Bruno. Han er utdannet ved de fineste skolene i Paris, og har drevet en vellykket restaurant i Nice, hvor blant andre fyrst Albert og fyrstinne Charlene frekventerte, f\u00f8r han for tre \u00e5r siden slo seg ned i Lorgues.Broren hans \u00f8nsker gjestene velkommen til stjernerestauranten. P\u00e5 terrassen er bordene dekket med hvite duker og s\u00f8lvt\u00f8y, pergolaen skjermer for de aller varmeste solstr\u00e5lene, og i hagen ser alt fra fargerike \u00abAlice i Eventyrland\u00bb-aktige statuer til greske guder p\u00e5 deg mens du inntar m\u00e5ltidet.", "Menyen er intet mindre enn syv retter. Til lunsj. S\u00e5 v\u00e6r sulten - p\u00e5 tr\u00f8fler. Potetretten er signaturen. En stor potet dekket med syltynne flak av svart tr\u00f8ffel ligger og bader i en rik, kremet saus smaksatt med tr\u00f8ffel. Det er en fantastisk smaksbombe! Tenk at poteter kan smake slik.", "Og til dessert? Iskrem med tr\u00f8ffel.", "Gamlebyen i Lorgues er vel verdt et bes\u00f8k etter det heftige m\u00e5ltidet. Ta rundturen med 20 stoppesteder, og se p\u00e5 borger, bygninger og andre gamle monumenter datert tilbake til 12. \u00e5rhundre. Da g\u00e5r du av deg den verste tr\u00f8ffel-rusen.", "Har du et tips til reiseredaksjonen? Send oss gjerne en e-post!", "Correns \u2013 Frankrikes f\u00f8rste \u00f8ko-landsby\u2014 Her er alt jordbruket \u00f8kologisk drevet. Hvorfor? For barnas skyld s\u00e5 klart, sier Ga\u00eblle Le Marchand mens hun ser p\u00e5 ungeflokken rundt henne. Rekkene med vinranker ligger nedenfor, overfor blomstrer popler og prestekrager.", "Den bittelille, s\u00f8vnige landsbyen Correns er Frankrikes aller f\u00f8rste hel-\u00f8kologiske landsby. Livet leves rett utenfor det lille sentrumet. I enden av landsbyen ligger en stor \u00abcave\u00bb der vinen produsert p\u00e5 de omkringliggende g\u00e5rdene selges sammen med honning, krydder og andre produkter.", "P\u00e5 Le Marchands g\u00e5rd Elevage Les Hautes Canebi\u00e8res st\u00e5r sm\u00e5 og store islandshester t\u00e5lmodig mens barna klapper dem. Hun driver g\u00e5rdsdrift med vin og bondeg\u00e5rd med husdyr hvor barn kan ri og kj\u00f8re kjerre.", "Det \u00f8kologiske eventyret startet for 16 \u00e5r siden, og siden har Correns blitt ber\u00f8mt. Men det er ikke bare derfor.Oppe i \u00e5sen ligger Chateau Miraval, ving\u00e5rden Brad Pitt og Angelina Jolie kj\u00f8pte for noen \u00e5r siden , og hvor de giftet seg. Den er ikke \u00e5pen for offentligheten, men det er heldigvis en god del andre ving\u00e5rder i omr\u00e5det.", "Aups b\u00e6rer p\u00e5 en god hemmelighet. De lokale restaurantene serverer noe av omr\u00e5dets beste mat. Det er ikke dyre stjernerestauranter, men kost med sv\u00e6rt gode r\u00e5varer.", "Landsbyen ligger en halvtime f\u00f8r nasjonalparken Gorges du Verdon, og er et naturlig stopp p\u00e5 veien.", "Onsdag er det markedsdag, da fylles den \u00e5pne plassen ved kirken av boder. Rad og rekker med hjemmelagde p\u00f8lser og ost, og selvsagt honning. Hva med honning med et hint av lavendel? Det f\u00e5r du.\u2014 S\u00e5pe? Lukt, lukt!", "S\u00e5pene i flere fasonger og farger frister fra bordet. Ved siden av selges det hjemmelagde kjeks og s\u00f8tsaker smaksatt med anis, lavendel og appelsin.", "Pierre Trouillot lager alt selv, og selger p\u00e5 det ukentlige markedet.", "\u2014 Markedet har v\u00e6rt her i over 50 \u00e5r, og er popul\u00e6rt blant lokale og turister, sier Trouillot. Kirkeklokkene ringer. Klokken er tolv, og bodene begynner s\u00e5 sm\u00e5tt \u00e5 pakkes sammen. Det er klart for lunsj og avslapning i solen.", "Tourtour \u2013 sl\u00e5ende vakkerLandsbyen er s\u00e5 pen at du nesten mister pusten.", "Idet du kj\u00f8rer inn st\u00e5r det et enkelt lyskryss og blinker r\u00f8dt. Det er ikke en bil i n\u00e6rheten. Det skifter til gult, og du f\u00e5r kj\u00f8re videre. 50 meter fremme forst\u00e5r du at lyskrysset har en viktig funksjon, gaten er s\u00e5 smal at den tar kun en bil av gangen. Og godt er det.", "Lille Tourtour er langt fra det navnet kan minne om. Med sl\u00e5ende utsikt over Provence, en kirke, en liten gate med flere restauranter og en markedsplass med salg av lokale produkter er landsbyen en av de aller fineste i omr\u00e5det.", "Landsbyen har ogs\u00e5 mange gallerier med sm\u00e5 og store kunstutstillinger av bilder, skulpturer og keramikk omr\u00e5det er kjent for.", "Alle landsbyer med respekt for seg selv har markedsdager. De starter tidlig, og avsluttes rundt klokken tolv, da er det tid for lunsj.", "P\u00e5 markedene selges stort og sm\u00e5tt \u2013 mye mat, en del lokale proven\u00e7alske produkter og tilbeh\u00f8r.", "COTIGNAC", "Markedsdag: Tirsdag.", "LORGUES", "Markedsdag: Tirsdag.", "AUPS:", "Markedsdag: Onsdag og l\u00f8rdag.", "CORRENS:", "Markedsdag: Fredag. \u00d8kologisk marked.", "TOURTOUR:", "Markedsdag: Onsdag og l\u00f8rdag.", "Sjekk flere markeder p\u00e5 provence.angloinfo.com", "Oppskrift til 4 personer.", "Ingredienser:", "2 poteter p\u00e5 ca. 300 gram hver eller 4 mindre poteter p\u00e5 ca. 150 gram hver.", "170 gram ferske svarte tr\u00f8fler eller fra boks hvis ikke du f\u00e5r tak i ferske.", "1/2 liter kremfl\u00f8te.", "50 gram sm\u00f8r.", "Olivenolje smaksatt med tr\u00f8ffel.", "Havsalt og fersk pepper.", "Aluminiumsfolie.", "Fremgangsm\u00e5te:Forvarm ovnen til 160 grader.", "Skrell potetene, smelt sm\u00f8ret og sm\u00f8r det p\u00e5 potetene. Pakk dem i aluminiumsfolie og sett dem i en ildfast form i ovnen p\u00e5 160 grader i \u00e9n time.", "Mens potetene godgj\u00f8r seg, koker du opp kremfl\u00f8ten sammen med 50 gram revet tr\u00f8fler. La det sm\u00e5koke til du f\u00e5r en jevn saus.", "Kutt tynne skiver av resten av tr\u00f8flene.", "Del de ferdigbakte potetene i to, og legg dem p\u00e5 fire grunne sk\u00e5ler. Hel sausen forsiktig over og rundt potetene. Legg de tynne tr\u00f8ffelbitene over potetene, topp med noen dr\u00e5per av olivenoljen, havsalt og pepper.", "Bon appetitt!", "(Oppskriften er gjengitt med tillatelse av Chez Bruno).", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Ut og reise? Sjekk v\u00e5r valutakalkulator", "Alle landsbyer med respekt for seg selv har markedsdager. De starter tidlig, og avsluttes rundt klokken tolv, da er det tid for lunsj.", "P\u00e5 markedene selges stort og sm\u00e5tt \u2013 mye mat, en del lokale proven\u00e7alske produkter og tilbeh\u00f8r.", "COTIGNAC", "Markedsdag: Tirsdag.", "LORGUES", "Markedsdag: Tirsdag.", "AUPS:", "Markedsdag: Onsdag og l\u00f8rdag.", "CORRENS:", "Markedsdag: Fredag. \u00d8kologisk marked.", "TOURTOUR:", "Markedsdag: Onsdag og l\u00f8rdag.", "Sjekk flere markeder p\u00e5 provence.angloinfo.com", "Vis fakta", "Oppskrift til 4 personer.", "Ingredienser:", "2 poteter p\u00e5 ca. 300 gram hver eller 4 mindre poteter p\u00e5 ca. 150 gram hver.", "170 gram ferske svarte tr\u00f8fler eller fra boks hvis ikke du f\u00e5r tak i ferske.", "1/2 liter kremfl\u00f8te.", "50 gram sm\u00f8r.", "Olivenolje smaksatt med tr\u00f8ffel.", "Havsalt og fersk pepper.", "Aluminiumsfolie.", "Fremgangsm\u00e5te:", "Forvarm ovnen til 160 grader.", "Skrell potetene, smelt sm\u00f8ret og sm\u00f8r det p\u00e5 potetene. Pakk dem i aluminiumsfolie og sett dem i en ildfast form i ovnen p\u00e5 160 grader i \u00e9n time.", "Mens potetene godgj\u00f8r seg, koker du opp kremfl\u00f8ten sammen med 50 gram revet tr\u00f8fler. La det sm\u00e5koke til du f\u00e5r en jevn saus.", "Kutt tynne skiver av resten av tr\u00f8flene.", "Del de ferdigbakte potetene i to, og legg dem p\u00e5 fire grunne sk\u00e5ler. Hel sausen forsiktig over og rundt potetene. Legg de tynne tr\u00f8ffelbitene over potetene, topp med noen dr\u00e5per av olivenoljen, havsalt og pepper.", "Bon appetitt!", "(Oppskriften er gjengitt med tillatelse av Chez Bruno).", "Vis fakta"]}, {"field": "category0", "value": "reise"}, {"field": "contenthash", "value": "48fb307e0ee9f2d54ed3678921bd4a4279f09c4947db30d6e01bd3e5f2964783"}, {"field": "createtime", "value": "2017-01-12T05:26:19.000Z"}, {"field": "description", "value": "De er s\u00e5 vakre at du f\u00e5r t\u00e5rer i \u00f8ynene."}, {"field": "heading", "value": ["Glem den franske rivieraen - bes\u00f8k landsbyene i Provence -adressa.no", "Cotignac \u2013 god, avslappet stemning", "Lorgues \u2013 en smak av tr\u00f8fler", "Aups \u2013 herlig marked midt i uken", "Markedsdager i Provence", "Potettr\u00f8ffel \u00e0 la' Chez Bruno"]}, {"field": "id", "value": "e52ceafdc9d1a2c8578848238fc16094f3058af0"}, {"field": "keyword", "value": ["Frankrike", "Nice", "Provence"]}, {"field": "keywords", "value": "Frankrike,Nice,Provence"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["marked", "ferske svarte tr\u00f8fler", "lokale proven\u00e7alske produkter", "gram ferske svarte", "markedsdag", "gram", "provence", "potetene", "gram revet tr\u00f8fler", "franske rivieraen", "markedene selges stort", "landsby", "tr\u00f8fler"]}, {"field": "kw-entity", "value": ["eventyrland", "brad pitt og angelina jolie", "bergens tidende", "ga\u00eblle le marchand", "gorges du verdon", "oppskriften", "alice", "aftenbladet og f\u00e6drelandsvennen", "chateau miraval", "tourtour", "correns", "twitter", "le marchands", "provence", "elevage les hautes canebi\u00e8res", "frankrikes", "adresseavisen", "bruno", "charlene", "a-magasinet"]}, {"field": "kw-location", "value": ["italia", "paris", "albert", "cotignac", "lorgues", "piemonte", "nice"]}, {"field": "kw-pageclass", "value": "article"}, {"field": "kw-person", "value": ["chez bruno", "pierre trouillot", "benjamin bruno", "ingvild tennfjord", "angelina jolie", "brad pitt"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/842abeb6-9dcd-48eb-b919-719a91c1283b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glem den franske rivieraen - bes\u00f8k landsbyene i Provence"}, {"field": "og-type", "value": "article"}, {"field": "og-url", "value": "http://www.adressa.no/reise/Glem-den-franske-rivieraen---besok-landsbyene-i-Provence-7749b.html"}, {"field": "pageclass", "value": ["article"]}, {"field": "publishtime", "value": "2015-05-26T07:33:35.000Z"}, {"field": "recs-articleid", "value": "7749"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-05-26T07:33:35.000Z"}, {"field": "recs-rawtitle", "value": "Glem den franske rivieraen - bes\u00f8k landsbyene i Provence -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "De er s\u00e5 vakre at du f\u00e5r t\u00e5rer i \u00f8ynene."}, {"field": "thumbnail", "value": "http://content-thumbnail.cxpublic.com/content/thumbnail200x150/e52ceafdc9d1a2c8578848238fc16094f3058af0.jpg?59812580"}, {"field": "thumbnailfullheightdimensions", "value": "200x2587"}, {"field": "timestamp", "value": "2017-08-02T01:06:08.000Z"}, {"field": "title", "value": "Glem den franske rivieraen - bes\u00f8k landsbyene i Provence"}, {"field": "url", "value": "http://www.adressa.no/reise/Glem-den-franske-rivieraen---besok-landsbyene-i-Provence-7749b.html"}, {"field": "urlhash", "value": "e52ceafdc9d1a2c8578848238fc16094f3058af0"}], "score": 0.9906683, "siteId": "9222270286501375973", "id": "e52ceafdc9d1a2c8578848238fc16094f3058af0"}

