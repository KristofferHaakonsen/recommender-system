{"fields": [{"field": "modifiedtime", "type": "time", "value": "2016-05-07T10:51:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Ola Kvernberg", "Portrettet", "Jazz"]}, {"field": "author", "value": ["kai kristiansen", "vegard eggen"]}, {"field": "body", "value": ["Dette er min motorsykkel, min midtlivskrise. I positiv forstand, selvf\u00f8lgelig.", "Det er et \u00f8nske om \u00e5 kaste meg selv ut p\u00e5 dypt vann, sier fiolinisten fra Fr\u00e6na.", "Noen minutter tidligere kommer han l\u00f8pende inn p\u00e5 kafeen p\u00e5 Solsiden, andpusten og forsinket, mens han betaler parkeringsavgiften p\u00e5 mobilen. \u00abBarnehageleveringsbonanza etc.\u00bb, unnskyldte han i en sms litt f\u00f8r.", "N\u00e5 sitter han i sofaen, med kaffe, snus og Farris innen rekkevidde.", "Aktuell: I morgen s\u00f8ndag er det premiere p\u00e5 Ola Kvernbergs \u00abSteamdome\u00bb, et bestillingsverk fra Jazzfest og Moldejazz. I sommer er han \u00abartist in residence\u00bb under Moldejazz og skal spille sju konserter p\u00e5 seks dager.", "Alder: 34 \u00e5r.", "Bosted: M\u00f8llenberg i Trondheim.", "Familie: Samboer (forlovet) med Nina Birgitte Bj\u00f8rlo, barna Vilje (5) og Oskar (2).", "Karriere: Komponist, multiinstrumentalist og en av Norges mest profilerte jazzmusikere. Platedebuterte i 2000 og har til sammen gitt ut \u00e5tte soloalbum. Har medvirket p\u00e5 mer enn 50 plater og turnert verden rundt. Har skrevet filmmusikk til sju filmer. Har mottatt en rekke priser, blant annet Spellemannpris i kategorien jazz for albumet \u00abLiarbird\u00bb (2011). Kjent for sitt samarbeid med Trondheim Jazzorkester, Stian Carstensen, Motorpsycho, Pat Metheny og Hot Club de Norv\u00e8ge m.fl.", "Utdannelse: Fire\u00e5rig bachelor fra jazzlinja ved NTNU, 2001-2005.", "Lytter til: Engelske The Penguin Cafe Orchestra, etter et tips fra Todd Terje, og svenske Klabbes Bank. Har h\u00f8rt mye p\u00e5 Band Of Gold. Og s\u00e5 g\u00e5r det mye i musikken ungene liker: Whitney Houston, Michael Jackson, Marcus og Martinus og Hedda H.", "Leser: Daniel Everetts \u00abDon\u2019t sleep, there are snakes\u00bb, om en misjon\u00e6r som reiser til Amazonas for \u00e5 frelse en stamme og ender med \u00e5 bli ateist", "- Da jeg var liten, spilte jeg gammeldans med gammelkara i timevis. Det var en nobrainer . Som \u00e5 v\u00e6re p\u00e5 fest. Jeg liker at musikk skal ha den funksjonen, v\u00e6re noe sosialt og fysisk, heller enn en intellektuell \u00f8velse. Det er den nerven vi pr\u00f8ver \u00e5 finne, der alle kan ha maksimalt med overskudd, forklarer han ivrig.", "Det er siste dag med \u00f8ving f\u00f8r konserten \u00abSteamdome\u00bb skal presenteres under Jazzfest denne helga. Ola har kvernet p\u00e5 ideen i to, tre \u00e5r. S\u00e5 - i fjor - fikk han en konkret foresp\u00f8rsel fra Jazzfest og Moldejazz om \u00e5 lage et bestillingsverk som kunne fremf\u00f8res begge steder.", "- Jeg har alltid v\u00e6rt forbeholden n\u00e5r jeg lager musikk, opptatt av \u00e5 v\u00e6re subtil. Jeg liker underdrivelser. Men mye av det jeg har laget har ogs\u00e5 v\u00e6rt alvorstungt. Denne gangen har jeg senket guarden og satt mine guilty pleasures ut i live. Jeg hadde lyst til \u00e5 sette sammen et band der vi virkelig har det artig n\u00e5r vi spiller. \u00abSteamdome\u00bb er rett og slett en dansekonsert, sier Kvernberg, og skryter av musikerne.", "P\u00e5 Jazzfests nettsider beskrives konserten som en \u00abrendyrket perkussiv fenal\u00e5rswestern\u00bb, progressiv og brutalt fremadstormende som et l\u00f8psk tog.", "- Musikken har noe av den spaghettiwestern-estetikken, den Morricone-feelingen med det nesten litt for pomp\u00f8se anslaget, kombinert med noe som er mer norsk. Jeg har jobbet mye med filmmusikk de siste \u00e5rene, s\u00e5 n\u00e5r jeg komponerer, har jeg konkrete bilder i hodet. Akkurat her er det en protagonist, en slags antihelt, som kjemper seg gjennom en togtur. Gjennom h\u00f8ye fjell og dype daler. Hovedfokus er \u00e5 appellere til foten f\u00f8rst, mer enn til hjernen.", "Ola vokste opp i en musikerfamilie p\u00e5 Fr\u00e6na like utenfor Molde. Moren Liv var sv\u00e6rt interessert i folkemusikk, og fikk blant annet hedersmerke i kappleik for sitt solofelespill. Faren Torbj\u00f8rn var fast akkompagnat\u00f8r bak familiens flygel. I dag er tre av de fire s\u00f8sknene profesjonelle musikere.", "- Broren min er doktor, og vi pleier \u00e5 tulle med at han er familiens sorte f\u00e5r. Pappa har v\u00e6rt kommunelege i alle \u00e5r, mamma sykepleier. Hvite frakker og noteark, det er det som preger min familie, ler han.", "Jazz, derimot, var ikke familien spesielt opptatt av, og for Ola var Moldejazz lenge en martna der han kunne kj\u00f8pe artige ting p\u00e5 gata, som smellerter og hatter.", "Nina Birgitte Bj\u00f8rlo, samboer", "(forlovet) og tekstforfatter hos Tibe", "- Ola er intenst opptatt av musikken sin og kan, spesielt n\u00e5r det n\u00e6rmer seg deadline, fase skikkelig ut. N\u00e5r det er sagt, s\u00e5 elsker han \u00e5 ha familien rundt seg og henter mye kraft og styrke hjemme. Selv om han er mye borte, er han en ekstremt n\u00e6r og fin pappa. Ungene blir fortere lei av \u00e5 leke enn han. Han er hypersosial, elsker \u00e5 le og \u00e5 f\u00e5 andre til \u00e5 le. Jeg er heldig som lever med et s\u00e5 positivt menneske. Av litt mer irriterende egenskaper kan det nevnes at han er perfeksjonist i den grad at det n\u00e6rmer seg en diagnose. Ikke bare n\u00e5r det gjelder musikk, men alt annet ogs\u00e5. Og s\u00e5 kan han v\u00e6re en skikkelig drama queen, spesielt n\u00e5r det gjelder helsa. En gang ble han utreda en hel dag p\u00e5 St. Olavs for stressrelatert hjertefeil. Han hadde bare ikke sovet p\u00e5 to d\u00f8gn.", "- I ten\u00e5rene begynte jeg \u00e5 spille litt p\u00e5 gata, og som 16-\u00e5ring s\u00e5 jeg min f\u00f8rste konsert p\u00e5 Moldejazz \u2013 det var f\u00f8rst da jeg skj\u00f8nte hva det egentlig dreide seg om. P\u00e5 det tidspunktet hadde jazzinteressen min blomstret, og jeg husker jeg fikk en nesten retrospektiv skuffelse over \u00e5 ha misset alle de sinnssyke konsertene rett borte i nabolaget mitt.", "Et par \u00e5r senere debuterte han selv p\u00e5 festivalen, sammen med Hot Club de Norv\u00e8ge. Og bortsett fra i fjor sommer, har han v\u00e6rt tilbake p\u00e5 scenen i Molde hvert eneste \u00e5r siden, med egne prosjekter eller som musiker i andres.", "\u00abLiarbird\u00bb, som han fikk Spellemannpris for i kategorien jazz i 2011, var opprinnelig et bestillingsverk fra Moldejazz, i samarbeid med Jazzfest.", "Etter fjor\u00e5rets festival fikk han foresp\u00f8rsel om \u00e5 v\u00e6re \u00abartist in residence\u00bb. En oppgave st\u00f8rrelser som Chick Corea, Pat Metheny, Michael Brecker og Joshua Redman har hatt f\u00f8r ham.", "- Det er helt koko opplegg og helt fantastisk \u00e5 bli spurt. Jeg er p\u00e5 en plass i livet og karrieren der jeg har tilbakelagt en del prosjekter, b\u00e5de p\u00e5 egen h\u00e5nd og som sidemann, og der jeg kan kuratere en uke med best of.", "Oppdraget inneb\u00e6rer sju konserter p\u00e5 seks dager. \u00c5pningskonserten 18. juli blir en utvidet versjon av hans forrige store prosjekt, \u00abMechanical Fair\u00bb, i Bj\u00f8rnsonsalen. Mens avslutningskonserten i Molde Domkirke 23. juli blir hans samarbeid med sanger Kirsti Huke og trommeslager Erik Nylander.", "I tillegg blir det friimprokonsert med den amerikanske fiolinisten Mat Maneri, duokonsert med en av verdens beste saksofonister, Joshua Redman. Det blir folkemusikk, gammeldans og bluegrass med trioen Gammalgrass og Break of Day in Molde-konsert sammen med s\u00f8ster og folkemusiker Jorun Marie Kvernberg. Sistnevnte konsert har f\u00e5tt tittelen \u00abPorkotta\u00bb, et lokalt uttrykk for grytidlig p\u00e5 morgenen.", "\u00abSteamdome\u00bb-prosjektet st\u00e5r selvsagt ogs\u00e5 p\u00e5 programmet.", "- Det blir en skikkelig stafettuke, jeg m\u00e5 begynne \u00e5 trene, sier fiolinisten, som tror konsertrekka gir et godt bilde av hvor han i dag st\u00e5r som musiker.", "- Alt er dagsaktuelt, det er ingen nostalgitripp. Jeg blir veldig fort lei og f\u00e5r raskt lyst til \u00e5 gj\u00f8re noe annerledes og nytt. Jeg er litt v\u00e6rhane p\u00e5 egne vegne. Ulempen med det er at et prosjekt kan f\u00e5 kort levetid. Gammalgrass og trioen min har v\u00e6rt en spennende lekegrind, som en bil jeg fortsatt kan kj\u00f8re mange steder med. Men man kan ogs\u00e5 lage seg alternative farkoster innimellom.", "Han sier han har m\u00f8tt utrolig mange flinke musikere p\u00e5 Moldejazz gjennom \u00e5rene, og han tror festivalen i stor grad har bidratt til \u00e5 forme ham som musiker.", "- Definitivt! Jeg har f\u00e5tt opp \u00f8ynene for utrolig mye bra musikk der og har f\u00e5tt muligheter til \u00e5 pr\u00f8ve ut nye ting. Som da vi i 2004 spilte med en hel gjeng med musikere fra Gambia. Eller da jeg fikk sjansen til \u00e5 spille med Niels-Henning \u00d8rsted Pedersen. Jeg har knyttet mange viktige kontakter der, sier han.", "Det var gammeldans og klassisk musikk som ga st\u00f8tet til at Ola Kvernberg ble musiker. Da han var ni \u00e5r, fikk han serbiske Jasminka Penjin som fiolinl\u00e6rer. Hun kj\u00f8rte fullt Karate Kid-opplegg, mimrer han.", "- Hun begynte p\u00e5 scratch og tegnet opp alt strek for strek, med masse \u00f8velser underveis. Hun var ekstremt ambisi\u00f8s, med en \u00f8steuropeisk l\u00e6rer/elev-greie helt ulik undervisningen vi er vant til. Da jeg var 14, sendte hun meg p\u00e5 klassisk konkurranse i Italia der jeg skulle spille Paganini. Plutselig sto jeg der med en dramatisk mine og slengte p\u00e5 sveisen mens jeg satte an fiolinen.", "Men s\u00e5 oppdaget han jazzen, og alt ble \u00f8delagt.", "Hans-Olav Solli, festivalsjef,", "Moldejazz", "- En \u00abartist in residence\u00bb hos oss er en musi-ker i full kreativ blomstring. En musiker som er fleksibel og gj\u00f8r mye forskjellig, som lar seg utfordre - og som har mange strenger \u00e5 spille p\u00e5. Det har Ola, bokstavelig talt. I sommer skal han spille sju konserter p\u00e5 seks dager, med musikk som spenner fra klubbkonseptet \u00abSteamdome\u00bb og symfoniske \u00abMechanical Fair\u00bb, til ren friimprovisasjon og bluegrass. Som musiker er han ekstremt mangfoldig og kreativ, samtidig som han er teknisk utrolig dyktig p\u00e5 instrumentet sitt. I mine \u00f8yne er han en komplett musiker. I tillegg er han en hyggelig fyr, veldig fri for nykker som enkelte p\u00e5 hans niv\u00e5 kan ha.", "- En \u00abartist in residence\u00bb hos oss er en musi-ker i full kreativ blomstring. En musiker som er fleksibel og gj\u00f8r mye forskjellig, som lar seg utfordre - og som har mange strenger \u00e5 spille p\u00e5. Det har Ola, bokstavelig talt. I sommer skal han spille sju konserter p\u00e5 seks dager, med musikk som spenner fra klubbkonseptet \u00abSteamdome\u00bb og symfoniske \u00abMechanical Fair\u00bb, til ren friimprovisasjon og bluegrass. Som musiker er han ekstremt mangfoldig og kreativ, samtidig som han er teknisk utrolig dyktig p\u00e5 instrumentet sitt. I mine \u00f8yne er han en komplett musiker. I tillegg er han en hyggelig fyr, veldig fri for nykker som enkelte p\u00e5 hans niv\u00e5 kan ha.", "- Det var noe med umiddelbarheten i jazzen som falt meg mer naturlig. Men det kom sent til meg. Helt frem til da jeg m\u00f8tte Hot Club de Norv\u00e8ge, skulle jeg bli noe med data.", "Uten en bekymring i verden \u2013 og til foreldrenes store fortvilelse \u2013 seilte den unge Ola Kvernberg gjennom skole\u00e5rene tilsynelatende uten m\u00e5l og mening. P\u00e5 videreg\u00e5ende var han grundig skolelei, og han tok artium med et skrik.", "Men det som virkelig snudde opp ned p\u00e5 alt sammen, var da han dro p\u00e5 Askeladden-tur til den \u00e5rlige Django-festivalen i Oslo i \u00e5r 2000.", "I pausen til konserten med Hot Club de Norv\u00e8ge gikk 18-\u00e5ringen backstage og presenterte seg for Jon Larsen. I andre sett ble han invitert med opp p\u00e5 scenen.", "- Jon er en ivrig kar, og han elsker sensasjoner. Salen kokte, og dagen etter skrev Arvid Bryne i Dagbladet en skikkelig sensasjonsartikkel med alle de riktige Askeladden-ingrediensene. Dermed var det gjort. Jon kj\u00f8rte p\u00e5 med maks guffe, med turneer i \u00f8st og i vest. Jeg hadde ikke tenkt \u00e5 leve av musikk, men vips \u2013 s\u00e5 var det det jeg holdt p\u00e5 med. Det var et j\u00e6vlig kick, som \u00e5 vinne i lotto.", "Noen m\u00e5neder senere ble han invitert til \u00e5 bidra p\u00e5 albumet \u00abHot Club de Norv\u00e9ge presents Ola Kvernberg & Jimmy Rosenberg\u00bb. Albumet ble godt mottatt, blant annet med terningkast seks fra Dagbladets jazzanmelder Terje Mosnes som kalte da 18 \u00e5r gamle Ola Kvernbergs spill \u00absensasjonelt\u00bb.", "De neste tre \u00e5rene gjorde han mange turneer sammen med Hot Club og bidro p\u00e5 flere innspillinger.", "Etter et \u00e5r p\u00e5 Sund folkeh\u00f8yskole p\u00e5 Inder\u00f8y spilte han seg rett inn p\u00e5 jazzlinja p\u00e5 NTNU i Trondheim. Den f\u00f8rste uka i byen bodde han p\u00e5 sofaen til s\u00f8skenbarnet til faren, Eilert Ottem. De neste \u00e5rene, mellom alle konsertene, levde han stort sett i en koffert.", "- Den f\u00f8rste tiden i Trondheim var jeg slik i turn\u00e9dragsuget at jeg nesten ikke evnet \u00e5 sette pris p\u00e5 det. Mens de andre dro rett p\u00e5 kammeret for \u00e5 bygge seg opp sten for sten, var jeg skr\u00e5sikker p\u00e5 at det var string swing som gjaldt for meg. Jeg var p\u00e5 en surfetur, forteller han.", "Men s\u00e5 fikk han et ultimatum fra konservatoriet: Hvis han skulle studere jazz, m\u00e5tte han v\u00e6re til stede. Han begynte \u00e5 m\u00f8te opp mer, og timene til John P\u00e5l Inderberg ble avgj\u00f8rende for ham.", "- John P\u00e5l var mentor for alt det som skjedde p\u00e5 jazzlinja i den perioden. Hele metodikken, ideologien hans, det med \u00e5 la geh\u00f8ret bestemme hva du spiller og ha et \u00e5pent sinn. Det har vokst seg inn i ryggmargen min. Da jeg inns\u00e5 hvor lite jeg egentlig kunne, ble jeg grepet av en ut\u00e5lmodighet, et intenst \u00f8nske om \u00e5 bli bedre. Trangen til \u00e5 pr\u00f8ve \u00e5 lage noe nytt ble j\u00e6vlig sterk p\u00e5 jazzlinja. Det var musikere med ulik innfallsvinkel, som alle var innstilt p\u00e5 \u00e5 bli dritgode. Det var et slags sunt race. Fremoverlent stemning, for \u00e5 si det mildt. Enigheten om hva som var the shit varierte fra uke til uke. Alt var den nye vinen, hele tiden.", "Mot slutten av studietiden hadde mange av medstudentene bilen p\u00e5 tomgang utenfor eksamenslokalet \u2013 for \u00e5 komme seg fortest mulig til Oslo. Ola bare ble. Lattermild beskriver han bosituasjonen sin som et slags Stockholm-syndrom; han hadde blitt glad i byen medstudentene hans r\u00f8mte fra.", "Kristoffer Lo, musiker og kompis", "- Av alle jeg kjenner er Ola den jeg ser mest opp til, b\u00e5de som musiker og menneske. Vi har \u00f8vingsrom og studio rett ved siden av hverandre p\u00e5 Svartlamoen og kaster mye ball til hverandre. Han er en str\u00e5lende musiker og komponist, men ogs\u00e5 en utrolig medmusikant og kompis. Det han mener om musikk, er verdt \u00e5 h\u00f8re p\u00e5. Han virker ut\u00f8mmelig n\u00e5r det kommer til musikalske ideer, samtidig som han er lite pretensi\u00f8s og voldsom. Han var med i min utgave av Trondheim Jazzorkester, og jeg skal spille med ham i Molde i sommer. En gang jeg skulle spille tuba p\u00e5 noe filmmusikk han laget, ville han ikke l\u00e6re meg l\u00e5ta; han var redd det ville bli for bra. Selv spilte han keivhendt for \u00e5 f\u00e5 det riktige uttrykket.", "- Det kunne ha v\u00e6rt praktisk \u00e5 ha bodd i Oslo, men jeg har aldri hatt lyst til \u00e5 flytte dit. Her har jeg et stort milj\u00f8 jeg kjenner, og studio p\u00e5 Svartlamoen der jeg treffer Bent (S\u00e6ther, red. anm.) og Kristoffer (Lo, red. anm.) i gangen. Jeg har egentlig et j\u00e6vlig bra opplegg p\u00e5 gang her, gliser han.", "Mens vi snakker, sjekker han jevnlig mobilen. Flyet fra Oslo er forsinket, og de tilreisende musikerne er blitt plassert p\u00e5 et hotell langt utenfor byen. N\u00e5 er alle likevel p\u00e5 plass, og det er p\u00e5 tide \u00e5 komme seg til Verkstedhallen der det er rigget for siste dag av preproduksjon.", "Vi sl\u00e5r f\u00f8lge bort og f\u00e5r hilse p\u00e5 bandet \u2013 f\u00f8r vi like etter blir n\u00e6rmest sl\u00e5tt i bakken av det suggererende drivet p\u00e5 scenen.", "Ti timer senere avtaler vi \u00e5 treffes p\u00e5 nytt, p\u00e5 Ramp p\u00e5 Svartlamoen. Det er blitt kveld, og denne gangen venter vi nesten en time f\u00f8r Ola kommer l\u00f8pende inn, svett og med et unnskyldende blikk.", "- Vi er i rute, i hvert fall mer enn jeg har v\u00e6rt med andre prosjekt. Dette er veldig musikerbetinget musikk. N\u00e5 m\u00e5 vi bare komme oss i kakken s\u00f8ndag.", "I tillegg til de to konsertene var planen \u00e5 spille inn \u00abSteamdome\u00bb p\u00e5 plate f\u00f8r jul. Men forel\u00f8pig har musikerne bare funnet \u00e9n dag i l\u00f8pet av h\u00f8sten der alle er ledige samtidig.", "- Jeg h\u00e5per vi kan komme oss p\u00e5 veien til neste \u00e5r. F\u00e5 noen giggs p\u00e5 baken f\u00f8r vi g\u00e5r i studio.", "I den grad han har en form for kunstsyn, er det at han er grensel\u00f8s, tror han. F\u00f8rst og fremst i forhold til musikalsk sjanger, men ogs\u00e5 personlighetsmessig.", "- Jeg drar dit nesen tar meg. Livsprosjektet mitt, rent musikalsk, er \u00e5 raffinere den luktesansen best mulig. Jeg vokste opp i en veldig fordomsfri familie og ble flasket opp med at alt var gangbar mynt. Alt kan ha kvaliteter og v\u00e6re kult. Det gjelder bare \u00e5 f\u00f8lge litt med p\u00e5 det. Da jeg begynte \u00e5 spille jazz, begynte jeg i 1930 og var veldig preget av det jeg holdt p\u00e5 med. Var det string swing, s\u00e5 var jeg ikke interessert i noe annet. Jeg hadde litt den periodiske selvsikkerheten man smykker seg med i 20-\u00e5ra. Senere var det bebop, s\u00e5 Coltrane og s\u00e5 videre, forklarer han.", "- Da jeg hadde v\u00e6rt gjennom det der, ble jeg litt kulere. N\u00e5 handler det om at det skal l\u00e5te bra, ha en kvalitet, at det skal appellere til meg og v\u00e6re noe jeg liker og respekterer. Det eneste som provoserer meg musikalsk er banal musikk. At noe fremst\u00e5r som et upersonlig, kalkulert fors\u00f8k p\u00e5 \u00e5 reprodusere noe annet.", "Gjennom \u00e5rene har Ola Kvernberg n\u00e6rmest spilt med alt og alle. Han har like h\u00f8y stjerne hos Motorpsychos Bent S\u00e6ther som hos Trondheimsolistenes \u00d8yvind Gimse. Utenfra kan det se ut som om han lykkes med absolutt alt han pr\u00f8ver p\u00e5. Eller?", "- Jeg har hatt mine blows og mine slakter. Jeg husker jeg fikk terningkast 2 i Dagbladet etter \u00e5 ha v\u00e6rt profet i Molde foran fulle Bj\u00f8rnsonsaler og tjo og hei. Det har v\u00e6rt en \u00f8velse \u00e5 deale med. Da m\u00e5 man zoome ut og kanskje til og med ta kritikken til seg. Hvis alt rundt en er i ferd med \u00e5 smuldre opp, m\u00e5 man finne ut hva det er som betyr noe, hvem som er viktig i livet ditt, og hvem det er viktig \u00e5 v\u00e6re venn med. Det er det eneste som funker, sier han.", "Som barn hadde han et sterkt behov for \u00e5 bli likt av absolutt alle.", "- Tanken p\u00e5 at noen som helst ikke kunne like meg, var uutholdelig. Den egenskapen har fungert for meg p\u00e5 godt ogs\u00e5, men mest p\u00e5 vondt; jeg har brukt mye energi p\u00e5 un\u00f8dvendige ting.", "Apropos: Olas mobil piper igjen. Det er trommis B\u00f8rge Fjordheim, og han er ikke blid. Tidligere p\u00e5 kvelden overtalte Ola ham til \u00e5 ta et senere fly s\u00f8rover. N\u00e5 er avgangen fra V\u00e6rnes utsatt, og han rekker kanskje ikke flyet videre til Stavanger, der han tidlig neste morgen skal v\u00e6re forlover i brorens bryllup ...", "- Tenk deg kj\u00e6restene til alle de jeg spiller med, hvor sinte m\u00e5 ikke de v\u00e6re p\u00e5 meg?", "\u00c5 v\u00e6re jazzmusiker i elitedivisjonen har sine omkostninger. Etter at han fikk barn, trappet han noe ned p\u00e5 reisevirksomheten. Men fortsatt er det mellom 130 og 150 reised\u00f8gn i \u00e5ret. Alts\u00e5 ikke veldig kompatibelt med det \u00e5 v\u00e6re sm\u00e5barnsfar.", "- Jeg hadde ikke hoppet foran en buss for fela mi, men det hadde jeg selvf\u00f8lgelig gjort for ungene mine. Men dette er noe jeg helst ikke vil tenke p\u00e5. I likhet med mange av kollegene mine praktiserer jeg litt \u00abstrutsing\u00bb i forhold til dette.", "- Strutsing?", "- Alts\u00e5 \u00e5 stikke hodet i sanden og tviholde p\u00e5 at det skal v\u00e6re mulig \u00e5 ha b\u00e5de musikkarriere og familie. Jeg er utrolig heldig som har Gitte. Det er hun som styrer butikken hjemme.", "Ola traff Gitte, eller Nina Birgitte Bj\u00f8rlo som hun egentlig heter, under en konsert med Susanna and the Magical Orchestra i 2007. Mens Ola var stigende jazzstjerne, var ogs\u00e5 Nina semikjendis i Trondheim gjennom jobben som ankerkvinne i TV Tr\u00f8ndelag. Det var sangeren Siri Gj\u00e6re som introduserte dem. Ola ble br\u00e5forelsket.", "- Jeg hadde gule og rosa prikker ytterst i synsfeltet og seilte rundt p\u00e5 en rosa sky. Hun var overhodet ikke interessert. Jeg sto p\u00e5 som en ulv og fikk til slutt overtalt henne til \u00e5 m\u00f8tes igjen. Etter hvert s\u00e5 gikk det veien, og seks m\u00e5neder senere flyttet vi sammen, str\u00e5ler han.", "Senere forlovet de seg. Det var Ola som fridde \u2013 p\u00e5 julaften under mistelteinen foran svigerfamilien.", "- Jeg fridde, og s\u00e5 fikk vi en unge. Og s\u00e5 fikk vi en unge til. Det blir bryllup en dag, n\u00e5r ungene er ute av bleia.", "Samboeren beskriver for \u00f8vrig Ola som en ekstremt n\u00e6r og fin pappa. Han var selvsagt med p\u00e5 begge f\u00f8dslene og gr\u00e5t som en unge.", "- Det var en ubeskrivelig f\u00f8lelse; jeg var helt ferdig. Jeg hulket, slik man gj\u00f8r n\u00e5r en er liten. Og s\u00e5 plutselig ligger det en liten hudklump der, med en romvesenaktig skalle. Det var starten p\u00e5 et helt nytt level i livet.", "Nina Birgitte kan ogs\u00e5 avsl\u00f8re at samboeren har en litt m\u00f8rkere side. Den kom frem en sen l\u00f8rdagskveld etter en seks timer lang konsert med Gammalgrass p\u00e5 Herr Nilsen i Oslo. Ola ville hjem, men taxik\u00f8a var milelang. Snarr\u00e5dig og totalt skruppell\u00f8s hiver han seg foran k\u00f8a og skriker \u00abI skal bli far!\u00bb. Han f\u00e5r bil med en gang og kj\u00f8rer fra stedet til lyden av jublende tilskuere.", "- Fortalte hun det!? ler Ola, men bekrefter at historien er sann.", "- Jeg var d\u00f8dssliten og desperat. Det verste var at jeg fikk skikkelig Hugh Grant-applaus fra de som sto igjen. Lykke til, ropte de. Huff, haha!", "De siste \u00e5rene har han skrevet stadig mer filmmusikk. Fem fiksjonsfilmer og to helaftens dokumentarer er det blitt s\u00e5 langt. I 2013 fikk han b\u00e5de Kanonpris og Amandapris for filmmusikken til Rune Langlos \u00abJag etter vind\u00bb.", "- \u00c5 lage musikk p\u00e5 bestilling for andre har formet m\u00e5ten jeg komponerer p\u00e5. Tidligere har jeg innbilt meg at jeg har bl\u00f8dd fra hjertet, og at det har koagulert p\u00e5 notepapiret. Det \u00e5 skrive filmmusikk har ogs\u00e5 et utrolig familievennlig aspekt for en turnerende musiker. Jeg har kunnet sitte i studio i to, tre m\u00e5neder og ha tiln\u00e6rmet kontortid.", "Det er blitt stadig viktigere for ham \u00e5 gi publikum opplevelser som varer, ogs\u00e5 etter at selve konserten er over.", "- Drivkraften min har blitt \u00e5 lage noe varig. Noe som b\u00e5de kan nytes n\u00e5r det skjer og som varer lenger enn det. Det gjelder egentlig b\u00e5de familien, venner og folk jeg treffer gjennom musikken; det m\u00e5 legge grunnlaget for noe jeg kan like \u00e5 holde p\u00e5 med i lang tid.", "Idet vi er i ferd med \u00e5 pakke sammen, tikker det inn en ny sms fra trommis B\u00f8rge.", "- Yes, han rekker bryllupet.", "kai.kristiansen@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9bca0a843c4819f990b1a00f42705ee5a8b3b412b9360d1345ab23f2a35c477d"}, {"field": "createtime", "value": "2016-05-07T09:54:07.000Z"}, {"field": "description", "value": "Ola Kvernbergs f\u00f8rste dansekonsert er et uttrykk for hans midtlivskrise, tror han."}, {"field": "dominantimage", "value": "http://www.adressa.no/pluss/magasin/article12700498.ece/gkm4ox/ALTERNATES/w980-default/KvernbergUkeport05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4da069730e64bbe13dc3d43994cc456c0b944669.jpg?5943cc34"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5 dypt vann -adressa.no", "Dansefot foran hjerne", "Hvite frakker og noteark", "V\u00e6rhane p\u00e5 egne vegne", "Askeladden med fela", "Som \u00e5 vinne i lotto", "Stockholm-syndrom", "Drar dit nesen tar ham", "Ville bli likt av alle", "Fridde foran svigers", "Hulket som et barn", "\u00c5 bl\u00f8 p\u00e5 notepapiret"]}, {"field": "id", "value": "4da069730e64bbe13dc3d43994cc456c0b944669"}, {"field": "keyword", "value": ["Ukeadressa", "Ola Kvernberg", "Portrettet", "Jazz"]}, {"field": "keywords", "value": "Ukeadressa,Ola Kvernberg,Portrettet,Jazz"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["in residence", "artist in", "spill", "konsert", "musikk", "artist in residence", "dag", "musiker"]}, {"field": "kw-entity", "value": ["liarbird", "don", "molde domkirke", "moldejazz", "mat maneri", "magical orchestra", "jag", "coltrane", "svartlamoen", "trondheim jazzorkester", "kanonpris og amandapris", "marcus og martinus", "jazzfest", "liv", "hot club", "nina", "gitte", "gammalgrass og break", "morricone", "steamdome", "chick corea", "hot club de norv\u00e9ge", "hot club de norv\u00e8ge", "karate kid", "spellemannpris", "mechanical fair", "dagbladet", "band of gold", "kvernberg", "jazzfest og moldejazz", "gammalgrass", "bj\u00f8rnsonsalen", "django", "klabbes bank", "bj\u00f8rnsonsaler", "kirsti huke", "michael brecker og joshua redman", "askeladden", "jasminka penjin", "farris"]}, {"field": "kw-location", "value": ["v\u00e6rnes", "stockholm", "ola", "gambia", "tr\u00f8ndelag", "trondheim", "sund", "oslo", "italia", "fr\u00e6na", "inder\u00f8y", "stavanger", "amazonas"]}, {"field": "kw-pageclass", "value": "article"}, {"field": "kw-person", "value": ["hedda h.", "niels-henning \u00f8rsted pedersen", "ola kvernberg", "rune langlos", "hugh grant", "kristoffer lo", "erik nylander", "pat metheny", "terje mosnes", "nina birgitte", "stian carstensen", "daniel everetts", "john p\u00e5l inderberg", "joshua redman", "jon larsen", "john p\u00e5l", "arvid bryne", "nina birgitte bj\u00f8rlo", "trondheimsolistenes \u00f8yvind gimse", "jimmy rosenberg", "todd terje", "eilert ottem", "motorpsychos bent s\u00e6ther", "herr nilsen", "jorun marie kvernberg", "michael brecker", "michael jackson", "day in molde", "b\u00f8rge fjordheim", "whitney houston", "siri gj\u00e6re"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12700498.ece/gkm4ox/ALTERNATES/w980-default/KvernbergUkeport05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 dypt vann"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/07/P%C3%A5-dypt-vann-12700508.ece"}, {"field": "pageclass", "value": ["article"]}, {"field": "publishtime", "value": "2016-05-07T10:27:18.000Z"}, {"field": "recs-articleid", "value": "12700508"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-07T10:27:18.000Z"}, {"field": "recs-rawtitle", "value": "P\u00e5 dypt vann -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ola Kvernbergs f\u00f8rste dansekonsert er et uttrykk for hans midtlivskrise, tror han."}, {"field": "thumbnail", "value": "http://content-thumbnail.cxpublic.com/content/thumbnail200x150/4da069730e64bbe13dc3d43994cc456c0b944669.jpg?5943cc34"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-16T12:16:52.000Z"}, {"field": "title", "value": "- Dette er min midtlivskrise"}, {"field": "url", "value": "http://www.adressa.no/pluss/magasin/2016/05/07/P%c3%a5-dypt-vann-12700508.ece"}, {"field": "urlhash", "value": "4da069730e64bbe13dc3d43994cc456c0b944669"}], "score": 0.27975407, "siteId": "9222270286501375973", "id": "4da069730e64bbe13dc3d43994cc456c0b944669"}

