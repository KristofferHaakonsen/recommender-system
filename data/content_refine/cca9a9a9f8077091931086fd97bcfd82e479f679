{"fields": [{"field": "modifiedtime", "type": "time", "value": "2016-12-18T15:33:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Utenriks", "Sovjetunionen"]}, {"field": "author", "value": ["thomas heine", "adresseavisen/politiken"]}, {"field": "body", "value": ["Med sine 20 v\u00e6relser fordelt over tre etasjer, var riktig nok den hvite steinbygningen som het Vistuli en ganske s\u00e5 luksuri\u00f8s hytte, i hvert fall etter \u00f8stereuropeisk standard. Ved hjelp av noen pennestr\u00f8k var det der inne at Sovjetunionen ble avlivet for 25 \u00e5r siden og opph\u00f8rte \u00e5 eksistere \u00absom folkerettslig subjekt og geopolitisk realitet\u00bb, som det het i den aller f\u00f8rste setningen av avtalen som lederne av Russland, Ukraina og Hviterussland underskrev 8. desember 1991. Avtalen ble underskrevet i hyttas biljardrom, og det var lysekroner av krystall, fine utskj\u00e6ringer p\u00e5 d\u00f8rene og hammer og sigd p\u00e5 veggene, slik det passet seg i en sovjetisk stats-datsja. Medlemmene av kommunistpartiets politbyr\u00e5 og andre viktige skikkelser hadde siden tidlig p\u00e5 1950-tallet kommet hit for \u00e5 slappe av, drikke vodka og jakte elg, bj\u00f8rn og villsvin i skogen.", "Bygget i Bia\u0142owie\u017caskogen har ikke gjort noe storpolitisk vesen av seg, verken f\u00f8r eller senere. Og en rekke omstendigheter ved de tre slaviske ledernes m\u00f8te viser at forl\u00f8pet var, om ikke tilfeldig, s\u00e5 i hvert fall sterkt improvisert.", "Verten, Stanislav Sjusjkevitsj, som var leder av Hviterusslands \u00f8verste sovjet og dermed et slags statsoverhode i republikken, hadde ingen anelse om at en stor avtale skulle underskrives. Hans m\u00e5l med m\u00f8tet var i stedet \u00e5 sikre at Russland ville fortsette med \u00e5 levere olje og gass til Hviterussland og Ukraina p\u00e5 et tidspunkt da den f\u00f8r s\u00e5 altdominerende makten i Moskva var i oppl\u00f8sning.", "F\u00f8rst da Gennadij Burbulis, den egentlige h\u00f8yre h\u00e5nden til sovjetrepublikken Russlands folkevalgte president, Boris Jeltsin, \u00absom lyn fra klar himmel\u00bb spurte om de ukrainske og hviterussiske lederne var klare til \u00e5 sette i stand en avtale om Sovjetunionens oppl\u00f8sning, forsto Sjusjkevitsj at det var alvor.", "- Ja, ropte den hviterussiske lederen begeistret, if\u00f8lge ham selv. Og Ukrainas nyvalgte president, Leonid Kravtsjuk, var med p\u00e5 ideen med det samme.", "En skrivemaskin m\u00e5tte hentes fra naturreservatets administrasjonsbygg. Sekret\u00e6ren til naturreservatets direkt\u00f8r fikk oppgaven med \u00e5 renskrive diverse utkast til avtalen. Det var ingen tilgjengelige kopimaskiner, s\u00e5 for \u00e5 f\u00e5 kopiert den til slutt 14 kapitler lange avtalen m\u00e5tte man sende dokumentet fra ett telefaksapparat til et annet.", "Og det utkastet som ble renskrevet sent p\u00e5 kvelden 7. desember var sporl\u00f8st forsvunnet neste dag. If\u00f8lge Leonid Kravtsjuk var d\u00f8ren til sekret\u00e6rens kontor l\u00e5st, s\u00e5 hun la dokumentet i sprekken under d\u00f8ra. Her hadde en vaskedame neste morgen funnet papirene og kastet dem fordi hun trodde det var s\u00f8ppel. Utkastet ble funnet igjen, men originalen av den endelige avtalen forsvant senere fra arkivet til det hviterussiske utenriksdepartementet.", "- S\u00e5 sent som to timer f\u00f8r vi ble enige om Gennadij Burbulis\u2019 formulering om at \u00abSovjetunionen som geopolitisk realitet og folkerettslig subjekt opph\u00f8rer med \u00e5 eksistere\u00bb, var det slett ikke i mine tanker, fortalte Sjusjkevitsj i et nylig intervju med den russiske avisen Republic.", "Avtalen kom imidlertid ikke helt ut av det bl\u00e5. 1991 hadde, med krigs\u00e5rene 1941-1945 som mulig unntak, v\u00e6rt det mest omveltende \u00e5ret i Sovjetunionens 70 \u00e5r lange historie. I januar fors\u00f8kte den sovjetiske sentralmakten \u00e5 bruke milit\u00e6rmakt for \u00e5 nedkjempe de tre baltiske landenes anstrengelser for \u00e5 frigj\u00f8re seg. I en folkeavstemning i mars sa 78 prosent av Sovjetunionens borgere ja til \u00e5 bevare unionen i en fornyet form, men avstemningen ble boikottet av Estland, Latvia, Litauen, Georgia, Armenia og Moldova.", "I l\u00f8pet av v\u00e5ren og sommeren vokste uavhengighetskravene, ikke minst i Ukraina. Og i august kom kuppfors\u00f8ket mot president Mikhail Gorbatsjov, akkurat idet en ny og l\u00f8sere unionsavtale skulle undertegnes, og som ville forandret \u00abUnionen av sovjetiske sosialistiske republikker til \u00abUnionen av sovjetiske suverene republikker\u00bb.", "Kuppfors\u00f8ket ble gjennomf\u00f8rt av en gruppe gammelkommunister i Gorbatsjovs innerste krets, men gikk i oppl\u00f8sning i l\u00f8pet av tre dager. Etter at Gorbatsjov returnerte fra husarrest p\u00e5 Krim sto det med det samme klart at det ikke lenger var ham, men Boris Jeltsin som satt p\u00e5 Moskvas virkelige makt. Og at Sovjetunionen sto p\u00e5 kanten av stupet.", "Gorbatsjov gikk av som kommunistpartiets generalsekret\u00e6r, og partiet ble forbudt i Russland og flere andre republikker. Gorbatsjov fors\u00f8kte \u00e5 f\u00e5 i stand en enda friere unionsavtale, som dog ikke ville inkludere Estland, Latvia og Litauen ettersom Kreml anerkjente de baltiske landenes uavhengighet 6. september. De fleste av republikkene hadde imidlertid allerede erkl\u00e6rt sin uavhengighet eller selvstendighet. Og i Ukraina, unionens nest st\u00f8rste republikk, stemte 92 prosent for selvstendighet ved en folkeavstemning 1. desember.", "- I praksis eksisterte ikke Sovjetunionen lenger, noterte Gennadij Burbulis p\u00e5 et seminar hos tankesmia Atlantic Council i Washington D.C. i november i \u00e5r.", "- Vi sa farvel til et totalit\u00e6rt system. Vi sa farvel til den sterkeste statspartimaskinen i menneskehetens historie, sa Burbulis, Jeltsins statssekret\u00e6r, som var en av de seks mennene - to fra hvert land - som underskrev avtalen fra jakthytta og som senere har blitt kjent som Minsk-avtalen.", "De tre slaviske statene, som sammen med Den transkaukasiske republikken etablerte Sovjetunionen i 1922, hadde oppl\u00f8st verdens nest st\u00f8rste atomsupermakt. Den ble erstattet med Samveldet av uavhengige stater (SUS), som \u00e5tte andre republikker sluttet seg til 21. desember. Det eksisterer enda, men har aldri gjort noe stort vesen ut av seg.", "Gorbatsjov var ikke invitert til m\u00f8tet i jakthytta, og ble f\u00f8rst orientert om avtalen etter at USAs dav\u00e6rende president, George H.W. Bush, var blitt underrettet. Sjusjkevitsj klarte ikke \u00e5 f\u00e5 tak i Gorbatsjov p\u00e5 telefon i f\u00f8rste omgang, mens Jeltsin hadde lettere for \u00e5 f\u00e5 kontakt med USA.", "- Herr president, vi ble enige om at vi ville informere hverandre i tilfelle av ekstremt viktige begivenheter - jeg Dem og De meg. I dag har det skjedd en meget viktig begivenhet i v\u00e5rt land, og jeg vil gjerne informere Dem personlig innen De finner ut av det via pressen, sa Jeltsin if\u00f8lge en utskrift av telefonsamtalen med Bush.", "Gorbatsjov var veldig forvirret over situasjonen.", "- Tre ledere kan ikke bare erkl\u00e6re at Sovjetunionen opph\u00f8rer med \u00e5 eksistere, meddelte Gorbatsjov.", "I l\u00f8pet av de kommende ukene m\u00e5tte imidlertid Gorbatsjov innr\u00f8mme at slaget var tapt, og 25. desember meddelte han at han gikk av som Sovjetunionens president.", "Den tidligere russiske parlamentsformannen Ruslan Khasbulatov og andre har senere hevdet at jakthytta ble valgt som m\u00f8tested fordi den ligger s\u00e5 tett p\u00e5 grensen til Polen, og at Jeltsin, Kravtsjuk og Sjusjkevitsj lettere kunne flykte til Polen dersom Gorbatsjov satte inn KGB eller andre sikkerhetsstyrker for \u00e5 stanse m\u00f8tet og arrestere dem.", "- Det er en veldig fin legende, men det stemmer overhodet ikke, har Sjusjkevitsj sagt.", "- Stedet ble valgt fordi jeg visste at vi ville komme til et avslappende sted. Jakthytta var ideell b\u00e5de til avkobling og m\u00f8ter, forklarte han i et intervju med den russiske nettavisen Lenta.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "6e9eb6025e621193d37ad568b16e4d717e9de1a8f6fca3059d26ec0bcca38dd2"}, {"field": "createtime", "value": "2016-12-18T15:36:16.000Z"}, {"field": "description", "value": "25 \u00e5r er g\u00e5tt siden Sovjetunionen ble oppl\u00f8st - i en avsidesliggende jakthytte ved grensen mellom Hviterussland og Polen."}, {"field": "dominantimage", "value": "http://www.adressa.no/pluss/magasin/article13943139.ece/qnvv2l/ALTERNATES/w980-default/sy9a1e96"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cca9a9a9f8077091931086fd97bcfd82e479f679.jpg?58bc73f9"}, {"field": "dominantthumbnaildimensions", "value": "300x169"}, {"field": "heading", "value": ["Med noen pennestr\u00f8k ble Sovjetunionen til historie -adressa.no", "Kopi via telefaks", "Kuppet mot Gorbatsjov", "Varslet Bush f\u00f8r Gorbie"]}, {"field": "id", "value": "cca9a9a9f8077091931086fd97bcfd82e479f679"}, {"field": "keyword", "value": ["Ukeadressa", "Utenriks", "Sovjetunionen"]}, {"field": "keywords", "value": "Ukeadressa,Utenriks,Sovjetunionen"}, {"field": "kw-category", "value": ["pluss", "magasin"]}, {"field": "kw-concept", "value": ["avtale", "unionen", "hviterussiske lederne", "baltiske landenes", "geopolitisk realitet", "m\u00f8te", "folkerettslig subjekt", "sent", "sto", "republikk", "president"]}, {"field": "kw-entity", "value": ["gorbie", "kravtsjuk og sjusjkevitsj", "samveldet", "latvia og litauen", "lenta", "kreml", "hviterussland og polen", "washington d.", "bush", "stanislav sjusjkevitsj", "vistuli", "dem og de", "ruslan khasbulatov", "mikhail gorbatsjov", "unionen", "gennadij burbulis", "sovjetunionens 70", "bia\u0142owie\u017caskogen", "atlantic council", "ukraina og hviterussland", "leonid kravtsjuk", "hviterusslands", "hviterussland og ukraina", "armenia og moldova"]}, {"field": "kw-location", "value": ["georgia", "ukraina", "republic", "estland", "latvia", "moskva", "polen", "krim", "litauen", "minsk", "russland"]}, {"field": "kw-pageclass", "value": "article"}, {"field": "kw-person", "value": ["boris jeltsin", "george h."]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13943139.ece/qnvv2l/ALTERNATES/w980-default/sy9a1e96"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med noen pennestr\u00f8k ble Sovjetunionen til historie"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/18/Med-noen-pennestr%C3%B8k-ble-Sovjetunionen-til-historie-13943141.ece"}, {"field": "pageclass", "value": null}, {"field": "publishtime", "value": "2016-12-18T15:33:49.000Z"}, {"field": "recs-articleid", "value": "13943141"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-18T15:33:49.000Z"}, {"field": "recs-rawtitle", "value": "Med noen pennestr\u00f8k ble Sovjetunionen til historie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "25 \u00e5r er g\u00e5tt siden Sovjetunionen ble oppl\u00f8st - i en avsidesliggende jakthytte ved grensen mellom Hviterussland og Polen."}, {"field": "thumbnail", "value": "http://content-thumbnail.cxpublic.com/content/thumbnail200x150/cca9a9a9f8077091931086fd97bcfd82e479f679.jpg?58bc73f9"}, {"field": "thumbnailfullheightdimensions", "value": "200x2325"}, {"field": "timestamp", "value": "2017-03-05T20:24:25.000Z"}, {"field": "title", "value": "Med noen pennestr\u00f8k ble Sovjetunionen historie"}, {"field": "url", "value": "http://www.adressa.no/pluss/magasin/2016/12/18/Med-noen-pennestr%c3%b8k-ble-Sovjetunionen-til-historie-13943141.ece"}, {"field": "urlhash", "value": "cca9a9a9f8077091931086fd97bcfd82e479f679"}], "score": 0.8627738, "siteId": "9222270286501375973", "id": "cca9a9a9f8077091931086fd97bcfd82e479f679"}

