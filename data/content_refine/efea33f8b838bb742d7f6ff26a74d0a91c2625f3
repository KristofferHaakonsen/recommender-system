{"fields": [{"field": "modifiedtime", "type": "time", "value": "2015-12-26T07:58:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Det er julecup i Haukelandshallen i Bergen, og i kiosken stimler barn og voksne til. Der selges det blant annet bagetter, frukt i beger og vann p\u00e5 flaske \u2014 men ogs\u00e5 slush, vafler og brus.", "De siste produktene h\u00e5per Therese Mathisen \u00e5 se mindre av fremover. Stipendiaten ved Norges idrettsh\u00f8gskole mener det er alt for mye usunn mat p\u00e5 idrettsarrangement for barn.", "\u2014 Jeg snakker mye til lag og idrettsut\u00f8vere om hvor viktig maten er for restitusjon og prestasjon. Jeg snakker ogs\u00e5 til den generelle befolkningen om hva det betyr for helse og vekt. Da synes jeg det er s\u00f8rgelig \u00e5 se det tilbudet man har i idrettskioskene i dag, sier Mathisen.", "Hun mener at det verken st\u00e5r i stil til idretten eller folkehelsen. Hun mener det er et paradoks at idrettsmilj\u00f8er som oppfordrer til aktivitet, god helse og sunnhet, selger mat som st\u00e5r for det motsatte.", "- Men skal ikke barna f\u00e5 kose seg litt?", "\u2014 Hvorfor skal man forbinde idrettsarrangementer med kosemat? Gleden b\u00f8r v\u00e6re \u00e5 kjenne at kroppen orker og at man har vilje, \u00f8nske og energi til \u00e5 st\u00e5 p\u00e5. Jeg st\u00e5r selv kioskvakt innimellom, og jeg gremmer meg over \u00e5 pushe vafler, p\u00f8lser og boller til sm\u00e5 barn, sier Mathisen.", "Hun f\u00e5r st\u00f8tte av Elsie Brenne, folkehelser\u00e5dgiver i \u00d8stfold fylkeskommune. Sammen med \u00d8stfoldhelsa lanserte i fjor veilederen \u00abVelg sunnere p\u00e5 idrettsarenaen\u00bb .", "\u2014 Det er veldig mye d\u00e5rlig mat p\u00e5 idrettsarrangement. Det er stort sett mat og drikke som ikke gj\u00f8r godt for deg. Du m\u00e5 ha god ern\u00e6ring for \u00e5 yte. Samtidig er idrettsungdom forbilder for mange, sier Brenne.", "Hun p\u00e5peker at det handler like mye alt det som selges som ikke er mat, som godteri, snacks og brus.", "\u2014 Det er helt un\u00f8dvendige ting i hverdagen. Og det er jo hverdagsmaten som er av betydning ogs\u00e5 for idrettsut\u00f8verne, sier Brenne.", "\u2014 Kan gj\u00f8re sunn mat rimeligMathisen m\u00f8tes ofte med argumenter om at det handler om fortjeneste. De kj\u00f8per hun ikke.", "\u2014 Man kan gj\u00f8re sunn mat rimelig ogs\u00e5. Jeg laget selv p\u00e5smurte bagetter med ost, skinke og salat en gang. Disse kostet meg seks kroner per stk ferdig p\u00e5smurt til innkj\u00f8pspris, sier hun.", "Hun nevner BAMA-avtalen , som gir alle idrettslag 60 prosent rabatt p\u00e5 frukt og gr\u00f8nt. Idrettsklubber f\u00e5r ogs\u00e5 rabatt p\u00e5 produkter hos Tine, om de blir kunde. Der har man ogs\u00e5 mulighet til \u00e5 l\u00e5ne kj\u00f8lere.", "Mathisen anbefaler ogs\u00e5 \u00e5 kj\u00f8pe sunnere mat i store kvanta, for s\u00e5 \u00e5 fryse ned og og klargj\u00f8re f\u00f8r arrangementet starter. Eksempler p\u00e5 bedre tilbud p\u00e5 idrettsarenaen, er gryteretter og lapsgaus med bagetter, fruktbegre, p\u00e5smurte br\u00f8dvarer, havrevafler og sportsprodukter (barer og drikke, fremfor sjokolade og godteri).", "Roy Christian Natland er turneringsleder for julecupen i h\u00e5ndball i Haukelandshallen, og styreleder i Bergen h\u00e5ndballklubb. Han mener at det er enklere sagt enn gjort \u00e5 bare servere sunn mat.", "\u2014 Det krever mer kj\u00f8le- og lagringsplass, flere folk, mer tid, og gir ikke like god inntjening, sier Natland.", "Han mener de som kritiserer idrettsarrangement for \u00e5 ha for usunn mat, skal pr\u00f8ve \u00e5 avholde et selv.", "\u2014 Det er en stor jobb \u00e5 planlegge vakter, f\u00e5 folk til \u00e5 stille p\u00e5 dugnad, \u00e5 tilberede ting p\u00e5 et kj\u00f8kken med d\u00e5rlige fasiliteter. Da er det begrenset hva du kan f\u00e5 til. Vi m\u00e5 jo ogs\u00e5 servere det folk forventer \u00e5 f\u00e5 servert, sier Natland.", "Han p\u00e5peker at det ville v\u00e6rt flott om man fikk sunne alternativer med samme enkle tilberedning, inntjeningspotensial og ettersp\u00f8rsel. Samtidig mener han at ansvaret for et godt kosthold, ligger i det daglige hos foreldrene.", "- B\u00f8r man kunne godta litt lavere inntjening p\u00e5 cuper, for \u00e5 kunne servere sunn mat?", "\u2014 Mitt svar er nei, for da m\u00e5 foreldre betale h\u00f8yere kontingent, sier Natland.", "De siste \u00e5rene har de begynt \u00e5 tilby flere sunne alternativer i julecupen, som frukt i beger, smoothie og sushi. Men det er ikke der inntjeningen er h\u00f8yest.", "Serverte sunt p\u00e5leggDet finnes en del klubber som har valgt \u00e5 satse p\u00e5 sunn mat i kioskene. Et eksempel p\u00e5 det, er Frigg. Da de arrangerte breddeturnering i fjor v\u00e5r, var fet, sukkerholdig og usunn mat bannlyst. I stedet serverte de grove br\u00f8dskiver med sunt p\u00e5legg, musliboller med brunost, fruktdrikke, frukt, sukkererter og vafler laget av grovt mel.", "\u2014 Jeg har lenge irritert meg over den forferdelige maten p\u00e5 idrettsarrangement. Det er rene bursdagsselskapet hver gang de skal bruke kroppene, sier Lars Kogstad, ansvarlig for Friggs breddeturnering.", "Cupen var en suksess, og i etterkant samarbeidet han med idrettsklubbene Snar\u00f8ya, Heming og Frigg ved tre nye cuper. De hadde forskjellige menyer, men alle hadde sunn mat. Samtidig allierte han seg med Norstat for \u00e5 gj\u00f8re en sp\u00f8rreunders\u00f8kelse blant barn og foreldre.", "\u2014 Svaret var ganske klart. 91 prosent synes det var bra at vi hadde fjernet all usunn mat, sier Kogstad.", "Dette samsvarer med svarene \u00d8stfold fylkeskommune fikk i sin sp\u00f8rreunders\u00f8kelse blant idrettselever p\u00e5 videreg\u00e5ende skoler i fylket . De \u00f8nsket at idrettskiosker skulle tilby br\u00f8d av alle slag, frukt og vann - b\u00e5de med og uten kullsyre. Sv\u00e6rt f\u00e5 etterspurte brus, p\u00f8lser og vafler, og ingen hadde behov for tilgang p\u00e5 godteri og sjokolade.", "Lars Kogstad forteller ogs\u00e5 at inntjeningen omtrent var den samme i de sunne cupene, som i tidligere cuper med mer usunn mat.", "\u2014 Den gikk mikroskopisk ned. Men det er uten betydning. Det budskapet vi sender til barna er viktigere, sier Kogstad.", "Inger Lise Fevang Jensen mener vi ikke m\u00e5 bli for hysteriske p\u00e5 hva som serveres p\u00e5 idrettsarrangement. Jensen er styreleder i Landslaget for mat og helse i skolen.", "\u2014 Hvis barn har med seg en ern\u00e6ringsmessig god matpakke, s\u00e5 m\u00e5 det v\u00e6re helt greit \u00e5 f\u00e5 en vaffel eller bolle etterp\u00e5, sier Jensen.", "- Er vi for hysteriske p\u00e5 at barna skal spise sunt?", "\u2014 Vi kan g\u00e5 i den gr\u00f8ften. Det er ikke noe galt med produkter som vafler eller boller, men alt med m\u00e5te, sier Jensen.", "Hun mener at man heller b\u00f8r fokusere p\u00e5 \u00e5 gj\u00f8re de usunne produktene sunnere. Eksempelvis bytte ut p\u00f8lsebr\u00f8dene av siktet hvetemel, med p\u00f8lsebr\u00f8d av fibra.", "\u2014 Man b\u00f8r ogs\u00e5 selge sunne produkter, som frukt. Men disse produktene m\u00e5 kunne konkurrere i pris, sier Jensen.", "Hva slags mat b\u00f8r selges i kiosken:", "Br\u00f8d i alle varianter. Oppsk\u00e5ret \u00abfirkantbr\u00f8d\u00bb i fryseren, da har man alltid br\u00f8d til toast og selvsm\u00f8ring.", "Knekkebr\u00f8d. Lang holdbarhet.", "Oppsk\u00e5ret p\u00e5legg. Ost og kj\u00f8ttp\u00e5legg til toast og knekkebr\u00f8d, makrell i tomat i porsjonspakning osv", "Bananer, epler og appelsiner", "Porsjonspakker med havregr\u00f8t", "Havregryn, m\u00fcsli eller frokostblanding uten sukker", "Yoghurt med kornblanding", "Melk", "Vann med og uten kullsyre og med og uten smakstilsetning", "Plassering av maten:", "Det vi vil selge m\u00e5 v\u00e6re lett synlig og tilgjengelig", "Tenk over hva som settes fram p\u00e5 disken", "Tenk over plasseringen i kj\u00f8leskapet for drikke.", "Tenk over hva som plasseres i \u00absynsh\u00f8yde\u00bb for barn", "Tenk over hvordan produktene tilbys, det som er innbydende selger best", "Dersom det ikke er godterier tilgjengelig, selger frukt bra", "Informasjonsheftet \u00abVelg sunnere p\u00e5 idrettsarenaen\u00bb fra \u00d8stfold fylkeskommune og \u00d8stfoldhelsa", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "4a09bfe04ecd5c54e22661c89058cf26294b4677a6bb0da24c9dd8e8fe622e62"}, {"field": "createtime", "value": "2017-03-07T14:47:13.000Z"}, {"field": "description", "value": "Vil ha vekk p\u00f8lser, vafler og brus fra idrettsarrangement."}, {"field": "heading", "value": ["S\u00f8rgelig \u00e5 se maten som tilbys i idrettskiosker -adressa.no", "\u2014 Gremmes", "- Begrenset hva man kan f\u00e5 til", "Selger mest slush", "- Budskapet til barna viktigere", "- For mye hysteri"]}, {"field": "id", "value": "efea33f8b838bb742d7f6ff26a74d0a91c2625f3"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["servere sunn mat", "sunn mat", "mat", "sunn"]}, {"field": "kw-entity", "value": ["\u00f8stfoldhelsa", "norges", "haukelandshallen", "snar\u00f8ya", "norstat", "heming og frigg", "tine", "velg", "landslaget", "frigg"]}, {"field": "kw-location", "value": ["bergen", "\u00f8stfold"]}, {"field": "kw-pageclass", "value": "article"}, {"field": "kw-person", "value": ["elsie brenne", "inger lise fevang jensen", "lars kogstad", "therese mathisen", "roy christian natland"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/9e4e539c-6467-4e96-bf1e-7d0bc3c9e916?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forsker: - S\u00f8rgelig \u00e5 se maten som tilbys i idrettskiosker"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Forsker---Sorgelig-a-se-maten-som-tilbys-i-idrettskiosker-189162b.html"}, {"field": "pageclass", "value": ["article"]}, {"field": "publishtime", "value": "2015-12-26T07:58:57.000Z"}, {"field": "recs-articleid", "value": "189162"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-12-26T07:58:57.000Z"}, {"field": "recs-rawtitle", "value": "Forsker: - S\u00f8rgelig \u00e5 se maten som tilbys i idrettskiosker -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Vil ha vekk p\u00f8lser, vafler og brus fra idrettsarrangement."}, {"field": "thumbnail", "value": "http://content-thumbnail.cxpublic.com/content/thumbnail200x150/efea33f8b838bb742d7f6ff26a74d0a91c2625f3.jpg?593ba679"}, {"field": "thumbnailfullheightdimensions", "value": "200x1892"}, {"field": "timestamp", "value": "2017-06-10T07:57:45.000Z"}, {"field": "title", "value": "Forsker: - S\u00f8rgelig \u00e5 se maten som tilbys i idrettskiosker"}, {"field": "url", "value": "http://www.adressa.no/100Sport/sprek/Forsker---Sorgelig-a-se-maten-som-tilbys-i-idrettskiosker-189162b.html"}, {"field": "urlhash", "value": "efea33f8b838bb742d7f6ff26a74d0a91c2625f3"}], "score": 0.8552774, "siteId": "9222270286501375973", "id": "efea33f8b838bb742d7f6ff26a74d0a91c2625f3"}

