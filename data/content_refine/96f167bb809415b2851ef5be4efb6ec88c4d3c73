{"fields": [{"field": "modifiedtime", "type": "time", "value": "2012-04-17T13:26:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jan bojer vindheim. milj\u00f8partiet de gr\u00f8nne"}, {"field": "body", "value": ["Saken oppdateres.", "Reguleringplan for Midtbyen i Trondheim Kommune \u2013 vanligvis kalt midtbyplanen \u2013 ble vedtatt i 1981 for \u00e5 sikre viktige estetiske og arkitektoniske verdier i de sentrale byomr\u00e5dene i Trondheim. Den ble ikke bare vedtatt i Trondheim bystyre, den ble ogs\u00e5 stadfestet av Milj\u00f8verndepartementet fordi den ble ansett som et sv\u00e6rt viktig nasjonalt grunnlagsdokument. Midtbyplanen skal derfor v\u00e6re overordnet vanlige kommunedelplaner eller reguleringsplaner som bystyret m\u00e5tte vedta.", "En kunne kanskje forvente at bystyret viste en viss respekt for dette viktige dokumentet, men slik er det dessverre ikke. Som styringsverkt\u00f8y er midtbyplanen sakte men sikkert visnet bort, og gjennom et vedtak i sitt m\u00f8te 22. mai i \u00e5r viste bystyret at planen ikke engang er brukbar til pynt lenger.", "Midtbyplanen fastsetter som hovedregel at bebyggelsen i Midtbyen skal videref\u00f8re trehusbebyggelsens formspr\u00e5k og dimensjoner, og at utnyttingsgraden ikke skal \u00f8kes. N\u00e6rmere bestemt heter det at byggeh\u00f8yden ikke skal v\u00e6re mere enn 4 etasjer. Men planen er ikke absolutt, den gir for eksempel anledning til \u00e5 bygge h\u00f8yere dersom det er h\u00f8yere bygg i kvartalet fra f\u00f8r. Og et slikt bygg finner man jo i de aller fleste kvartaler.", "Da den ble vedtatt hadde b\u00e5de sentrale og lokale myndigheter og politikere store forh\u00e5pninger til planen. Den ble sett p\u00e5 som et viktig redskap for \u00e5 sikre viktige nasjonale kulturverdier. Men midtbyplanen har sv\u00e6rt liten innflytelse p\u00e5 den utbyggingspolitikk som faktisk f\u00f8res idag. Den er dessverre redusert til en vissen knapphullsblomst.", "Riktignok nevnes planen \u00e6rb\u00f8dig fra r\u00e5dmannens side i enkelte reguleringsplaner, men konklusjonen er alltid den samme: i det aktuelle tilfellet kan vi ikke ta hensyn til planens hovedbestemmelser, men m\u00e5 tillate h\u00f8yere og annerledes bebyggelse; for eksempel fordi det allerede er et h\u00f8yere bygg i kvartalet.", "Om r\u00e5dmannen i det minste foretar rituelle kneb\u00f8yninger for midtbyplanen, er politikernes forhold til den n\u00e6rmest ikke-eksisterende. Fra politisk side er det sv\u00e6rt sjelden midtbyplanen trekkes fram; de store partiene legger f\u00f8rst og fremst vekt p\u00e5 at vi m\u00e5 bygge \u00abfunksjonelt\u00bb og i \u00abtidens formspr\u00e5k\u00bb. Det politiske flertallet anser \u00e5penbart at det er viktigere for byen v\u00e5r \u00e5 f\u00f8lge de r\u00e5dende arkitektoniske moter enn \u00e5 verne Midtbyens s\u00e6regne historiske egenart. Man fors\u00f8ker kanskje til en viss grad \u00e5 utnytte midtbyplanens ordlyd, men man bryter rutinemessig med dens hensikt. Dagens praksis kontrasterer (som det heter) derfor med midtbyplanens klare m\u00e5lsettinger p\u00e5 vesentlige punkter.", "Et relativt mildt eksempel er nybygget p\u00e5 branntomta i Nordre gate. Nybygget har mange gode egenskaper og fungerer \u00e5penbart bra, men det har en arkitektonisk form i sterk kontrast til tidligere bebyggelse. Bruddene med midtbyplanens byggeh\u00f8yder er som vanlig rettferdiggjort med henvisning til h\u00f8yere bygg som allerede fantes i kvartalet. Men det ble gjort en spesiell vri i argumentasjonen: midtbyplanens krav om \u00ab\u00e5 beholde Trondheims karakter som treby\u00bb ble utlagt som et krav om valg av byggemateriale, og ikke som et krav til formspr\u00e5k og visuelt uttrykk. Med denne kreative fortolkningen har man vridd midtbyplanens hensikt 180 grader. Man p\u00e5beroper seg midtbyplanen som begrunnelse for en utbyggingspraksis stikk i strid med midtbyplanens prim\u00e6re m\u00e5lsetting.", "Kreativ fordreining av midtbyplanen inneb\u00e6rer likevel en viss respekt for den. Men i mai vedtok bystyret en plan som ikke lenger later som den er i samsvar med midtbyplanen. Byens h\u00f8yeste politiske organ ga rett og slett blaffen i hele planen for vern av Midtbyen da man vedtok Sparebankens forslag til nybygg i S\u00f8ndre gate i sak 79/08. Bruddet med midtbyplanen var her s\u00e5 grovt at r\u00e5dmannen frar\u00e5det det forslaget som til sist ble vedtatt. Prosjektet forlater midtbyplanen fullstendig ved \u00e5 \u00f8ke utnyttingsgraden sterkt og ved \u00e5 overskride tidligere byggeh\u00f8yder i kvartalet med 10 meter. Et mindretall gikk inn for \u00e5 redusere gesimsh\u00f8yden mot Dronningens gate til samme h\u00f8yde som Britannia Hotell, men selv om dette var blitt vedtatt, ville nybygget fortsatt p\u00e5 en rekke punkter ha v\u00e6rt i \u00e5penbar strid med midtbyplanen.", "N\u00e5 m\u00e5 det sies at det er mange gode aspekter ved det bygget som Sparebank1 n\u00e5 har f\u00e5tt klarsignal for \u2013 det skulle da ogs\u00e5 bare mangle n\u00e5r en av byens fremste finansinstitusjoner st\u00e5r bak. Jeg veit ikke om en slik plan kunne blitt vedtatt med en annen byggherre enn den mektige banken, men n\u00e5r bystyret mot fattige 16 stemmer fatter et vedtak som p\u00e5 denne m\u00e5ten fullstendig overkj\u00f8rer midtbyplanen, m\u00e5 vi innse at Midtbyen ikke lenger har noe fungerende planvern.", "Knapphullsblomsten er s\u00e5 vissen at den ikke lenger utgj\u00f8r en pryd for dressen.", "N\u00e5 er det kanskje ikke en katastrofe om midtbyplanen formelt kasseres. Praksis har jo vist at dens betydning er blitt mindre og mindre. Men det sp\u00f8rsm\u00e5let som melder seg er hva vi skal f\u00e5 i stedet.", "Situasjonen er \u00e5penbart annerledes idag enn i 1981, og barrikadene fra dengangen er neppe brukbare, men hvis ikke utviklinga av Midtbyen skal bli helt uten styring m\u00e5 vi ha en overordnet plan som kan respekteres og etterleves. Hensikten med en slik overordnet plan er \u00e5 fastsette helhetlige retningslinjer som skal v\u00e6re styrende for enkeltprosjekter. Arkitektoniske moter og snevre profitthensyn er ikke gode nok retningslinjer for et historisk bysentrum.", "N\u00e5r bystyret i sak etter sak ser bort fra midtbyplanen viser det ikke bare en manglende respekt for den mangehundre\u00e5rige historie som er nedfelt i Trondheims historiske sentrum, det viser ogs\u00e5 en manglende styringsvilje hos de folkevalgte.", "Det er p\u00e5 tide Trondheim bystyre tar utviklinga i Midtbyen p\u00e5 alvor igjen. Milj\u00f8partiet de Gr\u00f8nne vil ha en debatt om Midtbyens videre utvikling der de kvalitetene midtbyplanen var ment \u00e5 forsvare blir trukket fram igjen.", "http://www.vindheim.net/"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "e5338f0b1abce5e6eb89fefb244770f5f9bceb57538041cb4c87b35f66462427"}, {"field": "createtime", "value": "2017-01-23T07:32:01.000Z"}, {"field": "description", "value": "N\u00e5r bystyret i sak etter sak ser bort fra midtbyplanen viser det ikke bare en manglende respekt for den mangehundre\u00e5rige historie som er nedfelt i Trondheims historiske sentrum, det viser ogs\u00e5 en manglende styringsvilje hos de folkevalgte."}, {"field": "dominantimage", "value": "http://www.adressa.no/incoming/article1263652.ece5/ALTERNATES/w980-default/Jan_Bojer_Vindheim"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/96f167bb809415b2851ef5be4efb6ec88c4d3c73.jpg?599588d2"}, {"field": "dominantthumbnaildimensions", "value": "300x169"}, {"field": "heading", "value": "Midtbyplanen - en vissen blomst -adressa.no"}, {"field": "id", "value": "96f167bb809415b2851ef5be4efb6ec88c4d3c73"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["midtbyplanen", "vedta", "plan", "h\u00f8yere bygg"]}, {"field": "kw-entity", "value": ["nordre", "britannia hotell", "trondheim kommune", "gr\u00f8nne", "midtbyen", "s\u00f8ndre", "dronningens", "milj\u00f8verndepartementet", "sparebankens"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1263652.ece5/ALTERNATES/w980-default/Jan_Bojer_Vindheim"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Midtbyplanen - en vissen blomst"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1144090.ece"}, {"field": "pageclass", "value": ["article"]}, {"field": "publishtime", "value": "2008-09-01T07:38:00.000Z"}, {"field": "recs-articleid", "value": "1570054"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-09-01T07:38:00.000Z"}, {"field": "recs-rawtitle", "value": "Midtbyplanen - en vissen blomst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "N\u00e5r bystyret i sak etter sak ser bort fra midtbyplanen viser det ikke bare en manglende respekt for den mangehundre\u00e5rige historie som er nedfelt i Trondheims historiske sentrum, det viser ogs\u00e5 en manglende styringsvilje hos de folkevalgte."}, {"field": "thumbnail", "value": "http://content-thumbnail.cxpublic.com/content/thumbnail200x150/96f167bb809415b2851ef5be4efb6ec88c4d3c73.jpg?599588d2"}, {"field": "thumbnailfullheightdimensions", "value": "200x1679"}, {"field": "timestamp", "value": "2017-08-17T12:15:14.000Z"}, {"field": "title", "value": "Midtbyplanen - en vissen blomst"}, {"field": "url", "value": "http://www.adressa.no/meninger/kronikker/article1144090.ece"}, {"field": "urlhash", "value": "96f167bb809415b2851ef5be4efb6ec88c4d3c73"}], "score": 1.2870182, "siteId": "9222270286501375973", "id": "96f167bb809415b2851ef5be4efb6ec88c4d3c73"}

