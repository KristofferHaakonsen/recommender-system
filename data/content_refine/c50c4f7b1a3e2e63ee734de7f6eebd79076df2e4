{"fields": [{"field": "modifiedtime", "type": "time", "value": "2012-04-18T22:58:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Kvinner er (i motsetning til menn?) enkle \u00e5 ha med \u00e5 gj\u00f8re. Dette gj\u00f8r seg sevsagt ogs\u00e5 utslag p\u00e5 julegavehandelen.", "Det er slett ikke s\u00e5 vanskelig \u00e5 finne den perfekte julegaven til kvinnen. S\u00e5 fremt du er villig til \u00e5 akseptere f\u00f8lgende betingelser.", "1. Uansett hva du kj\u00f8per s\u00e5 s\u00f8rg for at det kan byttes. Det er en universell lov som sier at uansett hvor mye tid, omtanke og krefter du legger i julegavekj\u00f8pet til henne, s\u00e5 vil hun uansett bytte det i noe annet 2. juledag.", "2. Kvinner liker myke pakker (harde pakker ser hun gjerne p\u00e5 som \"praktiske\" og en kvinne vil ikke ha en praktisk julegave, en kvinne vil f\u00f8le at hun er elsket og liker gjerne \u00e5 bli satt p\u00e5 pidestall denne tiden av \u00e5ret, harde pakker er kun tillatt om de er bittesm\u00e5 og inneholder smykker til en verdi av to \u00e5rsl\u00f8nner).", "3. Kvinner liker \u00e5 f\u00e5 to julegaver. En \"offisiell\" gave som pakkes opp p\u00e5 juleaften sammen med familien. Denne kan gjerne inneholde et klesplagg (som hun uansett vil bytte), eller en lekker veske, sminkepung, lommebok eller annet som kvinnen gjerne betrakter omtaler som \" fint\" (selvf\u00f8lgelig med en liten snert av sarkasme i stemmen, slik at du forst\u00e5r at du alikevel kunne ha funnet noe ANNET!)", "Den andre julegaven (som hun helst b\u00f8r f\u00e5 pakke opp p\u00e5 kvelden lille juleaften, b\u00f8r v\u00e6re noe personlig og som symboliserer din ut\u00f8mmelige kj\u00e6rlighet til henne, n\u00f8yaktig hva denne gaven helst b\u00f8r v\u00e6re for noe har menn fundert p\u00e5 siden tidenes morgen, om g\u00e5ten blir l\u00f8st i \u00e5r lover vi \u00e5 gi v\u00e5re lesere svaret p\u00e5 f\u00f8rstesideplass).", "4. Kvinner liker gaver som de kan vise seg frem i. Med denne huskeregelen godt plantet i harddisken p\u00e5 toppen av halsen, er det bare \u00e5 styre seg inn mot n\u00e6rmeste gullsmed / klesbutikk / parfymeri.", "Om du er villig til \u00e5 godta disse fire reglene om kvinnens vesen, s\u00e5 er det ingen hekseskunst \u00e5 finne den riktige gaven (men husk for Guds skyld \u00e5 ta vare p\u00e5 kvitteringen / byttelappen!). For syns skyld gir vi deg likevel noen tips.", "Kvinner vil ha....", "...Spa. Ingen kan med h\u00e5nden p\u00e5 hjertet svare det p\u00e5 hva Spa egentlig er. Men Spa skal det alts\u00e5 v\u00e6re. I f\u00f8lge det aldeles ypperlige nettleksikonet Wikipedia s\u00e5 er Spa et lite sted i den belgiske provinsen Liege. Men siden du neppe har r\u00e5d til \u00e5 kj\u00f8pe en liten del av det Belgiske konged\u00f8mmet s\u00e5 f\u00e5r du heller ta sjansen p\u00e5 \u00e5 bruke penger p\u00e5 den mer moderne fortolkningen av Spa - nemlig nytelse. Skal vi v\u00e6re skikkelig kranglevorne her s\u00e5 skal en solid dose Spa inneholde en eller annen form for vannterapi, men siden dagens reklamebransje bruker ordet om alt som har med skj\u00f8nnhet og velv\u00e6re \u00e5 gj\u00f8re s\u00e5 har du en rekke muligheter:", "- Du kan kj\u00f8pe et gavekort p\u00e5 Spa (f\u00e5es i de fleste parfymeri, skj\u00f8nnhetssalonger og massasjeklinikker - NB! Men siden kvinner av prinsipp ikke vil ha gavekort i gave fra sin utk\u00e5rede s\u00e5 har du allerede i utgangspunktet her ingen mulighet til \u00e5 vinne)", "- Du kan kj\u00f8pe et Spa-opphold til henne p\u00e5 en av de mest eksklusive klinikkene i Europa (om du vil imponere skikkelig s\u00e5 kj\u00f8p et opphold i Liege, Belgia, gjerne i byen Aix-la-Chapelle som ligger like ved Circuit de Spa-Francorchamps hvor den \u00e5rlige Formula One Belgian Grand Prix avholdes).", "- Du kan kj\u00f8pe alle produkter du finner med ordet Spa p\u00e5. Sannsynligvis vil de fleste bli byttet 2. juledag, men da har du i det minste vist at du har gjort et tappert fors\u00f8k.", "Kvinner vil ha....", "...Sko. Glem det faktum at hun fra f\u00f8r av er eier av en skosamling som selv Imelda Marcos ville ha misunt henne. Sko er like viktig som vann og luft for kvinnen. Hvorfor det er slik har mannen fundert p\u00e5 siden den f\u00f8rste steinalderkvinnen satte seg ned for \u00e5 sy t\u00f8fler av b\u00f8ffelslaktet han kom hjem med. Glem sp\u00f8rsm\u00e5lene og aksepter fakumet. Om du kj\u00f8per sko s\u00e5 b\u00f8r du passe p\u00e5 at st\u00f8rrelsen stemmer s\u00e5nn noenlunde. Om du er usikker s\u00e5 ta med deg et par hun sjelden bruker og sp\u00f8r damen i skobutikken hvilken st\u00f8rrelse de har.", "Kvinner vil ha...", "...Undert\u00f8y. Her m\u00e5 du passe deg for fallgruvene. Undert\u00f8yet m\u00e5, i likhet med skoene, v\u00e6re perfekte i passform. Det nytter ikke \u00e5 komme hjem med en BH i feil st\u00f8rrelse. Enten den er for stor eller for liten s\u00e5 m\u00e5 du regne med \u00e5 f\u00e5 svi for dette i m\u00e5nedsvis. Det enkleste er egentlig \u00e5 styre unna hele BH-problematikken og isteden konsentrere deg om et langt lettere plagg. En liten advarsel her ogs\u00e5. Kvinner liker \u00e5 f\u00e5 sexy undert\u00f8y (men ikke alt for sexy), de liker f\u00f8lelsen av velv\u00e6re, eksklusivitet og sensualitet (styr derfor unna alt som har navnet Sloggi p\u00e5 esken), og de simpelthen elsker \u00e5 undert\u00f8y med \"det lille ekstra\" (hva dette betyr i ditt tilfelle er det opp til deg \u00e5 finne ut). Lykke til.", "Kvinner vil ha....", "...Parfyme. Dette valget er ikke fullt s\u00e5 skremmende som de to f\u00f8rste, men ogs\u00e5 her kan du snuble stygt om du ikke er oppmerksom. F\u00f8rste og viktigste regel er \u00e5 ikke v\u00e6re gnien. Merker som Christian Dior, Estee Lauder, Elizabeth Arden og Chanel g\u00e5r som oftest rett hjem.", "Parfyme kj\u00f8per du p\u00e5 parfymeri og ikke i hylla p\u00e5 REMA merket \"toalettartikler\". Om du kommer hjem med en deodorant av merket Top Spin til Kr. 39,50.- kan du regne med \u00e5 havne p\u00e5 feil side av en intensiv sex-streik de neste fire m\u00e5nedene.", "Kvinner vil ha...", "....Mobiltelefoner. Ja, du leste riktig. Nytt av i \u00e5r er at mobiler er kommet inn p\u00e5 kvinnens \u00f8nskelise. Men ikke hvilken som helst modell. No, Sir. Her b\u00f8r du fleske til med en av Nokias nye \"trend-mobiler\" . Modellene 7373 og 7390 er egentlig de to eneste du trenger \u00e5 tenke p\u00e5. Hvorfor? Jo, fordi Nokia i all sin ufeilbarhet har her designet to modeller som er bortimot klin umulig \u00e5 bruke til noe som helst bortsett fra pynt. Og det er nettopp dette som gj\u00f8re at kvinner finner dem uimotst\u00e5elig.", "N\u00e5r alt kommer til alt er det nesten umulig \u00e5 finne den riktige gaven til kvinnen, men med litt fantasi, masser av kj\u00e6rlighet og en kjempeporsjon forst\u00e5else er det mulig \u00e5 komme seg gjennom julen med selv de mest h\u00e5pl\u00f8se gavene. Men det finnes fire klare gaver du absolutt b\u00f8r styre unna. Disse kan i v\u00e6rste fall \u00f8delegge den gode stemningen helt fram til neste jul. S\u00e5 legg deg disse tre godt p\u00e5 minnet:", "Kvinner vil ikke ha....", "Kj\u00f8kkenmaskiner. Hva du enn gj\u00f8r: ikke kj\u00f8p noe som kan brukes p\u00e5 kj\u00f8kkenet. Du vil i s\u00e5 fall f\u00e5 oppleve en vanligvis kj\u00e6rlig og vennlig livspartner som forvandler seg til en glefsende tiger p\u00e5 f\u00e5 sekunder. Om du i allerede har kj\u00f8pt en food-prosessor eller et nytt vaffeljern n\u00e5r du leser dette, s\u00e5 gjem det langt inne i skapet og ta det heller ut igjen til v\u00e5ren. Om du gir henne kj\u00f8kkenutstyr s\u00e5 tror kvinnen at du tar henne for gitt og at du helst ser p\u00e5 henne som din personlige tjener. Du er herved advart!", "Kvinner vil ikke ha....", "CD-plater, Video-filmer, ny TV eller noe som helst annet som ogs\u00e5 du selv kunne tenke deg. Om du g\u00e5r i fella og kj\u00f8per en flunkende ny SmartPhone med WAP, PDA og innebygd MP3-spiller og 3G-st\u00f8tte s\u00e5 har du lagt det store egget. Og om du i tillegg bruker store deler av julekvelden til \u00e5 forklare henne hvordan hun bruker de mange funksjonene i telefonen, s\u00e5 kan du like gjerne gj\u00f8re deg klar for to ukers opphold p\u00e5 gjesterommet.", "Kvinner vil ikke ha...", "Gavekort. En av tidenes st\u00f8rste parodoks er selvsagt at kvinnen uansett kommer til \u00e5 bytte gaven du gir henne, men et gavekort (som i rettferdighetens navn ville ha gjort det enklere for kvinne \u00e5 f\u00e5 kj\u00f8pt det hun selv helst vil ha) er ikke \u00e5 betrakte som et alternativ. Et gavekort er (i f\u00f8lge kvinnene selv) b\u00e5de upersonlig, sm\u00e5lig og nok et tegn p\u00e5 at du mangler fantasi og omtanke (samt at du tar henne for gitt). Det er bedre \u00e5 kj\u00f8pe den kostbare vinterk\u00e5pen du vet hun kommer til \u00e5 bytte (den er: \"for varm\", \"for tung\", \"for bl\u00e5 (?)\", \" for umoderne\" etc. etc. ) til en h\u00e5ndfull tusenlapper enn \u00e5 kj\u00f8pe et gavekort p\u00e5 samme bel\u00f8p.", "Kvinner vil ikke ha....", "Kokeb\u00f8ker. Ikke sp\u00f8r hvorfor. Slik er det bare.", "Med disse gode tipsene p\u00e5 minnet er det sm\u00e5 sjanser for at noe skulle g\u00e5 galt i jakten p\u00e5 den perfekte gaven. Men unsett s\u00e5 er det en uskrevet regel som sier at alt du kommer hjem med vil uansett bli oppfattet som sm\u00e5lig / tarvelig / lite romantisk / upassende / ekkelt og/eller gnient. Derfor er det smart \u00e5 ha en (stor) eske konfekt og en bukett roser p\u00e5 lur. Lykke til!"]}, {"field": "category0", "value": "forbruker"}, {"field": "contenthash", "value": "f5e72415041af8e69650010185c9a950fe0e46d419d2db8d5793341fa65585ad"}, {"field": "createtime", "value": "2014-12-08T21:41:40.812Z"}, {"field": "description", "value": "Vi vet hva hun vil ha til jul. Vet du?"}, {"field": "dominantimage", "value": "http://www.adressa.no/incoming/article1126153.ece5/ALTERNATES/w980-default/KvinnerSpa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c50c4f7b1a3e2e63ee734de7f6eebd79076df2e4.jpg?597aecc8"}, {"field": "dominantthumbnaildimensions", "value": "300x169"}, {"field": "heading", "value": "Hva kvinner vil ha (og ikke vil ha) -adressa.no"}, {"field": "id", "value": "c50c4f7b1a3e2e63ee734de7f6eebd79076df2e4"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "style-and-fashion"}, {"field": "kw-company", "value": ["nokia", "christian dior", "elizabeth arden"]}, {"field": "kw-concept", "value": ["kvinne", "kvinner liker"]}, {"field": "kw-entity", "value": ["smartphone", "liege", "circuit de spa-francorchamps", "video", "guds", "sloggi", "aix", "belgiske", "elizabeth arden og chanel", "formula one belgian grand prix", "estee lauder", "wikipedia", "sir", "top spin"]}, {"field": "kw-location", "value": ["spa", "europa"]}, {"field": "kw-pageclass", "value": "article"}, {"field": "kw-person", "value": "imelda marcos"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article1126153.ece5/ALTERNATES/w980-default/KvinnerSpa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva kvinner vil ha (og ikke vil ha)"}, {"field": "og-type", "value": "article"}, {"field": "og-url", "value": "http://www.adressa.no/forbruker/article366194.ece"}, {"field": "pageclass", "value": ["article"]}, {"field": "publishtime", "value": "2006-12-15T10:02:46.000Z"}, {"field": "recs-articleid", "value": "1917002"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2006-12-15T10:02:46.000Z"}, {"field": "recs-rawtitle", "value": "Hva kvinner vil ha (og ikke vil ha) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Vi vet hva hun vil ha til jul. Vet du?"}, {"field": "thumbnail", "value": "http://content-thumbnail.cxpublic.com/content/thumbnail200x150/c50c4f7b1a3e2e63ee734de7f6eebd79076df2e4.jpg?597aecc8"}, {"field": "thumbnailfullheightdimensions", "value": "200x3093"}, {"field": "timestamp", "value": "2017-07-28T07:50:32.000Z"}, {"field": "title", "value": "Hva kvinner vil ha (og ikke vil ha)"}, {"field": "url", "value": "http://www.adressa.no/forbruker/article366194.ece"}, {"field": "urlhash", "value": "c50c4f7b1a3e2e63ee734de7f6eebd79076df2e4"}], "score": 0.5694429, "siteId": "9222270286501375973", "id": "c50c4f7b1a3e2e63ee734de7f6eebd79076df2e4"}

