{"fields": [{"field": "modifiedtime", "type": "time", "value": "2015-11-28T08:06:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["jonas skybakmoen", "kim nyg\u00e5rd"]}, {"field": "body", "value": ["To politimenn holder vakt ved kj\u00f8kkeninngangen til den israelske ambassaden i Kensington p\u00e5 Londons vestkant. Noen meter nedenfor spaserer en mann ut d\u00f8ren fra treningssenteret Virgin Active. Det er en mandag morgen i november, klokken har akkurat passert halv \u00e5tte.", "\u2013 Om jeg kjenner p\u00e5 ansvaret? Ja. Det gj\u00f8r jeg hele tiden. Dette er jo andre folks penger. Dine penger. Veldig mye penger. Man kan bli litt blendet. Jeg tror de f\u00e6rreste har et forhold til hvor mye 7400 milliarder faktisk er. Heldigvis, kanskje.", "Mannen er kledd i en trenchcoat av det tradisjonsrike, britiske merket Hawes and Curtis. I neven holder han en veske med initialene OGS, det er hans egne, og p\u00e5 siden dingler en st\u00e5lblank hengel\u00e5s. Han stiger opp i andre etasje p\u00e5 buss nummer ni mot Aldwych, selv om han flere ganger har lekt med tanken om \u00e5 g\u00e5 p\u00e5 rulleski i stedet.", "Dette er \u00d8yvind Gj\u00e6revoll Schanke fra By\u00e5sen i Trondheim. Om noen minutter skal han spasere mot skreddergaten Savile Row, hvor butikker som Prada, Yves Saint Laurent og Brunello Cucinelli ligger tett. Han skal ta trappen opp til Queensbury House, som oljefondet kj\u00f8pte for 2,2 milliarder kroner i januar.", "Innenfor skal ikke n\u00f8kkelkortet hans fungere ved den trefargede veggen som skjuler en d\u00f8r i enden av resepsjonen.", "Da tr\u00f8nderen begynte i oljefondet for 14 \u00e5r siden, var det som \u00e9n av to aksjetradere. Sammen skulle de dekke verden. De forvaltet n\u00e6r 600 milliarder kroner. I dag er markedsverdien til Statens Pensjonsfond Utland, som oljefondet formelt heter, nesten 7400 milliarder.", "46-\u00e5ringen, som er \u00e9n av fire investeringsdirekt\u00f8rer, har ansvaret for \u00e5 kj\u00f8pe og selge aksjer og rentepapirer. Aksjer og rentepapirer utgj\u00f8r nesten 6800 milliarder kroner av fondet.", "\u2013 Det har jo v\u00e6rt en helt utrolig reise, sier \u00d8yvind Gj\u00e6revoll Schanke.", "Det blir ofte sagt at nordmenn vant i Lotto da gassen begynte \u00e5 piple opp fra Ekofiskfeltet i Nordsj\u00f8en i 1969. Det er en underdrivelse: Summene er langt h\u00f8yere. Forvaltningen av oljeinntektene har gjort Norge til et av verdens rikeste land.", "For det f\u00f8rste tvinger Norge oljeselskapene til \u00e5 skatte 78 prosent av inntektene p\u00e5 sokkelen. For det andre ble oljefondet opprettet i 1990. Finansdepartementet har bestemt at 60 prosent av oljeformuen skal investeres i aksjer, 35-40 prosent i rentepapirer og inntil fem prosent i eiendom. Vi er blitt en finansiell supermakt.", "Da oljefondet kj\u00f8pte seg inn i 113 eiendommer langs den eksklusive handlegaten Regent Street i London, bare et steinkast fra hvor Schanke og hans ansatte i dag holder hus, skapte det overskrifter verden over. Oljefondet eier eiendommene sammen med den britiske dronningen.", "Mer betydelig er det at fondet har store eierandeler i selskapene som driver butikker i gaten. Over nummer 235 vaier et epleflagg i vinden. Det er litt norsk: Norge eier for 36 milliarder kroner i Apple. Eierandelen i storbanken HSBC litt lenger ned i gaten, er p\u00e5 25 milliarder kroner.", "Allerede p\u00e5 ekspresstoget fra Heathrow til London er det mulig \u00e5 titte ut p\u00e5 et lite stykke Norge: Nestl\u00e9-fabrikken i Hayes, for \u00f8vrig besluttet nedlagt, representerer oljefondets st\u00f8rste investering m\u00e5lt i kroner. Oljefondet eier nemlig for n\u00e6r 50 milliarder i Nestl\u00e9, den sveitsiske produsenten av kaffe, babygr\u00f8t, iste og sjokolade.", "Per i dag er oljefondet investert i nesten 9000 selskaper i mer enn 75 land. Vi eier 1,3 prosent av alle b\u00f8rsnoterte selskaper p\u00e5 kloden. Det samme tallet for Europa er 2,4 prosent.", "\u00d8yvind Gj\u00e6revoll Schanke vokste opp ved Rydningen p\u00e5 By\u00e5sen.", "\u2013 Hvis du skal bli en god trader, m\u00e5 du kjenne p\u00e5 smerten av \u00e5 tape. Hvis ikke, blir du aldri god. Men s\u00e5 er det slik med oss mennesker, da, at smerten ved \u00e5 tape alltid f\u00f8les sterkere enn gleden av \u00e5 vinne. Det m\u00e5 du fors\u00f8ke \u00e5 snu. Du m\u00e5 bli flink til \u00e5 ta tap. Du m\u00e5 si: OK, s\u00e5 tok jeg feil. Men jeg l\u00e6rer av det og g\u00e5r videre, sier Schanke.", "Han har omsider f\u00e5tt hjelp av en ansatt til \u00e5 komme seg inn d\u00f8ren. Etterp\u00e5 har han tatt heisen opp i etasjene, hengt fra seg frakken p\u00e5 en stumtjener og knyttet slipset om halsen. I enden av det beskjedne kontorlokalet, der n\u00e6r 120 ansatte hver dag g\u00e5r p\u00e5 jobb for Norge, spiser Schanke havregr\u00f8t fra den britiske kioskkjeden Pret A Manger og ser p\u00e5 tre skjermer samtidig.", "Rundt 50 eposter har han f\u00e5tt i l\u00f8pet av natten. Meldingene fra Asia er \u00abmixed\u00bb, sier han. Noen b\u00f8rser g\u00e5r opp. Andre ned. Tallene fra Bloomberg lyser som et juletre i r\u00f8dt og gr\u00f8nt. Bak Schanke st\u00e5r to arbeidere p\u00e5 hver sin gardintrapp. De fors\u00f8ker \u00e5 dele et r\u00f8r med stikksag.", "\u00d8konomien i det gamle britiske imperiet har f\u00e5tt seg en knekk de siste \u00e5rene. Statsminister David Cameron har nettopp varslet et kutt i helsetjenester p\u00e5 500 millioner pund, tilsvarende 6,5 milliarder norske kroner. Stikksagen lager en skj\u00e6rende lyd. Men arbeiderne i det norske Queensbury House bygger nytt kontor til Schanke, som skal f\u00e5 hj\u00f8rneutsikt.", "\u2013 Vi blir h\u00f8rt, ja, sier Schanke.", "Han snakker om hvordan oljefondet har engasjert seg i regelverket rundt aksjehandel.", "\u2013 For det f\u00f8rste er vi store. Det i seg selv gj\u00f8r at vi blir h\u00f8rt. S\u00e5 har vi et rykte p\u00e5 oss for \u00e5 v\u00e6re en investor uten en masse skjulte agendaer. V\u00e5r agenda er \u00e5 gj\u00f8re markedet bedre. Kanskje blir vi i enda st\u00f8rre grad lyttet til utenfor Norge enn innenfor, sier han.", "\u2013 Hvorfor?", "\u2013 Er det ikke alltid s\u00e5nn? Ute f\u00e5r vi alltid sp\u00f8rsm\u00e5l om hvorfor vi er s\u00e5 \u00e5pne. Men noen ganger i Norge er kommentaren: Hvorfor er dere ikke mer \u00e5pne? Hvordan er det gamle ordtaket? Du blir ikke profet i eget land.", "Schankes formelle tittel er investeringsdirekt\u00f8r for markedseksponering. Han er sjef for tre grupper: Portef\u00f8ljeforvaltere, tradere og analytikere. 46-\u00e5ringen bestemmer hva som skal handles og n\u00e5r det skal skje. Slik har han det operative ansvaret for hvordan pengene fra oljevirksomheten p\u00e5 norsk sokkel blir investert i aksjer og rentepapirer.", "Schanke, som if\u00f8lge skattelistene hadde en inntekt p\u00e5 3,67 millioner kroner i fjor, sier at han ikke sover d\u00e5rlig om natten.", "\u2013 Men selv om du fysisk g\u00e5r hjem fra jobben, s\u00e5 g\u00e5r du jo aldri hjem. For det er alltid noe som skjer, det skjer noe i Egypt, det skjer noe med flyktningstr\u00f8mmen. Og alle disse tingene kommer til \u00e5 p\u00e5virke det jeg driver med, sier han.", "\u2013 Derfor er det viktig \u00e5 v\u00e6re fysisk utslitt, ikke bare psykisk utslitt. S\u00e5 jeg kan f\u00e5 sove. Stort sett g\u00e5r det bra. Men man m\u00e5 v\u00e6re fokusert p\u00e5 dette med soving. Ellers g\u00e5r det ikke, legger han til.", "\u2013 Du m\u00e5 v\u00e6re en ettertraktet mann i forretningskretser?", "\u2013 Vi blir invitert til utrolig mange ting. Det er flere invitasjoner om dagen. Vi har noen nisjer som vi gjerne snakker om. Innenfor mitt omr\u00e5de snakker jeg ofte om hvordan vi skal sikre gode markedsstrukturer.", "\u2013 Hva med middager?", "\u2013 Der f\u00e5r vi bare f\u00e6rre og f\u00e6rre invitasjoner. Fordi vi aldri sier ja. Det synes jeg er ganske deilig, det er behagelig \u00e5 kunne si nei til det. Det er ikke som om jeg har s\u00e5 mye tid til overs, sier han, og legger til:", "\u2013 Bransjen har forresten blitt mye bedre p\u00e5 dette med sosiale ting. Det var jo mye som skjedde for ti, 15 og 20 \u00e5r siden.", "\u2013 Ja, jeg har sett \u00abThe Wolf of Wall Street\u00bb.", "\u2013 Uten sammenlikning for \u00f8vrig, bemerker Schanke.", "Som ten\u00e5ring p\u00e5 midten av 80-tallet, gikk Schanke p\u00e5 Katedralskolen i Trondheim. P\u00e5 Narvesen-kiosken i Nordre kj\u00f8pte han Financial Times og The Wall Street Journal.", "\u2013 Jeg var russ i 1987. Det var i denne tiden jeg fattet interesse for aksjer. Det var litt s\u00e5nn kaf\u00e9kultur. Dette var jo rett etter punkperioden. Da bandet The Cure var p\u00e5 toppen, sier han.", "\u2013 Var du en del av det milj\u00f8et?", "\u2013 The Cure-milj\u00f8et? Nei.", "\u2013 Var du punker?", "\u2013 Nei. Jeg var nok heller han som kom p\u00e5 skolen i dress.", "\u2013 Katta har kanskje et rykte p\u00e5 seg for \u00e5 v\u00e6re en raddis-skole?", "\u2013 Men jeg er litt raddis, s\u00e5 det passet vel bra.", "\u2013 P\u00e5 hvilken m\u00e5te?", "\u2013 Jeg kommer fra den tjukkeste Arbeiderparti-slekta.", "\u00d8yvind Gj\u00e6revoll Schanke er medlem av Det norske Arbeiderparti. Morfaren var Olav Gj\u00e6revoll, som under krigen var aktiv i publiseringen av den illegale avisen \u00abVi vil oss et land\u00bb.", "Siden utdannet morfaren seg til botaniker, f\u00f8r han ble Ap-ordf\u00f8rer i Trondheim p\u00e5 slutten av 50-tallet. I 1963 ble han sosialminister under Einar Gerhardsen. Etterp\u00e5 var han stortingsrepresentant, f\u00f8r han under Trygve Bratteli ble l\u00f8nns- og prisminister, og senere verdens f\u00f8rste milj\u00f8vernminister i 1972.", "\u2013 Han skrev jo innstillingen til det som ble folketrygden. Han var s\u00e5 opptatt av disse tingene, dette med langsiktighet, \u00e5 ta vare p\u00e5 det vi har. Og det er jo det vi holder p\u00e5 med her: Tenker langsiktig. P\u00e5 fremtidige generasjoner, sier Schanke.", "Etter videreg\u00e5ende s\u00f8kte Schanke seg til milit\u00e6ret, hvor han havnet i marinen. Siden var han leder i milit\u00e6rpolitiet i Troms\u00f8, og lenge tenkte han p\u00e5 \u00e5 bli politi. Til slutt utdannet han seg likevel til sivil\u00f8konom ved BI i Oslo. I Handelsbanken fikk han egen tradingportef\u00f8lje som b\u00f8rsmegler.", "Siden flyttet han til New York for \u00e5 selge nordiske aksjer til amerikanske kunder. Da han fikk h\u00f8re at oljefondet s\u00f8kte etter tradere, sendte han en epost. Han ville gjerne ha jobben.", "Han hadde ingen anelse om hvor stort oljefondet skulle komme til \u00e5 bli.", "\u2013 Da jeg begynte, husker jeg vi hadde noen presentasjoner hvor vi la frem forventet vekst i fondet. Det var basert p\u00e5 tall om oljeprisutvikling og lignende fra Finansdepartementet. Det s\u00e5 ut som fondet skulle n\u00e5 toppen i 2012. Da forventet vi en markedsverdi p\u00e5 mellom 2000 og 2500 milliarder kroner, sier han og presiserer:", "\u2013 N\u00e5 er vi alts\u00e5 p\u00e5 7400.", "Han har knapt hatt en rolig periode p\u00e5 jobben. Schanke begynte 2. september 2001. Det gikk bare en dr\u00f8y uke f\u00f8r verden ble snudd p\u00e5 hodet da flyene krasjet i World Trade Center. Noen \u00e5r senere kom finanskrisen. Denne krisen kunne blitt en finansiell katastrofe for fondet, som eide mange aksjer og gjorde flere transaksjoner med storbanken Lehman Brothers.", "I boken \u00abUsannsynlig rik\u00bb av journalisten Asle Skredderberget beskrives scenen hvor oljefondsjef Yngve Slyngstad s\u00f8ndag 14. september 2008 inns\u00e5 at Lehman Brothers var i ferd med \u00e5 g\u00e5 konkurs. Han samlet troppene.", "\u2013 Jeg hadde akkurat landet med fly i Lisboa. Da jeg slo p\u00e5 telefonen, var det en tekstmelding fra sjefen: Kom hjem. S\u00e5 da tok jeg det samme flyet tilbake, sier Schanke.", "I Oslo jobbet traderne iherdig mot de \u00e5pne Asia-b\u00f8rsene gjennom natten. M\u00e5let var \u00e5 selge alle Lehman-aksjer og komme seg ut av samtlige transaksjoner hvor Lehman var motpart. Klokken 7.45 mandag morgen hadde de klart det. Like etter kom meldingen: Banken var konkurs. Oljefondet unngikk et gigantisk tap.", "Flere kritiserte imidlertid fondets investeringsstrategi i forkant av krisen. N\u00e5r en storstilt hasteaksjon ble n\u00f8dvendig for \u00e5 hindre at v\u00e5re felles sparepenger skulle forsvinne over natten, kunne det tyde p\u00e5 at fondets mange investeringer ikke var s\u00e5 sm\u00e5 og uavhengige som f\u00f8rst antatt.", "Men finanskrisen ble en gullgruve for Norge og fondet. Det som skjedde etterp\u00e5, blir av Schanke omtalt som \u00abden perfekte storm\u00bb.", "\u2013 I 2007 bestemte Finansdepartementet seg for at vi skulle g\u00e5 fra 40 til 60 prosent aksjeandel. Vi begynte \u00e5 iverksette denne strategien samme sommer, da aksjemarkedet var p\u00e5 topp. N\u00e5r markedet etter hvert begynte \u00e5 falle, skulle vi den andre veien: Vi m\u00e5tte bare kj\u00f8pe flere og flere aksjer. I 2008, da markedet virkelig falt, gjorde vi ikke annet enn \u00e5 kj\u00f8pe aksjer, sier han.", "\u2013 Dette var ogs\u00e5 \u00e5ret da vi fikk mest overf\u00f8ringer fra staten. Det ble den perfekte storm: Vi fikk bare masse cash, vi skulle kj\u00f8pe aksjer og aksjene var billige. Vi var superheldige. Avkastningen p\u00e5 disse kj\u00f8pene har v\u00e6rt 1200 milliarder kroner, legger han til.", "\u2013 Det virker nesten litt tilfeldig? Vi var heldige?", "\u2013 Det var hell i uhell. Man satt ikke i 2007 og ventet at dette skulle bli utfallet av \u00e5 \u00f8ke aksjeandelen i fondet. Men s\u00e5nn ble det jo, sier Schanke.", "Oljefondets investeringer drives etter en ganske enkel kremmerlogikk: Traderne skal kj\u00f8pe n\u00e5r prisen er lav og selge n\u00e5r prisen er h\u00f8y. Internt kalles dette en \u00abrebalansering\u00bb, som i praksis ser slik ut: N\u00e5r fondets aksjeinvesteringer synker under 56 prosent av fondets totale markedsverdi, skal traderne kj\u00f8pe flere aksjer slik at tallet igjen n\u00e6rmer seg 60 prosent. Dersom aksjeandelen overstiger 64 prosent, skal de selge unna for \u00e5 komme seg ned.", "Men selv om logikken er enkel, blir det hele komplisert av fondets gigantiske st\u00f8rrelse: Skal de selge seg ned fra 64 til 60 prosent med dagens markedsverdi, betyr det \u00e5 selge aksjer for nesten 300 milliarder kroner. Det koster penger \u00e5 kj\u00f8pe og selge aksjer. De som megler handelen f\u00e5r betalt gjennom s\u00e5kalt kurtasje.", "\u2013 Men det er ikke kurtasjen som er den store kostnaden for oss. Ofte bruker vi sju-\u00e5tte dager p\u00e5 en handel. Og da er det selve p\u00e5virkningen p\u00e5 markedet som er den store kostnaden, sier Schanke.", "Det han sier betyr dette: Det st\u00f8rste problemet oppst\u00e5r dersom andre akt\u00f8rer skj\u00f8nner hva oljefondet driver med og dermed begynner \u00e5 vedde imot. Dette kan igjen p\u00e5virke aksjekursene, noe som igjen f\u00e5r konsekvenser for hva fondet f\u00e5r betalt for sine aksjer.", "\u2013 Aksjehandelen er elektronisk. Det sitter masse flinke datafolk og lager algoritmer og leter etter m\u00f8nstre for hvordan akt\u00f8rene handler. Finner de et m\u00f8nster, begynner de \u00e5 handle p\u00e5 det. Derfor har vi lagt om v\u00e5r m\u00e5te \u00e5 handle p\u00e5. Vi er blitt mer opportunistiske. T\u00e5lmodige.", "\u2013 Er det et poeng \u00e5 v\u00e6re uforutsigbar?", "\u2013 Ja, p\u00e5 en m\u00e5te er det det.", "\u2013 Det virker nesten som \u00e5 orientere seg i en krigssone?", "\u2013 Skulle jeg vist deg noen slides om dette, eller?", "Schanke har bodd i den britiske hovedstaden siden august 2014. Hver morgen like etter klokken seks, mens hans spanske kone og datter p\u00e5 tre \u00e5r enn\u00e5 sover, forlater han hjemmet sitt i Kensington til fots.", "Etter trening hopper han p\u00e5 bussen ved Royal Garden Hotel, som alltid f\u00e5r ham til \u00e5 tenke p\u00e5 hjembyen. Langs Hyde Park er avstanden relativt kort til Royal Albert Hall, men selv om Schanke har sunget U2-klassikeren \u00abWith or without you\u00bb p\u00e5 en spansk ranchero-fest n\u00e6r grensen til Portugal helgen i forveien \u2013 slik tilfellet er da Ukeadressa m\u00f8ter ham \u2013 har han ikke tenkt seg dit. Det er stadig nye milliardbeslutninger \u00e5 ta.", "Oljefondet f\u00e5r hvert \u00e5r pengeoverf\u00f8ringer fra staten. Overf\u00f8ringene n\u00e5dde sitt toppunkt med 384 milliarder kroner i 2008. Siden har det blitt mindre. Til neste \u00e5r er det ventet at 204 milliarder kroner blir sendt til forvaltning. \u00c5rsaken er at oljeprisen er mer enn halvert det siste \u00e5ret. Samtidig skal politikerne hente ut 208 milliarder for \u00e5 bruke her hjemme.", "Dette betyr imidlertid ikke at den norske pengesekken blir mindre. Avkastningen p\u00e5 fondets investeringer skal ligge n\u00e6r fire prosent p\u00e5 toppen av den generelle prisstigningen. Det vil si rundt seks prosent totalt. Og seks prosent av 7400 milliarder kroner er 444 milliarder.", "I realiteten blir Norge stadig rikere, selv om enkelte er kritiske til hvordan fondet blir forvaltet. Tidligere denne m\u00e5neden offentliggjorde organisasjonene Pax og ICAN en rapport som viser at fondet investerer i selskaper som bidrar til \u00e5 vedlikeholde og utvikle kjernev\u00e5pen. Fondets etikkr\u00e5d har varslet at de vil vurdere rapporten n\u00f8ye.", "Dagens N\u00e6ringsliv har ogs\u00e5 skrevet flere saker om hvordan fondet har betalt eksterne forvaltere. Summen skal v\u00e6re nesten tolv milliarder kroner siden oppstarten. Verdens st\u00f8rste finansselskap Blackrock, som fondet eier for nesten 24 milliarder kroner i, er blant dem som har tjent gode penger p\u00e5 \u00e5 f\u00e5 lov til \u00e5 kj\u00f8pe og selge aksjer og rentepapirer p\u00e5 vegne av Norge. DN hevder ogs\u00e5 at oljefondet skal ha betalt milliardbel\u00f8p til eksterne eiendomsforvaltere.", "Norges Bank Investment Management (NBIM) svarer blant annet med at fondet har tjent penger p\u00e5 disse eksterne forvalterne.", "\u2013 Eksterne forvaltere har siden oppstart av fondet bidratt med et positivt resultat p\u00e5 mer enn 15 milliarder kroner etter fratrekk av kostnader. Vi har ogs\u00e5 v\u00e6rt tydelige p\u00e5 at oljefondets totale kostnader vil \u00f8ke ettersom eiendomsportef\u00f8ljen bygges opp, skriver kommunikasjonsr\u00e5dgiver Marthe Skaar i en epost til Ukeadressa.", "Fra hjemmesidene til NBIM, avdelingen under Norges Bank som \u00d8yvind Gj\u00e6revoll Schanke er ansatt i, kan man la seg hypnotisere av oljefondstallene i sanntid: Millionene renner inn. Med ett kan det hele snu, summen minke og rikdommen virke tapt. S\u00e5 begynner millionene \u00e5 renne inn igjen.", "\u2013 Du kan ikke la deg p\u00e5virke av den klokka. Man kan ikke sitte og se p\u00e5 den og f\u00f8le et personlig eierskap. Mye av de svingningene du ser skyldes kronekursen. Du skal ha et personlig forhold til jobben du gj\u00f8r, men du m\u00e5 distansere deg litt fra kronekursen. Med s\u00e5 store tall som vi opererer med, blir selv 0,1 prosent mye penger, sier Schanke.", "\u2013 Hvorfor skal Norge investere 50 milliarder kroner i en babygr\u00f8tprodusent som Nestl\u00e9?", "\u2013 Vi \u00f8nsker en bredest mulig portef\u00f8lje. Vi skal eie litt av verden. Vi m\u00e5 v\u00e6re investert i utlandet. Slik tar vi h\u00f8yde for forbruksnedgang i fremtiden. Hva skal vi forbruke? Varer fra utlandet. Da m\u00e5 vi v\u00e6re investert i utenlandske selskaper. S\u00e5 er det noen ting vi ikke vil v\u00e6re eksponert mot, slik som tobakk og atomv\u00e5pen, svarer han.", "\u2013 Poenget mitt var ikke n\u00f8dvendigvis at Nestl\u00e9 er et uetisk selskap. Bare at det hele er litt absurd.", "\u2013 Nestl\u00e9 er kanskje det mest globale selskapet av dem alle. De er inne i nye land f\u00f8r du rekker \u00e5 f\u00e5 visum. Slik f\u00e5r vi indirekte del i fremvoksende markeder. Vi er investert i verden som den er.", "\u2013 Er det noen andre enn oss selv vi gj\u00f8r rike?", "\u2013 Vi bruker jo for eksempel softwareleverand\u00f8rer og noen eksterne meglere. Men vi pr\u00f8ver \u00e5 luke ut fordyrende mellomledd. Det byttes ofte...", "Schanke stopper midt i setningen, en ringelyd trenger ut fra en h\u00f8yttaler i m\u00f8terommet. Han ser opp med en sp\u00f8rrende mine:", "\u2013 Blir vi kasta ut herfra n\u00e5?", "Schanke skal ha videom\u00f8te med to kolleger fra Oslo. De ringer fra et rom med kunst p\u00e5 veggene og vil snakke om \u00abresidual momentum\u00bb.", "Noen mener at den norske rikdommen kanskje har n\u00e5dd toppen. I tredje kvartal i \u00e5r fikk fondet et resultat p\u00e5 minus 273 milliarder kroner. Er det n\u00e5 det nedturen begynner?", "\u2013 Vi skal v\u00e6re klar over at svingningene vi ser n\u00e5, er st\u00f8rre enn dem vi har sett f\u00f8r \u2013 m\u00e5lt i kroner. Det er fordi fondet er s\u00e5 stort n\u00e5. Vi er opptatt av \u00e5 understreke at det kan komme svingninger, som gj\u00f8r at markedet kan falle s\u00e5 mye som 10-20 prosent. Det kan ogs\u00e5 stige 10-20 prosent. Da snakker vi med andre ord om ganske mange milliarder.", "\u2013 273 milliarder i minus ser skummelt ut for den jevne nordmann.", "\u2013 Jo. Men vi vet at det kommer til \u00e5 svinge. Hadde det ikke svingt, s\u00e5 hadde det ikke v\u00e6rt risiko. Og hadde det ikke v\u00e6rt risiko, s\u00e5 hadde vi heller ikke f\u00e5tt betalt, svarer han."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f82e58b924adaea68ca31ba2339d98ab73097fc685ba8c0fff97ab0cdfad2392"}, {"field": "createtime", "value": "2017-05-01T11:51:00.000Z"}, {"field": "description", "value": "\u00d8yvind fra Trondheim b\u00e6rer et tungt ansvar. Fra London flytter han enorme pengesummer. Dine penger."}, {"field": "dominantimage", "value": "http://www.adressa.no/pluss/magasin/article11850962.ece/y6khnm/ALTERNATES/w980-default/olje2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee3ebdccc7240c7ec5149b330b1a9ffc0937ac59.jpg?595bf4ea"}, {"field": "dominantthumbnaildimensions", "value": "300x169"}, {"field": "heading", "value": ["Mannen med milliardene -adressa.no", "Konger av London", "Lyden av stikksag", "Ulvene p\u00e5 Wall Street", "\u00abVi vil oss et land\u00bb", "Den perfekte storm", "\u00abVi fikk bare masse cash\u00bb", "Minus 273 milliarder", "Penger i babygr\u00f8t"]}, {"field": "id", "value": "ee3ebdccc7240c7ec5149b330b1a9ffc0937ac59"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "business"}, {"field": "kw-company", "value": ["apple", "blackrock", "bloomberg", "nestl\u00e9"]}, {"field": "kw-concept", "value": ["oljefondet", "fondet", "prosent", "aksjer", "kroner", "milliarder kroner", "milliarder"]}, {"field": "kw-entity", "value": ["royal garden hotel", "prada", "finansdepartementet", "norges bank", "statens pensjonsfond utland", "queensbury house", "regent street", "virgin active", "yves saint laurent", "arbeiderparti", "aldwych", "lehman brothers", "by\u00e5sen", "ukeadressa", "royal albert hall", "pret a", "pax", "ute", "world trade center", "lotto", "nordsj\u00f8en", "bank investment management", "the cure", "manger", "with", "handelsbanken", "ekofiskfeltet", "brunello cucinelli", "hawes and curtis", "savile row", "yves saint laurent og brunello cucinelli", "n\u00e6ringsliv", "usannsynlig"]}, {"field": "kw-location", "value": ["europa", "london", "hyde park", "egypt", "portugal", "asia", "hayes", "trondheim", "heathrow", "troms\u00f8", "new york", "oslo", "lisboa", "kensington"]}, {"field": "kw-pageclass", "value": "article"}, {"field": "kw-person", "value": ["\u00f8yvind gj\u00e6revoll schanke", "trygve bratteli", "olav gj\u00e6revoll", "yngve slyngstad", "einar gerhardsen", "david cameron", "asle skredderberget", "marthe skaar"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11850962.ece/y6khnm/ALTERNATES/w980-default/olje2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mannen med milliardene"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/27/Mannen-med-milliardene-11850920.ece"}, {"field": "pageclass", "value": ["article"]}, {"field": "publishtime", "value": "2015-11-27T20:30:15.000Z"}, {"field": "recs-articleid", "value": "11850920"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-27T20:30:15.000Z"}, {"field": "recs-rawtitle", "value": "Mannen med milliardene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00d8yvind fra Trondheim b\u00e6rer et tungt ansvar. Fra London flytter han enorme pengesummer. Dine penger."}, {"field": "thumbnail", "value": "http://content-thumbnail.cxpublic.com/content/thumbnail200x150/ee3ebdccc7240c7ec5149b330b1a9ffc0937ac59.jpg?595bf4ea"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-04T20:04:58.000Z"}, {"field": "title", "value": "\u00d8yvind fra Trondheim sitter p\u00e5 7400 milliarder"}, {"field": "url", "value": "http://www.adressa.no/pluss/magasin/2015/11/27/Mannen-med-milliardene-11850920.ece"}, {"field": "urlhash", "value": "ee3ebdccc7240c7ec5149b330b1a9ffc0937ac59"}], "score": 0.46662506, "siteId": "9222270286501375973", "id": "ee3ebdccc7240c7ec5149b330b1a9ffc0937ac59"}

