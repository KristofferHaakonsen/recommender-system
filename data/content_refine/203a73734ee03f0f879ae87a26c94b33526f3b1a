{"fields": [{"field": "modifiedtime", "type": "time", "value": "2012-04-18T15:48:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "P\u00e5 NTNU sitter forskerne som har utviklet og testet OL-deltagernes utstyr.", "- Vi blir ikke rike av \u00e5 jobbe med idrett.", "Professor Lars S\u00e6tran understreker at de ikke har valgt et felt med ubegrensede ressurser, selv om Olympiatoppen satser millioner p\u00e5 deres forskning.", "- Det ville v\u00e6rt mye mer lukrativt \u00e5 jobbe med olje og gass, sl\u00e5r han fast.", "- Det er ikke slik at vi f\u00e5r en andel av gullmedaljene, skyter professor Sveinung L\u00f8set inn. Ikke ville de hatt det heller. De unner ut\u00f8verne alt de kan kjempe seg til.", "Tester og utvikler", "Dette er mennene som sportsgale nordmenn setter sin lit til under de olympiske leker, selv om de fleste nok ikke er klar over det. De to professorene ved fakultet for ingeni\u00f8rvitenskap og teknologi har v\u00e6rt med p\u00e5 \u00e5 teste eller utvikle det meste av utstyret som benyttes i Torino. Det dreier seg om dresser og ski, luftmotstand og friksjon. Alpinlandslaget har v\u00e6rt p\u00e5 Gl\u00f8shaugen og testet hvilken sittestilling som er den mest effektive. Luftgjennomstr\u00f8mmingen i hoppernes dresser blir testet. Hvilke materialer b\u00f8r brukes i en kondomdress? Svarene finnes i vindtunnelen p\u00e5 NTNU.", "Ny sprintdress", "Mest blest har det blitt rundt langrennsl\u00f8pernes nye sprintdress. En kombinasjon av ulike stoffer som er satt sammen p\u00e5 en spesiell m\u00e5te skal gi Hetland og de andre sprinterne det lille ekstra.", "- For \u00e5 sette det p\u00e5 spissen: Det er vi som har laget den dressen, sier S\u00e6tran. Riktignok i samarbeid med Swix. Men det ferdige resultatet har blitt til etter 15 \u00e5rs forskning p\u00e5 NTNU.", "L\u00f8set forteller at ideen kom fra sk\u00f8ytel\u00f8perne. Hans Trygve Kristiansen som trente Johann Olav Koss spurte for mange \u00e5r siden forskerne om forskjellige sk\u00f8ytetrikoter ga ulik luftmotstand. Svaret var ja, og arbeidet har utviklet seg derfra. Den nye drakten er best egnet for sk\u00f8yting, og L\u00f8set f\u00f8ler seg sikker p\u00e5 at ut\u00f8verne vil bruke den i den individuelle konkurransen.", "Hever kompetansen", "Innsatsen gir ikke bare medaljer, den gir ogs\u00e5 fordeler for norske bedrifter.", "- Dette dreier seg om to ting: F\u00f8r det f\u00f8rste om innovasjon og nyutvikling, men like mye om \u00e5 heve kompetansen i eksisterende norsk industri, sier L\u00f8set. Det gj\u00f8r at ogs\u00e5 Norsk forskningsr\u00e5d har bidratt med midler.", "- Vi \u00f8nsker \u00e5 opprettholde norske arbeidsplasser. Jeg tror neppe skiforbundet ville valgt Swix som samarbeidspartner hvis draktene deres var d\u00e5rlige, sier han.", "De samarbeider b\u00e5de med forskjellige produsenter og med norsk idrett gjennom Olympiatoppen.", "Nei til svenskene", "Forskningen kan videreutvikles i samarbeid med utstyrsprodusenter. Men kommer det henvendelser fra tyskere eller finner vil svaret sannsynligvis v\u00e6re negativt, forteller de.", "Svenskenes landslagstrener Inge Br\u00e5ten spurte i april i fjor om NTNU-forskerne ville samarbeide med deres utstyrsprodusent. Svaret ble nei.", "- Hvis du f\u00e5r midler fra Olympiatoppen til \u00e5 bygge opp norsk industri og idrett kan du ikke hoppe over til svenskene. Det ville v\u00e6rt moralsk uforsvarlig, sier L\u00f8set. Det var derfor enkelt for dem \u00e5 avsl\u00e5 foresp\u00f8rselen fra Sverige.", "- Vi gj\u00f8r dette for \u00e5 hjelpe norsk idrett, sier S\u00e6tran."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "8f850959e2795bbab769a0bab2abc019a55bd834f8efa5712694e37c312d62d9"}, {"field": "createtime", "value": "2015-11-29T15:29:29.000Z"}, {"field": "description", "value": "Norsk idrett satser millioner for \u00e5 f\u00e5 et teknisk forsprang p\u00e5 konkurrentene."}, {"field": "dominantimage", "value": "http://www.adressa.no/incoming/article1157827.ece5/ALTERNATES/w980-default/lasskekjuusvindunnel2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/203a73734ee03f0f879ae87a26c94b33526f3b1a.jpg?597ab507"}, {"field": "dominantthumbnaildimensions", "value": "300x169"}, {"field": "heading", "value": "Vinnerfabrikken p\u00e5 NTNU -adressa.no"}, {"field": "id", "value": "203a73734ee03f0f879ae87a26c94b33526f3b1a"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "education"}, {"field": "kw-concept", "value": ["teste", "forskning", "dresser", "utvikle", "svaret", "norsk", "norsk idrett", "idrett", "samarbeid"]}, {"field": "kw-entity", "value": ["olympiatoppen", "norsk", "hetland", "gl\u00f8shaugen", "swix", "hans trygve kristiansen"]}, {"field": "kw-location", "value": ["torino", "sverige"]}, {"field": "kw-pageclass", "value": "article"}, {"field": "kw-person", "value": ["inge br\u00e5ten", "johann olav koss", "lars s\u00e6tran", "sveinung l\u00f8set"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1157827.ece5/ALTERNATES/w980-default/lasskekjuusvindunnel2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vinnerfabrikken p\u00e5 NTNU"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article618421.ece"}, {"field": "pageclass", "value": ["article"]}, {"field": "publishtime", "value": "2006-02-15T11:20:28.000Z"}, {"field": "recs-articleid", "value": "2052766"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-02-15T11:20:28.000Z"}, {"field": "recs-rawtitle", "value": "Vinnerfabrikken p\u00e5 NTNU -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Norsk idrett satser millioner for \u00e5 f\u00e5 et teknisk forsprang p\u00e5 konkurrentene."}, {"field": "thumbnail", "value": "http://content-thumbnail.cxpublic.com/content/thumbnail200x150/203a73734ee03f0f879ae87a26c94b33526f3b1a.jpg?597ab507"}, {"field": "thumbnailfullheightdimensions", "value": "200x1676"}, {"field": "timestamp", "value": "2017-07-28T03:52:39.000Z"}, {"field": "title", "value": "Vinnerfabrikken p\u00e5 NTNU"}, {"field": "url", "value": "http://www.adressa.no/nyheter/okonomi/article618421.ece"}, {"field": "urlhash", "value": "203a73734ee03f0f879ae87a26c94b33526f3b1a"}], "score": 0.8232591, "siteId": "9222270286501375973", "id": "203a73734ee03f0f879ae87a26c94b33526f3b1a"}

