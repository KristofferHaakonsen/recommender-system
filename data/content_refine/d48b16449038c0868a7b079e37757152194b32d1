{"fields": [{"field": "modifiedtime", "type": "time", "value": "2016-12-17T16:08:54.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "body", "value": ["Saken oppdateres.", "Fredag ble det kjent at Streetlight og Erlend Johannesen mottar en pris som skal deles ut av den sv\u00e6rt omstridte presidenten Rodrigo Duterte (71) p\u00e5 Filippinene. Senest da han tiltr\u00e5dte i juni i \u00e5r skr\u00f8t han av ha beg\u00e5tt drap da han var borgermester , og en fotodokumentar i New York Times vakte nylig oppsikt verden rundt. Den viste Duterte-regimets regelrette henrettelser av mistenkte narkotikaforbrytere.", "Etter at tyfonen herjet landet i 2013, har Streetlight bygget opp det gamle barnehjemmet - i tillegg til et nytt. De har ogs\u00e5 startet opp en yrkesrettet skole.", "Adresseavisen snakket med Erlend Johannesen like etter at han landet i Manila l\u00f8rdag formiddag norsk tid. Da satt han i bilen sammen med en liten Streetlight-delegasjon. Egentlig fikk han bare ta med seg to stykker til prisutdelingen i presidentpalasset.", "- Da spurte jeg om jeg kunne ta med meg sju. Det fikk jeg. Kona er selvf\u00f8lgelig med. Vi startet jo det hele sammen for 11-12 \u00e5r siden. Svigerforeldrene mine blir ogs\u00e5 med, i tillegg til flere av de som jobber i Streetlight, sier Johannesen.", "Han forteller at den engelske oversettelsen av navnet p\u00e5 prisen er \u00abPartner of the country\u00bb. Den deles ut annethvert \u00e5r, og Johannesen fikk tidligere i \u00e5r vite at han var en av kandidatene.", "LES OGS\u00c5: K\u00e5ret til \u00e5rets tr\u00f8nder", "Prisen deles ut i fire-fem kategorier, og det er til sammen 22 prisvinnere som m\u00f8ter i presidentpalasset i Manila p\u00e5 mandag.", "- Jeg kaller det slottet, men det er jo et palass. Kutymen er at denne prisen alltid deles ut av den sittende presidenten. Jeg hadde aldri trodd jeg skulle f\u00e5 prisen, det bor jo hundre millioner mennesker i dette landet. Jeg f\u00e5r prisen som deles ut til utlendinger, og den som mottar den skal ha gjort en eksemplarisk tjeneste for landet.", "- President Duterte er sv\u00e6rt omstridt. Du synes ikke det blir galt \u00e5 motta den av ham?", "- Det har sl\u00e5tt meg at han er kontroversiell, ja. Men Streetlight er p\u00e5 Filippinene for \u00e5 hjelpe barna som trenger det, uavhengig av hvem som styrer landet. Det er landet Filippinene som setter pris p\u00e5 den enorme innsatsen mange i v\u00e5r organisasjon har gjort, spesielt de siste tre \u00e5rene - men egentlig de siste ti \u00e5rene, sier Erlend Johannesen.", "LES OGS\u00c5: Overlevde tyfonen og reddet barna", "- Et av forslagene til presidenten er \u00e5 senke den kriminelle lavalderen fra 15 til ni \u00e5r?", "- Ja, det stemmer. Han og senatet har foresl\u00e5tt det. Vi er ikke s\u00e5 inne i politikken her nede. Vi er en liten, naiv, idealistisk organisasjon som er her for \u00e5 hjelpe barna. Men jeg tviler jo p\u00e5 at dette forslaget g\u00e5r gjennom.", "- Det vil i s\u00e5 fall f\u00e5 store konsekvenser for barna dere hjelper?", "- Ja, ikke bare for barna vi hjelper, men ogs\u00e5 m\u00e5ten vi hjelper p\u00e5. Det vil f\u00f8re til at gatebarna som er ute etter et bestemt tidspunkt kriminaliseres. Da kan det hende vi m\u00e5 g\u00e5 fra \u00e5 hjelpe gatebarn, til barn som er i konflikt med loven. Vi m\u00e5 uansett fokusere p\u00e5 \u00e5 v\u00e6re der for barna som trenger oss.", "LES OGS\u00c5: \u00c5ret som har g\u00e5tt har v\u00e6rt det t\u00f8ffeste i mitt liv", "- Hva tenker du om \u00e5 motta prisen av denne presidenten?", "- Han deler ut prisen, men det er ikke han som har bestemt hvem som skal f\u00e5 den. Vi ble nominert mens den forrige presidenten fremdeles satt. Prisen har v\u00e6rt utdelt de siste 25-30 \u00e5rene, og hvem som deler den ut har lite \u00e5 gj\u00f8re med selve prisen, sier Johannesen og legger til:", "- Det er en stor \u00e6re \u00e5 f\u00e5 denne prisen. Og jeg \u00f8nsker ikke \u00e5 snakke s\u00e5 mye om politikken, jeg vil ikke at det skal f\u00e5 uheldige konsekvenser for jobben vi gj\u00f8r.", "LES OGS\u00c5: - Tyfonen herjer, vi har mistet kontakten med Erlend", "- Du m\u00f8ter presidenten p\u00e5 mandag. Kommer du til \u00e5 ta opp noe av det du synes er problematisk?", "- Vi er en liten, idealistisk organisasjon med et stort hjerte som skal v\u00e6re der for barna. De andre prisvinnerne har spurt om ikke jeg kunne holde talen p\u00e5 vegne av oss. Da f\u00e5r jeg faktisk en mulighet til \u00e5 snakke om det som betyr mye for oss. Jeg kommer ikke til \u00e5 ta opp noe fra den politiske agendaen, men jeg vil fortelle mine historier om m\u00f8ter med barn. Om at det umulige kan v\u00e6re mulig, s\u00e5 lenge man har tro p\u00e5 hverandre og kj\u00e6rligheten, sier Erlend Johannesen.", "- Tror du at det kan p\u00e5virke ham?", "- Vel, nei..Jeg vet ikke. Jeg har vel ingen illusjoner om at vi kan forandre alt med en fem minutters tale. Men jeg vil si at man m\u00e5 tro p\u00e5 det gode i mennesket, det fins der, uansett om man har v\u00e6rt heldig eller uheldig. Man m\u00e5 bare fylle p\u00e5 med kj\u00e6rlighet og f\u00e5 det frem. Det skal jeg snakke om til presidenten, r\u00f8per grunnleggeren av Streetlight.", "Prisen inneholder ingen penger, kun \u00e6re.", "- Vi f\u00e5r en medalje og en anerkjennelse fra landet. For meg personlig f\u00f8les det godt \u00e5 f\u00e5 en slik pris nettopp fra Filippinene. Vi har jobbet r\u00e6va av oss de siste tre \u00e5rene, og at dette faktisk blir lagt merke til utgj\u00f8r en forskjell for oss, understreker Johannesen.", "Han kjenner ikke alle detaljene rundt mandagens prisutdeling i Dutertes palass, men han har f\u00e5tt streng beskjed om at det er fotoforbud.", "- Blir det kanskje en flott middag?", "- Nei. De sier her i bilen at det ikke er noen foring p\u00e5 festen, smiler Johannesen.", "LES OGS\u00c5: Gjenoppbygger Streetlight p\u00e5 et tryggere sted"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "0006907ad37cb4d89fe9655385d1e9c8a06a79e6246425007c056cf7e67143a5"}, {"field": "createtime", "value": "2016-12-17T16:12:29.000Z"}, {"field": "description", "value": "Mandag mottar Erlend Johannesen en pris for eksemplarisk tjeneste for Filippinene. I presidentpalasset skal han fortelle Rodrigo Duterte om troen p\u00e5 det gode i mennesket, sier han."}, {"field": "dominantimage", "value": "http://www.adressa.no/pluss/nyheter/article13946022.ece/ev211e/ALTERNATES/w980-default/tacloban73.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d48b16449038c0868a7b079e37757152194b32d1.jpg?5926c665"}, {"field": "dominantthumbnaildimensions", "value": "300x169"}, {"field": "heading", "value": ["Streetlight-Erlend taler til omstridt filippinsk president -adressa.no", "22 prisvinnere", "- Kontroversiell", "- Skal hjelpe barna", "- En stor \u00e6re", "Ingen illusjoner", "Fotoforbud"]}, {"field": "id", "value": "d48b16449038c0868a7b079e37757152194b32d1"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-company", "value": "new york times"}, {"field": "kw-concept", "value": ["pris", "hjelpe barna", "barn", "president"]}, {"field": "kw-entity", "value": ["streetlight og erlend johannesen", "streetlight-erlend", "partner", "streetlight"]}, {"field": "kw-location", "value": ["manila", "filippinene"]}, {"field": "kw-pageclass", "value": "article"}, {"field": "kw-person", "value": ["erlend johannesen", "rodrigo duterte"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13946022.ece/ev211e/ALTERNATES/w980-default/tacloban73.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Streetlight-Erlend taler til omstridt filippinsk president"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/12/17/Streetlight-Erlend-taler-til-omstridt-filippinsk-president-13946023.ece"}, {"field": "pageclass", "value": ["article"]}, {"field": "publishtime", "value": "2016-12-17T15:40:21.000Z"}, {"field": "recs-articleid", "value": "13946023"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-12-17T15:40:21.000Z"}, {"field": "recs-rawtitle", "value": "Streetlight-Erlend taler til omstridt filippinsk president -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Mandag mottar Erlend Johannesen en pris for eksemplarisk tjeneste for Filippinene. I presidentpalasset skal han fortelle Rodrigo Duterte om troen p\u00e5 det gode i mennesket, sier han."}, {"field": "thumbnail", "value": "http://content-thumbnail.cxpublic.com/content/thumbnail200x150/d48b16449038c0868a7b079e37757152194b32d1.jpg?5926c665"}, {"field": "thumbnailfullheightdimensions", "value": "200x1801"}, {"field": "timestamp", "value": "2017-05-25T11:56:21.000Z"}, {"field": "title", "value": "Dette skal Streetlight-Erlend si til den omstridte filipinske presidenten"}, {"field": "url", "value": "http://www.adressa.no/pluss/nyheter/2016/12/17/Streetlight-Erlend-taler-til-omstridt-filippinsk-president-13946023.ece"}, {"field": "urlhash", "value": "d48b16449038c0868a7b079e37757152194b32d1"}], "score": 0.9242889, "siteId": "9222270286501375973", "id": "d48b16449038c0868a7b079e37757152194b32d1"}

