{"fields": [{"field": "modifiedtime", "type": "time", "value": "2012-04-18T23:26:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "."}, {"field": "body", "value": ["Saken oppdateres.", "Det er midt p\u00e5 natten. Adresseavisen er med drosjesj\u00e5f\u00f8r og familiefar \u00abRoar\u00bb p\u00e5 jobb for \u00e5 ta pulsen p\u00e5 piratkj\u00f8ringen i Trondheim. I hanskerommet ligger en kniv. \u00abRoar\u00bb er b\u00e5de forbannet og oppgitt.", "Helst skulle han \u00f8nske at ordf\u00f8reren og kemneren satt sammen med han i drosjen:", "- S\u00e5 kunne de selv sett hva som foreg\u00e5r av piratvirksomhet i denne byen, sier han.", "- Politiet har jeg gitt opp. De gj\u00f8r ikke nok for \u00e5 skremme piratene. Slik jeg ser det er det bare r\u00e5 makt som gjelder. Ta fra dem bilene og f\u00f8rerkortene. Hvis ingenting blir gjort, blir det garantert br\u00e5k. Jeg finner meg ikke i dette lenger.", "P\u00e5 hjul", "Det er nesten stille i bygatene. De eneste drosjene vi ser er fra Tr\u00f8nder Taxi og NorgesTaxi. \u00abRoar\u00bb vet bedre. Han peker ut den ene piratbilen etter den andre. Samtlige er notert med bilnummer p\u00e5 en liste som ligger i lommeboken hans. P\u00e5 kort tid observerer vi fire til fem biler i de mest popul\u00e6re piratstr\u00f8kene i Fjordgata, Krambugata, Apotekerveita og Thomas Angels gate. V\u00e5r drosjesj\u00e5f\u00f8r rister oppgitt p\u00e5 hodet.", "- Hver kveld har jeg tre-fire turer mindre p\u00e5 grunn av denne mafiaen. Det blir opptil 800 kroner mindre i min lommebok, sier han i det han blir oppmerksom p\u00e5 en r\u00f8d Audi full av passasjerer.", "- Der har du en av dem. Vi legger oss p\u00e5 hjul, s\u00e5 kan dere ta bilder. De skal ikke f\u00e5 fred, sier han.", "Truet med pistol", "Vi suser over Bakke bybro. Ved avkj\u00f8rselen til M\u00f8llenberg knipser v\u00e5r fotograf et bilde av piratene. De viser fingeren.", "- Vi f\u00e5r alltid fingeren, sier \u00abRoar\u00bb innbitt.", "- Vi er i veien for dem. Som om det er vi som stjeler n\u00e6ringsgrunnlaget deres. Frekkheten blir bare verre og verre. Forrige helg hadde jeg en bestilling utenfor Olavskvartalet. Den r\u00f8de Audien var p\u00e5 plass f\u00f8r meg og hadde plukket opp mine passasjerer. Jeg gikk ut av bilen og ba piraten om \u00e5 fjerne seg. Da hentet han en pistol og stakk opp i ansiktet p\u00e5 meg.", "I S\u00f8ndre gate st\u00e5r det en svart BMW. En mann lener seg inn igjennom vinduet og snakker med sj\u00e5f\u00f8ren.", "- Pirat, sier \u00abRoar\u00bb, og vi tar et bilde i det vi kj\u00f8rer forbi.", "Med ett blir vi oppmerksomme p\u00e5 at vi har f\u00e5tt selskap. Med en svart BMW p\u00e5 hjul svinger vi inn i Olav Tryggvasons gate. Frontlysene p\u00e5 bilen gir gjenskinn i speilet, og lyser opp kupeen. Drosjesj\u00e5f\u00f8r \u00abRoar\u00bb viser tydelige tegn p\u00e5 at han er lite komfortabel med situasjonen. Han gj\u00f8r en krapp sving inn i n\u00e6rmeste sidegate og tr\u00e5r gassen i b\u00e5nn. Understellet p\u00e5 drosjebilen sl\u00e5r ned i brosteinene. Den svarte BMW'en er borte. Vi puster ut og fortsetter turen mot Royal Garden. Plutselig dukker det opp billys bak oss. P\u00e5 nytt opplever vi situasjonen som truende. \u00abRoar\u00bb drar opp mobiltelefonen og ringer en kollega i Tr\u00f8nder Taxi.", "- Vi har en av piratsjefene i en svart BMW rett bak oss, sier han.", "- Kan du kj\u00f8re oss i m\u00f8te?", "Redd ransaking", "Det er stille i drosjen i det vi kj\u00f8rer i retning Samfundet. Piratene holder seg like bak.", "- Det sp\u00f8rs om jeg burde ha hatt pistolen med meg i kveld. Den ligger i privatbilen min. Den eneste grunn til at den ikke ligger sammen med kniven i hanskerommet, er at jeg er redd politiet vil ransake bilen, sier \u00abRoar\u00bb.", "- Det er klart at det er en terskel \u00e5 skal m\u00e5tte forsvare seg ved \u00e5 ty til fysiske overgrep, men det er for ille at vi m\u00e5 risikerer bli plaget n\u00e5r vi er p\u00e5 jobb.", "Vi vet at kniven i hanskerommet allerede er brukt. \u00abRoar\u00bb og kompisen brukte den til \u00e5 skj\u00e6re opp dekkene p\u00e5 en piratbil sist helg.", "- Jeg h\u00e5per politiet og politikerne snart skj\u00f8nner alvoret, sier han, og gl\u00f8tter urolig p\u00e5 BMW'en i bakspeilet.", "Ved Samfundet gj\u00f8r Tr\u00f8nder Taxien er krapp u-sving s\u00e5 det hyler i dekkene. Man\u00f8veren skjer rett ved en politipatrulje og ser ut til \u00e5 overraske piratene. De forsvinner opp Elgeseter gate, men vi hviner i full fart opp Vollabakken. Ved det gamle H\u00f8gskolebygget m\u00f8ter vi \u00abRoars\u00bb kollega, ogs\u00e5 han bev\u00e6pnet med kniv.", "- Vi lar oss verken true eller kue, sier han. \u00abRoar\u00bb nikker og setter kursen mot sentrum igjen. Kundene venter.", "Denne svarte BMW'en la seg p\u00e5 hjul og forfulgte oss gjennom sentrum da Adresseavisens fotograf tok dette bildet fra en Tr\u00f8nder Taxi natt til i g\u00e5r. Tr\u00f8nder Taxi og Norges Taxi mister rundt 150 turer hver kveld p\u00e5 grunn av den utstrakte og organiserte piratkj\u00f8ringen i Trondheim sentrum. Bev\u00e6pnet med kniv. Drosjesj\u00e5f\u00f8rer i Tr\u00f8nder Taxi er klar til et oppgj\u00f8r med piratene. Sist helg skar to sj\u00e5f\u00f8rer opp dekkene p\u00e5 en piratbil med denne kniven."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "e1fa45224c8e261c141cfcf7ac927e27d6ce20ac0a5f6987b239ce413d403126"}, {"field": "createtime", "value": "2017-04-30T23:22:51.000Z"}, {"field": "description", "value": "Plutselig tr\u00e5kker drosjesj\u00e5f\u00f8ren i Tr\u00f8nder Taxi hardt p\u00e5 bremsene og hiver bilen inn i en smal og m\u00f8rk gate. Brosteinene sl\u00e5r opp i understellet p\u00e5 bilen i det han tr\u00e5r gassen i b\u00e5nn. - Det sp\u00f8rs om jeg m\u00e5 hente pistolen, sier han."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4e088443064d85124127f8c7caa5d9cfb7927ab6.jpg?596fa4f6"}, {"field": "dominantthumbnaildimensions", "value": "256x256"}, {"field": "heading", "value": "Kniven ligger i hanskerommet -adressa.no"}, {"field": "id", "value": "4e088443064d85124127f8c7caa5d9cfb7927ab6"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "automotive"}, {"field": "kw-company", "value": "audi"}, {"field": "kw-concept", "value": ["bilen", "tr\u00e5r gassen", "kniv", "gate", "pirat"]}, {"field": "kw-entity", "value": ["norges taxi", "audien", "apotekerveita og thomas angels", "m\u00f8llenberg", "fjordgata", "adresseavisens", "krambugata", "w. en", "vollabakken", "royal garden", "tr\u00f8nder taxi", "olavskvartalet", "elgeseter", "bakke", "s\u00f8ndre", "tr\u00f8nder taxien", "samfundet", "h\u00f8gskolebygget", "taxi og norges taxi", "roar", "tr\u00f8nder taxi og norgestaxi"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["olav tryggvasons", "thomas angels"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kniven ligger i hanskerommet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article355041.ece"}, {"field": "pageclass", "value": ["article"]}, {"field": "publishtime", "value": "2000-08-25T23:00:00.000Z"}, {"field": "recs-articleid", "value": "2221666"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2000-08-25T23:00:00.000Z"}, {"field": "recs-rawtitle", "value": "Kniven ligger i hanskerommet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Plutselig tr\u00e5kker drosjesj\u00e5f\u00f8ren i Tr\u00f8nder Taxi hardt p\u00e5 bremsene og hiver bilen inn i en smal og m\u00f8rk gate. Brosteinene sl\u00e5r opp i understellet p\u00e5 bilen i det han tr\u00e5r gassen i b\u00e5nn. - Det sp\u00f8rs om jeg m\u00e5 hente pistolen, sier han."}, {"field": "thumbnail", "value": "http://content-thumbnail.cxpublic.com/content/thumbnail200x150/4e088443064d85124127f8c7caa5d9cfb7927ab6.jpg?596fa4f6"}, {"field": "thumbnailfullheightdimensions", "value": "200x890"}, {"field": "timestamp", "value": "2017-07-19T18:29:10.000Z"}, {"field": "title", "value": "Kniven ligger i hanskerommet"}, {"field": "url", "value": "http://www.adressa.no/nyheter/trondheim/article355041.ece"}, {"field": "urlhash", "value": "4e088443064d85124127f8c7caa5d9cfb7927ab6"}], "score": 0.8720498, "siteId": "9222270286501375973", "id": "4e088443064d85124127f8c7caa5d9cfb7927ab6"}

