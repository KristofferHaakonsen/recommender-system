{"fields": [{"field": "modifiedtime", "type": "time", "value": "2012-06-19T10:30:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Rensfjellomr\u00e5det er et eldorado for friluftsaktiviteter \u00e5ret rundt og brukes flittig av bygdefolk, hyttefolk og bes\u00f8kende. Rensfjellomr\u00e5det er Trondheims n\u00e6rmeste st\u00f8rre inngrepsfrie omr\u00e5de (INON-omr\u00e5de) og har en enorm egenverdi slik det fremst\u00e5r i dag. Dette er uber\u00f8rt villmark. Det er et nasjonalt m\u00e5l \u00e5 bevare INON-omr\u00e5der. I kommuneplanen er omr\u00e5det definert som landbruks- natur og friluftsomr\u00e5de (LNF).", "I Rensfjellomr\u00e5det \u00f8nsker n\u00e5 det tyske energiselskapet Eon \u00e5 bygge et industriomr\u00e5de med 75 vindm\u00f8ller. 17 grunneiere har gitt sitt samtykke. Omr\u00e5det slik det er beskrevet i Eon\u2019s prosjektplan vil strekke seg fra kommunegrensa mot Melhus og Kl\u00e6bu, opp mot toppen av Rensfjellet og langt nedover lia mot Rensj\u00f8en. Dette vil legge beslag p\u00e5 ca. 25 kvadratkilometer uber\u00f8rt natur. I dette omr\u00e5det b\u00f8r ingen ferdes p\u00e5 vinterstid. Iskast fra rotorbladene representerer stor fare. Det vil heller ikke v\u00e6re et omr\u00e5de folk som s\u00f8ker ekte naturopplevelser vil \u00f8nske \u00e5 ferdes i resten av \u00e5ret. Monsterviftene vil ta over fjellet.", "Den store varden p\u00e5 toppen av Rensfjellet er et yndet turm\u00e5l sommer som vinter noe den velbrukte trimboka vitner om. Dette gjelder om turen starter i Selbu, Kl\u00e6bu, Melhus eller Midtre Gauldal. I omr\u00e5det ved Hornsj\u00f8an ligger et felt med 30-40 hytter som ogs\u00e5 har Rensfjellet som et mye brukt turm\u00e5l. For disse blir Eon\u2019s planlagte vindkraftpark liggende midt i traseen mot Rensfjellet. Det kjente Rensfjellrennet har f\u00e5tt sitt navn etter dette fjellet.", "S\u00f8rungen Vest/Rensj\u00f8en Hytteforening som har eksistert i over 20 \u00e5r har en stor del av hytteeierne i omr\u00e5det som medlemmer. De enorme vindkraftplanene for omr\u00e5det har satt sinnene i kok blant hyttefolket, og foreningen f\u00e5r daglig henvendelser fra medlemmer og ikke-medlemmer. De tror knapt hva de ser og h\u00f8rer.", "F\u00f8rst og fremst fordi en perle av et uber\u00f8rt naturomr\u00e5de forvandles til industriomr\u00e5de og \u00f8delegges for friluftsliv og rekreasjon. Fordi enorme monstervifter vil fors\u00f8ple omr\u00e5det visuelt og lydmessig og vil dominere synsbildet fullstendig i mils omkrets. Sv\u00e6rt mange av dagens brukere har brukt dette omr\u00e5det i flere ti\u00e5r og f\u00e5tt et sterkt f\u00f8lelsesmessig forhold til omr\u00e5det. Det er familievennlig, lett tilgjengelig og har utrolige kvaliteter. Det er redselen for \u00e5 miste dette som engasjerer folk. Folket er glade i og opptatt av sitt omr\u00e5de.", "F\u00f8lelsen av \u00e5 v\u00e6re grundig lurt er det mange hytteeiere som n\u00e5 gir uttrykk for. Selbu Kommune har i en \u00e5rrekke markedsf\u00f8rt seg sv\u00e6rt aktivt som hyttekommune og etableringene har ikke uteblitt. Grunneiere har velvillig lagt ut omr\u00e5der for hyttebygging. Dette er en utvikling som kommunen har \u00f8nsket og de folkevalgte lagt til rette for. Dette gjelder ogs\u00e5 de popul\u00e6re omr\u00e5dene rundt Rensj\u00f8en. De mange familiene som her har lagt ned store ressurser i sitt hytteparadis st\u00e5r n\u00e5 i fare for \u00e5 f\u00e5 et gigantisk industriomr\u00e5de som n\u00e6rmeste nabo. Hytteforeningen f\u00e5r stadige henvendelser fra fortvilte hytteeiere som fullstendig uvitende om vindkraftplanene har etablert seg i omr\u00e5det. Det gjelder b\u00e5de de som har v\u00e6rt her noen \u00e5r og ikke minst helt ferske etablerere.\u00abIngen har fortalt oss noe om dette\u00bb h\u00f8rer vi stadig. Folk er sjokkerte over \u00e5 m\u00f8te en slik umoral og bli behandlet p\u00e5 denne m\u00e5ten. Slutter kommunestyret seg til vindkraftplanene opplever vi dette som et totalt svik. Hyttekommunen Tydal derimot verdsetter og tar vare p\u00e5 sine hyttegjester og har avvist vindkraftselskaper.", "Uber\u00f8rt norsk natur har blitt en forretningsmulighet som n\u00e5 ogs\u00e5 utenlandske kapitalsterke kraftselskaper kaster seg over. Eon viser ingen respekt for at dette er et INON-omr\u00e5de av nasjonal verdi og et omr\u00e5de med enorm egenverdi for allmenheten. Skal Eon ha noe som helst h\u00e5p om \u00e5 bli oppfattet som en ansvarlig og seri\u00f8s akt\u00f8r med en b\u00e6rekraftig og langsiktig utvikling i Norge b\u00f8r de holde seg unna omr\u00e5der hvor konfliktpotensialet er s\u00e5 entydig og udiskutabelt som i Rensfjellomr\u00e5det.", "At det trengs tiltak for \u00e5 redde et truet globalt klima forst\u00e5r ogs\u00e5 hyttefolk og alle andre som bruker naturen. Men vi tror ikke veien \u00e5 g\u00e5 er \u00e5 \u00f8delegge det lille vi har igjen av uber\u00f8rte omr\u00e5der. F\u00f8r det ropes p\u00e5 stadig mer kraftproduksjon b\u00f8r det enorme sparepotensialet som ligger i energieffektivisering utnyttes. Det gagner b\u00e5de globalt klima og lokal natur. Men det er selvsagt ikke like interessant for utbyggingsk\u00e5te kraftselskaper og grunneiere.", "Hyttebygging representerer selvsagt ogs\u00e5 et press p\u00e5 naturen og det finnes eksempler rundt omkring p\u00e5 at dette har g\u00e5tt helt av skaftet. Med god styring og n\u00f8ktern utbygging er hytteomr\u00e5der noe de fleste aksepterer. V\u00e5rt inntrykk er at Selbu Kommune har h\u00e5ndtert dette p\u00e5 en god m\u00e5te. Betydningen hytte- og generelt friluftsliv har for folkehelse og dermed ogs\u00e5 samfunns\u00f8konomi kan ikke trekkes i tvil. I Selbu er ogs\u00e5 hyttevirksomhet en viktig bidragsyter i den totale kommune\u00f8konomien.", "S\u00f8rungen Vest/Rensj\u00f8en Hytteforening representerer en stor del av hytteeierne som n\u00e5 trues av Eon\u2019s vindkraftplaner i Rensfjellomr\u00e5det, og vil kjempe imot denne trusselen med alle lovlige midler. Vi h\u00e5per at alle som g\u00e5r med en hyttedr\u00f8m i magen merker seg hva som skjer i Selbu."]}, {"field": "category0", "value": "meninger"}, {"field": "contenthash", "value": "19e5abf8360172c1f26ab95bd2d8f17f7120a55b8ec898b1f9d72e57e0aae3be"}, {"field": "createtime", "value": "2017-04-30T22:44:47.000Z"}, {"field": "description", "value": "I omr\u00e5det S\u00f8rungen-Rensj\u00f8en ligger i dag n\u00e6rmere 200 hytteeiendommer som alle har Rensfjellomr\u00e5det som sitt prim\u00e6re utfartsomr\u00e5de."}, {"field": "dominantimage", "value": "http://www.adressa.no/incoming/article2140639.ece5/ALTERNATES/w980-default/vindm%C3%B8lle"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/283057868521bb3b41d126cd76c9439b1cb5f100.jpg?598f3b36"}, {"field": "dominantthumbnaildimensions", "value": "300x169"}, {"field": "heading", "value": "Vender Selbu ryggen til hyttefolket? -adressa.no"}, {"field": "id", "value": "283057868521bb3b41d126cd76c9439b1cb5f100"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["globalt klima", "enorm egenverdi", "omr\u00e5de"]}, {"field": "kw-entity", "value": ["hytteforening", "eon", "trondheims", "rensfjellet", "vest", "rensj\u00f8en", "rensfjellrennet", "hornsj\u00f8an", "melhus og kl\u00e6bu", "rensfjellomr\u00e5det", "selbu kommune", "s\u00f8rungen-rensj\u00f8en"]}, {"field": "kw-location", "value": ["kl\u00e6bu", "melhus", "tydal", "midtre gauldal", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2140639.ece5/ALTERNATES/w980-default/vindm%C3%B8lle"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vender Selbu ryggen til hyttefolket?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1789855.ece"}, {"field": "pageclass", "value": ["article"]}, {"field": "publishtime", "value": "2012-03-14T07:44:52.000Z"}, {"field": "recs-articleid", "value": "3088896"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-03-14T07:44:52.000Z"}, {"field": "recs-rawtitle", "value": "Vender Selbu ryggen til hyttefolket? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I omr\u00e5det S\u00f8rungen-Rensj\u00f8en ligger i dag n\u00e6rmere 200 hytteeiendommer som alle har Rensfjellomr\u00e5det som sitt prim\u00e6re utfartsomr\u00e5de."}, {"field": "thumbnail", "value": "http://content-thumbnail.cxpublic.com/content/thumbnail200x150/283057868521bb3b41d126cd76c9439b1cb5f100.jpg?598f3b36"}, {"field": "thumbnailfullheightdimensions", "value": "200x1587"}, {"field": "timestamp", "value": "2017-08-12T17:30:30.000Z"}, {"field": "title", "value": "Vender Selbu ryggen til hyttefolket?"}, {"field": "url", "value": "http://www.adressa.no/meninger/article1789855.ece"}, {"field": "urlhash", "value": "283057868521bb3b41d126cd76c9439b1cb5f100"}], "score": 0.9350672, "siteId": "9222270286501375973", "id": "283057868521bb3b41d126cd76c9439b1cb5f100"}

