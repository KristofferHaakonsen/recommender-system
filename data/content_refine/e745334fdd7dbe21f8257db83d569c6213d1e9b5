{"fields": [{"field": "modifiedtime", "type": "time", "value": "2014-01-29T10:24:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["per gunnar stensvaag", "leder i trysil senterparti"]}, {"field": "body", "value": ["Saken oppdateres.", "Hvordan er det mulig for et s\u00e5pass lite samfunn \u00e5 bygge en stor, flott sk\u00f8ytehall? I Oslo er \u00f8nsket sterkt om en tilsvarende, men det kan se ut som om bare et OL vil kunne realisere det. Botng\u00e5rd framst\u00e5r som en velordnet landsby, n\u00e5 ogs\u00e5 med hotell, og ikke minst det flotte kulturhuset. Jeg sp\u00f8r meg selv: Hadde noe av dette latt seg gjennomf\u00f8re dersom Bjugn hadde v\u00e6rt en del av en st\u00f8rre kommunal enhet?", "Dugnads\u00e5nden \u00e5penbarer seg ved hvert nytt bes\u00f8k i Fosenhallen. Jeg har g\u00e5tt sk\u00f8ytel\u00f8p p\u00e5 de fleste baner i Norge, i Calgary, Salt Lake City, Milwaukee, Heerenveen, Inzell, Erfurt, Berlin, Kolomna osv. Ingen av disse s\u00e5 internasjonale baner med sine velklingende navn kommer i n\u00e6rheten av Bjugn hva gjelder kvalitet p\u00e5 prikkfritt arrangement. Umiddelbar resultatservice og s\u00e5kalt \u00ablivestream\u00bb, direkte TV-bilder via nettet, produseres p\u00e5 l\u00f8pende b\u00e5nd fra ethvert stevne p\u00e5 Bjugn-isen, et pionerarbeid som n\u00e5 st\u00e5r som et forbilde f\u00e5 andre arrang\u00f8rer s\u00e5 langt har klart \u00e5 kopiere, ikke engang v\u00e5rt nasjonalanlegg p\u00e5 Hamar. Det er ikke for ingenting at Junior-VM g\u00e5r i Fosenhallen denne vinteren.", "Da blaserte sk\u00f8ytel\u00f8pere fra hele verden tok plass i Kulturhuset under Veteran-VM i 2009, hadde jeg nok, med erfaring fra andre sammenhenger her til lands, en liten frykt for at det hele skulle bli en litt pinlig blanding av amat\u00f8rteater og sm\u00e5falske musikkinnslag. I stedet fyltes mitt patriotiske bryst mer og mer for hvert nummer utf\u00f8rt p\u00e5 et skyh\u00f8yt profesjonelt niv\u00e5 av de lokale krefter. Hvordan f\u00e5r dere det til innerst i den lille fjordarmen deres? Kan det ha noe \u00e5 gj\u00f8re med identitet og stolthet over egen bygd og kommune, et samfunn hvor folk l\u00f8fter i flokk og drar lasset i samme retning? Jeg tror mye ligger nettopp der og frykter at denne positive \u00e5nden kan trues dersom den lokaldemokratiske struktur endres.", "Kommunesaneringen skal gi stordriftsfordeler, p\u00e5st\u00e5s det. Samme id\u00e9 ligger bak mange fusjoner i forretningslivet. Om suksessen der er heller variabel, er mangelen p\u00e5 dokumentasjon for rasjonaliseringsgevinst skrikende i det offentlige. I strid med teorien blir antall ansatte i nydannelsen ofte st\u00f8rre enn summen i gammelkommunene. Byr\u00e5krati har en egen evne til \u00e5 ese eksponentielt. Det man blir kvitt, er mange engasjerte mennesker som i sin fritid setter seg inn i alt fra kloakk til skolestruktur. Lokaldemokratiet strupes, i hvert fall kvantitativt, kvalitativt ogs\u00e5, er jeg redd. Et annet argument er at st\u00f8rre enheter gir innbyggerne bedre tjenester og mer kvalitet i omsorgen, men hvor er eksemplene fra virkelighetens verden om at dette er riktig? Rapporter viser tvert om at det er i de sm\u00e5 enheter man er mest forn\u00f8yd med de kommunale tjenester?", "Sv\u00e6rt f\u00e5 kommunesammensl\u00e5inger har skjedd uten stridigheter og problemer. Noen har ledet til den rene forferdelse. Det klassiske eksempelet er Tolga og Os, og jeg klarer ikke fri meg fra likhetstrekkene til sydvestspissen av Fosenhalv\u00f8ya. Bjugn og \u00d8rland er jo ogs\u00e5 ganske jevnstore i folketall og har hvert sitt naturlige sentrum, Botng\u00e5rd og Brekstad. En \u00f8deleggende lokaliseringsstrid er da knapt til \u00e5 unng\u00e5. Etter ti \u00e5rs ulykkelig ekteskap, samtidig med at ni andre kommuner fikk sin frihet tilbake, ble Tolga-Os skilt i 1976 og har siden hatt relativt positiv utvikling med stabilt folketall utypisk for distrikts-Norge.", "Der sm\u00e5 kommuner har blitt slukt av st\u00f8rre, kan de negative utviklingstrekkene v\u00e6re vanskelig \u00e5 spore. Stupende folketall og annen elendighet avsl\u00f8res jo ikke lenger av en finmasket kommunestatistikk, og nettopp fordi de er sm\u00e5, forstummes gjerne ropene om at de har blitt en stemoderlig behandlet utkant i den forst\u00f8rrede geografiske enhet. Om det derfor skulle bl\u00e5se en liten ja-vind i Bjugns ytterdistrikter, ville det derfor v\u00e6re like forst\u00e5elig som det er paradoksalt. Om enkelte, ikke helt uten grunn, fortsatt gremmes over at veksten i Botng\u00e5rd har v\u00e6rt p\u00e5 bekostning av for eksempel Vallersund, er det da absolutt ingen grunn til \u00e5 tro at det vil bli noe bedre om maktens sentrum flyttes til Brekstad. En ja-stemme fra gamle J\u00f8ssund kan s\u00e5ledes bli et sv\u00e6rt misforst\u00e5tt takk for sist.", "Akkurat som folk kjemper for n\u00e6rbutikken sin, skolen eller sykehuset, b\u00f8r de st\u00e5 p\u00e5 for kommunen sin. Om herredshuset stenges, forsvinner en pilar i samfunnet, og da kan i neste omgang flere fort falle. I Osen, Roan, \u00c5fjord og andre truede individer av arten b\u00f8r man derfor allerede n\u00e5 mobilisere. For Bjugn-folket b\u00f8r et rungende NEI v\u00e6re innlysende. \u00d8rlendingene gj\u00f8r klokt i \u00e5 stemme likedan. Ogs\u00e5 deres fine kommune er bedre tjent med en livskraftig nabo enn en d\u00f8ende utkant. Mens vi n\u00e5 ser fram til storstilt bursdagskalas for Grunnloven, var det i fjor 175-\u00e5rsjubileum for Formannskapsloven, feiringer av henholdsvis den nasjonale og lokale sj\u00f8lr\u00e5deretten. Da ville det v\u00e6re for galt om bjugninger og \u00f8rlendinger skulle kaste vrak p\u00e5 sistnevnte 24. februar, og et NEI fra begge hold vil utvilsomt sikre de innledningsvis nevnte kj\u00e6rlighetsforhold."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "6c74fd46158622fc682d6783411dcf6a760fbbc1b9e070c88c7ef61ab87a9d42"}, {"field": "createtime", "value": "2017-03-27T19:37:01.000Z"}, {"field": "description", "value": "Jeg elsker Bjugn og iler til for \u00e5 si at jeg er glad i \u00d8rland ogs\u00e5. Som sk\u00f8ytel\u00f8per er det imidlertid Bjugn jeg kjenner best, og jeg er mektig imponert over hva man har f\u00e5tt til i denne kommunen."}, {"field": "dominantimage", "value": "http://www.adressa.no/meninger/kronikker/article9036343.ece/ALTERNATES/w980-default/VETERANSKOEYTE-VM_14.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e745334fdd7dbe21f8257db83d569c6213d1e9b5.jpg?5920a67c"}, {"field": "dominantthumbnaildimensions", "value": "300x169"}, {"field": "heading", "value": "I love Bjugn -adressa.no"}, {"field": "id", "value": "e745334fdd7dbe21f8257db83d569c6213d1e9b5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["enhet", "kommune", "sm\u00e5"]}, {"field": "kw-entity", "value": ["botng\u00e5rd og brekstad", "fosenhalv\u00f8ya", "tolga og os", "veteran", "formannskapsloven", "kulturhuset", "tolga-os", "grunnloven", "j\u00f8ssund", "vallersund", "fosenhallen", "junior"]}, {"field": "kw-location", "value": ["bjugn", "hamar", "inzell", "salt lake city", "\u00e5fjord", "norge", "erfurt", "botng\u00e5rd", "milwaukee", "\u00f8rland", "oslo", "kolomna", "brekstad", "osen", "heerenveen", "berlin", "calgary", "roan"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article9036343.ece/ALTERNATES/w980-default/VETERANSKOEYTE-VM_14.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I love Bjugn"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article9036347.ece"}, {"field": "pageclass", "value": ["article"]}, {"field": "publishtime", "value": "2014-01-29T07:18:22.000Z"}, {"field": "recs-articleid", "value": "9036347"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2014-01-29T07:18:22.000Z"}, {"field": "recs-rawtitle", "value": "I love Bjugn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Jeg elsker Bjugn og iler til for \u00e5 si at jeg er glad i \u00d8rland ogs\u00e5. Som sk\u00f8ytel\u00f8per er det imidlertid Bjugn jeg kjenner best, og jeg er mektig imponert over hva man har f\u00e5tt til i denne kommunen."}, {"field": "thumbnail", "value": "http://content-thumbnail.cxpublic.com/content/thumbnail200x150/e745334fdd7dbe21f8257db83d569c6213d1e9b5.jpg?5920a67c"}, {"field": "thumbnailfullheightdimensions", "value": "200x1147"}, {"field": "timestamp", "value": "2017-05-20T20:26:36.000Z"}, {"field": "title", "value": "I love Bjugn"}, {"field": "url", "value": "http://www.adressa.no/meninger/kronikker/article9036347.ece"}, {"field": "urlhash", "value": "e745334fdd7dbe21f8257db83d569c6213d1e9b5"}], "score": 0.5688524, "siteId": "9222270286501375973", "id": "e745334fdd7dbe21f8257db83d569c6213d1e9b5"}

