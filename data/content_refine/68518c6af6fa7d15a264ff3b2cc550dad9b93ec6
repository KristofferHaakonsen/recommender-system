{"fields": [{"field": "modifiedtime", "type": "time", "value": "2012-06-18T10:03:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "I 1770 BRUKTE DEN mektige kabinettsekret\u00e6r, kongens livlege og dronningens elsker sin betydelige innflytelse over tvillingrikene Danmark-Norge til \u00e5 gjennomf\u00f8re det som senere er blitt kalt Helligdagsmassakren. Med et pennestr\u00f8k, og her snakker vi om fj\u00e6rpenn, fjernet han b\u00e5de tredje juledag, tredje p\u00e5skedag og tredje pinsedag. I tillegg r\u00f8k et assortert utvalg andre helligdager, som Kyndelsmesse (2. februar), Maria budskapsdag (25. mars), St. Hans (bortsett fra i S\u00f8ndre Vestfold, hvor dagen har v\u00e6rt fridag helt opp til v\u00e5r tid, et sjeldent tilfelle av sivil ulydighet i v\u00e5rt mest friserte fylke), Maria bes\u00f8kelsesdag (2. juli), Mikkelsmess (29. september) og Allehelgensdag (1. november).", "Sveinung Rotevatn , Unge Venstres allestedsn\u00e6rv\u00e6rende leder, fortsetter hvor Struensee ga seg. Som en naturlig f\u00f8lge av at Stortinget sist mandag fjernet statskirken, foresl\u00e5r han at vi ogs\u00e5 fjerner alle kristne helligdager som faller p\u00e5 hverdag. I stedet skal hver borger av riket f\u00e5 en pott p\u00e5 \u00e5tte fridager som vi kan bruke som vi lyster, enten vi vil feire Id eller lese Johan Sverdrups biografi.", "Forslaget er s\u00e5 korttenkt at det ganske sikkert kunne v\u00e6rt fremmet ogs\u00e5 av andre partier. Men det er alts\u00e5 Venstre, denne gang. Sveinung Rotevatn har v\u00e6rt p\u00e5 radio og tv for \u00e5 selge inn sin storsl\u00e5tte id\u00e9 om \u00e5 fjerne jul, p\u00e5ske, pinse og Kristelig himmelfartsdag. Det blir riktignok bare sju dager (1. og 2. juledag, skj\u00e6rtorsdag, langfredag, 2. p\u00e5skedag, Kristi himmelfartsdag og 2. pinsedag), men Venstre har nok tenkt \u00e5 inndra ogs\u00e5 1. mai, n\u00e5 som de skal regjere sammen med H\u00f8yre og Frp.", "\u00abVi har i dag et mindre ensrettet samfunn. Variable fridager ville gjort oss desto friere, og til et mer \u00e5pent og fremtidsrettet samfunn\u00bb, sa Rotevatn p\u00e5 TV 2 Nyhetskanalen. Han nevnte ikke at det ogs\u00e5 vil bli et dyrere samfunn, ettersom alle de sju kristne og den ene sosialistiske h\u00f8ytidsdagen ikke alltid faller p\u00e5 hverdager. I 2011 fikk vi bare seks slike ekstra fridager, i \u00e5r f\u00e5r vi sju.", "Bortsett fra de korte periodene hvor Venstre er tatt med som d\u00f8dvekt i en eller annen regjering, kan partiet unne seg den luksus det er \u00e5 tenke prinsipielt. N\u00e5r vi ikke lenger har noen statskirke, bare en folkekirke (som kongen riktignok er pliktig medlem av), er det ingen grunn til \u00e5 markere Jesu f\u00f8dsel, d\u00f8d og himmelfart med offentlige fridager. Slikt h\u00f8rer kirkestaten til. Det frie mennesket velger sine egne fridager.", "Sveinung Rotevatn ble i mars k\u00e5ret til \u00c5rets Europeer, riktignok av landets minste minoritet: Europeisk Ungdom. Jeg tolker dette som en indikasjon p\u00e5 at han har v\u00e6rt utenlands, for eksempel i Frankrike. Der ble kirken formelt skilt fra staten i 1905, etter et heller d\u00e5rlig samliv siden revolusjonen i 1789. Likevel er b\u00e5de langfredag, 2. p\u00e5skedag, Kristi himmelfartsdag, 2. pinsedag, Maria himmelfartsdag (!), Allehelgensdag og 1. og 2. juledag offentlige helligdager. Franskmennene har til sammen 11 slike, mot v\u00e5re \u00e5tte. Hvis det sekul\u00e6re Frankrike har beholdt de kristne h\u00f8ytidene i 223 \u00e5r, kan vi vel klare oss i noen uker uten statskirken f\u00f8r vi raserer alle spor etter den?", "Venstre er jo trossamfunnet for de sm\u00e5 og mellomstore bedrifter. Har Unge Venstre forh\u00f8rt seg om hvor begeistret en fris\u00f8rsalong med sju ansatte vil bli for et system hvor 56 ekstra fridager skal innarbeides i skiftplanen? Eller hvor stimulerende det er for elever \u00e5 m\u00f8te vikarer p\u00e5 ytterligere 40 av de dr\u00f8yt 200 skoledagene?", "Jul og p\u00e5ske er familiefellesskapets rammer, selv uten kirkegang og salmesang. Pinsen er organisasjonenes, festivalarrang\u00f8renes, sykkell\u00f8penes, veteranbiltreffenes og hytteforeningenes store h\u00f8ytid. Det sivile samfunn samles i felles glede over at nytt liv av daude gror. Unge Venstre vil splitte de tre fellesskapsh\u00f8ytidene opp i \u00e5tte dager som vi kan feire hver for oss. Som frie, men ogs\u00e5 ganske ensomme individer.", "Her kommer et motforslag, som er dypt og \u00e6rlig ment: Selv amerikanerne, arbeidsmoralens voktere, har flere felles offentlige fridager enn oss. Deres st\u00f8rste fest er den som feirer at vi er til for hverandre. Norge har importert b\u00e5de morsdag, farsdag og halloween fra den amerikanske handelsstanden. Den festen vi burde ha kopiert, er fri for kj\u00f8pepress.", "Thanksgiving \u2013 H\u00f8sttakkefesten \u2013 er den helgen i \u00e5ret hvor flest amerikanere reiser. Hver fra sin by drar de for \u00e5 spise kalkun med traneb\u00e6rsaus, s\u00f8tpoteter, mais og eplepai med familien. Den som er alene, blir invitert inn i andres fellesskap. Det er normalt \u00e5 ta med seg mat, ingen kler seg opp, festen begynner etter arbeidstid torsdag og varer til s\u00f8ndag. Fredag er fridag. Det er enkelt, det er vakkert og det lar seg ikke gjennomf\u00f8re i Unge Venstres fremtidssamfunn.", "2. pinsedag er siste norske felles fridag f\u00f8r 1. juledag. Vi har lagt alle v\u00e5re sm\u00e5 pustehull fra strevet til v\u00e5ren. I sju m\u00e5neder, fra slutten av mai til slutten av desember, lever vi som Venstre vil, for oss selv. Hvis jul, p\u00e5ske og pinse forsvant, ville vi kunne feire hver v\u00e5r gud og hver v\u00e5r tanke, men f\u00f8lelsen av samfunn som de felles h\u00f8ytidene skaper, ville bli alvorlig svekket.", "Det gikk d\u00e5rlig med Johann Frierich Struensee. En aprildag i 1772 mistet han f\u00f8rst hodet, f\u00f8r han ble lagt p\u00e5 steile og hjul. Sveinung Rotevatns hode er s\u00e5pass godt at han b\u00f8r f\u00e5 beholde det lenge. Men det kan ikke v\u00e6re ham forbudt \u00e5 bruke det litt oftere.", "sven.egil.omdal@aftenbladet.no"]}, {"field": "category0", "value": "meninger"}, {"field": "contenthash", "value": "57c9a6d47e0e26dfe3a6688468008f8b91b39b12ad1d80d16cb4f50c0dd22d5d"}, {"field": "createtime", "value": "2016-03-06T13:18:50.000Z"}, {"field": "description", "value": "Unge Venstres leder har muligens ikke satt barn p\u00e5 den danske dronning, men p\u00e5 s\u00e5 mange andre vis er han en moderne utgave av Johann Friedrich Struensee."}, {"field": "dominantimage", "value": "http://www.adressa.no/incoming/article2172300.ece5/ALTERNATES/w980-default/fripenn020612"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68518c6af6fa7d15a264ff3b2cc550dad9b93ec6.jpg?58bd2674"}, {"field": "dominantthumbnaildimensions", "value": "300x169"}, {"field": "heading", "value": "En Struensee for v\u00e5r tid -adressa.no"}, {"field": "id", "value": "68518c6af6fa7d15a264ff3b2cc550dad9b93ec6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["ekstra fridager", "offentlige fridager", "dag", "fridag", "samfunn", "fri", "felles"]}, {"field": "kw-entity", "value": ["kyndelsmesse", "danmark-norge", "helligdagsmassakren", "kristi", "mikkelsmess", "nyhetskanalen", "h\u00f8yre og frp", "allehelgensdag", "jesu", "unge venstre", "s\u00f8ndre vestfold", "struensee", "ungdom", "\u00e5rets europeer", "kristelig", "stortinget", "maria", "st. hans"]}, {"field": "kw-location", "value": "frankrike"}, {"field": "kw-pageclass", "value": "article"}, {"field": "kw-person", "value": ["johann friedrich struensee", "johan sverdrups", "sveinung rotevatn", "johann frierich struensee"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2172300.ece5/ALTERNATES/w980-default/fripenn020612"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En Struensee for v\u00e5r tid"}, {"field": "og-type", "value": "article"}, {"field": "og-url", "value": "http://www.adressa.no/meninger/article1831896.ece"}, {"field": "pageclass", "value": null}, {"field": "publishtime", "value": "2012-06-01T13:13:19.000Z"}, {"field": "recs-articleid", "value": "3204634"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-06-01T13:13:19.000Z"}, {"field": "recs-rawtitle", "value": "En Struensee for v\u00e5r tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Unge Venstres leder har muligens ikke satt barn p\u00e5 den danske dronning, men p\u00e5 s\u00e5 mange andre vis er han en moderne utgave av Johann Friedrich Struensee."}, {"field": "thumbnail", "value": "http://content-thumbnail.cxpublic.com/content/thumbnail200x150/68518c6af6fa7d15a264ff3b2cc550dad9b93ec6.jpg?58bd2674"}, {"field": "thumbnailfullheightdimensions", "value": "200x1634"}, {"field": "timestamp", "value": "2017-03-06T09:05:56.000Z"}, {"field": "title", "value": "En Struensee for v\u00e5r tid"}, {"field": "url", "value": "http://www.adressa.no/meninger/article1831896.ece"}, {"field": "urlhash", "value": "68518c6af6fa7d15a264ff3b2cc550dad9b93ec6"}], "score": 1.0503066, "siteId": "9222270286501375973", "id": "68518c6af6fa7d15a264ff3b2cc550dad9b93ec6"}

