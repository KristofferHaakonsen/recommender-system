{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Velmente beslutninger er blitt tatt; skal norsk fotball henge med i utviklingen s\u00e5 m\u00e5 vi starte spissingen av talentene tidligere, gjerne i tolv\u00e5rsalderen. Spissingen betyr at noen utvalgte trenere har ansvaret for \u00e5 plukke ut hvilke unger det er verdt \u00e5 satse p\u00e5, og hva de - og norsk fotball - trenger.", "Med de siste ukers negative hendelser i det norske herrelandslaget i fotball i friskt minne m\u00e5 vel idretten erkjenne at ikke alle t\u00e5ler like godt \u00e5 bli dullet og hyllet med, og favorisert i for ung alder. Derfor er det med stor skepsis jeg som forelder hilser nyskapningen \u00absonesamlinger\u00bb for 12-13 \u00e5ringer velkommen.", "Eksemplene fra lagidretten er mange p\u00e5 at de som har en sen utviklingskurve, utvikler seg best, og ofte til noe som varer over tid. Disse spillerne har sakte men sikkert blitt formet i trygge omgivelser sammen med kameratene. Og de trygge omgivelsene er p\u00e5 l\u00f8kka, i idrettslaget og p\u00e5 skolen. Ingen forskjellsbehandling blant ungene - kun glede, motivasjon og inspirasjon fra gode pedagoger, venner og foreldre.", "Mange eksempler viser at tidlig favorisering gj\u00f8r talenter tilfredse, - mer mette enn sultne p\u00e5 videre utvikling.", "Ungene kan f\u00e5 feil fokus ved for tidlig favorisering, det de trenger er riktig niv\u00e5 p\u00e5 stimuleringen i klubben sin.", "Lurer p\u00e5 om Rune Skj\u00e6rvold, landslagsspiller og profesjonell h\u00e5ndballspiller i Danmark, Erik Hoftun, Roar Strand, \u00d8rjan Berg og Harald M. Brattbakk i RBK hadde v\u00e6rt de spillerne de er i dag, om de ikke hadde f\u00e5tt utviklet seg \u00ab i fred og ro\u00bb i sine respektive moderklubber? Jeg tipper de startet med uttak til kretslag f\u00f8rst som 15-16 \u00e5ringer. Og de har fortsatt stor glede av idretten sin i en alder godt over 30 \u00e5r. Det ser i hvert fall slik ut. Eksemplene er mange p\u00e5 at spillere som begynner \u00e5 vise spesielle fotballferdigheter f\u00f8rst i 15-16 \u00e5rsalderen, blir gode. Det beste er nok spilleren som ble k\u00e5ret til tidenes beste norske mannlige fotballspiller; Rune Bratseth.", "Det skal v\u00e6re en viss skepsis til alt nytt, det skulle bare mangle. Hos foreldre er det p\u00e5krevd, spesielt om forandringene kommer i fritidsaktiviteten til egne barn. Et fristed for lek og l\u00e6ring hvor barn b\u00f8r kjenne trygghet.", "Som om ikke karakterjag og synliggj\u00f8ring av niv\u00e5forskjeller p\u00e5 ungdomsskolen er nok for mange, s\u00e5 skal ogs\u00e5 et av deres f\u00e5 \u00abfristeder\u00bb - fotballbanen - bli en arena hvor de blir \u00abveid og m\u00e5lt\u00bb fra de er tolv \u00e5r gamle. Noen \u00e5r for tidlig sp\u00f8r du meg. Spesielt vanskelig kan det nok v\u00e6re \u00e5 tolke uttakskriteriene riktig i enkelte klubber. Her skal mer eller mindre kompetente foreldre/trenere begi seg inn p\u00e5 en vurdering av ferdighetsniv\u00e5/modenhetsniv\u00e5 hos en 12-13 \u00e5ring. Han skal p\u00e5ta seg et ansvar om \u00e5 innstille unger i en f\u00f8lsom alder til noe som garantert vil bli samtaleemne i klubber, lag og skoler. Du er talentfull og vil bli satset p\u00e5 mens du dessverre faller igjennom, forel\u00f8pig. Dessuten; i valget mellom to talenter der den ene er h\u00f8flig, veloppdragen og ok til det meste, mens den andre er en dribler av rang med en god venstrefot. Hvem velger du? Du skal gj\u00f8re et valg til det beste for norsk fotball.", "Hvem ettersp\u00f8r dette? Det er definitivt ikke ungene selv. En tolv\u00e5ring spiller fotball enten for at kameraten gj\u00f8r det, for at fotball er artig, eller som en kombinasjon av disse to. Noen f\u00e5 gj\u00f8r det fordi foreldrene \u00f8nsker det, men faller fort i fra.", "P\u00e5 feil premisser/grunnlag blir enkelte trenere. For dem s\u00e5 handler fotballen kun om \u00e9n ting, \u00e5 vinne fotballkamper. Kortsiktighet h\u00f8rer ikke hjemme i l\u00e6ring av barn. Her er det terping av detaljer over lang tid med mange repetisjoner som gjelder. M\u00e5lekriterier m\u00e5 lages p\u00e5 trening og ikke i kamp. Fremgangen skal m\u00e5les p\u00e5 teknikk og forst\u00e5else av spillet, ikke p\u00e5 resultatet av enkeltst\u00e5ende fotballkamper. Resultatet b\u00f8r v\u00e6re underordnet. Om laget deres i h\u00f8st slo det laget dere tapte for i v\u00e5r, s\u00e5 trenger ikke det \u00e5 bety utvikling og at dere arbeider m\u00e5lrettet og riktig. Kan hende noen tror det?", "Men det aller viktigste er likevel trivsel og l\u00e6ring. Det at ungene trives i l\u00e6ringsmilj\u00f8et og f\u00e5r riktig stimulering gjennom l\u00e6rerike arbeidsoppgaver er alfa og omega.", "Argumenter fra de ansvarlige bak sonesamlingene om at ungene skal rullere p\u00e5 samlingene, er for lettvinte. Ungene er \u00abbare\u00bb 12-13 \u00e5r, men de skj\u00f8nner topping av lag og forskjellsbehandling. Denne alderen er spesiell. Ungene er sv\u00e6rt f\u00f8lsomme og kan ha en vanskelig periode i oppveksten. Her kan fotballen betyr sv\u00e6rt mye for selvf\u00f8lelsen.", "De fleste av dem er reflekterte unge mennesker med b\u00e5de personlighet og meninger.", "De aller fleste av dem er dessuten mer modne i \u00abtanken\u00bb enn mange foreldre og trenere evner \u00e5 innr\u00f8mme.", "Det skal en retorikkens mester til for \u00e5 overbevise meg om at dette tiltaket har flere positive sider ved seg, enn negative. Jeg tror nok det skal vise seg umulig. Jeg ser ingen fordeler ved dette, snarere ulempene.", "Hva trenger norsk fotball p\u00e5 dette niv\u00e5et? Teknikk, teknikk og atter teknikk, under ledelse av skolerte trenere. Dessuten, en god treningskultur er viktig. Og for \u00e5 \u00ablokke\u00bb unger til trening m\u00e5 det v\u00e6re artig.", "Hvilke alternativer har vi? For spillere som trenger ytterligere stimulans s\u00e5 er hospiteringsordninger i klubbene en mulighet, en annen er fotballskoler som tilbyr kompetente instrukt\u00f8rer. Fotballskole er et valg ungen gj\u00f8r sammen med foreldrene og vennene sine.", "Hospitering betyr at spillere kan utpr\u00f8ve ferdigheten sin sammen med eldre spillere i egen klubb. Da ivaretaes tryggheten i egen klubb, og de deltar gjerne sammen med sin egen trener og eller flere lagkamerater. Og dette systemet rullerer p\u00e5 spillere. Dessuten s\u00e5 signaliserer klubbene at de har de ferdighetene som ettersp\u00f8rres internt.", "P\u00e5 en av mine fotballreiser var jeg s\u00e5 heldig \u00e5 f\u00e5 m\u00f8te en av Europas store trenerpersonligheter, Frankrikes Aime Jaqouet. Han var trener da Frankrike tok VM- og EM-gull p\u00e5 90-tallet. Dessuten mannen som f\u00e5r \u00e6ren for fremgangen til bl.a generasjonen til Patrick Viera og Thierry Henry.", "P\u00e5 sp\u00f8rsm\u00e5l fra meg p\u00e5 hva han prioriter i sitt arbeid som leder for utvikling av barn/ungdom i det franske fotballforbundet, svarte han; teknikk, kun teknikk for barn mellom 13 og 15 \u00e5r. Resultater i kamper var underordnet, men kvaliteten p\u00e5 trenerne var overordnet alt."]}, {"field": "category0", "value": "sport"}, {"field": "contenthash", "value": "62ca1f28545a4a450a9e89475bff3181a0c8d84711931136d183852b82f2807f"}, {"field": "createtime", "value": "2015-09-06T20:07:03.000Z"}, {"field": "description", "value": "Den nye ordningen med sonesamlinger for fotballtalenter helt nede i 12-\u00e5rs alderen bekymrer eks-fotballtrener, n\u00e5 TV3s kommentator, Roar Stokke."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc224e23d3c20f430a86cd942969a3080e434154.jpg?589597c7"}, {"field": "dominantthumbnaildimensions", "value": "256x256"}, {"field": "heading", "value": "Sonesamlinger et uttak til besv\u00e6r -adressa.no"}, {"field": "id", "value": "fc224e23d3c20f430a86cd942969a3080e434154"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-concept", "value": ["klubb", "norsk fotball", "spiller", "fotball", "ung"]}, {"field": "kw-entity", "value": ["patrick viera og thierry henry", "europas", "\u00f8rjan berg og harald m. brattbakk", "frankrikes aime jaqouet"]}, {"field": "kw-location", "value": "danmark"}, {"field": "kw-pageclass", "value": "article"}, {"field": "kw-person", "value": ["patrick viera", "rune bratseth", "rune skj\u00e6rvold", "\u00f8rjan berg", "erik hoftun", "roar stokke", "thierry henry", "roar strand"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sonesamlinger et uttak til besv\u00e6r"}, {"field": "og-type", "value": "article"}, {"field": "og-url", "value": "http://www.adressa.no/sport/article44270.ece"}, {"field": "pageclass", "value": null}, {"field": "publishtime", "value": "2003-10-16T13:35:38.000Z"}, {"field": "recs-articleid", "value": "2539588"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2003-10-16T13:35:38.000Z"}, {"field": "recs-rawtitle", "value": "Sonesamlinger et uttak til besv\u00e6r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Den nye ordningen med sonesamlinger for fotballtalenter helt nede i 12-\u00e5rs alderen bekymrer eks-fotballtrener, n\u00e5 TV3s kommentator, Roar Stokke."}, {"field": "thumbnail", "value": "http://content-thumbnail.cxpublic.com/content/thumbnail200x150/fc224e23d3c20f430a86cd942969a3080e434154.jpg?589597c7"}, {"field": "thumbnailfullheightdimensions", "value": "200x1385"}, {"field": "timestamp", "value": "2017-02-04T08:58:47.000Z"}, {"field": "title", "value": "Sonesamlinger et uttak til besv\u00e6r"}, {"field": "url", "value": "http://www.adressa.no/sport/article44270.ece"}, {"field": "urlhash", "value": "fc224e23d3c20f430a86cd942969a3080e434154"}], "score": 0.8523386, "siteId": "9222270286501375973", "id": "fc224e23d3c20f430a86cd942969a3080e434154"}

