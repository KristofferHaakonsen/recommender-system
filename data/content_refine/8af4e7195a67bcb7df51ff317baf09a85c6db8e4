{"fields": [{"field": "modifiedtime", "type": "time", "value": "2012-06-01T08:46:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Ferien til Kanari\u00f8yene skulle bli skjebnesvanger. Turen forandret livet til P\u00e5l Gunnar L\u00f8nvik (34) og familien.", "\u2013 Vi dro med gode venner, slik vi hadde gjort flere \u00e5r f\u00f8r. Vi var slitne etter en strevsom byggeperiode \u2013 og trengte hvile. Kona mi, Hilde, var dessuten gravid i sjuende m\u00e5ned, med v\u00e5rt tredje barn, sier L\u00f8nvik.", "Tre dager f\u00f8r hjemreise spiste L\u00f8nvik en kyllingsandwich, laget av kj\u00f8tt som trolig bare var halvveis stekt.", "\u2013 Mageproblemene startet nesten momentant. Jeg kjente at noe var galt. De neste dagene satt jeg konstant p\u00e5 toalettet med forferdelig diar\u00e9, sier han.", "L\u00f8nvik kom seg imidlertid p\u00e5 flyet hjem \u2013 og stilte p\u00e5 jobb. Litt ut i den f\u00f8rste arbeidsdagen begynte kn\u00e6rne \u00e5 svikte.", "\u2013 Hender og f\u00f8tter f\u00f8ltes helt numne. Neste morgen kom sjokket: Jeg klarte ikke \u00e5 bevege noe som helst, sier han fra terrassen utenfor huset p\u00e5 Reppe i Trondheim.", "Hilde trodde ektefellen t\u00f8yset da hun v\u00e5knet med sjokkmeldingen om at mannen hennes ikke kunne r\u00f8re seg. Men hun skj\u00f8nte fort alvoret og alarmerte P\u00e5ls bror og svigerinne. De kom og lempet pasienten inn i en bil og kj\u00f8rte til St. Olavs Hospital der han kjapt havnet p\u00e5 intensivavdelingen.", "Etter et d\u00f8gn fikk sm\u00e5barnsfaren diagnosen: Guillain-Barr\u00e9 syndrom, en nervesykdom for\u00e5rsaket av sviktende immunforsvar som f\u00f8lge av campylobakter-bakterien jjuni. 50-100 nordmenn rammes av syndromet hvert \u00e5r, men ytterst f\u00e5 blir s\u00e5 syke som trondhjemmeren.", "Bakterien finnes i tarmsystemet til de fleste typer fj\u00e6rkre.", "\u2013 Et d\u00f8gn etterp\u00e5 kom smertene. \u00c5 bli brent levende kan ikke v\u00e6re verre. Smertene var uutholdelige \u2013 og helsepersonellet p\u00f8ste p\u00e5 med morfin. Risikoen var stor for at ogs\u00e5 \u00e5ndedrettsfunksjonene skulle kollapse, forteller L\u00f8nvik som husker sv\u00e6rt mye fra akutte fasen. Han var ved full bevissthet det meste av tida.", "Etter fem-seks uker var den kritiske og mest ustabile perioden over. Lammelsene varte imidlertid ved. Han fikk v\u00e6re tilstedet da kona Hilde skulle f\u00f8de, men kunne ikke bidra med stort.", "\u2013 Jeg var vel mer til bry \u2013 og m\u00e5tte ogs\u00e5 mates under oppholdet p\u00e5 f\u00f8destua, oppsummerer L\u00f8nvik. \u00c5 se minstemann, Andreas, komme til verden, var uansett et stort \u00f8yeblikk.", "I et og et halvt \u00e5r var P\u00e5l innlagt ved St. Olavs, bare avbrutt av kortere treningsopphold ved Munkvoll rehabiliteringssenter. Innimellom var han ogs\u00e5 p\u00e5 bes\u00f8k hjemme \u2013 og opplevde \u00e5 bli matet av sin egen ni\u00e5rige datter.", "\u2013 Det var spesielt, minnes trebarnsfaren.", "Han trente mye i denne tida, muligens for mye, for noe s\u00e6rlig framgang ble det ikke f\u00f8r han kom til Sunn\u00e5s sykehus. Der fikk han nye medisiner som helt fjernet de brennende smertene. Treningsdosene ble ogs\u00e5 redusert til et niv\u00e5 som kroppen t\u00e5lte. Sakte, men sikkert begynte f\u00f8rligheten \u00e5 komme tilbake i armer og bein.", "Det blitt flere opphold b\u00e5de ved Sunn\u00e5s og Cato-senteret i Son.", "\u2013 Kjempedyktige fagfolk begge steder, sier han takknemlig.", "Tanken p\u00e5 bli helt bra er ikke lenger umulig. Nervecellene reparerer seg selv, sakte med sikkert, godt st\u00f8ttet av fornuftige doser trening. N\u00e5 er 34-\u00e5ringen i stand til \u00e5 reise seg og g\u00e5, men ikke uten leggskinner \u2013 og st\u00f8tte fra en flyttbar \u00abprekestol\u00bb. Ellers pr\u00f8ver familien \u00e5 leve s\u00e5 normalt som mulig. Denne helga er de i Kristiansand p\u00e5 Sabeltann-forestilling. For litt siden bes\u00f8kte de ogs\u00e5 i Litauen \u2013 for \u00e5 delta i bryllupet til P\u00e5ls treningsassisten Grazina Kunigele. Han kj\u00f8rte selv, frem og tilbake.", "Kontakten med forbindelsene i arbeidslivet opprettholdte L\u00f8nvik gjennom hele sykdomsperioden. Selv da han hadde det som aller verst gjennomf\u00f8rte han m\u00f8ter om ulike byggeprosjekter fra sykesenga. I disse dager st\u00e5r enda flere omfangsrike prosjekter for tur for styrelederen i Sans Eiendom AS, Fortunlia utbyggingsselskap \u2013 og Melhus utbyggingsselskap. Han er ogs\u00e5 styreleder i tre-fire lignende selskaper.", "\u2013 M\u00e5let er ikke \u00e5 komme tilbake i full jobb. N\u00e5 er jeg mer opptatt av livskvalitet, av samv\u00e6r med familien \u2013 at vi skal ha det best mulig. Barna savner nok en far som sparker fotball, men det er ogs\u00e5 mye vi kan gj\u00f8re sammen, sier L\u00f8nvik.", "Trebarnsfaren snakker ofte om sykdommen sin, nesten daglig er det noen som sp\u00f8r \u2013 og han begynner \u00e5 bli skikkelig lei av \u00e5 fortelle om og om igjen om dramaet han har v\u00e6rt igjennom de siste tre og et halvt \u00e5rene. Selv vil han helst legge minnene om alt det vonde bak seg \u2013 og se framover.", "\u2013 Jeg skj\u00f8nner godt at folk sp\u00f8r \u2013 og bebreider ingen for det. Jeg hadde sikkert gjort det samme selv, smiler 34-\u00e5ringen bistert. Samtidig vet han at han har mange \u00e5 takke \u2013 for hjelp, omsorg og interesse, b\u00e5de n\u00e6r familie, helsepersonell, venner og bekjente.", "\u2013 Noen tror visst at smerte gj\u00f8r oss til bedre mennesker, at vi blir s\u00e5 mye klokere og mer ydmyk etter \u00e5 ha gjennomlevd store doser sykdom og motgang. Men de som sier det, har neppe opplevd nok smerte. Smerte foredler ingen. Mange sitter i stedet igjen med mye bitterhet etter lange og vonde sykdomsperioder.", "Dette har L\u00f8nvik sett, men selv er han ikke bitter. Han tror fokuset p\u00e5 det \u00e5 mestre \u00e5 mislykkes har hjulpet. 34-\u00e5ringen mener han er den samme n\u00e5 som f\u00f8r sykdomsutbruddet.", "\u2013 Hver dag jobber jeg med det.", "Verdiene og holdningene er intakt. Det samme er barnetroen. Trolig var Jesus med p\u00e5 \u00e5 berge ham da smerte var p\u00e5 det mest uutholdelige.", "\u2013 Tanken p\u00e5 Jesus ga meg en indre fred. Vissheten om at jeg ikke var alene, ga styrke. I tillegg hadde jeg familien som ogs\u00e5 holdt motet mitt oppe. Der og da var begge deler veldig viktig for meg, innr\u00f8mmer L\u00f8nvik.", "Han oppfatter ikke seg selv som spesielt religi\u00f8s. Han tror heller ikke, som enkelte kristne, at Guds bruker sykdom som straff for synder.", "\u2013 Nei, en slik tro har jeg ingenting til overs for. Jeg har v\u00e6rt uheldig.", "L\u00f8nvik konstaterer at livet kan v\u00e6re urettferdig. Men det har ogs\u00e5 veldig mye godt \u00e5 by p\u00e5.", "\u2013 N\u00e5 konsentrerer jeg meg om gledene og mulighetene. \u00c5 f\u00e5 mest mulig ut av livet er hovedsaken \u2013 uansett hvor frisk jeg blir.", "P\u00e5l G. L\u00f8nvik har ikke mange r\u00e5d \u00e5 gi til andre som kan havne i lignende livskriser. Han tror at hver enkelt m\u00e5 finne frem til metoder og l\u00f8sninger som passer for dem.", "- \u00c5 g\u00e5 rundt med en konstant frykt for alt som kan g\u00e5 galt, gir i alle fall ingen mening. Mitt eneste r\u00e5d kan lett oppsummeres slik: \u00abSpis, drikk og v\u00e6r glad. Ingen vet hva som skjer i morgen.\u00bb", "Selv har L\u00f8vik reist tilbake til Syden. Han har ogs\u00e5 spist kyllingsandwich p\u00e5 nytt.", "- Men n\u00e5 sjekker jeg at kj\u00f8ttet er nok stekt, sier han."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "da61959d875cfa779649b9e6cb0784a3c0c83ba6448dbbd58107cf7063f3a6cb"}, {"field": "createtime", "value": "2014-10-20T12:57:40.167Z"}, {"field": "description", "value": "Trebarnsfaren P\u00e5l Gunnar L\u00f8nvik ble lam fra h\u00e5rr\u00f8ttene og ned etter \u00e5 ha spist en halvstekt kyllingssandwich."}, {"field": "dominantimage", "value": "http://www.adressa.no/incoming/article1323003.ece5/ALTERNATES/w980-default/lonvik16"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8af4e7195a67bcb7df51ff317baf09a85c6db8e4.jpg?598a21f1"}, {"field": "dominantthumbnaildimensions", "value": "300x169"}, {"field": "heading", "value": ["P\u00e5l ble lam av kylling -adressa.no", "Kjente noe var galt", "Havnet p\u00e5 intensivavdelingen", "Uutholdelige smerter", "M\u00e5tte mates av datteren", "Vil g\u00e5 igjen", "Jobbet i den verste perioden", "Lei av det vonde", "Troen hjalp til", "Gleder og muligheter"]}, {"field": "id", "value": "8af4e7195a67bcb7df51ff317baf09a85c6db8e4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "health-and-fitness"}, {"field": "kw-company", "value": "sans eiendom as"}, {"field": "kw-concept", "value": ["tro", "familie", "spis", "smerte", "jobb", "sykdom", "dag", "livet", "sakte"]}, {"field": "kw-entity", "value": ["st. olavs", "grazina kunigele", "fortunlia", "olavs hospital", "reppe", "hilde", "l\u00f8vik", "sunn\u00e5s og cato", "syden", "guds", "st. olavs hospital", "sunn\u00e5s", "jesus", "l\u00f8nvik", "p\u00e5l", "munkvoll", "sabeltann"]}, {"field": "kw-location", "value": ["melhus", "kristiansand", "son", "andreas", "litauen", "trondheim", "kanari\u00f8yene"]}, {"field": "kw-pageclass", "value": "article"}, {"field": "kw-person", "value": ["p\u00e5l gunnar l\u00f8nvik", "p\u00e5l g. l\u00f8nvik"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1323003.ece5/ALTERNATES/w980-default/lonvik16"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5l ble lam av kylling"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1370114.ece"}, {"field": "pageclass", "value": ["article"]}, {"field": "publishtime", "value": "2009-08-19T12:28:23.000Z"}, {"field": "recs-articleid", "value": "1334217"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2009-08-19T12:28:23.000Z"}, {"field": "recs-rawtitle", "value": "P\u00e5l ble lam av kylling -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Trebarnsfaren P\u00e5l Gunnar L\u00f8nvik ble lam fra h\u00e5rr\u00f8ttene og ned etter \u00e5 ha spist en halvstekt kyllingssandwich."}, {"field": "thumbnail", "value": "http://content-thumbnail.cxpublic.com/content/thumbnail200x150/8af4e7195a67bcb7df51ff317baf09a85c6db8e4.jpg?598a21f1"}, {"field": "thumbnailfullheightdimensions", "value": "200x2157"}, {"field": "timestamp", "value": "2017-08-08T20:41:21.000Z"}, {"field": "title", "value": "P\u00e5l ble lam av kylling"}, {"field": "url", "value": "http://www.adressa.no/nyheter/trondheim/article1370114.ece"}, {"field": "urlhash", "value": "8af4e7195a67bcb7df51ff317baf09a85c6db8e4"}], "score": 0.5743262, "siteId": "9222270286501375973", "id": "8af4e7195a67bcb7df51ff317baf09a85c6db8e4"}

