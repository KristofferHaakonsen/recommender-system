{"fields": [{"field": "modifiedtime", "type": "time", "value": "2014-10-23T19:08:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Det er en sterk sammenheng mellom motorisk kompetanse, fysisk form og selvoppfatning, viser en ny doktorgradsavhandling ved NTNU.", "- Hos gutter hang selvoppfatningen sammen med fysisk form, mens for jentene hang det sterkest sammen med motorisk kompetanse. Dette viser hvor viktig det er at vi tilrettelegger for tilpasset fysisk aktivitet i et mestringsorientert milj\u00f8, sier forsker Vigdis Vedul-Kjels\u00e5s.", "- M\u00e5les og veies", "Hun har unders\u00f8kt 67 norske sjetteklassingers fysiske form og motorikk. Fysisk form er m\u00e5lt som utholdenhet, muskul\u00e6r styrke og muskul\u00e6r utholdenhet, mens motorisk kompetanse har med evnen til \u00e5 utf\u00f8re motoriske handlinger, inkludert b\u00e5de fin- og grovmotoriske ferdigheter, presisjon og balanse.", "Vedul-Kjels\u00e5s mener det er en stor utfordring at barns selvoppfatning er s\u00e5 sterkt knyttet opp mot hvor god man er fysisk.", "- Barn og unge m\u00e5les og veies i prestasjoner. Det er greit n\u00e5r du lykkes, men ikke om du ikke lykkes. Vi m\u00e5 ikke bare se barn for hvor flinke de er og hvor mye de greier, sier hun.", "Guttene var bedre enn jentene p\u00e5 sju av ni oppgaver som testet deres fysiske form, og de var mer aktive og sk\u00e5ret h\u00f8yere p\u00e5 flere elementer av fysisk selvoppfatning. Med hensyn til motorisk kompetanse, ble det funnet forskjeller i fav\u00f8r guttene i oppgavene som testet ballferdighet og en av balanse\u00f8velsene. Det ble derimot ikke funnet forskjeller mellom kj\u00f8nnene i de finmotoriske testene. Videre viste funnene at barn med lavere motorisk kompetanse hadde d\u00e5rligere resultater i alle oppgavene av fysisk form-testen \u2013 de hadde lavere oppfatning av atletisk kompetanse og sosial aksept, og de var mindre aktive i intensiv fysisk aktivitet.", "Vil ha andre \u00f8velser", "- Hva mener du b\u00f8r gj\u00f8res?", "- Kropps\u00f8vingsl\u00e6rere og trenere b\u00f8r skape et milj\u00f8 som vektlegger innsats, kreativitet, \u00f8ving og mestring. De b\u00f8r legge opp til aktiviteter der barna kan l\u00f8fte hverandre opp og der alle blir sett. Da vil de \u00f8nske \u00e5 komme tilbake neste gang og pr\u00f8ve mer, mener Vedul-Kjels\u00e5s, som til vanlig jobber som f\u00f8rsteamanuensis ved kropps\u00f8vingsseksjonen ved H\u00f8gskolen i S\u00f8r-Tr\u00f8ndelag.", "- Hva b\u00f8r de ikke gj\u00f8re?", "- De b\u00f8r gj\u00f8re det mindre synlig at noen kommer sist i m\u00e5l, bommer p\u00e5 avslutninger eller scorer flest m\u00e5l, sier Vedul-Kjels\u00e5s.", "- Men noen barn vil jo alltid v\u00e6re bedre enn andre, og det blir vel tydelig uansett hvordan man legger opp treningen eller kropps\u00f8vingstimen?", "- Det skal ogs\u00e5 v\u00e6re lov til \u00e5 v\u00e6re god, og i skolesammenheng er det et krav at alle skal f\u00e5 tilpasset oppl\u00e6ring uansett niv\u00e5 slik at det kan skje en ferdighetsutvikling. Dette gjelder ogs\u00e5 i kropps\u00f8ving. Selv om man skal legge til rette for at hver enkelt f\u00e5r utfordringer tilpasset sitt niv\u00e5, kan man organisere aktiviteter p\u00e5 en slik m\u00e5te at det er samarbeid og egeninnsats som st\u00e5r i fokus, sier Vedul-Kjels\u00e5s.", "Sammenligner prestasjoner", "Hun skisserer et eksempel for hvordan man i stafetter kan f\u00e5 barna til \u00e5 holde p\u00e5 med aktiviteten en viss tid (f.eks 2 minutter), og be hvert lag telle antall runder de klarte \u00e5 gjennomf\u00f8re og hvor mange treff de hadde til sammen, heller enn at alle lag skal gjennomf\u00f8re like mange runder der det blir veldig tydelig hvem som kommer sist.", "- Barn er allerede i 7-8 \u00e5rs alderen i stand til \u00e5 sammenligne sine egne prestasjoner med andres og vet tidlig hva som er bra, og da trenger ikke vi som ledere \u00e5 forsterke disse forskjellene gjennom aktivitetene vi velger og m\u00e5ten vi organiserer disse p\u00e5, mener hun.", "- Oppfatter du generelt sett at kropps\u00f8vingsl\u00e6rere og trenere har stort fokus p\u00e5 \u00e5 m\u00e5le og veie barn og unge i prestasjoner?", "- Jeg tror egentlig b\u00e5de kropps\u00f8vingsl\u00e6rere og trenere f\u00f8rst og fremst \u00f8nsker \u00e5 gi barn og unge positive mestringsopplevelser med variert aktivitet. Likevel, kan nok blant annet rammefaktorene og en holdning i samfunnet for \u00f8vrig bidra til at det kan bli for mye prestasjonsfokus. I skolesammenheng kan store grupper per l\u00e6rer f\u00f8re til at noen tyr til for eksempel testing for \u00e5 vurdere elevenes ferdigheter. Det er verken lov eller riktig om slik testing blir brukt for \u00e5 sammenligne elevene eller til \u00e5 sette en karakterstandard. Fornuftig bruk av testing derimot, kan nok bidra positivt i en l\u00e6ringsprosess hos enkelte barn og unge, sier hun.", "- Hvordan skal man sette karakterer, da?", "- Tydeliggj\u00f8r for elevene at innsats og prosessen er viktig i vurderingen. Med prosessen mener jeg her blant annet at undervisningen formidles slik at eleven forst\u00e5r hva man m\u00e5 \u00f8ve p\u00e5 for \u00e5 utvikle ulike ferdigheter. Et av hovedpoengene i en l\u00e6rers vurderingsarbeid b\u00f8r v\u00e6re \u00e5 tilby tilpassede og varierte aktiviteter, og \u00f8velser som bidrar til at elevene f\u00e5r lyst til \u00f8ve mer. Kort sagt gi de en \u00abverkt\u00f8ykasse\u00bb for l\u00e6ring- og ferdighetsutvikling. Elevens evne og vilje til \u00e5 bruke en slik \u00abverkt\u00f8ykasse\u00bb er viktig for b\u00e5de vurderingsarbeidet generelt og karaktersettingen spesielt. Sentrale sp\u00f8rsm\u00e5l kan v\u00e6re: viser eleven god forst\u00e5else av ferdigheten, i hvilken grad mestrer eleven ferdigheten og viser eleven vilje til \u00e5 fortsette \u00e5 \u00f8ve, sier Vedul-Kjels\u00e5s.", "Vil \u00f8ke kompetansen", "Hun mener det er viktig \u00e5 \u00f8ke kompetansen til trenere og kropps\u00f8vingsl\u00e6rere i dag.", "- Det er mange foreldre og l\u00e6rere uten idretts- eller kropps\u00f8vingsutdanning som er kjempeflinke og det er ikke enkelt \u00e5 fremme mestring. Men med kompetanse ville de v\u00e6rt bedre i stand til \u00e5 drive undervisning og \u00e5 tilrettelegge bedre og mer variert - slik at de treffer flere. M\u00e5let er jo at barn og unge skal oppleve at det er artig \u00e5 bruke kroppen. Jeg tror det er mulig \u00e5 f\u00e5 til for alle barn og unge, sier Vedul-Kjels\u00e5s.", "Hun synes at det viktig \u00e5 p\u00e5peke at til tross for lavere selvoppfatning p\u00e5 flere omr\u00e5der blant jenter og blant barna med lavere motorisk kompetanse, indikerte ikke sk\u00e5rene lav selvoppfatning", "- Det er fint \u00e5 ta med seg. Det viser at det g\u00e5r an \u00e5 bygge videre p\u00e5 dette og l\u00f8fte dem med mer tilpasset oppl\u00e6ring, sier Vedul-Kjels\u00e5s.", "- Har de med d\u00e5rligere selvoppfatning knyttet til motorikk og fysisk form, d\u00e5rligere selvoppfatning ellers ogs\u00e5?", "- Ja, de med d\u00e5rligere fysisk kompetanse, hadde ogs\u00e5 d\u00e5rligere sosial kompetanse. Det \u00e5 v\u00e6re svak motorisk kan p\u00e5virke hvordan de fungerer i en leksituasjon, sier forskeren.", "Innsats viktigere enn f\u00f8r", "Norske skoler har veldig forskjellig praksis for karaktersetting i kropps\u00f8vingsfaget, viser en unders\u00f8kelse gjort av Norges idrettsh\u00f8gskole. Noen skoler kj\u00f8rer mange fysiske tester i l\u00f8pet av et \u00e5r, andre har ingen slike.", "\u2013 Vurdering ser ut til \u00e5 sprike enormt i kropps\u00f8vingsfaget i Norge, ut fra data jeg har og andre studier som har sett p\u00e5 dette, sier stipendiat ved Norges idrettsh\u00f8gskole, Petter Erik Leirhaug.", "Siden 2006 har l\u00e6replanen i kropps\u00f8ving ikke tatt med innsats som et av vurderingskriteriene for standpunktkarakter elevene f\u00e5r i faget. I 2012 endret Utdanningsdirektoratet l\u00e6replanen slik at innsats igjen ble et av kriteriene.", "- Jeg har inntrykk av at l\u00e6rerne er godt kjent, og forn\u00f8yd med, at innsats n\u00e5 kommer inn igjen. Hvordan det i praksis sl\u00e5r ut, er det for tidlig \u00e5 si noe om, sier Leirhaug."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "db90482e864516d279323b0fc61ab6ea570d6403666a1a8a554a9ca6ce68443f"}, {"field": "createtime", "value": "2014-10-23T17:41:56.629Z"}, {"field": "description", "value": "- Gj\u00f8r det mindre synlig at noen kommer sist i m\u00e5l eller bommer p\u00e5 avslutninger, oppfordrer forskeren bak ny doktorgradsavhandling."}, {"field": "dominantimage", "value": "http://www.adressa.no/incoming/article10265971.ece/kyww42/ALTERNATES/w980-default/Motorikk%20inni.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/361646604f4db1d5f41692d2028fa2bc46a3dac0.jpg?5957b829"}, {"field": "dominantthumbnaildimensions", "value": "300x169"}, {"field": "heading", "value": "Barn med d\u00e5rligere motorikk og fysisk form har lavere selvoppfatning -adressa.no"}, {"field": "id", "value": "361646604f4db1d5f41692d2028fa2bc46a3dac0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "education"}, {"field": "kw-concept", "value": ["form", "barn", "m\u00e5l", "fysisk form", "kompetanse", "selvoppfatning", "eleven", "motorisk", "lavere motorisk kompetanse", "fysisk", "motorisk kompetanse"]}, {"field": "kw-entity", "value": ["vigdis vedul-kjels\u00e5s", "h\u00f8gskolen", "utdanningsdirektoratet"]}, {"field": "kw-location", "value": ["norge", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": "petter erik leirhaug"}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10265971.ece/kyww42/ALTERNATES/w980-default/Motorikk%20inni.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barn med d\u00e5rligere motorikk og fysisk form har lavere selvoppfatning"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10265988.ece"}, {"field": "pageclass", "value": ["article"]}, {"field": "publishtime", "value": "2014-10-23T18:36:19.000Z"}, {"field": "recs-articleid", "value": "10265988"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-10-23T18:36:19.000Z"}, {"field": "recs-rawtitle", "value": "Barn med d\u00e5rligere motorikk og fysisk form har lavere selvoppfatning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "- Gj\u00f8r det mindre synlig at noen kommer sist i m\u00e5l eller bommer p\u00e5 avslutninger, oppfordrer forskeren bak ny doktorgradsavhandling."}, {"field": "thumbnail", "value": "http://content-thumbnail.cxpublic.com/content/thumbnail200x150/361646604f4db1d5f41692d2028fa2bc46a3dac0.jpg?5957b829"}, {"field": "thumbnailfullheightdimensions", "value": "200x2105"}, {"field": "timestamp", "value": "2017-07-01T14:56:41.000Z"}, {"field": "title", "value": "Barn med d\u00e5rligere motorikk og fysisk form har lavere selvoppfatning"}, {"field": "url", "value": "http://www.adressa.no/sport/sprek/article10265988.ece"}, {"field": "urlhash", "value": "361646604f4db1d5f41692d2028fa2bc46a3dac0"}], "score": 1.2767829, "siteId": "9222270286501375973", "id": "361646604f4db1d5f41692d2028fa2bc46a3dac0"}

