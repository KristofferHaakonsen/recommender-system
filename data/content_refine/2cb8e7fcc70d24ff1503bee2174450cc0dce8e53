{"fields": [{"field": "modifiedtime", "type": "time", "value": "2012-04-18T13:14:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "idun haugan92262889redaksjon@adresseavisen.no"}, {"field": "body", "value": ["Saken oppdateres.", "CHRIS PENNOCK var vant med steinhus fra hjemlandet England og ville gjerne at hans norske hjem skulle ha et visst engelsk preg over seg.", "- Foreldrene mine bor i en s\u00e5nn hyggelig landsby med pub, kirke og steinhus som ligger langs en elv. Det synes jeg er s\u00e5 koselig. Jeg savner litt av den steinsjarmen, s\u00e5 jeg har tatt med meg litt av England hit til Klefstadhaugen, smiler Chris Pennock.", "90 tonn granitt", "Da ekteparet tok fatt p\u00e5 husprosjektet i 1997 satset mannen i huset p\u00e5 \u00e5 st\u00e5 for byggingen selv. Delvis fordi det ville bli kostbart \u00e5 leie h\u00e5ndverkere og delvis fordi han hadde lyst til \u00e5 utf\u00f8re dette \u00absvennestykket\u00bb. Han har utdanning og erfaring som murer fra hjemlandet, og jobber i dag ved Nidaros Domkirkes Restaureringsarbeider. Stein og mur er derfor grunnleggende elementer i hverdagen - og han hadde en klar formening om hvordan huset skulle bli.", "- Men Trude ble litt m\u00f8rkredd da jeg begynte, for hun mente jeg hadde tegnet huset for stort, sier Chris om de 370 kvadratmeterne fordelt p\u00e5 f\u00f8rste etasje, loftsetasje og p\u00e5 sokkelen som leies ut.", "Begge er imidlertid godt utstyrt med p\u00e5gangsmot, s\u00e5 de startet friskt p\u00e5 f\u00f8rste etappe som besto av innhenting av stein.", "P\u00e5 St\u00f8ren fant de et granittbrudd med passende stein. Her fikk de samle skrestein, noe som er langt rimeligere enn ferdig tilhogget stein. I l\u00f8pet av ett \u00e5r samlet de 50 tonn stein hos Tr\u00f8ndergranitt. Steinhaugen som etter hvert tronet p\u00e5 tomta, fortonet seg som ei enorm r\u00f8ys. Og enda trengte de 40 tonn til f\u00f8r de hadde nok granitt...", "De resterende fikk de levert direkte uten mer egenhendig steinplukking. Dermed kunne arbeidet med \u00e5 reise huset starte.", "Drivkraft", "Det ble travle dager for husbyggende sm\u00e5barnsforeldre. Parets f\u00f8rstef\u00f8dte, Anja p\u00e5 13, er stekt handikappet, og under byggeprosessen meldte nummer to sin ankomst. Da kom det godt med at kollegene p\u00e5 jobben hos Murmester Ivar S. Moe stilte opp p\u00e5 dugnad.", "I tre \u00e5r tilbrakte Chris Pennock alle helger og ferier med bygging, og da sto skallet ferdig med halv meter tykke murer. Sokkeletasjen ble innredet som bolig mens de bygde videre.", "- En av drivkreftene mine har v\u00e6rt \u00e5 vise at det g\u00e5r an - men du m\u00e5 v\u00e6re dedikert ja, mener Chris.", "- Folk rundt oss mente vi hadde tatt oss vann over hodet, men alt g\u00e5r sj\u00f8, hvis du bare vil, sier Trude.", "Familien har etter hvert \u00f8kt til fem, og alle er godt forn\u00f8yd med hjemmet sitt. Sokkelen er i dag leid ut, mens f\u00f8rste etasje og loftet befolkes av The Pennocks.", "Trepanel", "Huset har f\u00e5tt den sjarmen og s\u00e6rpreget som paret \u00f8nsket seg, og de kan puste ut p\u00e5 terrassen og nyte godv\u00e6ret etter mange \u00e5r med byggest\u00f8v, jord og leire.", "- Jeg syntes det var s\u00e5 godt \u00e5 slappe litt av n\u00e5r jeg var nesten ferdig, at avslappinga tok litt av, ler Pennock og viser til manglende listverk enkelte steder i f\u00f8rste etasje - og en uferdig loftsetasje.", "Men det er kanskje den som har gjort at det stoppet opp i innspurtsfasen. Her hadde paret valgt \u00e5 legge trepanel innvendig, som en kontrast til steinpreget. Det har de angret p\u00e5 i ettertid. Panelet har vridd seg, etterlatt seg store revner og dratt ut spiker; sterke krefter er i sving n\u00e5r treverk t\u00f8rker Leverand\u00f8r og kj\u00f8per er ikke enig om hvor bristen i t\u00f8rkeprosessen ligger.", "- Men n\u00e5 har jeg gitt opp, og har begynt \u00e5 sl\u00e5 gipsplater over panelet, sier den sindige engelskmannen. Og naboene har bedyret at de skal komme hit p\u00e5 dugnad for \u00e5 f\u00e5 andre etasje helt ferdig. Nabo\u00e5nden lever i beste velg\u00e5ende i grenda, og det sosiale fellesskapet forsterkes gjennom skotthylltreninger og kamper samt grendefester.", "Tiden det tar", "Som h\u00e5ndverker har Chris Pennock b\u00e5de sansen for og forst\u00e5elsen for at det tar tid \u00e5 skape noe, for eksempel et hus. Han ser med skepsis p\u00e5 hvor kjapt det g\u00e5 r\u00e5 reise byggverk i dag, og stiller sp\u00f8rsm\u00e5l til hvor lenge de vil vare.", "- Det er mange som vil ha alt ferdig p\u00e5 null komma niks. Vi har ikke tid til \u00e5 vente. Og byggemarkedet er sv\u00e6rt pengestyrt og profittstyrt, noe som det kan bli mye d\u00e5rlig h\u00e5ndverk av, mener Chris Pennock, som er vant til lange perspektiver og solid h\u00e5ndverk gjennom jobben med Nidarosdomen.", "Stabil temperatur inne", "Mange lurer p\u00e5 om det ikke blir kaldt med steinhus, men med rockwool-isolasjon mellom lekablokkene og den oppmurte steinveggen holder godt p\u00e5 varmen. Huset varmes opp av vannb\u00e5ren jordvarme og holder stabil temperatur og har et sunt inneklima.", "Steinpreget er ogs\u00e5 brakt inn i huset: Golvene er flislagt og veggene er belagt med en kombinasjon av r\u00f8d murstein og hvitmalt murpuss. Taket er i hvit mur med kraftige, m\u00f8rkebrune dragere i furutre som mureren selv har hogd.", "Kj\u00f8kkenet er husets samlingsrom, hvor b\u00e5de matlaging, lekselesing og tv-titting foreg\u00e5r. Ei glassd\u00f8r f\u00f8rer fra kj\u00f8kkenet og ut p\u00e5 terrassen, slik at mat og drikke lett kan tas med og nytes utend\u00f8rs p\u00e5 godsv\u00e6rskvelder med kveldssola hengende r\u00f8dmende over \u00e5skammen.", "Huset er bygd i korsform og har derfor flere lune kroker. De to p\u00e5 oversiden av huset er det etablert terrasser - en p\u00e5 morgensiden (nord\u00f8st) og en p\u00e5 kveldssiden (s\u00f8rvest). Uteomr\u00e5det er det Trude Pennock som har tatt grep om, og hun har tatt godt grep.", "- Jeg har bodd i blokk f\u00f8r, s\u00e5 hageinteressen har kommet etter hvert, forteller hun. Interessen har f\u00e5tt godt fotfeste for det spirer og gror alle vegne, og blomster lyser opp mot den gr\u00e5 granitten. Og flere planter, mer hage og flere prosjekter blir det sikkert etter hvert, for begge liker de \u00e5 ha noe p\u00e5 gang - selv om de akkurat n\u00e5 er glade for \u00e5 endelig kunne nyte godv\u00e6ret i ro og mak p\u00e5 terrassen. Her skal Chris Pennock sitte og kose seg med engelsk vedlikeholdsfri steinsjarm mens naboene henger i stiger og beiser trehusene sine", "B\u00e5de han og kona er s\u00e5re forn\u00f8yd med sitt \u00ablille England\u00bb p\u00e5 Byneset.", "- Det eneste jeg savner er den engelske mentaliteten og puben som samlingssted, smiler han. S\u00e5 kanskje blir neste byggeprosjekt en ekte engelsk pub nedi bakkene p\u00e5 Klefstadhaugen."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "f0389888402132e36071de9281d538d90c543db59e34fba7fec654e746249a46"}, {"field": "createtime", "value": "2017-04-30T17:14:58.000Z"}, {"field": "description", "value": "I ei lita grend med trehus p\u00e5 Byneset kneiser et steinhus i engelsk stil, med pent anlagt hage rundt. Her har familien Pennock sl\u00e5tt solid rot."}, {"field": "dominantimage", "value": "http://www.adressa.no/incoming/article1169313.ece5/ALTERNATES/w980-default/steinhus17"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2cb8e7fcc70d24ff1503bee2174450cc0dce8e53.jpg?59973257"}, {"field": "dominantthumbnaildimensions", "value": "300x169"}, {"field": "heading", "value": "En lite stykke England p\u00e5 Byneset -adressa.no"}, {"field": "id", "value": "2cb8e7fcc70d24ff1503bee2174450cc0dce8e53"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "arts-and-entertainment"}, {"field": "kw-concept", "value": ["stabil temperatur", "stein", "mur", "hus", "nyte godv\u00e6ret"]}, {"field": "kw-entity", "value": ["nidarosdomen", "stein", "nidaros domkirkes restaureringsarbeider", "anja", "leverand\u00f8r", "klefstadhaugen", "byneset", "murmester ivar", "trude pennock", "tr\u00f8ndergranitt", "st\u00f8ren", "pennock", "the pennocks"]}, {"field": "kw-location", "value": "england"}, {"field": "kw-pageclass", "value": "article"}, {"field": "kw-person", "value": ["murmester ivar s. moe", "chris pennock"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1169313.ece5/ALTERNATES/w980-default/steinhus17"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En lite stykke England p\u00e5 Byneset"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article679318.ece"}, {"field": "pageclass", "value": ["article"]}, {"field": "publishtime", "value": "2006-06-16T04:44:06.000Z"}, {"field": "recs-articleid", "value": "1996082"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2006-06-16T04:44:06.000Z"}, {"field": "recs-rawtitle", "value": "En lite stykke England p\u00e5 Byneset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "I ei lita grend med trehus p\u00e5 Byneset kneiser et steinhus i engelsk stil, med pent anlagt hage rundt. Her har familien Pennock sl\u00e5tt solid rot."}, {"field": "thumbnail", "value": "http://content-thumbnail.cxpublic.com/content/thumbnail200x150/2cb8e7fcc70d24ff1503bee2174450cc0dce8e53.jpg?59973257"}, {"field": "thumbnailfullheightdimensions", "value": "200x2087"}, {"field": "timestamp", "value": "2017-08-18T18:30:47.000Z"}, {"field": "title", "value": "En lite stykke England p\u00e5 Byneset"}, {"field": "url", "value": "http://www.adressa.no/forbruker/hjem/article679318.ece"}, {"field": "urlhash", "value": "2cb8e7fcc70d24ff1503bee2174450cc0dce8e53"}], "score": 0.59583807, "siteId": "9222270286501375973", "id": "2cb8e7fcc70d24ff1503bee2174450cc0dce8e53"}

