{"fields": [{"field": "modifiedtime", "type": "time", "value": "2012-06-19T08:07:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["I vinduene henger de, hjertene og elgene. I tynt, hullete glass. De som Ingvild lager, i allslags farger, p\u00e5 verkstedet sitt ID Glassdesign i Innherredsveien. Det begynte som en juleproduksjon, til jula i fjor. Men b\u00e5de hjertene og elgene ble s\u00e5pass popul\u00e6re at de ogs\u00e5 kom i sommerfarger. Sammen med sommerfugler.", "Men snart begynner Ingvild \u00e5 lagre opp til \u00e5rets jul. Hjerter og elger, sammen med nydesignede engler. For Ingvild satser p\u00e5 sin egen glasskunst p\u00e5 heltid. Og det begynner \u00e5 bli travelt, i helga er det salg p\u00e5 Rennebumartnan, sammen med Trondheim Brukskunstforening. Og ogs\u00e5 det faste lagret p\u00e5 slagsutstillingen p\u00e5 Galleri Oluf p\u00e5 Bratt\u00f8ra m\u00e5 fylles opp.", "Sterkt fellesskap", "\u00c5 etablere seg som kunster er ikke akkurat det smarteste, ikke hvis m\u00e5let er \u00e5 raskt fylle opp kontoen med penger. Men heldigvis er husleien ganske lav p\u00e5 Svartlamon. Og selv om det ogs\u00e5 inneb\u00e6rer en del flikking og oppussing, for fellesskapet i Svartlamon beboerforening, s\u00e5 bekymrer ikke det Ingvild.", "\u2013 Vi som bor her bor billig, s\u00e5 da syns jeg det er helt rett og rimelig at alle bidrar med \u00e5 oppgradere husene, sier Ingvild som i dag bor p\u00e5 cirka 50 kvadrat i Biskop Darres gate sammen med samboer Sondre \u00d8ien og lille Tuva Taliesin p\u00e5 to \u00e5r.", "\u2013 Jeg bodde i nabohuset f\u00f8r jeg dro til Wales for \u00e5 utdanne meg til glasskunstner. Da vi kom tilbake var jeg gravid, og 28 kvadrat, utedo og dusj i gangen var ikke det mest gunstige lenger. Derfor ble vi glade da vi fikk muligheten til \u00e5 flytte inn hit, bare noen meter unna, smiler Ingvild. Men det har v\u00e6rt mye jobb ogs\u00e5. Taket er etterisolert innvendig, fasaden er malt, det samme er alt innvendig og en ny vegg har kommet p\u00e5 plass. Men Ingvild gj\u00f8r det s\u00e5 gjerne, for \u00e5 f\u00e5 bo der hun trives best.", "Arv og loppis", "\u2013 Da jeg flyttet til Svartlamon var det vel mest fordi jeg likte det alternative, denne litt annerledes m\u00e5ten \u00e5 bo p\u00e5. N\u00e5 vet jeg at dette er verdens mest trivelige plass \u00e5 bo, og dessuten har det v\u00e6rt en ordentlig babyboom. N\u00e5 bor det flere barnefamilier her, og skulle en unge stikke av, s\u00e5 vet alle hvem sin det er, sier Ingvild og fyller opp gr\u00f8nne kopper med kaffe. V\u00e5rlig gr\u00f8nne som karmene og listene p\u00e5 kj\u00f8kkenet. Ingvild er glad i gr\u00f8nt, og ville ikke male over den friske gr\u00f8nnfargen som allerede var her da hun og mannen flyttet inn. I stua er det andre farger. Flere farger.", "\u2013 Jeg liker \u00e5 ha det hvitt; hvite vegger, men masse farger i tilbeh\u00f8ret, sier Ingvild. Og som i mange andre leiligheter p\u00e5 Svartlamon s\u00e5 er det ikke s\u00e5 mye av det nyeste nye innomhus heller. Det er m\u00f8bler og gjenstander som er arvet, eller som er kj\u00f8pt p\u00e5 loppis. Alt mikset sammen til en personlig og sv\u00e6rt sjarmerende stil. Kj\u00f8kkenbordet, med en hjemmekoselig applikert duk p\u00e5, fant Ingvild hjemme hos mora si. 70-talls-stolene til \u00e5 sitte og spise i ble oppdaget p\u00e5 hjemg\u00e5rdet til faren p\u00e5 Fosen. Mye er forresten funnet der. Tuvas tripp-trapp-stol sto igjen ute da barnehagen p\u00e5 Svartlamon byttet plass. N\u00e5 har den f\u00e5tt et str\u00f8k maling og er s\u00e5 god som ny. Sofaen p\u00e5 stua er kj\u00f8pt fra en gammel venninne.", "Rekke med elger", "I mellom de to avdelingene stua og spiseplassen har Ingvild f\u00e5tt satt opp en skillevegg. Med d\u00f8r kj\u00f8pt brukt p\u00e5 Stavne G\u00e5rd.", "Skilleveggen har ogs\u00e5 f\u00e5tt et lite vindu, slik at Ingvild har et sted \u00e5 teste ut det hun lager p\u00e5 verkstedet i Innherredsveien, kun en kjapp g\u00e5tur unna.", "\u2013 N\u00e5r det n\u00e5 en gang er vinduskunst jeg har bestemt meg for \u00e5 satse p\u00e5, s\u00e5 m\u00e5 jeg jo ha et sted \u00e5 henge opp noe av det jeg lager, sier Ingvild, og i vinduet i skilleveggen henger de p\u00e5 rad og rekke; elger i uliker bl\u00e5nyanser. Ingvild har ogs\u00e5 raust med b\u00e5de elger og hjerter i kj\u00f8kkenvinduet. Det er b\u00e5de koselig og elegant. Begge deler p\u00e5 samme tid, faktisk. Og elgene er noe for seg selv. Ingen er like, og alle har sjel. Derfor vil ikke Ingvild pakke dem ned n\u00e5r de er ferdige.", "\u2013 Nei, de er s\u00e5 ulike, at jeg ber alle som selger dem om \u00e5 henge opp alle. For den som kj\u00f8per en, m\u00e5 finne den som har rette personlighet, sier kunstneren.", "Som i Bakkebygrenda", "Og personlighet er det s\u00e5 visst masser av ogs\u00e5 hjemme hos Ingvild. Barneb\u00f8kene til Tuva, bassgitarene til Sondre. Hengende glasskunst og alt mulig spennende i hyller.", "\u2013 Det m\u00e5 v\u00e6re litt l\u00f8st, en avslappet atmosf\u00e6re. Uperfekt sjarm. Jeg kunne aldri trivdes med \u00e5 bo i et minimalistisk hjem. Egentlig syns jeg det er for minimalistisk her. Jeg er en samler, og jeg har ogs\u00e5 en masse egentatte bilder jeg hadde \u00f8nsket jeg hadde hatt veggplass til. Men n\u00e5r vi bor s\u00e5pass lite, s\u00e5 er vi bare n\u00f8dt til \u00e5 strippe litt ned, beklager Ingvild.", "Men den lille familien p\u00e5 tre syns det g\u00e5r helt greit \u00e5 bo p\u00e5 sine 50 kvadrat, selv om Tuva enn s\u00e5 lenge m\u00e5 dele soverom med mamma og pappa. I sommerhalv\u00e5ret har de bedre plass, siden de b\u00e5de har veranda og en stor, deilig og gr\u00f8nn felleshage. Over inngangsd\u00f8ra har Gullv\u00e5g og Bleken malt et lite kunstverk, som en protest mot at Trondheim kommune ville rive husene I Biskop Darres gate. P\u00e5 muren mot togskinnene har det kommet p\u00e5 ny, fargesterk graffiti. Og selve huset er nymalt i hvitt.", "\u2013 N\u00e5r jeg sitter ute i hagen f\u00f8ler jeg at jeg bor i Bakkebygrenda, smiler glasskunstneren. Det samme tenker vi n\u00e5r vi kikker ut p\u00e5 verden gjennom Ingvilds glasshjerter."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "e81f10bcb7b527df9645fef24861726bfc086e39986224ee935811196e2560f7"}, {"field": "createtime", "value": "2015-04-06T09:50:32.000Z"}, {"field": "description", "value": "Glasskunstner Ingvild Stenvik Dybfest lager elger i glass og med sjel, og bor selv sjarmerende og fargerikt p\u00e5 Svartlamoen."}, {"field": "dominantimage", "value": "http://www.adressa.no/incoming/article1364115.ece5/ALTERNATES/w980-default/glass%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b8012a4d39bb7c01941ae9798a497143b0a14f1.jpg?596b1755"}, {"field": "dominantthumbnaildimensions", "value": "300x169"}, {"field": "heading", "value": "Uperfekt sjarm p\u00e5 Svartlamoen -adressa.no"}, {"field": "id", "value": "4b8012a4d39bb7c01941ae9798a497143b0a14f1"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": "elger"}, {"field": "kw-entity", "value": ["fosen", "svartlamon", "gullv\u00e5g og bleken", "innherredsveien", "bratt\u00f8ra", "rennebumartnan", "galleri oluf", "glassdesign", "trondheim brukskunstforening", "bakkebygrenda", "svartlamoen", "biskop darres", "stavne g\u00e5rd", "ingvild stenvik dybfest"]}, {"field": "kw-location", "value": "wales"}, {"field": "kw-pageclass", "value": "article"}, {"field": "kw-person", "value": ["tuva taliesin", "sondre \u00f8ien"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1364115.ece5/ALTERNATES/w980-default/glass%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uperfekt sjarm p\u00e5 Svartlamoen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1516890.ece"}, {"field": "pageclass", "value": ["article"]}, {"field": "publishtime", "value": "2010-08-13T08:11:07.000Z"}, {"field": "recs-articleid", "value": "1151989"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-08-13T08:11:07.000Z"}, {"field": "recs-rawtitle", "value": "Uperfekt sjarm p\u00e5 Svartlamoen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Glasskunstner Ingvild Stenvik Dybfest lager elger i glass og med sjel, og bor selv sjarmerende og fargerikt p\u00e5 Svartlamoen."}, {"field": "thumbnail", "value": "http://content-thumbnail.cxpublic.com/content/thumbnail200x150/4b8012a4d39bb7c01941ae9798a497143b0a14f1.jpg?596b1755"}, {"field": "thumbnailfullheightdimensions", "value": "200x5356"}, {"field": "timestamp", "value": "2017-07-16T07:35:49.000Z"}, {"field": "title", "value": "Uperfekt sjarm p\u00e5 Svartlamoen"}, {"field": "url", "value": "http://www.adressa.no/forbruker/hjem/article1516890.ece"}, {"field": "urlhash", "value": "4b8012a4d39bb7c01941ae9798a497143b0a14f1"}], "score": 0.9274974, "siteId": "9222270286501375973", "id": "4b8012a4d39bb7c01941ae9798a497143b0a14f1"}

