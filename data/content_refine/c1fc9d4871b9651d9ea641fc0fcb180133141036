{"fields": [{"field": "modifiedtime", "type": "time", "value": "2016-11-25T09:27:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Sjakk"}, {"field": "author", "value": "nicholas bergh"}, {"field": "body", "value": ["Saken oppdateres.", "\u00c5ret er 2010. Det p\u00e5g\u00e5r en prestisjetung sjakkturnering i Kristiansund. I et stort rom sitter Torstein Bae og kommenterer et sjakkparti. Det er imidlertid bare tre som f\u00f8lger med.", "\u00c9n av dem, som st\u00e5r bakerst i lokalet, er Magnus Carlsen. N\u00e5r Bae er ferdig med sendingen, kommer den da 20 \u00e5r gamle sjakkstjernen bort. \u00abHvis jeg ikke hadde visst bedre, hadde jeg trodd at du hadde peiling\u00bb, sier Carlsen med et glis.", "\u2014 Det er den mest positive tilbakemeldingen jeg har f\u00e5tt som sjakkspiller noen gang, sier Bae i dag.", "\u2014 Det var morsomt sagt. Jeg tok det som en positiv tilbakemelding, at det h\u00f8rtes ut som jeg hadde peiling, legger han til.", "Han sitter i en sofa p\u00e5 NRKs hovedkontor p\u00e5 Marienlyst. Seks \u00e5r etter kommentatordebuten i Kristiansund har mye endret seg.Da Bae i 2010 kommenterte turneringen, som hadde Carlsen, Vishy Anand, Judit Polg\u00e1r og Jon Ludvig Hammer som deltagere, satt han i rommet ved siden av spillelokalet. Det ble trukket en kabel fra der Bae satt til produksjonsrommet. Det fantes ikke noe analysebrett, Bae m\u00e5tte bare kommentere et videobilde av brettet.", "LEST DENNE? Da denne mannen plutselig dukket opp p\u00e5 Carlsens VM-kamp, inns\u00e5 eksperten hva som st\u00e5r p\u00e5 spill for Putin .", "Sendingene ble imidlertid en suksess. Og da Carlsen spilte sin f\u00f8rste VM-kamp tre \u00e5r etter \u2013 satset NRK tungt. I dag har sjakksendinger \u2013 og Bae \u2013 blitt allemannseie.", "Hundretusener f\u00f8lger sjakksendingene med Bae under VM \u2013 under det fjerde partiet var det i snitt 346.000 seere p\u00e5 NRK 2. Og etter den herlige kommentaren fra Carlsen har det blitt mange flere tilbakemeldinger p\u00e5 Bae.", "\u2014 Magnus mente jeg h\u00f8rtes bedre ut som kommentator enn det jeg faktisk er som sjakkspiller. Det er morsomt, for p\u00e5 Twitter er det alltid noen som sp\u00f8ker og skriver til meg, \u00abhvorfor er ikke du med i VM?\u00bb Folk f\u00e5r kanskje inntrykket av at jeg er god n\u00e5r jeg sitter der, men jeg er bare en hobbyspiller p\u00e5 h\u00f8yt niv\u00e5.I en tekstmelding til Aftenposten roser sjakkpresident Morten Madsen Baes evne til \u00e5 n\u00e5 ut bredt med sin sjakkunnskap. Bae merker ogs\u00e5 at sjakkfeberen p\u00e5 ny herjer. Han har flere ganger blitt stoppet p\u00e5 gaten av nyfrelste sjakkseere de siste dagene. Noen henvendelser er rarere enn andre.", "\u2014 For noen dager siden ringte en fyr fra Sarpsborg. Han var s\u00e5 utrolig opptatt av at jeg m\u00e5tte fortelle Magnus at han m\u00e5tte f\u00e5 i seg ananas i l\u00f8pet av partiet. Det kunne v\u00e6re ananasjuice eller ananasringer. Men ananas skulle visst v\u00e6re veldig oppkvikkende, sier Bae med et glis.", "LEST DENNE? Carlsen f\u00e5r tyn fra mange, men russisk sjakkikon g\u00e5r i stedet til angrep p\u00e5 forbundet", "Det er ikke bare Carlsen som kunne trengt oppkvikkere i disse dager. For Bae blir det veldig lange dager, men han klager ikke. Han er stort sett p\u00e5 plass p\u00e5 Marienlyst klokken 15 hver spilledag. Etter planlegging og sminke starter sendingen 19.45. S\u00e5 er det klart for opptil seks-syv timer med sjakk. Det medf\u00f8rer utfordringer.", "\u2014 Jeg pleier \u00e5 drikke mye kaffe, men jeg kan ikke det n\u00e5. Vi har jo ikke pauser, og jeg f\u00f8ler jeg ikke kan g\u00e5 p\u00e5 do. Det er uheldig hvis det kommer flere trekk, og s\u00e5 er ikke jeg der.", "LEST DENNE? Sjakksjef foruts\u00e5 Carlsen-tapet i runde 8. Her er tegnene han oppdaget", "Under \u00e5rets VM har Bae v\u00e6rt p\u00e5 plass for \u00e5 formidle alle de d\u00e5rlige \u2013 og gode \u2013 nyhetene. Da Magnus Carlsen gjorde en kjempetabbe i det \u00e5ttende partiet, utbr\u00f8t Bae \u00aboooooooj\u00bb. \u00d8yeblikket etter kom det et samstemt \u00abooooj\u00bb fra resten av studio.", "Slike dramatiske \u00f8yeblikk har gjort sjakk til et popul\u00e6rt TV-fenomen i Norge. I helgen kan dramatikken n\u00e5 nye h\u00f8yder \u2013 med Magnus Carlsens verdensherred\u00f8mme i spill. Men selv om Carlsen tidvis har vist d\u00e5rlig form i New York, sliter Bae med \u00e5 se for seg Karjakin som verdensmester.", "\u2014 Jeg kan nesten ikke tro det. Det ville v\u00e6rt den st\u00f8rste sensasjonen siden 1935, da Alexandr Alekhin tapte for Max Euwe, sier Bae.", "H\u00f8r Aftenpodden Sport. Hvor det blir sjakksnakk, Steven Gerrard, Bj\u00f8rgen-maskinen og kalkuner p\u00e5 Manhattan:", "F\u00f8dt: 3. april 1979 i Oslo", "Internasjonal mester (IM) i sjakk", "Jobber til daglig som advokat", "Var president i Norges Sjakkforbund mellom 2004 og 2007", "Har v\u00e6rt NRKs ekspertkommentator under sjakk-VM i 2013, 2014 og i \u00e5r", "Vis fakta"]}, {"field": "category0", "value": "100sport"}, {"field": "category1", "value": "100sport|sjakk"}, {"field": "contenthash", "value": "46da55bbfe30ebbd0155d80f65df3ab544f1c3b202cf1817ce1fabc96771644f"}, {"field": "createtime", "value": "2017-04-30T08:44:43.000Z"}, {"field": "description", "value": "\u2014 Den beste tilbakemeldingen jeg har f\u00e5tt, sier Torstein Bae som f\u00f8lges av hundretusener av TV-seere i NRKs sjakksendinger."}, {"field": "heading", "value": ["Da Carlsen h\u00f8rte NRK-profilens kommentarer, kom han med en freidig replikk -adressa.no", "\u00abHvorfor er ikke du med i VM?\u00bb", "Dropper kaffe"]}, {"field": "id", "value": "c1fc9d4871b9651d9ea641fc0fcb180133141036"}, {"field": "keyword", "value": "Sjakk"}, {"field": "keywords", "value": "Sjakk"}, {"field": "kw-category", "value": ["sjakk", "100sport"]}, {"field": "kw-classification", "value": "sports"}, {"field": "kw-concept", "value": ["freidig replikk", "dag", "h\u00f8r", "sjakk", "positiv tilbakemelding"]}, {"field": "kw-entity", "value": ["norges sjakkforbund", "vishy anand", "aftenposten", "marienlyst", "bae", "carlsen", "carlsens vm", "bj\u00f8rgen", "twitter", "judit polg\u00e1r og jon ludvig hammer", "putin", "karjakin", "alexandr alekhin", "aftenpodden sport"]}, {"field": "kw-location", "value": ["manhattan", "oslo", "new york", "sarpsborg", "kristiansund"]}, {"field": "kw-pageclass", "value": "article"}, {"field": "kw-person", "value": ["magnus carlsen", "judit polg\u00e1r", "morten madsen baes", "jon ludvig hammer", "torstein bae", "max euwe", "steven gerrard"]}, {"field": "kw-taxonomy", "value": ["100sport", "100sport/sjakk"]}, {"field": "og-image", "value": "https://vertical.snd.no/images/01eb9f1f-91a1-4a24-a9df-05c66c694529?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Carlsen h\u00f8rte NRK-profilens kommentarer, kom han med en freidig replikk"}, {"field": "og-type", "value": "article"}, {"field": "og-url", "value": "http://www.adressa.no/100Sport/sjakk/Da-Carlsen-horte-NRK-profilens-kommentarer_-kom-han-med-en-freidig-replikk-226450b.html"}, {"field": "pageclass", "value": ["article"]}, {"field": "publishtime", "value": "2016-11-25T09:08:25.000Z"}, {"field": "recs-articleid", "value": "226450"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sjakk"}, {"field": "recs-publishtime", "value": "2016-11-25T09:08:25.000Z"}, {"field": "recs-rawtitle", "value": "Da Carlsen h\u00f8rte NRK-profilens kommentarer, kom han med en freidig replikk -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/sjakk"]}, {"field": "teaser", "value": "\u2014 Den beste tilbakemeldingen jeg har f\u00e5tt, sier Torstein Bae som f\u00f8lges av hundretusener av TV-seere i NRKs sjakksendinger."}, {"field": "thumbnail", "value": "http://content-thumbnail.cxpublic.com/content/thumbnail200x150/c1fc9d4871b9651d9ea641fc0fcb180133141036.jpg?5985fe86"}, {"field": "thumbnailfullheightdimensions", "value": "200x1404"}, {"field": "timestamp", "value": "2017-08-05T17:21:10.000Z"}, {"field": "title", "value": "Da Carlsen h\u00f8rte NRK-profilens kommentarer, kom han med en freidig replikk"}, {"field": "url", "value": "http://www.adressa.no/100Sport/sjakk/Da-Carlsen-horte-NRK-profilens-kommentarer_-kom-han-med-en-freidig-replikk-226450b.html"}, {"field": "urlhash", "value": "c1fc9d4871b9651d9ea641fc0fcb180133141036"}], "score": 1.1683728, "siteId": "9222270286501375973", "id": "c1fc9d4871b9651d9ea641fc0fcb180133141036"}

