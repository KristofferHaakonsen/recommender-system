{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fem sp\u00f8rsm\u00e5l om", "Overvekt", "Mobbing", "Kropp", "Barn", "Helse", "Mat og n\u00e6ringsmidler"]}, {"field": "author", "value": "kristine grue langset"}, {"field": "body", "value": ["Saken oppdateres.", "Fem sp\u00f8rsm\u00e5l og svar om barn og overvekt", "Eksperten: Silje Steinsbekk, f\u00f8rsteamanuensis ved Psykologisk institutt ved NTNU.", "Utdanning: Psykolog og spesialist i klinisk barne- og ungdomspsykologi. Doktorgrad (PhD) i behandling av fedme hos barn.", "Jobber som: Forsker ved NTNU", "Fedmeeksperten mener det er god omsorg \u00e5 stoppe helsefarlig vektutvikling hos barnet sitt. Foreldre har en unik mulighet til \u00e5 l\u00e6re ungene sine gode levevaner.", "\u2013 Vi lever i et fedmefremmende samfunn. Vi har veldig god tilgang p\u00e5 fet og ugunstig mat, og vi trenger nesten ikke r\u00f8re oss. S\u00e5nn sett har vi d\u00e5rlige ytre betingelser for \u00e5 leve p\u00e5 en m\u00e5te som fremmer god helse, sier hun.", "\u2013 Akkurat som vi l\u00e6rer dem \u00e5 bli trygge i seg selv og oppf\u00f8re seg \u00e5lreit sammen med andre, m\u00e5 vil l\u00e6re dem \u00e5 ta aktive valg slik at de sikrer seg en god helse.", "\u2013 Hvis et barn kommer hjem og forteller at det blir ertet, m\u00e5 man som forelder ta det p\u00e5 st\u00f8rste alvor uansett om det handler om kropp eller andre ting. I tillegg til \u00e5 gj\u00f8re det som trengs for \u00e5 stoppe mobbingen, b\u00f8r man vise barnet omsorg og interesse: \u00abDet h\u00f8res veldig vondt ut. Hvordan kjennes det \u00e5 f\u00e5 slike kommentarer? Hva gj\u00f8r det med deg?\u00bb.", "Hvis man har et barn med betydelig overvekt eller fedme, b\u00f8r man ikke late som elefanten i rommet ikke finnes, simpelthen fordi fedme er forbundet med helserisiko.", "\u2013 Hvis vekt allerede er et tema for barnet, og man tidligere har lagt merke til at barnet vegrer seg mot kle av seg p\u00e5 stranden eller stadig drar i t-skjorten for \u00e5 skjule magen er dette kanskje tidspunktet \u00e5 utforske hvordan barnet selv opplever egen kropp: \u00abDa vi var p\u00e5 tur i sommer la jeg merke til at du ikke ville bade med de andre og at du helst ville ha store gensere p\u00e5 deg. Derfor har jeg lurt litt p\u00e5 hvordan du har det med kroppen din. Er det noe du synes er trasig?\u00bb.", "\u2013 Det er stor forskjell p\u00e5 \u00e5 utforske barnets egen opplevelse versus \u00e5 kommentere p\u00e5 barnets vekt og si: \u00abDu er blitt tykkere.\u00bb Kommentarer p\u00e5 vekt og kropp kan gi barnet en opplevelse av \u00e5 v\u00e6re feil eller ikke bra nok.", "\u2013 Hvis man har et barn med betydelig overvekt eller fedme, b\u00f8r man ikke late som elefanten i rommet ikke finnes, simpelthen fordi fedme er forbundet med helserisiko. Kall en spade for en spade p\u00e5 en sensitiv og omsorgsfull m\u00e5te.", "Fortvilet forelder:  - Hun kunne spise mer til middag enn en voksen mann", "\u2013 Si til barnet \u00abFor meg er du perfekt, jeg elsker deg akkurat som du er, men det jeg h\u00f8rer du sier er at det er vanskelig for deg at kroppen din er st\u00f8rre enn andres, at du for eksempel ikke klarer \u00e5 l\u00f8pe like raskt som de andre og gruer deg for \u00e5 g\u00e5 p\u00e5 skoleball. Da m\u00e5 pappa og jeg ta tak og hjelpe deg med \u00e5 f\u00e5 en kropp som er lettere \u00e5 l\u00f8pe med og som du trives bedre med.\u00bb", "\u2013 Hvis mulig, alminneliggj\u00f8r problemet. \u00abVi i v\u00e5r familie har st\u00f8rre kropper enn andre, vi er rett og slett litt allergiske mot kalorier, og derfor m\u00e5 vi v\u00e6re ekstra bevisst p\u00e5 hvordan vi spiser og at vi r\u00f8rer oss.", "\u2013 Fokuser p\u00e5 helse, ikke vekt. En studie har vist at ten\u00e5ringsjenter, hvis m\u00f8dre fokuserte p\u00e5 helse i sine samtaler med d\u00f8trene, hadde mindre risiko for spiseforstyrrelser, mens der det falt kommentarer p\u00e5 vekt og utseende hadde ten\u00e5ringsjentene en forh\u00f8yet risiko for spiseforstyrrelser.", "\u2013 Idet overvekt og fedme er blitt gjort til et tema, si at vi som familie m\u00e5 komme frem til noen lure l\u00f8sninger sammen. Har det v\u00e6rt mye kos i sommerferien, kan man si \u00abn\u00e5 m\u00e5 vi hente oss inn fordi det har sklidd ut litt. N\u00e5 er det vann til middag eller godteri bare p\u00e5 l\u00f8rdager\u00bb.", "\u2013 Normalvektige barn har heller ikke godt av godteri midt i uken eller Nugatti p\u00e5 br\u00f8dskiven, og de trenger ogs\u00e5 \u00e5 v\u00e6re i aktivitet. Selv om du har et normalvektig barn s\u00e5 vil du ikke at det skal \u00abfylle opp tanken med d\u00e5rlig bensin.\u00bb", "\u2013 Hvis man har et barn med overvekt som har vanskelig for \u00e5 kjenne at det er mett og derfor spiser mer enn kroppen trenger, kan man si: \u00abKroppen din trenger bare \u00e9n porsjon til middag, eller to br\u00f8dskiver til kveldsmat, selv om jeg skj\u00f8nner at du har lyst p\u00e5 mer.\u00bb", "\u2013 Si videre: \u00abNoen har det litt s\u00e5nn at de ikke kjenner helt etter n\u00e5r de blir mett, men det tar ganske lang tid fra vi slutter \u00e5 spise til hjernen registrerer at vi blir mette. Spis litt saktere, l\u00f8p ut og lek litt etter de to br\u00f8dskivene, s\u00e5 kan du heller komme tilbake etter en halvtime hvis du kjenner at du fortsatt er sulten.\u00bb", "Andelen barn med overvekt ser ut til \u00e5 ha stabilisert seg p\u00e5 et h\u00f8yere niv\u00e5 enn p\u00e5 1970-tallet.", "Andelen unge med overvekt og fedme ser ut til \u00e5 ha \u00f8kt noe de siste \u00e5rene.", "I dag er i underkant av \u00e9n av syv gutter og \u00e9n av seks jenter i \u00e5tte\u00e5rsalderen overvektige eller har fedme, henholdsvis 13 og 17 prosent.", "Tall fra sesjonsdata viser at om lag 23 prosent av 17-\u00e5ringer har overvekt eller fedme.", "Overvekt og spesielt fedme \u00f8ker risikoen for type 2 diabetes, hjerte- og karsykdommer og kreft i voksen alder. Spesielt fedme har ogs\u00e5 betydning for helse og livskvalitet i barne- og ungdoms\u00e5rene", "( Kilde : Folkehelseinstituttet )", "\u2013 Fortell videre: \u00abHvis man spiser mye mer enn hva kroppen trenger, klarer man ikke bruke opp alt og det som blir til overs lagres som fett. Da f\u00e5r man en ganske stor kropp etter hvert og det blir vanskeligere \u00e5 springe, leke og klatre i tr\u00e6r. P\u00e5 samme m\u00e5te som jeg passer p\u00e5 at du pusser tennene dine og gj\u00f8r leksene, m\u00e5 jeg passe p\u00e5 at du f\u00e5r en kropp som holder seg frisk og som du trives med.\u00bb", "\u2013 F\u00f8r tenkte man i st\u00f8rre grad \u00abdet er nok bare litt hvalpefett, han vokser det av seg.\u00bb N\u00e5 vet vi at det er ganske f\u00e5 som vokser av seg en overvekt. Hvis barnets foreldre har fedme, er det \u00e5tti prosent sannsynlighet for at barnet ogs\u00e5 blir overvektig som voksen. Det er mer unntaksvis at en g\u00e5r fra \u00e5 v\u00e6re overvektig til \u00e5 bli normalvektig \u2013 dersom det ikke tas grep", "\u2013 Er det en s\u00e5rbarhet for fedme i familien, m\u00e5 man v\u00e6re ekstra f\u00f8re var. Er det derimot slik at begge voksne i familien er slanke, poden har nettopp sluttet p\u00e5 en idrett og vekten \u00f8ker \u2013 da ville jeg gitt det litt tid.", "\u2013 I en familie hvor mange har store kropper kan det v\u00e6re vanskeligere \u00e5 se at barnet har fedme fordi man er vant at kroppene er runde.", "\u2013 Fedme handler om overskudd av fett, mer fett p\u00e5 kroppen enn det som er bra. Det \u00e5 ha en h\u00f8y fettprosent er assosiert med negative helsekonsekvenser, det er derfor vi er opptatt av det, sier forsker Silje Steinsbekk", "I stedet for \u00e5 m\u00e5le fettprosent bruker vi ofte vekt og h\u00f8yde for \u00e5 beregne BMI. BMI er et m\u00e5l p\u00e5 kroppens \u00abkulefasong\u00bb eller grad av rundhet. H\u00f8y fettprosent =h\u00f8y BMI=rund kropp.", "Formelen er kilo delt p\u00e5 meter ganger to (kg/m2).", "For voksne er grensen for overvekt 25 og grensen for fedme 30.", "Fordi grad av rundhet endrer seg i oppveksten (spedbarn er ganske runde, de fleste er p\u00e5 sitt smaleste ved skolestart og blir rundere i forbindelse med pubertet) har man laget egne kurver for barn og unge.", "Ved hjelp av disse kurvene kan man se hvilken BMI som tilsvarer overvekt og fedme hos barn p\u00e5 ulike alderstrinn (eks gutt 10 \u00e5r med en BMI p\u00e5 20 har overvekt. Hvis han har en BMI p\u00e5 22 har han fedme).", "\u2013 Nei, det er ingen \u00abquick fix\u00bb. Skal man redusere overvekt m\u00e5 man f\u00f8rst og fremst spise mindre og lurere (f\u00e6rre kalorier), selv om fysisk aktivitet ogs\u00e5 er viktig. Vi m\u00e5 jo ta stilling til s\u00e5 utrolig mange valg i hverdagen, da er det lurt \u00e5 hjelpe seg selv litt: Gj\u00f8r det som er lurt \u00e5 spise lett tilgjengelig, mens det som ikke er lurt \u00e5 spise lite tilgjengelig. En slik leveregel kan man ha i familien uavhengig av vekt. V\u00e6r i forkant, slik at man slipper \u00e5 velge.", "\u2013 Jeg spurte en gang en gutt p\u00e5 7 \u00e5r hva moren kunne gj\u00f8re for \u00e5 hjelpe ham med \u00e5 bli smalere. \u00abJeg skulle \u00f8nske mamma sluttet \u00e5 kj\u00f8pe brus, for n\u00e5r det st\u00e5r i kj\u00f8leskapet blir jeg s\u00e5 fristet\u00bb, svarte han. S\u00e5 enkelt og s\u00e5 vanskelig er det."]}, {"field": "category0", "value": "familieogoppvekst"}, {"field": "contenthash", "value": "1d87b9e88ee85d73a9b3d17a0f77d64e276cb0d70d38c9e1664b3fcca84dca7d"}, {"field": "createtime", "value": "2016-12-07T09:48:18.000Z"}, {"field": "description", "value": "Slik b\u00f8r foreldre snakke om overvekt og fedme."}, {"field": "heading", "value": ["Hva gj\u00f8r du n\u00e5r du synes barnet ditt er blitt for tjukk? -adressa.no", "1. Hva gj\u00f8r du n\u00e5r barnet ditt kommer til deg og sier at noen p\u00e5 skolen kaller henne \u00abtjukka\u00bb?", "2. Hvordan n\u00e6rme seg temaet med barnet?", "3. Hva gj\u00f8r man ved matbordet, n\u00e5r barnet ber om enda en porsjon?", "4. Hvor stor mulighet er det for et overvektig barn \u00e5 bli normalvektig i fremtiden?", "5. Er det noen lettvinte l\u00f8sninger?"]}, {"field": "id", "value": "26a827c4f45f22fb3283499cb9d81bfe4f5cfdac"}, {"field": "keyword", "value": ["Fem sp\u00f8rsm\u00e5l om", "Overvekt", "Mobbing", "Kropp", "Barn", "Helse", "Mat og n\u00e6ringsmidler"]}, {"field": "keywords", "value": "Fem sp\u00f8rsm\u00e5l om,Overvekt,Mobbing,Kropp,Barn,Helse,Mat og n\u00e6ringsmidler"}, {"field": "kw-category", "value": "familieogoppvekst"}, {"field": "kw-concept", "value": ["fedme", "kropp", "spesielt fedme", "barn", "h\u00f8y fettprosent", "kroppen trenger", "betydelig overvekt", "normalvektig barn"]}, {"field": "kw-entity", "value": ["mat", "mobbing", "overvekt", "nugatti", "barn", "helse", "psykologisk", "kilde", "phd"]}, {"field": "kw-location", "value": "kropp"}, {"field": "kw-pageclass", "value": "article"}, {"field": "kw-person", "value": "silje steinsbekk"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/0d628ce4-b5c4-4b3b-8317-efc1a95ee907?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva gj\u00f8r du n\u00e5r du synes barnet ditt er blitt for tjukk?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hva-gjor-du-nar-du-synes-barnet-ditt-er-blitt-for-tjukk-9417b.html"}, {"field": "pageclass", "value": null}, {"field": "publishtime", "value": "2016-12-07T09:18:04.000Z"}, {"field": "recs-articleid", "value": "9417"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-12-07T09:18:04.000Z"}, {"field": "recs-rawtitle", "value": "Hva gj\u00f8r du n\u00e5r du synes barnet ditt er blitt for tjukk? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Slik b\u00f8r foreldre snakke om overvekt og fedme."}, {"field": "thumbnail", "value": "http://content-thumbnail.cxpublic.com/content/thumbnail200x150/26a827c4f45f22fb3283499cb9d81bfe4f5cfdac.jpg?587ce277"}, {"field": "thumbnailfullheightdimensions", "value": "200x2186"}, {"field": "timestamp", "value": "2017-01-16T15:10:47.000Z"}, {"field": "title", "value": "Hva gj\u00f8r du n\u00e5r du synes barnet ditt er blitt for tjukk?"}, {"field": "url", "value": "http://www.adressa.no/familieogoppvekst/Hva-gjor-du-nar-du-synes-barnet-ditt-er-blitt-for-tjukk-9417b.html"}, {"field": "urlhash", "value": "26a827c4f45f22fb3283499cb9d81bfe4f5cfdac"}], "score": 0.5147522, "siteId": "9222270286501375973", "id": "26a827c4f45f22fb3283499cb9d81bfe4f5cfdac"}

