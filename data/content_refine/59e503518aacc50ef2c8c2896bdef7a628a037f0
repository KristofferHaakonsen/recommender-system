{"fields": [{"field": "modifiedtime", "type": "time", "value": "2016-08-31T13:02:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Boligmarkedet", "Forbrukerrettigheter", "Bolig"]}, {"field": "author", "value": "cornelius munkvik"}, {"field": "body", "value": ["Saken oppdateres.", "\u2014 Det er forskjell p\u00e5 hus som er oppf\u00f8rt i 1968 og hus som er oppf\u00f8rt i 1949. Byggeskikkene i disse periodene var helt forskjellige. I etterkrigstiden handlet det om \u00e5 f\u00e5 hus opp raskt. Man brukte det man hadde for h\u00e5nden. Tekniske byggedeler var jo ogs\u00e5 annerledes p\u00e5 den tiden, sier Tony Veggeberg.", "Ved siden av ham sitter Mona Christoffersen. I armene hennes ligger to uker gamle Mie. Det var nettopp dr\u00f8mmen om \u00e5 stifte familie som f\u00f8rte til at de unge paret kj\u00f8pte tomannsboligen rett ved Klepp stadion i juli i fjor.", "Dr\u00f8yt 3,6 millioner kroner betalte de for huset, som if\u00f8lge prospektet ble bygget i 1968, men som i realiteten er nesten 20 \u00e5r eldre, skriver Aftenbladet.no.", "Har du tips om lignende saker? Send oss en epost!", "\u2014 Vi visste at det var ting \u00e5 gj\u00f8re med huset p\u00e5 sikt, sier Christoffersen.", "- Kort tid etter overtakelsen gikk vi i gang med badet i 1. etasje. Da vi rev veggen, fikk vi det f\u00f8rste sjokket. Det var kun laftet t\u00f8mmer bak. Vi forventet oss naturligvis lett bindingsverk med isolasjon.", "Da en venninne av faren til Veggeberg kunne fortelle at hun hadde bodd i det samme huset, forsto paret enda mindre. Hun viste bilder av seg selv tatt i 1963. P\u00e5 bildene st\u00e5r hun foran tomannsboligen.", "\u2014 Det var jo veldig merkelig da vi ble fortalt at huset ble bygget f\u00f8rst seks \u00e5r senere. Vi p\u00e5pekte naturligvis dette overfor b\u00e5de selgere og megler, men de fremholdt at huset var bygget i 1968. Selgerne og eierskifteforsikringsselskapet Am Trust anf\u00f8rte subsidi\u00e6rt at bygge\u00e5ret ikke hadde noe \u00e5 si. De nektet \u00e5 g\u00e5 i dialog med oss for \u00e5 fors\u00f8ke \u00e5 finne frem til et forlik, og ville heller ikke delta i en rettsmekling, sier Veggeberg, som sammen med sin forlovede tok saken til tingretten.", "Tapte If\u00f8lge Veggeberg og Christoffersen ville de aldri kj\u00f8pt huset om de hadde visst hvor gammelt det faktisk var. At renoveringsarbeidet skulle bli s\u00e5 stort, hadde de ikke forestilt seg.", "Til H\u00f8yesterett:", "I tillegg til \u00e5 isolere huset innvendig og legge p\u00e5 nye overflater, ogs\u00e5 mellom de to boenhetene, m\u00e5tte paret bytte ut det elektriske anlegget og vann og avl\u00f8p.", "\u2014 Det elektriske anlegget i huset var utdatert allerede p\u00e5 midten av 50-tallet, ble vi fortalt av elektrikeren. Vi hyret en takstmann for \u00e5 se p\u00e5 de \u00f8konomiske konsekvensene ved at huset er fra 1949 og ikke 1968. Han regnet det ut til \u00e5 bli 850.000 kroner. Takstmannen var ogs\u00e5 sv\u00e6rt overrasket over at selgernes takstmann ikke hadde forst\u00e5tt at huset var eldre, sier Veggeberg.", "850.000 kroner var derfor summen paret krevde av selgerne og Am Trust i J\u00e6ren tingrett.", "J\u00e6ren tingrett fant det riktig nok bevist at huset var fra 1949. Erstatningssummen paret ble tilkjent var imidlertid ikke p\u00e5 mer enn beskjedne 15.000 kroner. Retten fant det nemlig ikke bevist at bygge\u00e5ret hadde noen betydning.", "I og med at erstatningssummen var s\u00e5 langt fra parets krav, mener retten at den saks\u00f8kte parten, Am Trust og selgerne, \u00abi det vesentlige\u00bb, vant frem i saken. Alts\u00e5 m\u00e5 kj\u00f8perne dekke motpartens saksomkostninger i tillegg til sine egne.", "Brutte l\u00f8fter, \u00f8delagte hytter og millionkrav:", "De unge kj\u00f8perne legger ikke skjul p\u00e5 at de er skuffet.", "\u2014 Vi f\u00f8ler at vi blir straffet for \u00e5 ha varslet om urett. Dette huset var dr\u00f8mmen som ble til et mareritt. Det er ikke mye glede igjen i det n\u00e5, sier de to.", "Veggeberg synes det er trist at store akt\u00f8rer f\u00e5r operere p\u00e5 denne m\u00e5ten.", "\u2014 Dette er en svikt i systemet. Eller er det slik at systemet er der for \u00e5 beskytte de store og mektige og samtidig ramme unge og godtroende hus-kj\u00f8pere, sp\u00f8r han.", "Paret har ikke bestemt seg for om de skal anke tingrettsdommen.", "- Ikke ta med deg fagfolk:", "Advokat Jarbj\u00f8rg Gr\u00f8tte, som representerer de unge boligkj\u00f8perne, mener at retten har lagt feil faktum til grunn i bevisvurderingen.", "\u2014 I dommen heter det blant annet at det ikke er f\u00f8rt tilstrekkelig bevis for hva som var byggeskikk i omr\u00e5det i 1968, og da s\u00e6rlig i tilknytning til om hus oppf\u00f8rt i 1968 m\u00e5 forventes \u00e5 v\u00e6re isolert. Det oppfatter jeg at ikke er korrekt. I retten la vi frem et konsentrat av Sintef Byggforsk sin femti \u00e5r lange erfaringer om byggem\u00e5ter, sier Jarbj\u00f8rg Gr\u00f8tte, som er partner i advokatfirmaet Schj\u00f8dt.", "Her skriver Sintef at nesten alle sm\u00e5hus fra og med 1960 ble oppf\u00f8rt med isolasjon.", "\u2014 Vi f\u00f8rte ogs\u00e5 et sakkyndigvitne som kunne opplyse at alle boliger fra slutten av 1960-\u00e5rene ble oppf\u00f8rt med isolasjon i yttervegger og etasjeskiller, fortsetter advokaten.", "F\u00e5r nesten 600.000 kroner av forsikringsselskapet for mugg og sopp:", "If\u00f8lge Gr\u00f8tte ble det ikke fremlagt noen dokumentasjon fra motparten som tilsa at byggeskikken p\u00e5 Klepp avvek fra byggeskikken i Norge for\u00f8vrig.", "\u2014 Retten skal legge til grunn det som er mest sannsynlig, og vi mener at det ut fra dokumentasjonen fremlagt i saken m\u00e5tte legges til grunn at det er mest sannsynlig at et bygg oppf\u00f8rt i 1968 var isolert. Likevel finner ikke retten v\u00e5rt krav sannsynliggjort, sier Gr\u00f8tte.", "I dommen heter det blant annet at: \u00abSlik v\u00e5r sak er opplyst, legger retten til grunn at saks\u00f8kerne ikke kunne regne med at boligen var bygget etter en h\u00f8yere standard enn forskriftskravet i 1949.\u00bb", "Ogs\u00e5 denne setningen stiller Gr\u00f8tte sp\u00f8rsm\u00e5lstegn ved.", "\u2014 Dersom markedet ikke kan forvente at en bolig oppf\u00f8rt i 1968 har slike kvaliteter som man m\u00e5 forvente av et bygg oppf\u00f8rt p\u00e5 denne tiden, men i stedet har kvaliteter som ble brukt i etterkrigs\u00e5rene, m\u00e5tte dette ha kommet klart frem i salgsoppgaven, sier hun og forsetter:", "\u2014 Det er en formidabel forskjell i byggeskikken fra 1949 i forhold til 1968, slik vi ogs\u00e5 viste ved fremleggelse av Sintefs redegj\u00f8relse for endringer i byggeskikken i denne perioden.", "UrimeligAdvokaten forst\u00e5r at hennes klienter er fortvilet. Hun synes selv at dommer som ikke er riktige ikke b\u00f8r bli st\u00e5ende.", "\u2014 Mine klienter ble fortvilet og de fremmet derfor sak. Denne typen saker har likevel begrenset \u00f8konomisk verdi, sett i forhold til saksomkostningene, og partene b\u00f8r derfor s\u00f8ke \u00e5 komme til l\u00f8sninger uten \u00e5 m\u00e5tte gjennomf\u00f8re full hovedforhandling. Vi gjorde flere fors\u00f8k p\u00e5 \u00e5 komme i en dialog om et forlik, men s\u00e5 lenge motparten ikke var villig til \u00e5 komme frem til en minnelig l\u00f8sning, endte saken i tingretten. Alternativet var at mine klienter godtok den urett de opplevde \u00e5 v\u00e6re utsatt for, sier Gr\u00f8tte.", "Megleren selgerne benyttet var ikke blant de saks\u00f8kte.", "\u2014 Grunnen til det er at han ikke kunne vite at bygge\u00e5ret var 1949. Hvis man kun leser enkelte av kommunens dokumenter kan det se ut til at huset var fra 1968, men ytterligere unders\u00f8kelser ville vist at det ble bygget tidligere. N\u00e5r heller ikke selgernes takstmann reagerer, men i stedet bekreftet det bygge\u00e5r som st\u00e5r oppf\u00f8rt i offentlige registre, hadde ikke megleren forutsetninger for \u00e5 vite at dette var feil og selv sette i verk ytterligere unders\u00f8kelser, sier Gr\u00f8tte.", "Tre spesielle nabohistorier:", "Norwegian Claims Link representerte husselgerne og Am Trust i tingretten. Lederen av prosedyreavdelingen deres, advokat Line Solveig With, har stor forst\u00e5else for at kj\u00f8perne av eiendommen opplevde det som en belastning \u00e5 m\u00e5tte ta saken til domstolene.", "\u2014 Dessverre hender det at vi ikke klarer \u00e5 enes om en vurdering av saken, sier With, som understreker at det er en liten andel av deres saker som g\u00e5r s\u00e5 langt som til rettslig prosess.", "Videre opplyser hun at deres klienter opplever at retten har gjort en grundig og korrekt vurdering, b\u00e5de av jussen og de faktiske sider av saken.", "- Hvorfor var ikke deres klienter interesserte i rettsmekling?", "\u2014 Saken ble bevismessig tilstrekkelig klarlagt f\u00f8rst tett opp mot selve rettssaken. Videre var boligkj\u00f8pers krav for h\u00f8yt til at rettsmekling ble ansett hensiktsmessig, en vurdering dommen etter v\u00e5rt syn st\u00f8tter, svarer With.", "- Hvorfor ventet deres klienter til rett f\u00f8r hovedforhandlingen med \u00e5 godta at huset ble oppf\u00f8rt i 1949 og ikke i 1968?", "\u2014 Alle offentlige registre, som ogs\u00e5 ble sjekket i forbindelse med salget av eiendommen, oppgir bygge\u00e5r 1968. Det var f\u00f8rst tett opp til rettssaken det ble fremlagt tilstrekkelig dokumentasjon som kunne tilsi et annet bygge\u00e5r, svarer advokaten.", "Flere skadesaker:", "Dr\u00f8mmehuset var invadert av rotter", "Kj\u00f8pte hus for 24 millioner kroner \u2013 f\u00e5r 1.830.000 kroner for skader", "Rev huset og bygget nytt \u2013 tapte 2,7 millioner kroner", "Da rottene skulle fjernes fra leiligheten ble det funnet flere feil", "F\u00f8lg oss p\u00e5 Instagram for inspirasjon og interi\u00f8r, @boligoghjem !"]}, {"field": "category0", "value": "bolig"}, {"field": "contenthash", "value": "a4e00d7e6aa82111575438c5e5d3e63269d4c475c718b2389f6d02932c47f8a6"}, {"field": "createtime", "value": "2017-08-01T13:37:59.000Z"}, {"field": "description", "value": "Da Tony Veggeberg (29) og Mona Christoffersen (26) fant ut at huset de kj\u00f8pte var 20 \u00e5r eldre enn de ble fortalt, tok de saken til retten \u2013 og tapte."}, {"field": "heading", "value": ["Dr\u00f8mmehuset ble et mareritt -adressa.no", "Nektet", "Svikt i systemet", "\u2014 Selvmotsigende", "Mest sannsynlig", "Visste ikke", "Korrekt vurering", "Sen fakta"]}, {"field": "id", "value": "59e503518aacc50ef2c8c2896bdef7a628a037f0"}, {"field": "keyword", "value": ["Boligmarkedet", "Forbrukerrettigheter", "Bolig"]}, {"field": "keywords", "value": "Boligmarkedet,Forbrukerrettigheter,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "instagram"}, {"field": "kw-concept", "value": ["sak", "hus", "millioner kroner"]}, {"field": "kw-entity", "value": ["line solveig with", "claims link", "if\u00f8lge veggeberg", "mie", "am trust", "sintef byggforsk", "if\u00f8lge veggeberg og christoffersen", "j\u00e6ren", "aftenbladet", "schj\u00f8dt"]}, {"field": "kw-location", "value": ["norge", "klepp"]}, {"field": "kw-pageclass", "value": "article"}, {"field": "kw-person", "value": ["jarbj\u00f8rg gr\u00f8tte", "mona christoffersen", "tony veggeberg"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/806ac546-23ae-4781-9ac0-846231b011a7?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmehuset ble et mareritt"}, {"field": "og-type", "value": "article"}, {"field": "og-url", "value": "http://www.adressa.no/bolig/Drommehuset-ble-et-mareritt-198b.html"}, {"field": "pageclass", "value": ["article"]}, {"field": "publishtime", "value": "2016-08-31T07:52:52.000Z"}, {"field": "recs-articleid", "value": "198"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-08-31T07:52:52.000Z"}, {"field": "recs-rawtitle", "value": "Dr\u00f8mmehuset ble et mareritt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Da Tony Veggeberg (29) og Mona Christoffersen (26) fant ut at huset de kj\u00f8pte var 20 \u00e5r eldre enn de ble fortalt, tok de saken til retten \u2013 og tapte."}, {"field": "thumbnail", "value": "http://content-thumbnail.cxpublic.com/content/thumbnail200x150/59e503518aacc50ef2c8c2896bdef7a628a037f0.jpg?59808437"}, {"field": "thumbnailfullheightdimensions", "value": "200x2168"}, {"field": "timestamp", "value": "2017-08-01T13:37:59.000Z"}, {"field": "title", "value": "Dr\u00f8mmehuset ble et mareritt"}, {"field": "url", "value": "http://www.adressa.no/bolig/Drommehuset-ble-et-mareritt-198b.html"}, {"field": "urlhash", "value": "59e503518aacc50ef2c8c2896bdef7a628a037f0"}], "score": 0.46764618, "siteId": "9222270286501375973", "id": "59e503518aacc50ef2c8c2896bdef7a628a037f0"}

