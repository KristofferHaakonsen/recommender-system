{"fields": [{"field": "modifiedtime", "type": "time", "value": "2013-05-20T04:33:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Hopp"}, {"field": "author", "value": ["espen hansen", "ntb"]}, {"field": "body", "value": ["Saken oppdateres.", "Vinner ble Jan Matura, som hoppet 132,5 og 133 meter og fikk 247 poeng. Han slo sloveneren Robert Kranjec med 1,3 poeng.", "Tysklands Andreas Wank tok tredjeplassen, mens Tom Hilde gjorde nok et godt renn under sv\u00e6rt vanskelige forhold og tok fjerdeplassen.", "Hilde hoppet 126,5 meter i f\u00f8rste omgang og \u00f8kte til 134,5 i den andre. Det ga totalt 237,7 poeng. Han var 9,3 poeng bak Matura, men ikke mer enn 3,3 poeng fra en plass p\u00e5 seierspallen. Det ble fjerdeplass p\u00e5 Hilde.", "\u2014 Dette ble litt lotteri p\u00e5 grunn av forholdene. Det var sv\u00e6rt vanskelig \u00e5 hoppe i dag med mye sn\u00f8 og vind fra alle kanter, men slik er det gjerne her i Sapporo, sa den norske treneren Alexander St\u00f6ckl til NTB etter s\u00f8ndagens renn.", "Best kommer s\u00f8ndagens renn til \u00e5 huskes for episoden hvor Daiki Ito falt f\u00f8r han hadde f\u00e5tt satt utfor.", "Japaneren l\u00e5 p\u00e5 andreplass etter f\u00f8rste omgang, men finalen ble en ren katastrofe for hjemmefavoritten.", "Ito mistet kontrollen da han satt p\u00e5 bommen og falt ned i ovarennet. I det bratte till\u00f8pet maktet han ikke \u00e5 stanse og han skled sidelengs nedover mot hoppkanten.", "Farten var til alt hell ikke s\u00e6rlig stor - og rett f\u00f8r kanten stoppet han - men det ble naturlig nok null poeng - og han endte som nummer 30 etter sitt ene gyldige hopp.", "- Jeg syntes det s\u00e5 veldig dramatisk ut. Jeg vet at hoppet i Sapporo er veldig h\u00f8yt, og hadde han ramlet utfor det med ski kunne det faktisk betydd karriereslutt i verste fall. Det er ren bl\u00e5is i till\u00f8pet, og n\u00e5r han f\u00f8rst faller av bommen er det som \u00e5 rutsje ned en bobbane. Det er nesten umulig \u00e5 f\u00e5 stoppet. Det kunne fort blitt veldig stygt, men heldigvis var det litt sn\u00f8 i till\u00f8pet som var til hans fordel, sier hoppsjef Clas Brede Br\u00e5then til ap.no.", "Br\u00e5then var ikke i Japan, men s\u00e5 hopprennet p\u00e5 TV hjemme i Mj\u00f8ndalen. derfor er han litt forsiktig \u00e5 si n\u00f8yaktig hva som skjedde.", "- For meg ser det ut som om bommen er av aliminium eller noe slikt. Det ser ogs\u00e5 ut som om han har en type hansker som er glatte. Idet han l\u00f8fter seg opp p\u00e5 bommen glipper den ene h\u00e5nda hans, og han faller av, beskriver Br\u00e5then.", "Anders Bardal endte p\u00e5 15. plass, mens Atle Pedersen R\u00f8nsen ble nummer 27. Kim Rene Elverum Sorsell (nummer 36), Ole Marius Ingvaldsen (37) og Anders Jacobsen (43) klarte ikke \u00e5 komme med til finaleomgangen.", "\u2014 Jeg m\u00e5 bare si at Tom Hilde gjorde nok et godt renn. Han behersket de vanskelige forholdene ganske bra, men det var ikke lett, for det var mye sn\u00f8. Likevel synes jeg Tom fikk til mye bedre nedslag i dag (s\u00f8ndag) enn l\u00f8rdag, og jeg kan ikke si annet enn at jeg er veldig forn\u00f8yd med det han presterte, sa St\u00f6ckl.", "Han kunne ogs\u00e5 fortelle at Anders Bardal ble offer for forholdene i f\u00f8rste omgang.", "\u2014 Han ble p\u00e5 mange m\u00e5ter tatt av vinden. Det ble veldig vanskelig for ham over kulen, men vi driver en utend\u00f8rsidrett, og da er det slik noen ganger. S\u00e6rlig vet vi at forholdene kan v\u00e6re vanskelige her i Sapporo, mente den norske landslagstreneren.", "Hilde l\u00e5 p\u00e5 8. plass etter f\u00f8rste omgang. Han var den eneste nordmannen som hadde noen muligheter til \u00e5 hevde seg blant de beste, og Hilde leverte nok en gang. Det var bare tyskeren Andreas Wank som var lenger enn Hilde i finaleomgangen, men det holdt likevel ikke helt til en plass p\u00e5 seierspallen.", "\u2014 Jeg m\u00e5 ogs\u00e5 fortelle at Anders Jacobsen ble tatt av sn\u00f8en og vinden i sitt hopp i f\u00f8rste omgang. Han var sjansel\u00f8s, sa St\u00f6ckl om den beste nordmannen fra hoppuken.", "Jacobsen endte p\u00e5 en skuffende 43. plass og m\u00e5tte se annenomgangen fra tribunen sammen med Kim Rene Elverum Sorsell og Ole Marius Ingvaldsen.", "De norske hopperne f\u00e5r et par hviledager etter hjemkomsten fra Japan, men kommer til \u00e5 legge oppladningen til skiflygingsrennene p\u00e5 Vikersund til den store bakken i Rena.", "\u2014 Vi satser p\u00e5 \u00e5 lade opp med en liten samling p\u00e5 Rena, i den st\u00f8rste norske bakken ved siden av Vikersund, sa Alexander St\u00f6ckl.", "Han la til at han satser p\u00e5 to \u00f8kter i storbakken p\u00e5 Rena f\u00f8r turen g\u00e5r videre til Vikersund og nye renn om en uke.", "- Men du har vel grunn til \u00e5 v\u00e6re forn\u00f8yd med innsatsen i Sapporo?", "\u2014 Ja da, jeg er veldig forn\u00f8yd med det hopperne v\u00e5re presterte her, sa St\u00f6ckl, som ogs\u00e5 hadde noen rosende ord til tsjekkeren Jan Matura som gikk til topps b\u00e5de l\u00f8rdag og s\u00f8ndag.", "\u2014 Matura skal ha ros for \u00e5 hoppe veldig bra. Selvsagt var han ogs\u00e5 litt heldig, men det han presterte her denne helgen vitner ogs\u00e5 om at han er i god form, sa St\u00f6ckl til NTB s\u00f8ndag."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "d8bae3678a9f211a1646cf71b53602b7d5c5b0cfbe99957682890064e43bc37a"}, {"field": "createtime", "value": "2017-02-12T08:32:00.000Z"}, {"field": "description", "value": "Tom Hilde endte p\u00e5 fjerdeplass i s\u00f8ndagens hopprenn, som kommer til \u00e5 bli husket for Daiki Itos fall i till\u00f8pet."}, {"field": "heading", "value": ["Hopper falt i till\u00f8pet i Sapporo -adressa.no", "- S\u00e5 dramatisk ut", "Bra prestasjon", "Rena neste"]}, {"field": "id", "value": "8759230afce38e311aa23cbc8d1d5d9fa5d6cc53"}, {"field": "keyword", "value": "Hopp"}, {"field": "keywords", "value": "Hopp"}, {"field": "kw-category", "value": ["100sport", "vintersport"]}, {"field": "kw-classification", "value": "sports"}, {"field": "kw-concept", "value": ["vanskelige forhold", "poeng", "s\u00f8ndag", "hopp", "plass", "hopper falt", "till\u00f8pet", "omgang", "s\u00f8ndagens renn", "falt"]}, {"field": "kw-entity", "value": ["mj\u00f8ndalen", "daiki ito", "kim rene elverum sorsell og ole marius ingvaldsen"]}, {"field": "kw-location", "value": ["vikersund", "rena", "japan", "sapporo"]}, {"field": "kw-pageclass", "value": "article"}, {"field": "kw-person", "value": ["jan matura", "clas brede br\u00e5then", "andreas wank", "anders bardal", "anders jacobsen", "atle pedersen r\u00f8nsen", "ole marius ingvaldsen", "alexander st\u00f6ckl", "tom hilde", "kim rene elverum sorsell", "robert kranjec"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/ea057735-44b5-41d2-8538-192a385b4810?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hopper falt i till\u00f8pet i Sapporo"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Hopper-falt-i-tillopet-i-Sapporo-175954b.html"}, {"field": "pageclass", "value": ["article"]}, {"field": "publishtime", "value": "2013-01-20T09:08:45.000Z"}, {"field": "recs-articleid", "value": "175954"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2013-01-20T09:08:45.000Z"}, {"field": "recs-rawtitle", "value": "Hopper falt i till\u00f8pet i Sapporo -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Tom Hilde endte p\u00e5 fjerdeplass i s\u00f8ndagens hopprenn, som kommer til \u00e5 bli husket for Daiki Itos fall i till\u00f8pet."}, {"field": "thumbnail", "value": "http://content-thumbnail.cxpublic.com/content/thumbnail200x150/8759230afce38e311aa23cbc8d1d5d9fa5d6cc53.jpg?5911932a"}, {"field": "thumbnailfullheightdimensions", "value": "200x1035"}, {"field": "timestamp", "value": "2017-05-09T10:00:10.000Z"}, {"field": "title", "value": "Hopper falt i till\u00f8pet i Sapporo"}, {"field": "url", "value": "http://www.adressa.no/100Sport/vintersport/Hopper-falt-i-tillopet-i-Sapporo-175954b.html"}, {"field": "urlhash", "value": "8759230afce38e311aa23cbc8d1d5d9fa5d6cc53"}], "score": 1.1241168, "siteId": "9222270286501375973", "id": "8759230afce38e311aa23cbc8d1d5d9fa5d6cc53"}

