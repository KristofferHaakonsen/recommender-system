{"fields": [{"field": "modifiedtime", "type": "time", "value": "2015-09-10T18:27:45.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "eirik b. gr\u00f8nning"}, {"field": "body", "value": ["Saken oppdateres.", "Norske idrettslag har siden 2010 kunnet s\u00f8ke om momskompensasjon etter \u00e5 ha bygget idrettsanlegg. Siden den gang har samtlige s\u00f8kere f\u00e5tt tiln\u00e6rmet full kompensasjon fra potten som er satt av i statsbudsjettet.", "Derfor slo det ned som en bombe da totalrammen p\u00e5 65,8 millioner kroner i 2014, ikke var i n\u00e6rheten av \u00e5 v\u00e6re nok til \u00e5 dekke det totale s\u00f8knadsbel\u00f8pet for hele landet.", "I november i fjor ga regjeringen etter og etterbevilget restbel\u00f8pet for 2014. F\u00f8r potten for 2015 ble satt til 125 millioner kroner, etter revidert statsbudsjett i mai. Tall fra Lotteri- og stiftelsestilsynet viser at norske idrettslag har s\u00f8kt om st\u00f8tte til et rekordbel\u00f8p p\u00e5 183 millioner \u2013 58 millioner kroner mer enn bevilget. Det gir en forel\u00f8pig prognose p\u00e5 rundt 31,7 prosent avkorting, noe som vil v\u00e6re kritisk for enkelte klubber.", "Heimdal Idrettsforening s\u00f8kte om st\u00f8tte p\u00e5 18,5 millioner kroner til bygging av idrettshall. En avkorting like prognosene, vil gi like i underkant av seks millioner kroner i mindre penger til idrettsforeningen.", "- Vi har i det lengste h\u00e5pet om at de kunne \u00f8ke budsjettet, men det ser veldig d\u00e5rlig ut. For oss vil de forel\u00f8pige tallene v\u00e6re ganske dramatisk. Vi m\u00e5 klare \u00e5 drifte hallene ogs\u00e5, men det kommer til \u00e5 g\u00e5 p\u00e5 bekostning av noe annet. N\u00e5 har vi ikke finregnet p\u00e5 dette, men m\u00e5 se n\u00f8yere p\u00e5 det n\u00e5r vi vet realiteten, sier Heimdals styreleder Ingvar Sund.", "Les mer: Tr\u00f8nderske idrettslag mister millioner (krever innlogging)", "Heimdalshallen sto ferdig h\u00f8sten 2014 til en samlet sum av om lag 93 millioner kroner. Av disse ansl\u00e5r styrelederen at rundt 42 millioner kroner finansiert gjennom tippemidler, samt tilskudd fra Trondheim kommune og kulturdepartementet. Det er alts\u00e5 opp\u00e5 disse tallene at s\u00f8knaden om momskompensasjon kommer. Resten finansieres gjennom l\u00e5n.", "- Et eventuelt trekk p\u00e5 mellom fem og seks millioner, betyr mye. Skal vi v\u00e6re \u00e6rlige, har vi ikke lagt momsbel\u00f8pet hundre prosent inn i budsjettet, nettopp for \u00e5 ta h\u00f8yde for en slik situasjon. Likevel er vi veldig betenkt over den uforutsigbarheten som oppst\u00e5r. Et ekstral\u00e5n i millionklassen betyr mye i utgifter og renter for oss, sier Sund og fortsetter:", "- Det ligger en urettferdighet i det siden det offentlige f\u00e5r fullt momsfritak p\u00e5 bygging, mens idretten er avhengig av en pott uten forutsigbarhet, sier Heimdal-lederen.", "Les mer: Utleira tapte en million kroner p\u00e5 \u00e9n uke (krever innlogging)", "Han f\u00e5r st\u00f8tte av Jorodd Asphjell. AP-politikeren er en av de st\u00f8rste stemmene i tr\u00f8ndersk idrett gjennom en rekke sentrale verv i idretten. N\u00e5 er han styremedlem i Norges Idrettsforbund og leder for anleggsutvalget i anleggsutviklingen i forbundet. Problemstillinger rundt momskompensasjon i idretten er noe han brent for lenge.", "- Slik ordningen er i dag, er den urettferdig. Vi kan ikke ha en ordning som er rammestyrt med en fastsum fremfor regelstyrt. N\u00e5 er det umulig for idrettslag \u00e5 planlegge for b\u00e5de bygging og drift. Usikkerheten f\u00e5r flere ringvirkninger n\u00e5r man skal s\u00f8ke om l\u00e5n i banken, der man ikke ser de reelle utgiftene n\u00e5r man st\u00e5r i fare for \u00e5 f\u00e5 kuttet momsrefusjonen. Det kan ikke v\u00e6re slik at ved \u00e5 s\u00f8ke et \u00e5r f\u00e5r full refusjon, for s\u00e5 \u00e5 risikere avkorting det neste, sier Asphjell.", "Han h\u00e5per regjeringen signaliserer at de er villige til \u00e5 dekke gapet mellom s\u00f8knadssum og pott, slik som det ble gjort i tilsvarende situasjon i fjor.", "- For staten er dette et nullregnskap uansett. Vi jobber for \u00e5 f\u00e5 til hundre prosent momskompensasjon, men forslaget ble nedstemt i april. Dette er noe vi kommer til \u00e5 f\u00f8lge opp i oktober. Vi \u00f8nsker at regjeringen etterbevilger penger slik de gjorde til slutt i fjor, f\u00f8r vi b\u00f8r se p\u00e5 selve ordningen, sier Arbeiderparti-politikeren.", "H\u00f8yres ordf\u00f8rerkandidat Yngve Brox liker utspillene fra Arbeiderparti- og idrettshold.", "- Avkortingen er en ordning som dagens regjering har arvet etter den gamle. Det er viktig med bredt engasjement i denne saken, for \u00e5 n\u00e5 m\u00e5let om full momskompensasjon i fremtiden. Heldigvis har vi en kulturminister (Thorhild Widvey, H) som har gitt tydelige signaler om at det jobbes for \u00e5 n\u00e5 dette m\u00e5let, sier Brox.", "Han skal fredag i m\u00f8te med kulturministeren der momskompensasjonsordningen kommer til \u00e5 bli et av temaene som kommer til \u00e5 bli diskutert.", "- Med eksempelet i Heimdal ser vi hvor uheldig det kan sl\u00e5 ut. Det er viktig at idretten kan stole p\u00e5 at pengene faktisk kommer. Det handler om \u00e5 utforme en ordning som gir forutsigbarhet for idretten, sier Brox."]}, {"field": "category0", "value": "pluss"}, {"field": "category1", "value": "pluss|sport"}, {"field": "contenthash", "value": "5360268d6186dfb317e22ba346bed6a46d444f4f7871c0b54f70773bec98f462"}, {"field": "createtime", "value": "2015-09-10T17:40:50.000Z"}, {"field": "description", "value": "Heimdal idrettsforening ligger an til \u00e5 bli hardest rammet av avkortingen av momskompensasjonen \u2013 tr\u00f8nderske idrettsklubber st\u00e5r i fare for \u00e5 g\u00e5 glipp av millioner."}, {"field": "dominantimage", "value": "http://www.adressa.no/pluss/article11545163.ece/mvks5q/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/77e5f5c3b09bbe399e7ea22b569224b202823e08.jpg?591c9e47"}, {"field": "dominantthumbnaildimensions", "value": "300x169"}, {"field": "heading", "value": ["Kan tape millioner p\u00e5 momsordning -adressa.no", "N\u00e6r dobling av budsjettet", "- Urettferdig ordning", "\u00d8nsker full momsfrihet", "Klar intensjon"]}, {"field": "id", "value": "77e5f5c3b09bbe399e7ea22b569224b202823e08"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "sport"]}, {"field": "kw-concept", "value": ["million kroner", "kroner", "million", "idrett"]}, {"field": "kw-entity", "value": ["heimdal", "jorodd asphjell", "thorhild widvey", "idrettsforening", "lotteri", "arbeiderparti", "norges idrettsforbund"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["yngve brox", "ingvar sund"]}, {"field": "kw-taxonomy", "value": ["pluss", "pluss/sport"]}, {"field": "og-image", "value": "http://www.adressa.no/pluss/article11545163.ece/mvks5q/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kan tape millioner p\u00e5 momsordning"}, {"field": "og-type", "value": "article"}, {"field": "og-url", "value": "http://www.adressa.no/pluss/sport/article11545164.ece"}, {"field": "pageclass", "value": ["article"]}, {"field": "publishtime", "value": "2015-09-10T18:27:45.000Z"}, {"field": "recs-articleid", "value": "11545164"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|sport"}, {"field": "recs-publishtime", "value": "2015-09-10T18:27:45.000Z"}, {"field": "recs-rawtitle", "value": "Kan tape millioner p\u00e5 momsordning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/sport"]}, {"field": "teaser", "value": "Heimdal idrettsforening ligger an til \u00e5 bli hardest rammet av avkortingen av momskompensasjonen \u2013 tr\u00f8nderske idrettsklubber st\u00e5r i fare for \u00e5 g\u00e5 glipp av millioner."}, {"field": "thumbnail", "value": "http://content-thumbnail.cxpublic.com/content/thumbnail200x150/77e5f5c3b09bbe399e7ea22b569224b202823e08.jpg?591c9e47"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-05-17T19:02:31.000Z"}, {"field": "title", "value": "Millionbel\u00f8p kan glippe for tr\u00f8nderske idrettsklubber"}, {"field": "url", "value": "http://www.adressa.no/pluss/sport/article11545164.ece"}, {"field": "urlhash", "value": "77e5f5c3b09bbe399e7ea22b569224b202823e08"}], "score": 0.576034, "siteId": "9222270286501375973", "id": "77e5f5c3b09bbe399e7ea22b569224b202823e08"}

