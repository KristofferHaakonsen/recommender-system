{"fields": [{"field": "modifiedtime", "type": "time", "value": "2016-04-23T10:28:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["flyktningkrisen", "flyktninger", "Hellas", "asyls\u00f8kere", "Flyktningkatastrofen"]}, {"field": "author", "value": "s\u00e6ba bajoghli"}, {"field": "body", "value": ["Joggeskog og boblejakker, barnetr\u00f8yer og fleecegensere, votter og babyleker.", "To av de mange som ofrer fritiden sin p\u00e5 den p\u00e5g\u00e5ende dugnaden for nyankomne, er Tanja Stinessen (28) og Vibeke Haugen (34), som sitter b\u00f8yd over hver sin haug med barnekl\u00e6r i gamle Breidablikk skole i Trondheim.", "Det er mandag kveld, og de bruker timene etter henholdsvis masterstudier og jobb med enslige mindre\u00e5rige flyktninger til \u00e5 sortere kl\u00e6r i et av klasserommene.", "Samtlige klasserom bortover en av skolens korridorer er fylt med utstyr, donert av hjelpehungrige tr\u00f8ndere. Denne kvelden fylles de ytterligere med utstyr, bleier, hygieneartikler og kl\u00e6r, n\u00e5r lass p\u00e5 lass lempes inn av frivillige som har hentet utstyr fra hjelpeorganisasjonen Amadias avviklede lager i Stj\u00f8rdal.", "Tepper, treningskl\u00e6r, b\u00e6reseler.", "Barnevogner, barnesenger og bilstoler - noen splitter nye. Noen leverer fra seg kl\u00e6r omhyggelig brettet og pent innpakket.", "- Det er veldig mye fint som gis bort. I mye av det vi sorterer ligger det mye omtanke, spesielt n\u00e5r det gjelder barna, sier Stinessen.", "I flere m\u00e5neder har tr\u00f8nderne donert det de har kunnet til frivillige som samler inn kl\u00e6r, utstyr og sko til flyktninger. Noe er blitt med frivillige i kofferter til Hellas. Andre oppbevares p\u00e5 lager, deles ut etter behov og foresp\u00f8rsel. I starten av mai vil flyktninger og asyls\u00f8kere selv kunne plukke ut det de trenger n\u00e5r gratisbutikken Te&T\u00f8y \u00e5pner i Mellomila 63 i Trondheim.", "- Det handler om \u00e5 ivareta flyktningenes verdighet, sier Lars Korsnes (51), til daglig lektor ved Tiller videreg\u00e5ende skole og en av de mange ildsjeler bak flyktningdugnaden i Trondheim.", "Etter at dagens undervisning var unnagjort, satte han seg i bilen til Stj\u00f8rdal for \u00e5 lempe og frakte et tilhengerlass med innsamlet materiale til gamle Breidablikk skole.", "- Det \u00e5 v\u00e6re flyktning kan inneb\u00e6re \u00e5 miste seg selv: \u00abKommer jeg meg videre herfra? F\u00e5r jeg mat? Kl\u00e6r? N\u00e5r?\u00bb Man mister kontrollen. De var l\u00e6rere, advokater, journalister, men n\u00e5 er de redusert til \u00e5 v\u00e6re flyktning. Det \u00e5 ha en butikk \u00e5 kunne velge ting fra og ikke bare f\u00e5 utdelt en pakke, er viktig, sier han.", "Han vet hva han snakker om.", "5. oktober skrev Lars Korsnes dette fra Lesvos:", "\u00abVi har akkurat sagt \u00abgod natt\u00bb til 2500 flyktninger som er henvist til \u00e5 sove p\u00e5 fortauet, bak s\u00f8ppeldunken, ved tissehj\u00f8rnet - eller egentlig hvor som helst. Vi har delt ut tepper, soveposer og \u00e9n br\u00f8dskive til hver for \u00e5 gj\u00f8re det som er et uverdig helvete nogenlunde levelig. Det flyter s\u00f8ppel overalt, bare noen av de minste barna har tak over hodet, folk har fortsatt v\u00e5te kl\u00e6r etter b\u00e5tturen, de hutrer og vet ikke hva morgendagen bringer. Det er vanskelig \u00e5 beskrive denne opplevelsen p\u00e5 en m\u00e5te som gj\u00f8r at dere forst\u00e5r, men det er j\u00e6vlig, uverdig og skammelig!  \u00bb", "Korsnes reiste tilbake i februar, og i v\u00e5r var han frivillig i en flyktningleir i Libanon. Han og kona Katrin Glatz Brubakk har tr\u00f8stet fortvilte foreldre, plastret gnags\u00e5r, delt ut mat og drikke, bl\u00e5st s\u00e5pebobler med barna, delt ut tepper og kosedyr. Selv n\u00e5 er stemmen i ferd med \u00e5 sprekke n\u00e5r han tenker p\u00e5 menneskene, inntrykkene som spenner over hele spekteret: \u00c5 ta imot en overfylt gummib\u00e5t, kjenne lukten av angst og \u00abstore mannfolk oppl\u00f8st av angst og lettelse av \u00e5 v\u00e6re i fremme\u00bb. Den blide prinsessekledde fem\u00e5ringen med rosa diadem p\u00e5 hodet, glad for \u00e5 v\u00e6re \u00abp\u00e5 tur\u00bb med familien, som hopper i land. Uv\u00e6rsnatten da gummib\u00e5ten sl\u00e5r mot klippene ved strandkanten, n\u00e5r de m\u00e5tte under b\u00e5ten og fiske opp en to-tre \u00e5r gammel gutt fra vannet. Reddet med et n\u00f8dskrik.", "Korsnes og kona bytter p\u00e5 \u00e5 dra s\u00f8rover for \u00e5 hjelpe flyktningene. Denne uken var hun i Idomeni, p\u00e5 grensen til Makedonia , der tre norske frivillige ble arrestert i forrige uke.", "- En skog av frivillige organisasjoner har poppet opp i vakuumet som de store organisasjonene ikke har klart \u00e5 fylle. De store organisasjonene gj\u00f8r en kjempejobb, men klarer ikke \u00e5 snu seg raskt nok rundt og v\u00e6re fleksible. Uten de frivillige ville langt flere ha druknet i Middelhavet, mener Korsnes.", "8. oktober i fjor, Lesvos:", "\u00ab  Dette er langs en steinete og klippebesatt kyst med en d\u00e5rlig grusvei langs kysten. Her st\u00f8tte vi n\u00e5 p\u00e5 en rekke grupper, alle v\u00e5te og forskremte. Det eneste vi kunne gj\u00f8re var \u00e5 peke hvor de skulle g\u00e5. S\u00e5 kom barna. I en gruppe var det en hylskrikende og klissv\u00e5t ett\u00e5ring og to redde sm\u00e5jenter. I bilen har vi kl\u00e6r til sm\u00e5barn s\u00e5 sm\u00e5ttisen fikk t\u00f8rre kl\u00e6r. Mens vi holder p\u00e5 med dette, ser vi en b\u00e5t p\u00e5 vei inn. B\u00f8lgene er store og klippene spisse. Vi l\u00f8per ned og pr\u00f8ver \u00e5 gj\u00f8re landgangen s\u00e5 t\u00f8rr som mulig og klarer s\u00e5 vidt \u00e5 hindre b\u00e5ten i \u00e5 kantre. Alle er v\u00e5te, skremte, litt forsl\u00e5tte, men i live. I denne b\u00e5ten er det seks sm\u00e5 barn fra ett til seks \u00e5r.\u00bb", "Bare siden september i fjor har over 1000 nordmenn reist til Hellas som frivillige gjennom organisasjonen Dr\u00e5pen i havet. Mange har ogs\u00e5 reist p\u00e5 egen h\u00e5nd eller via organisasjoner som Northern Lights Aid.", "- Viljen til \u00e5 hjelpe blant folk er overveldende. Det som skjer med de frivillige som kommer tilbake ... Jeg tror det vil forandre Norge, n\u00e5r s\u00e5 mange kommer tilbake med historier Hellas, sier Korsnes.", "I fjor gikk tv-bildene av flyktningstr\u00f8m men veldig inn p\u00e5 Maria Hageskal Lund, som f\u00f8lte et sterkt behov for \u00e5 bidra. I september satte anestesisykepleieren og en venninne seg p\u00e5 flyet til Chios i Hellas, der de jobbet som frivillige i en uke.", "Trettitre\u00e5ringen er en av initiativtagerne bak Facebook-gruppa Refugees Welcome to Norway i S\u00f8r-Tr\u00f8ndelag og engasjementet har ballet p\u00e5 seg. Det har resultert i organiseringen av \u00abFriendship Day\u00bb, der asyls\u00f8kere og nordmenn kan m\u00f8tes og sosialisere, flerfoldige innsamlingsaksjoner av kl\u00e6r og utstyr p\u00e5 nett og sist, men ikke minst, gratisbutikken Te&T\u00f8y. Vi m\u00f8ter henne i lokalene butikken har f\u00e5tt l\u00e5ne gratis av Coop Midt-Norge, noe som kom i stand over en p\u00e5skefrokost i s\u00f8nnens barnehage. En annen mor viste seg \u00e5 v\u00e6re utleieansvarlig for Coop i regionen. Denne morgenen skal hun og lageransvarlig Mari Johannessen (29) sette i stand gratisbutikken. Ved siden av St\u00e5le Gerhardsens illustrasjon p\u00e5 veggen har barnet\u00f8y og sm\u00e5 og store sko funnet veien til hyller og kleshengere. Den gr\u00e5 sofaen og de andre m\u00f8blene fikk de hente fra en nedlagt butikk i byen. Senere p\u00e5 dagen skal de m\u00f8te en begeistret representant fra Trondheim kommune for \u00e5 s\u00f8ke om midler til \u00e5 dekke butikkens str\u00f8mutgifter og blant annet kunne leie inn busser i ny og ne for \u00e5 frakte asyls\u00f8kere fra Sandmoen og asylmottak utenfor Trondheim til gratisbutikken.", "Lund ansl\u00e5r at hun bruker rundt 20 timer i uka p\u00e5 det frivillige arbeidet.", "Begge har de familie og hver sin to\u00e5ring som krever sitt.", "- Jeg sitter med mobilen i alle pauser p\u00e5 jobb og hele kvelden, smiler Maria Lund.", "- All fritid g\u00e5r med til dette, bekrefter Johannessen, som er barnevernspedagog. I starten av april tok hun med et lass treningsutstyr og fotballspill til en gruppe enslige mindre\u00e5rige i Holt\u00e5len, til stor jubel.", "Interessen for \u00e5 bidra er enorm: P\u00e5 ulike Facebook-grupper legges det ut foresp\u00f8rsel etter foresp\u00f8rsel: Det sp\u00f8rres etter alt fra kj\u00f8rebistand og h\u00e5ndballutstyr til barnevogner og kofferter. Som oftest stiller folk opp med det de har p\u00e5 kort varsel.", "P\u00e5 tre dager hadde 130 frivillige meldt seg til tjeneste for gratisbutikken i Trondheim p\u00e5 Facebook. De vil bidra med \u00e5 st\u00e5 i butikken, hente og levere innsamlet kl\u00e6r og utstyr og sortere p\u00e5 lageret. Alt i butikken er gratis, og selv om tilbudet hovedsakelig er for flyktninger og asyls\u00f8kere, kan ogs\u00e5 andre som sliter med \u00e5 f\u00e5 endene til \u00e5 m\u00f8tes ta en tur innom.", "Blant de ihuga hjelperne finnes b\u00e5de biologer, l\u00e6rere og byr\u00e5krater. N\u00e5 jobber Lund og hennes medfrivillige med \u00e5 stable p\u00e5 beina nettsiden Flyktningesentralen.no som skal gi oversikt over de gode kreftene i regionen og gj\u00f8re det lettere \u00e5 hjelpe. Samarbeidet med etablerte hjelpeorganisasjoner som blant andre Verdige Smil og Amadia er ogs\u00e5 godt.", "Mange privatpersoner synes det er godt \u00e5 bidra med \u00e5 kunne stille opp og sortere t\u00f8y en kveld. Ikke alle har r\u00e5d og mulighet til \u00e5 reise til Hellas for egne penger.", "- N\u00e5 er jo verden kommet hit, og da kan man gj\u00f8re masse her. Det er vel s\u00e5 viktig for de som skal bosette seg her, sier Lund.", "Til sommeren vil Lars Korsnes invitere frivillige flyktningarbeidere til en fest. Mange har han kun hatt kontakt med p\u00e5 Facebook.", "- En godhetstyrann-fest, ler han.", "- For alle som f\u00f8ler at de har en godhetstyrann i magen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "dcd89b336171d6c84f4b5876fbd05899e494a518f7d61599a0cd315b291af109"}, {"field": "createtime", "value": "2017-05-01T14:19:41.000Z"}, {"field": "description", "value": "Tv-bildene og nyhetene fra Middelhavet ble vendepunktet for mange. N\u00e5 \u00e5pner en gjeng ildsjeler gratisbutikk for flyktninger i Trondheim."}, {"field": "dominantimage", "value": "http://www.adressa.no/pluss/magasin/article12637681.ece/k1kl54/ALTERNATES/w980-default/t%C3%B8y_insamling_1.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/496bb4f684b74c3d3d070ce9286b0f61ef6eff6a.jpg?59997faa"}, {"field": "dominantthumbnaildimensions", "value": "300x169"}, {"field": "heading", "value": ["En kopp te og noe t\u00f8y -adressa.no", "\u00c5 miste kontrollen", "Prinsessa i gummib\u00e5ten", "20 timer frivilligarbeid i uka", "Godhetstyrannene"]}, {"field": "id", "value": "496bb4f684b74c3d3d070ce9286b0f61ef6eff6a"}, {"field": "keyword", "value": ["flyktningkrisen", "flyktninger", "Hellas", "asyls\u00f8kere", "Flyktningkatastrofen"]}, {"field": "keywords", "value": "flyktningkrisen,flyktninger,Hellas,asyls\u00f8kere,Flyktningkatastrofen"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["gratisbutikken te", "frivillig", "flyktning", "enslige mindre\u00e5rige", "utstyr", "butikk", "miste kontrollen", "kl\u00e6r"]}, {"field": "kw-entity", "value": ["sandmoen", "idomeni", "breidablikk", "refugees welcome", "verdige smil", "tiller", "amadias", "coop midt-norge", "lesvos", "verdige smil og amadia", "middelhavet", "t\u00f8y", "dr\u00e5pen", "flyktningesentralen", "mellomila 63", "flyktningkatastrofen", "friendship day", "northern lights aid"]}, {"field": "kw-location", "value": ["libanon", "s\u00f8r-tr\u00f8ndelag", "makedonia", "hellas", "norway", "holt\u00e5len", "trondheim", "chios", "stj\u00f8rdal", "lund"]}, {"field": "kw-pageclass", "value": "article"}, {"field": "kw-person", "value": ["vibeke haugen", "st\u00e5le gerhardsens", "maria hageskal lund", "katrin glatz brubakk", "tanja stinessen", "maria lund", "mari johannessen", "lars korsnes"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12637681.ece/k1kl54/ALTERNATES/w980-default/t%C3%B8y_insamling_1.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En kopp te og noe t\u00f8y"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/23/En-kopp-te-og-noe-t%C3%B8y-12637684.ece"}, {"field": "pageclass", "value": ["article"]}, {"field": "publishtime", "value": "2016-04-23T10:28:16.000Z"}, {"field": "recs-articleid", "value": "12637684"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-23T10:28:16.000Z"}, {"field": "recs-rawtitle", "value": "En kopp te og noe t\u00f8y -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tv-bildene og nyhetene fra Middelhavet ble vendepunktet for mange. N\u00e5 \u00e5pner en gjeng ildsjeler gratisbutikk for flyktninger i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/496bb4f684b74c3d3d070ce9286b0f61ef6eff6a.jpg?59997faa"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-20T12:25:14.000Z"}, {"field": "title", "value": "\u00c5pner gratisbutikk for flyktninger i Trondheim"}, {"field": "url", "value": "http://www.adressa.no/pluss/magasin/2016/04/23/En-kopp-te-og-noe-t%c3%b8y-12637684.ece"}, {"field": "urlhash", "value": "496bb4f684b74c3d3d070ce9286b0f61ef6eff6a"}], "score": 0.44396618, "siteId": "9222270286501375973", "id": "496bb4f684b74c3d3d070ce9286b0f61ef6eff6a"}

