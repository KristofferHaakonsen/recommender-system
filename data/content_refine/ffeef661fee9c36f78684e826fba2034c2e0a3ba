{"fields": [{"field": "modifiedtime", "type": "time", "value": "2012-04-24T12:54:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Norges kriminelle andedam er liten, p\u00e5 forfattersiden. Og kun en h\u00e5ndfull av disse igjen er i stand til \u00e5 f\u00e5 endene til \u00e5 m\u00f8tes p\u00e5 en skuddsikker m\u00e5te. Men skyter man f\u00f8rst gullfuglen, s\u00e5 renner s\u00f8lvpengene inn. Anne Holt, Unni Lindell, Karin Fossum, Gunnar Staalesen, Ingvar Ambj\u00f8rnsen, Fredrik Skagen og Jo Nesb\u00f8 - ingen av dem beh\u00f8ver \u00e5 ty til lugubre handlinger for \u00e5 skaffe penger til juleribbe og Simers taffel. Det vil si, det er nettopp det de gj\u00f8r, indirekte. Poenget for oss andre er \u00e5 komme i gang med \u00e5 realisere dr\u00f8mmen om status som krimkonge/-dronning p\u00e5 linje med folkene over, og derigjennom st\u00e5 frem som en p\u00e5 alle m\u00e5ter rikere person. Ergo denne lyninnf\u00f8ringen, f\u00f8rt i pennen av undertegnede - anf\u00f8rt av Jan Henrik Jensen. Per i dag best kjent som Kassandra p\u00e5 baksiden av Uke-Adressa (runder snart sitt ellevte \u00e5r der). Tidligere var Jensen ganske s\u00e5 ukjent som selveste (Svar oss) Sandra i Romantikk, like pseudonymisert forfattet han en rekke Knut Gribb-b\u00f8ker for Bladkompaniet. Dessuten er dette mannen som skrev \u00abSnuff\u00bb i 1982 - k\u00e5ret til Norges nest beste krimroman av en jury i Dagbladet for en tid tilbake. Det som videre skiller ham fra dagens storselgende Rivertonklubb-medlemmer, er at Jensen aldri er blitt rik p\u00e5 sine litter\u00e6re blodsutgytelser. Men tanken frister. For \u00f8vrig har Jensen lest mer krim enn de aller fleste. Da setter vi i gang. Seriemord vs politikk. To hovedlinjer m\u00e5 f\u00f8lges om man vil skrive en krim akkurat n\u00e5, sier Jan H. Jensen. - Boken om seriemorderen, eller den politiske thriller. Sistnevnte \u00e5pner med at et halvt hundre russiske spesialsoldater stjeler et atomv\u00e5pen, samtidig som finansministeren i Vatikanstaten blir funnet myrdet p\u00e5 et bordell i Teheran - naken og med ordet \u00abpig\u00bb skrevet i hans eget blod p\u00e5 veggen. Samtidig v\u00e5kner en forfyllet politimann i dundrende bakrus et helt annet sted i verden, og han oppdager ved en tilfeldighet at her er det en sammenheng. Den amerikanske presidenten viser seg til slutt \u00e5 v\u00e6re morderen, alltid, understreker kurslederen over kursbordet p\u00e5 V\u00e6kteren, f\u00f8r han tar en rask slurk av kurs\u00f8let og et enda raskere drag av kurssigaretten. Politisk thriller er ikke akkurat hverdagskost her hjemme, selv om det finnes et lite knippe som jevnlig v\u00e5ger seg utp\u00e5. Arild Rypdal er i front der. Internasjonalt sett har den politiske thrilleren lettere for \u00e5 bli film, og Jan H. Jensen tror det skyldes gr\u00f8nnsakshandleren. - Han er selve n\u00f8kkelen til Hollywood, og like n\u00f8dvendig som presidentmorderen. Gr\u00f8nnsakshandleren med en vogn full av salat, tomat og k\u00e5lhoder som sakte trilles ut i veien - f\u00f8r alt br\u00e5tt knuses av en flyktende bil mens eieren av gr\u00f8nnsakene, som gjerne er italiensk, roper \u00abmama mia\u00bb og tar seg til h\u00e5ret. - Hva vil den merkelige presidenth\u00f8sten i USA bety for sjangeren? - Kanskje f\u00e5r vi etterhvert en mengde valgthrillere. En dum morder. Mer vanlig her p\u00e5 berget, i alle fall for tiden, er seriemorderen. Han er allestedsn\u00e6rv\u00e6rende, og etter Jan H. Jensens mening gudsjammerlig d\u00f8ll. - Jeg kan ikke tenke meg en mer kjedelig oppfinnelse enn seriemorderne. Jeg hater dem, de er totalt meningsl\u00f8se. Om en mann myrder noen for en milliard, s\u00e5 skj\u00f8nner jeg motivet. Men n\u00e5r en person dreper unge kvinner bare fordi de tilfeldigvis ligner hans avd\u00f8de mor, da blir det rett og slett for dumt. Til tross for dette harde utfallet mot rundt 99 prosent av 90-tallets norske og ikke-norske krimb\u00f8ker, r\u00f8ft regnet, medgir Jensen at en seriemorder vil v\u00e6re vanskelig \u00e5 komme utenom for en som vil \u00absafe\u00bb; alts\u00e5 skrive en grei, spennende og spenn-fremmende krimroman. - Men boken m\u00e5 ikke inneholde for mange mord, understreker han. - Der g\u00e5r mange helt av hengslene, det blir det totale blodbad til slutt. - Hva er det magiske tallet? - Tre for en seriemorder og 6000 i en politisk thriller. Helt alene. Hva s\u00e5 med helten, hvem og hvordan skal vedkommende v\u00e6re? If\u00f8lge Jan H. Jensen barnl\u00f8s, vennel\u00f8s (stort sett) og illusjonsl\u00f8s (stort sett), med et hjerte som banker for kriminaliteten. - Vi trenger ikke all denne hentingen av unger i barnehagen og kranglene med ekser, selv om krimforfatterne selv er skilt. Heltene skal v\u00e6re ensomme ulver. Dirty Harry er gutten s\u00e5nn sett, han og Phillip Marlowe. Hadde Marlowe hatt barn, ville han ha skutt dem for \u00e5 komme unna. Gjengangere rent yrkesmessig er privatdetektiven (den fordrukne) og politimannen (den slitne). Journalisten er enn\u00e5 ikke oppbrukt, ei heller medisinerne. - Vil man absolutt ha en purk som helt i dag, b\u00f8r det v\u00e6re en kvinne, mener Jensen, som alts\u00e5 ikke har noe imot feminine krimhelter. Ensomme ulvinner er et stadig mer utbredt grep: - Problemet mitt er at jeg vet altfor lite om jenter til \u00e5 kunne skape en troverdig helt av en av dem, poengterer han. Navnet er nok uansett viktigere enn kj\u00f8nnet. Helt navn. Hanne Wilhelmsen. Konrad Sejer. Martin Barc. Cato Isaksen. Frederic Drum. Robert Roll. Varg Veum. Asbj\u00f8rn Krag. Morten Martens. Harry Hole. Kun to av disse navnene er feil i den forstand at b\u00f8kene om dem enn\u00e5 ikke er skrevet. Vet du hvilke? I Jan H. Jensens \u00f8rer skal et krimheltnavn lyde staut og sterkt. Har man ambisjoner om \u00e5 bli utgitt p\u00e5 andre spr\u00e5k, b\u00f8r fornavn som \u00c5sbj\u00f8rg og Sn\u00f8vle og etternavn som B\u00f8v\u00e5r\u00e6ggen, G\u00e5rdgr\u00e6ndb\u00f8 og der omkring droppes. - Knut Gribb er et godt navn, Morten Martens ogs\u00e5, selv om jeg er litt i tvil om Morten. Det blir litt slapt. Jensen bifaller Martin Barc som en mulig vei \u00e5 g\u00e5 for en ny mannlig helt. Robert Roll ble f\u00f8dt etter at seminaret var over. De elsket lenge. Apropos f\u00f8dsler. - \u00c5 skrive sexscenene er verst, sier Jan H. Jensen. - Men det betyr ikke at man m\u00e5 unng\u00e5 dem. Jeg har flere ganger f\u00e5tt kjeft fordi det har v\u00e6rt for lite sex i b\u00f8kene mine. Det skjedde blant annet da jeg forfattet en \u00abSexy Western\u00bb med Clay Allison i hovedrollen. F\u00f8rst fikk jeg kritikk for at sexen manglet, s\u00e5 fikk jeg h\u00f8re at jeg var pervers fordi jeg hadde g\u00e5tt for langt. M\u00e5lgruppe og forlag har kanskje ogs\u00e5 litt \u00e5 si her. Fire sider med ompa-pa i en roman av Ken Follet, blir fort til \u00abde elsket lenge\u00bb n\u00e5r boken serveres som f\u00f8ljetong i Hjemmet. Jensen anbefaler fremtidige krimforfattere \u00e5 forsyne seg grovt fra Kjell Hallbing, alias Louis Masterson. - Han er en mester. I Morgan Kane-b\u00f8kene st\u00e5r klisjeene i k\u00f8, uten at de f\u00f8les som klisjeer. Klisjeer og klisjeer er alts\u00e5 to forskjellige ting. Mens en fersking muligens skriver \u00abhan ble truffet og ramlet i bakken som en sekk med gamle poteter\u00bb, vil Masterson melde at \u00abkulene slo inn i ham, f\u00f8r han leddl\u00f8st vaklet bakover, segnet om og kjente livskraften pumpe ut gjennom de gapende, r\u00f8dsorte enn\u00e5 rykende hullene i silkevesten.\u00bb D\u00f8d grav mann. N\u00e5r temaet blir tittel, viser det seg at Jan H. Jensen er sv\u00e6rt s\u00e5 avslappet til det elementet. Hans krimmanus ble nemlig sendt i retning Bladkompaniet uten at tittelen fulgte med p\u00e5 lasset! - Jeg skrev for penger, tjente d\u00e5rlig og orket derfor ikke \u00e5 bruke verdifull tid p\u00e5 slikt. Det fikk forlaget ta seg av, og det gjorde de. Med vekslende hell, sier han. Eksempler: \u00abMannen fra graven\u00bb, \u00abMorfinmordene\u00bb, \u00abD\u00f8den i Paris\u00bb og \u00abD\u00f8den tar ferie\u00bb. - Den siste der skj\u00f8nte jeg aldri. At d\u00f8den tok ferie var i h\u00f8yeste grad merkelig, i boken ble det nemlig drept for fote. Og s\u00e5 var det en naken dame p\u00e5 omslaget, selv om det ikke var en eneste kvinne med inni. Jo, \u00e9n, men hun var 70 \u00e5r og p\u00e5kledd, minnes han. Vi antar at Fredrik Skagen, Gunnar Staalesen og Ingvar Ambj\u00f8rnsen selv bestemte at b\u00f8kene deres skulle hete \u00abBlomster og blod\u00bb, \u00abKvinnen i kj\u00f8leskapet\u00bb og \u00abD\u00f8den p\u00e5 Oslo S\u00bb. Ord som mannen, d\u00f8den, tar, blodig, i og kvinnen kan uansett v\u00e6re noe \u00e5 leke med, selv om de yngre medlemmene i Riverton-klubben velger andre veier i dag. Jo Nesb\u00f8s siste heter \u00abR\u00f8dstrupe\u00bb og vekker en rekke livlige assosiasjoner. Unni Lindell valgte \u00abS\u00f8rgek\u00e5pen\u00bb til sin i \u00e5r, Anne Holts verk heter \u00abUten ekko\u00bb (f\u00f8r bl.a. \u00abBlind gudinne\u00bb og \u00abD\u00f8d Joker\u00bb) mens Karin Fossum av uforst\u00e5elige grunner lot \u00abElskede Poona\u00bb pryde forsiden p\u00e5 sin bestselger. Det er muligens lettere \u00e5 ta slike sjanser n\u00e5r man er blitt en hit. Vi andre m\u00e5 kj\u00f8re en tryggere vei. Start slutt. Kjent eller ukjent skribent: \u00c5pningen er s\u00e6rdeles viktig i alle b\u00f8ker. Den og the end. Mickey Spillane har sagt at de to eneste kapitlene som er viktige, er \u00e5pningen og slutten. - Det f\u00f8rste skal f\u00e5 folk til \u00e5 lese videre, og det siste m\u00e5 v\u00e6re s\u00e5 bra at de kj\u00f8per neste bok. Det med begynnelsen er jeg veldig enig i. En gang flyttet jeg kapittel fire helt fremst og gjorde det til en prolog. Da fungerte historien, forteller Jensen. Inspirasjon til en god \u00e5pning kan man finne mange steder. I andre b\u00f8ker, for eksempel. Erlend Loes igangsetning \u00abDet var p\u00e5 den tiden hun begynte \u00e5 komme oftere\u00bb fra \u00abTatt av kvinnen\u00bb, blir en sugende krimstart omskrevet til \u00abDet var p\u00e5 den tiden han begynte \u00e5 drepe oftere\u00bb. - Ellers er Dagbladet og VG gode \u00e5 ha, mener Jensen og trekker frem \u00abNoen har betalt for \u00e5 f\u00e5 meg drept\u00bb. Ikke verst. Sylskarp spiss. Vi n\u00e6rmer oss, tro det eller ei, turboseminarets slutt. F\u00f8r vi trekker inn blod\u00e5rene, m\u00e5 vi imidlertid si noe om sted og milj\u00f8. Skal vi ta utgangspunkt i Trondheim, eller reise til den vide verden? - Trondheim er slett ikke oppbrukt, Fredrik Skagen og Kim Sm\u00e5ge t\u00e5ler konkurranse, synes Jan H. Jensen, og s\u00e5 kommer vi p\u00e5 et s\u00e5 godt milj\u00f8 \u00e5 skrive om at det velger vi \u00e5 holde for oss selv. He, he. - Men vi m\u00e5 gi leserne noe \u00e5 bite tennene i . . . - Hva med en krimbok fra Rosenborg-milj\u00f8et, skyter fotografen inn. - Med misunnelige spisser, skumle fotballagenter, millionbel\u00f8p og full pakke? - Den er god, sier vi alle tre i kor. Her kan man se for seg b\u00e5de seriemordere, talentspioner og det som verre er. Vi g\u00e5r straks i gang med \u00e5 finne gode titler til fremtidige b\u00f8ker: Jo Nesb\u00f8 ville kanskje valgt \u00abSpiss\u00bb, eller \u00abR\u00f8dt kort\u00bb. Anne Holt \u00abBlind dommer\u00bb, Fredrik Skagen \u00abBaller og blod\u00bb, Gunnar Staalesen \u00abSpissen i kj\u00f8leskapet\u00bb, Unni Lindell \u00abS\u00f8rgekampen\u00bb, Karin Fossum \u00abElskede Penga\u00bb, Arild Rypdal \u00abFotballagenten som kom inn fra kulden\u00bb, Kim Sm\u00e5ge \u00abNattkick\u00bb - og Jan H. Jensen selvsagt \u00abD\u00f8den tar corner\u00bb. Men b\u00f8kene \u00abBitter buljong\u00bb, \u00abD\u00f8dball\u00bb, \u00abGressenken\u00bb og \u00abP\u00f8lse med d\u00f8d\u00bb mangler fortsatt forfatter, s\u00e5 det er bare \u00e5 sette i gang."]}, {"field": "category0", "value": "kultur"}, {"field": "contenthash", "value": "0c92f1011d5ada85ce7f9693d3bfb8cb19fb66e883f469e3306ff17032000eb4"}, {"field": "createtime", "value": "2016-05-13T11:49:18.000Z"}, {"field": "description", "value": "Bryt sammen og tilst\u00e5: Ogs\u00e5 du dr\u00f8mmer om \u00e5 skrive en kriminalroman som selger bedre enn narkotika og gj\u00f8r deg til et rikere menneske i l\u00f8pet av en hektisk bokh\u00f8st. Her f\u00e5r du vite hvordan."}, {"field": "dominantimage", "value": "http://www.adressa.no/incoming/article1014293.ece5/ALTERNATES/w980-default/ver2%20krim"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ffeef661fee9c36f78684e826fba2034c2e0a3ba.jpg?594d6252"}, {"field": "dominantthumbnaildimensions", "value": "300x169"}, {"field": "heading", "value": "D\u00f8den tar kurs - en krimoppskrift -adressa.no"}, {"field": "id", "value": "ffeef661fee9c36f78684e826fba2034c2e0a3ba"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["skrive", "d\u00f8d", "politisk thriller", "mann", "bok"]}, {"field": "kw-entity", "value": ["blomster", "blind", "spiss", "fredrik skagen og jo nesb\u00f8", "bladkompaniet", "morfinmordene", "fotballagenten", "b\u00f8v\u00e5r\u00e6ggen", "d\u00f8den", "oslo s", "elskede penga", "jensen", "bitter", "gunnar staalesen og ingvar ambj\u00f8rnsen", "d\u00f8d joker", "fredrik skagen og kim sm\u00e5ge", "kvinnen", "r\u00f8dstrupe", "simers", "gressenken", "sexy western", "hjemmet", "d\u00f8dball", "rosenborg", "r\u00f8dt", "svar", "norges", "baller", "p\u00f8lse", "dagbladet", "kassandra", "snuff", "sandra", "rivertonklubb", "g\u00e5rdgr\u00e6ndb\u00f8", "spissen", "elskede poona", "nattkick", "jo nesb\u00f8", "romantikk"]}, {"field": "kw-location", "value": ["vatikanstaten", "trondheim", "riverton", "hollywood", "paris", "teheran"]}, {"field": "kw-pageclass", "value": "article"}, {"field": "kw-person", "value": ["unni lindell", "clay allison", "kjell hallbing", "fredrik skagen", "frederic drum", "jan h. jensen", "ingvar ambj\u00f8rnsen", "morten martens", "knut gribb", "ken follet", "mickey spillane", "karin fossum", "phillip marlowe", "morgan kane", "erlend loes", "asbj\u00f8rn krag", "anne holt", "konrad sejer", "cato isaksen", "gunnar staalesen", "louis masterson", "robert roll", "kim sm\u00e5ge", "jan henrik jensen", "hanne wilhelmsen", "arild rypdal", "harry hole", "martin barc"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1014293.ece5/ALTERNATES/w980-default/ver2%20krim"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8den tar kurs - en krimoppskrift"}, {"field": "og-type", "value": "article"}, {"field": "og-url", "value": "http://www.adressa.no/kultur/article315639.ece"}, {"field": "pageclass", "value": ["article"]}, {"field": "publishtime", "value": "2000-12-10T20:11:35.000Z"}, {"field": "recs-articleid", "value": "3018684"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-10T20:11:35.000Z"}, {"field": "recs-rawtitle", "value": "D\u00f8den tar kurs - en krimoppskrift -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Bryt sammen og tilst\u00e5: Ogs\u00e5 du dr\u00f8mmer om \u00e5 skrive en kriminalroman som selger bedre enn narkotika og gj\u00f8r deg til et rikere menneske i l\u00f8pet av en hektisk bokh\u00f8st. Her f\u00e5r du vite hvordan."}, {"field": "thumbnail", "value": "http://content-thumbnail.cxpublic.com/content/thumbnail200x150/ffeef661fee9c36f78684e826fba2034c2e0a3ba.jpg?594d6252"}, {"field": "thumbnailfullheightdimensions", "value": "200x1652"}, {"field": "timestamp", "value": "2017-06-23T18:47:46.000Z"}, {"field": "title", "value": "D\u00f8den tar kurs - en krimoppskrift"}, {"field": "url", "value": "http://www.adressa.no/kultur/article315639.ece"}, {"field": "urlhash", "value": "ffeef661fee9c36f78684e826fba2034c2e0a3ba"}], "score": 0.5884483, "siteId": "9222270286501375973", "id": "ffeef661fee9c36f78684e826fba2034c2e0a3ba"}

