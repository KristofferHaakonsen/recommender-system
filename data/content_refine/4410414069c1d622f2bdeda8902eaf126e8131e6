{"fields": [{"field": "modifiedtime", "type": "time", "value": "2014-12-24T09:26:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "per christiansen"}, {"field": "body", "value": ["Saken oppdateres.", "N\u00e5r \u00e5ret gj\u00f8res opp, kan han postere flere utstillinger enn noensinne, fra Kina i \u00f8st til Orkn\u00f8yene i vest, fra Lofoten i nord, via franske katedraler til Jordan i s\u00f8r.", "Men i \u00e5r er det mer enn f\u00f8r som tynger i kolonnen for tap. 2014 var \u00e5ret han mistet begge sine foreldre. De d\u00f8de med f\u00e5 dagers mellomrom i slutten av august. I tillegg falt to viktige faglige forbindelser fra, hans tidlige l\u00e6rer og livslange mentor, den svenske kunstneren Georg Suttner, og den tyske kunsthistorikeren og museumsmannen Hans Albert Peters.", "\u2013 Det har v\u00e6rt det store taps\u00e5ret, og det er enn\u00e5 for tidlig \u00e5 si om det gir seg utslag i det jeg maler. Jeg fortsetter nok tematikken rundt familien, men p\u00e5 hvilken m\u00e5te vet jeg ikke. Sorgen over foreldrene mine ble blandet med en sterk takknemlighet over hvor heldig jeg har v\u00e6rt. Jeg kunne ikke hatt noen bedre. Georg Suttners stemme har jeg alltid hatt i hodet, og han vil nok fortsatt v\u00e6re med meg, selv om han er borte. D\u00f8dsfallene har v\u00e6rt en p\u00e5minnelse om hvor skj\u00f8rt livet er, og at kontrakten med livet er felles uansett hvem du er og uansett hvor du befinner deg i verden. Tankene har meldt seg om hvor kort tid man har til r\u00e5dighet, sier Gullv\u00e5g.", "Familiebildene som var s\u00e5 fremtredende i atelieret for et \u00e5r siden, er ikke lenger i forgrunnen. De store gruppebildene med voksne og barn og de levende barndomsminnene fra Ladehammeren er erstattet av nye bilder. Ytterst i de store stablene av malerier stilt opp mot veggene st\u00e5r et stort antall stillebenmotiver og antyder en ny retning i Gullv\u00e5gs motivvalg \u2013 og hva publikum vil f\u00e5 se i den nye utstillingen han \u00e5pner i Galleri Ismene 8. januar.", "Stilleben, p\u00e5 fransk nature morte (d\u00f8d natur), er i kunsthistorien kjent som et d\u00f8dsmotiv, et varsel om den ub\u00f8nnh\u00f8rlige forgjengelighet, som det kan v\u00e6re lett \u00e5 se i sammenheng med det som har skjedd i \u00e5r. Men de st\u00e5r ogs\u00e5 i n\u00e6r forbindelse med mye av det Gullv\u00e5g har malt tidligere, p\u00e5peker han selv.", "\u2013 Dette er et tema jeg har arbeidet med lenge. Motivene springer ut fra nattverdsbildene som jeg har malt i flere \u00e5r, sier Gullv\u00e5g, som fra det dekkede nattverdsbordet har beveget seg over i en rendyrket fremstilling av frodige oppsatser i de nye maleriene. De antyder naturens overflod, et fullkomment liv og nytelse, men minner like fullt om kommende forfall og endetid.", "Korset er et annet d\u00f8dssymbol som Gullv\u00e5g like lenge har brukt i sine bibelske motiver. \u00abMemento Mori\u00bb (husk d\u00f8den) har alltid v\u00e6rt et sentralt motiv i kirkekunsten, og for Gullv\u00e5g har det evige, alvorlige budskapet rykket ham enda tettere inn p\u00e5 livet med \u00e5rets hendelser.", "\u2013 Det er blitt et tidsskifte, veldig skjellsettende for den helheten jeg ser meg i. Kanskje er jeg blitt mer kompromissl\u00f8s og klar p\u00e5 det jeg vil gj\u00f8re i \u00e5rene som kommer. Det som hendte, gjorde at jeg tenkte gjennom vesentlige ting p\u00e5 nytt og fikk meg til \u00e5 ta avgj\u00f8rende valg, forteller han.", "Sp\u00f8rsm\u00e5let om fremtidig hovedbase, om Trondheim var det rette stedet, meldte seg med full tyngde.", "\u2013 Jeg tok en full gjennomgang p\u00e5 det og var ikke sikker p\u00e5 hva svaret ville bli. En tid var jeg inne p\u00e5 tanken om \u00e5 avvikle her. Jeg hadde planlagt en utbygging av atelieret, men stilte dette i bero f\u00f8r jeg kom til en konklusjon. Til slutt tok jeg beslutningen om \u00e5 bli, samtidig som jeg fortsetter pendlingen til Ekely. Dette huset hadde p\u00e5 mange m\u00e5ter funnet meg, og det skal fortsatt v\u00e6re porten til resten av verden. Jeg finner ikke noe tilsvarende, sier Gullv\u00e5g om det store, over hundre \u00e5r gamle murbygget som lenge huset Sporveiens administrasjon og omformerstasjon.", "Etter ti \u00e5r som eier, og det endelige valget, har han satt i gang utbyggingen mot g\u00e5rdsrommet i vest, der han til v\u00e5ren vil ta i bruk et nytt, stort og h\u00f8yt atelier i tillegg til de tallrike rommene han fyller i husets tre etasjer. Utbygget gir bedre forhold for transport av bilder og b\u00f8ter p\u00e5 andre mangler, slik at huset fullt ut vil tilfredsstille praktiske behov.", "Et av husets funksjoner er som eksportkontor for den utstrakte frakt av bilder som \u00abbedriften\u00bb H\u00e5kon Gullv\u00e5g driver. Mest arbeid har det v\u00e6rt med eksporten til Kina, der han siden 2010 har hatt 20 utstillinger i til sammen 12 byer. Denne virksomheten har i stor grad p\u00e5g\u00e5tt i direkte kontakt med kinesiske museer og gallerier, og har if\u00f8lge ham selv ikke v\u00e6rt s\u00e6rlig p\u00e5virket av det kj\u00f8lige forholdet mellom Kina og Norge de senere \u00e5rene.", "\u2013 Vi har riktignok v\u00e6rt noe forsiktig med \u00e5 eksponere meg som norsk kunstner og heller brukt betegnelsen europeisk, men n\u00e5 ser jeg ikke lenger noen grunn til \u00e5 skjule at jeg er norsk. Offisielle representanter fra ambassaden og konsulater har etter hvert kommet inn i noen av prosjektene og v\u00e6rt med p\u00e5 flere av \u00e5pningene, sier Gullv\u00e5g, som har knyttet s\u00e6rlig sterk kontakt med Shenyang. I juni viste han sin femte utstilling i denne byen, der han har f\u00e5tt et eget atelier p\u00e5 kunstakademiet og har undervist ved flere anledninger.", "\u2013 Da st\u00e5r jeg og maler foran studenter og l\u00e6rere, og det kan v\u00e6re s\u00e5 mange som 300 som ser p\u00e5 samtidig, forteller Gullv\u00e5g, som sier han maler like godt i denne settingen og at han har produsert stadig mer i Kina og slik eliminert noe av den noks\u00e5 kompliserte transporten fra Norge.", "\u2013 Kineserne sier at jeg er en slave av arbeidet mitt, og vi har kanskje noe til felles der. De arbeider jo ogs\u00e5 hardt, samtidig som jeg opplever dem full av varme og medmenneskelighet, sier Gullv\u00e5g.", "P\u00e5 \u00e5rets plusskonto har han ikke bare to utstillinger i Shenyang, en i Shanghai og de to st\u00f8rste i Beijing og Hangzhou. I Norge har han stilt ut p\u00e5 Espolin Johnson-galleriet i Lofoten, v\u00e6rt festivalkunstner p\u00e5 Lillehammer, i Rosendal og Arendal og vist en ny utstilling hos sin faste gallerist i Oslo, Jon Dobloug i Galleri Dobloug; p\u00e5 det siste stedet et uvalg av bibelske motiver.", "Kirkekunstneren H\u00e5kon Gullv\u00e5g har v\u00e6rt s\u00e6rdeles aktiv gjennom hele \u00e5ret, slik han ogs\u00e5 vil v\u00e6re det i 2015, da Polen st\u00e5r for tur. 2014 startet med utsmykningen av Jesu d\u00e5pskirke i Jordandalen og fortsatte med katedralutstilling i St. Magnus-katedralen i Kirkwall p\u00e5 Orkn\u00f8yene, deretter i Cath\u00e9drale Notre-Dame i Rouen i h\u00f8st, fulgt av den sv\u00e6re abbedikirken Saint-Ouen i den samme byen fra slutten av oktober og frem til begynnelsen av januar, i et fellesskap med Trondheimsolistene p\u00e5 hele ruten. I den siste katedralen ble antallet motiver doblet, med malerier i koret og alle de ti sidekapellene, og her som i de \u00f8vrige kirkene han etter hvert har stilt ut, blir et arbeid st\u00e5ende igjen, denne gang en fremstilling av Olav den hellige.", "\u2013 Det er godt \u00e5 sette noe igjen etter seg, et spor av meg selv og det jeg har gjort. Dermed lever arbeidet videre, uavhengig av tiden, sier H\u00e5kon Gullv\u00e5g."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "f737c7bdc2addc28d672ca62b26e72074d1e94cc439d4ce6a8f826c5236a2fca"}, {"field": "createtime", "value": "2017-02-09T21:39:33.000Z"}, {"field": "description", "value": "For H\u00e5kon Gullv\u00e5g har 2014 v\u00e6rt et unntaks\u00e5r, p\u00e5 godt og ondt. \u2013 Et tidsskille, sier han."}, {"field": "dominantimage", "value": "http://www.adressa.no/incoming/article10485367.ece/e8bful/ALTERNATES/w980-default/gullv36.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4410414069c1d622f2bdeda8902eaf126e8131e6.jpg?597b9794"}, {"field": "dominantthumbnaildimensions", "value": "300x169"}, {"field": "heading", "value": ["H\u00e5kon Gullv\u00e5g mistet begge foreldrene i l\u00f8pet av \u00e9n uke -adressa.no", "Taps\u00e5ret", "D\u00f8dsmotiv", "Et tidsskifte", "Velger \u00e5 bli", "Slave av sitt arbeid", "Katedralkunstneren"]}, {"field": "id", "value": "4410414069c1d622f2bdeda8902eaf126e8131e6"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-concept", "value": ["d\u00f8d", "lenge", "arbeid", "huset", "\u00e5ret", "utstilling", "liv", "stilt", "motiv", "bibelske motiver", "malt", "full"]}, {"field": "kw-entity", "value": ["cath\u00e9drale notre-dame", "sporveiens", "olav", "beijing og hangzhou", "jesu", "ekely", "jordandalen", "galleri ismene", "galleri dobloug", "ladehammeren", "hans albert peters", "rosendal og arendal", "kina og norge", "trondheimsolistene"]}, {"field": "kw-location", "value": ["kina", "polen", "mori", "trondheim", "norge", "lofoten", "saint-ouen", "kirkwall", "shenyang", "oslo", "orkn\u00f8yene", "jordan", "shanghai", "rouen", "lillehammer"]}, {"field": "kw-pageclass", "value": "article"}, {"field": "kw-person", "value": ["georg suttner", "st. magnus", "h\u00e5kon gullv\u00e5g", "espolin johnson", "jon dobloug"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article10485367.ece/e8bful/ALTERNATES/w980-default/gullv36.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00e5kon Gullv\u00e5g mistet begge foreldrene i l\u00f8pet av \u00e9n uke"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article10485360.ece"}, {"field": "pageclass", "value": ["article"]}, {"field": "publishtime", "value": "2014-12-24T09:26:25.000Z"}, {"field": "recs-articleid", "value": "10485360"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-12-24T09:26:25.000Z"}, {"field": "recs-rawtitle", "value": "H\u00e5kon Gullv\u00e5g mistet begge foreldrene i l\u00f8pet av \u00e9n uke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "For H\u00e5kon Gullv\u00e5g har 2014 v\u00e6rt et unntaks\u00e5r, p\u00e5 godt og ondt. \u2013 Et tidsskille, sier han."}, {"field": "thumbnail", "value": "http://content-thumbnail.cxpublic.com/content/thumbnail200x150/4410414069c1d622f2bdeda8902eaf126e8131e6.jpg?597b9794"}, {"field": "thumbnailfullheightdimensions", "value": "200x2207"}, {"field": "timestamp", "value": "2017-07-28T19:59:16.000Z"}, {"field": "title", "value": "H\u00e5kon Gullv\u00e5g mistet begge foreldrene i l\u00f8pet av \u00e9n uke"}, {"field": "url", "value": "http://www.adressa.no/pluss/kultur/article10485360.ece"}, {"field": "urlhash", "value": "4410414069c1d622f2bdeda8902eaf126e8131e6"}], "score": 0.90781987, "siteId": "9222270286501375973", "id": "4410414069c1d622f2bdeda8902eaf126e8131e6"}

