{"fields": [{"field": "modifiedtime", "type": "time", "value": "2015-05-22T11:11:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["anne -marit dahl", "norunn bergesen"]}, {"field": "body", "value": ["Saken oppdateres.", "Kostnadene ved \u00e5 holde p\u00e5 med ungdomsidrett m\u00e5 ned, og idretten m\u00e5 ta sin del av ansvaret.", "Det mener Nord-Tr\u00f8ndelag Idrettskrets som foresl\u00e5r at det innf\u00f8res en felles forsikringsordning for ungdom i alderen 13-19 \u00e5r.", "\u2013 Vi opplever at \u00f8konomi er en av \u00e5rsakene til ungdomsfrafallet i idretten og at man ikke er aktiv i flere idretter. Idretten m\u00e5 selv ta tak i de kostnadene vi st\u00e5r for, sier Susanne Bratli, styreleder i Nord-Tr\u00f8ndelag Idrettskrets.", "\u2013 Vi mener at det er un\u00f8dvendig \u00e5 betale lisenser i alle idretter, der hovedbegrunnelsen for lisensen er at ut\u00f8veren skal v\u00e6re forsikret, sier hun.", "Flere foreldre har kommet til henne og fortalt om hvor dyrt det er \u00e5 ha en eller flere aktive barn i idretten.", "\u2013 S\u00e6rlig gjelder dette p\u00e5 plasser der det ikke er fleridrettslag. Hvis man vil holde p\u00e5 med flere idretter, som for eksempel h\u00e5ndball, fotball og ski, kan det hende at man m\u00e5 betale medlemskontingent i tre idrettslag og betale tre ulike lisenser. I tillegg trenger man tre forskjellige klubbdrakter og utstyr til de ulike idrettene. Kostnadene stiger. Hvis vi ikke tar tak, vil vi oppleve at klasseskillet \u00f8ker, og vi vil se forskjeller p\u00e5 hvor mye barn kan delta i idrett. S\u00e5nn vil vi ikke ha det, sier Susanne Bratli.", "Forslaget har f\u00e5tt st\u00f8tte i Idrettsstyret og skal behandles p\u00e5 Idrettstinget i Trondheim om to uker.", "\u2013 Idrettsstyret st\u00f8tter i prinsippet forslaget og vil ta initativ til en videre utredning. Vi er godt forn\u00f8yd med det og synes det er viktig \u00e5 se hvilke behov de ulike idrettene har.", "Hun forventer at arbeidet g\u00e5r raskt.", "\u2013 For oss er dette en veldig viktig sak. Det m\u00e5 skje en endring s\u00e5 fort som mulig, og vi vil f\u00f8lge n\u00f8ye med p\u00e5 hvordan det g\u00e5r, sier Susanne Bratli.", "Det kostet Ingvild Larsen Mikalsen (15) 30 kroner i lisens for \u00e5 l\u00f8pe 3-vannsl\u00f8pet p\u00e5 By\u00e5sen onsdag. I tillegg betaler hun forsikringslisenser for \u00e5 g\u00e5 p\u00e5 ski og spille fotball i By\u00e5sen Idrettslag.", "Det vil si, det er foreldrene som m\u00e5 ut med disse summene. I tillegg har hun to storebr\u00f8dre som er og har v\u00e6rt aktive i idrett.", "\u2013 Dersom man har \u00e9n lisens \u00e5 betale for barnet, er det enklere \u00e5 delta i ulike idretter, sier pappa, Rune Mikalsen (49).", "\u2013 Idrett koster ganske mye etterhvert. En ting er utstyret, men ogs\u00e5 lisenser og aktivitetsavgifter \u00f8ker med \u00e5rene. Jeg har ikke regnet p\u00e5 det, men jeg forst\u00e5r at det for noen kan virke ekskluderende.", "Familien Mikalsen er en aktiv familie. Og pappa Rune er opptatt av allsidighet og variasjon.", "\u2013 Med \u00e9n lisens er det enklere \u00e5 delta i flere idretter. Og det \u00e5 f\u00e5 pr\u00f8ve ulike aktiviteter er positivt. En ting er \u00e5 finne ut hva man liker. Men allsidighet gir ogs\u00e5 god variasjon i trening, noe som er viktig spesielt n\u00e5r de er s\u00e5 unge.", "Ingvild nikker og forteller at faren tilrettelegger godt for at hun skal f\u00e5 trent godt. Under 3-vannsl\u00f8pet syklet han for \u00e5 sekundere datteren. Om vinteren g\u00e5r det mye tid med til skism\u00f8ring. Akkurat p\u00e5 dette l\u00f8pet er Ingvild passe forn\u00f8yd med resultatet.", "\u2013 Vi hadde testl\u00f8p p\u00e5 skolen f\u00f8r i dag, s\u00e5 jeg kjenner jeg var tung i l\u00e5rene. Men dette er g\u00f8y, og jeg vil gjerne konkurrere mer.", "Og siden hun ikke st\u00e5r i et s\u00e6rforbund for friidrett, betyr det at hun m\u00e5 betale engangslisenser for hvert l\u00f8p hun stiller i.", "\u2013 Jeg skal bli best, sier Ingvild ubeskjedent.", "\u2013 I Norge. Og i verden."]}, {"field": "category0", "value": "pluss"}, {"field": "category1", "value": "pluss|sport"}, {"field": "contenthash", "value": "f9cdd43c9278f7a3612c716bbce6030ea237192a2826830c1b1cff3a561737cd"}, {"field": "createtime", "value": "2017-05-22T07:18:20.000Z"}, {"field": "description", "value": "Det skal v\u00e6re nok \u00e5 betale \u00e9n forsikring n\u00e5r du holder p\u00e5 med ungdomsidrett."}, {"field": "dominantimage", "value": "http://www.adressa.no/pluss/sport/article10986602.ece/nnswpx/ALTERNATES/w980-default/FellesForsikring05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/41e7e3eed3bde43a3d50880c985729e1b7386126.jpg?592290bc"}, {"field": "dominantthumbnaildimensions", "value": "300x169"}, {"field": "heading", "value": ["Vil ha felles forsikring for idrettsungdom -adressa.no", "Un\u00f8dvendige lisenser", "Skal utredes n\u00e6rmere", "Det koster \u00e5 trene allsidig", "Koster mer med alderen", "Med pappa p\u00e5 laget"]}, {"field": "id", "value": "41e7e3eed3bde43a3d50880c985729e1b7386126"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "sport"]}, {"field": "kw-classification", "value": "sports"}, {"field": "kw-concept", "value": ["idrett", "felles forsikring"]}, {"field": "kw-entity", "value": ["nord-tr\u00f8ndelag idrettskrets", "by\u00e5sen idrettslag", "idrettstinget", "mikalsen", "idrettsstyret"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["rune mikalsen", "ingvild larsen mikalsen", "susanne bratli"]}, {"field": "kw-taxonomy", "value": ["pluss", "pluss/sport"]}, {"field": "og-image", "value": "http://www.adressa.no/pluss/sport/article10986602.ece/nnswpx/ALTERNATES/w980-default/FellesForsikring05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil ha felles forsikring for idrettsungdom"}, {"field": "og-type", "value": "article"}, {"field": "og-url", "value": "http://www.adressa.no/pluss/sport/article10986607.ece"}, {"field": "pageclass", "value": ["article"]}, {"field": "publishtime", "value": "2015-05-22T11:11:47.000Z"}, {"field": "recs-articleid", "value": "10986607"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|sport"}, {"field": "recs-publishtime", "value": "2015-05-22T11:11:47.000Z"}, {"field": "recs-rawtitle", "value": "Vil ha felles forsikring for idrettsungdom -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/sport"]}, {"field": "teaser", "value": "Det skal v\u00e6re nok \u00e5 betale \u00e9n forsikring n\u00e5r du holder p\u00e5 med ungdomsidrett."}, {"field": "thumbnail", "value": "http://content-thumbnail.cxpublic.com/content/thumbnail200x150/41e7e3eed3bde43a3d50880c985729e1b7386126.jpg?592290bc"}, {"field": "thumbnailfullheightdimensions", "value": "200x1937"}, {"field": "timestamp", "value": "2017-05-22T07:18:20.000Z"}, {"field": "title", "value": "Vil ha felles forsikring for idrettsungdom"}, {"field": "url", "value": "http://www.adressa.no/pluss/sport/article10986607.ece"}, {"field": "urlhash", "value": "41e7e3eed3bde43a3d50880c985729e1b7386126"}], "score": 0.8239288, "siteId": "9222270286501375973", "id": "41e7e3eed3bde43a3d50880c985729e1b7386126"}

