{"fields": [{"field": "modifiedtime", "type": "time", "value": "2012-04-18T21:33:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["arne espelund", "professor emeritus i metallurgi"]}, {"field": "body", "value": ["Saken oppdateres.", "I dag er det kraftproduksjon som skaper verdier. Historien forteller om fremsynte gr\u00fcndere som visste \u00e5 utnytte fossens energi til industrivirksomhet.", "Nidelva med dens dalf\u00f8re, som vi kjenner den, er ikke gammel. P\u00e5 vandring mot nordvest fylte den mot slutten av siste istid opp Kaldvelldalen med morenemasse og skapte en enorm demning. Dermed steg vannstanden i Selbusj\u00f8en. Vannet fant en ny vei mot nord gjennom et skar (som ble til Trangfossen). Dagens situasjon er derfor om lag 10 000 \u00e5r gammel, eller som et \u00absekund i et \u00e5r\u00bb, for \u00e5 gi et bilde av tidsrom i forhold til berggrunnsgeologien. Sm\u00e5 \u00abkorreksjoner\u00bb ved elveerosjon og for eksempel Tillerraset 7. mars 1816 fulgte.", "For turister og malere var Nedre Leirfoss en stor attraksjon. Mest kjent fra eldre tid er vel franskf\u00f8dte Haas' litografi fra sist p\u00e5 1700-tallet. Under en imponerende foss ser vi steinfylte kasser av t\u00f8mmer. Kraft sier (1832): \u00abNedenfor Lille Leerfoss er det et godt laxefiskerie i dertil indrettede Fiskebygninger.\u00bb Fossen l\u00e5 s\u00e5 n\u00e6r Trondheim at en utflukt med hest og vogn passet inn i et dagsprogram. Og Fossestuen ble bygd for \u00e5 ta imot turister.", "Fossen h\u00f8rte til Leren gods, som fra gammelt av hadde drevet sagbruk og m\u00f8lle. Det skal og ha v\u00e6rt en spiker- og s\u00f8mfabrikk der, anlagt av Sti T\u00f8nsberg de Sch\u00f8ller. En ny epoke tok til etter 1810. Valseverket ved Nedre Leirfoss ble opprettet av oberst Georg Frederik von Krogh, bygd av engelskmenn for 80 000 spesidaler, og sto klart til drift ca. 1814. Men utsiktene til leveranser til den dansk-norske fl\u00e5ten falt bort. Alt i 1820-\u00e5ra ble valseverket ansett som n\u00e6rmest verdil\u00f8st og solgt p\u00e5 auksjon for 1000 Spd i 1828. En grunn for dette var skader p\u00e5f\u00f8rt av det store Tillerraset i 1816.", "Tilslag fikk rike kj\u00f8pmenn ved navn Knudtzon, Lorck, Ho\u00eb, sammen med C. L. Schreiner og Hans Bruun (Mykland 1955-84). De m\u00e5 ha utbedret det, for i 1847 heter det i en Amtmannsberetning: \u00abValtsev\u00e6rket bestaaer af 2de Bygninger, hvoraf den ene indeholder 2 Flammeovne for Kobberets Raffinering, 2 Par Valtser for Plader og Boltvalsning samt 2 Gl\u00f8deovne, - og den anden et stort Hammerv\u00e6rk for Kobbersmedning, Bl\u00e6severk, Slagsmelteovn og Kredspukv\u00e6rk. Ved V\u00e6rket er ansat en Bogholder, en Smeltemester og 18 Arbeidere. Det leverte kobberplater, bolter m.m.\u00bb", "Kanskje Leren Chromfabrikk enda mer forteller om tiltaksevne p\u00e5 1800-tallet. Det var \u00abkurfyrstelig hessisk bergassessor\u00bb Dunker som hadde visjonene. Han produserte i Christiania pigmenter av malm fra F\u00e5stenen mellom Tynset og Alvdal, etter at han i 1807 hadde giftet seg med Conradine, f\u00f8dt Hansteen. Krommalm, p\u00e5vist ved Feragen \u00f8st for R\u00f8ros, f\u00f8rte til dragkamp mellom ulike interesser, noen med kunnskap, andre med kapital.", "Etter lange forhandlinger ble det 10. mars 1831 p\u00e5 generalforsamling ved R\u00f8rosverket bestemt \u00e5 bygge et anlegg til \u00abChrommalmens for\u00e6dling\u00bb ved en sammenslutning mellom Leeren Valtseverk, R\u00f8ros Kobberverk, Lorck og S\u00f8nner og Dunker. Fabrikken skulle bygges nedenfor valseverket.", "N\u00e5 flyttet familien Dunker til Trondheim. Conradine har skrevet memoarer fra oppveksten i Christiania, som gir et utrolig levende bilde av et velst\u00e5ende og samtidig ogs\u00e5 vitenskapelig orientert milj\u00f8 i hovedstaden, rundt personer som Bernt Anker, Niels Treschow, John Collett m.fl. Hun traff ogs\u00e5 kong Carl Johan og samtalte p\u00e5 fransk. Hun gjengir hans ord: \u00abVous avez une teinture de science, Madame . . . de har et anstr\u00f8k av vitenskap, madame\u00bb. Trondheim fant hun noks\u00e5 provinsiell.", "Dunker var ingen god bedriftsleder. I 1836 tiltr\u00e5dte tyskf\u00f8dte Strohmeyer, som s\u00f8rget for \u00e5 legge om produksjonen fra pigmenter til kromsalt. kaliumdikromat. Gjennom noen ti\u00e5r var det stor drift med overskudd, med rundt 70 ansatte.", "I 1847 bes\u00f8kte tyske A. Moritz Leren Chromfabrik. Han forteller at malmen ble knust og malt i valsem\u00f8lle, og skeidet ved vasking. Det rene krommineralet ble gl\u00f8det i st\u00f8pejernsdigler med pottaske og kalkstein, oppl\u00f8st, med utskilling av jernoksyd, deretter tilsatt svovelsyre, som f\u00f8rte til krystallisering av kaliumdikromat. Utf\u00f8rlige beretninger er skrevet av Lindeman (1924,1926). Produktet gikk trolig til kromgarving, som fikk et oppsving p\u00e5 denne tida. Minst 100 hester gikk p\u00e5 1850-tallet i trafikk med krommalm fra R\u00f8ros til Leirfossen, like mange som fraktet garkobber.", "Moritz beretter om m\u00f8tet med Strohmeyer, kanskje ogs\u00e5 bergmester Sinding, (han nevner bare S-er!), som sammen drev eksperimenter for \u00e5 utnytte kobberfattig svovelkis. I 1846 var trolig siktem\u00e5let rent svovel, avdrevet ved t\u00f8rrdestillasjon, mens de i 1847 arbeidet med \u00e5 utnytte rester av kobber i avfall fra kjerner\u00f8sting. Innsatsen ga Folldal verk, med nye eiere, en meget god start. Seinere fikk R\u00f8rosverket del i denne prosessen ved anlegget p\u00e5 Nyplassen.", "Ved Leirfossen f\u00f8rte arbeidet til disse gr\u00fcnderne til etablering av Norges f\u00f8rste fabrikk for framstilling av svovelsyre ved hjelp av blykammer-metoden i 1841. Som r\u00e5stoff ble brukt svovelkis fra gruvene ved Ytter\u00f8ya i Trondheimsfjorden. Etter r\u00f8sting av kisen ble SO{-2} oksidert til SO{-3} med nitrogenoksider som katalysator. Trolig ble det overskudd av denne syren, for noen \u00e5r seinere f\u00e5r vi lese i en artikkel av den nye direkt\u00f8ren Skaarup at syre ogs\u00e5 ble brukt til \u00e5 lage \u00absyret Benmeel\u00bb. Beinmj\u00f8l var v\u00e5r f\u00f8rste kunstgj\u00f8dning. Ved elva l\u00e5 beinm\u00f8lla \u00f8verst, s\u00e5 kom kobbervalseverket, og nederst kromfabrikkens seks bygninger.", "Som kjent ble gruvene p\u00e5 Ytter\u00f8ya etter hvert et av Norges st\u00f8rste bergverk. Svovelkis ble skipet ut til fabrikker i inn-og utland, der r\u00e5fosfat ble omdannet til superfosfat, et gj\u00f8dningsstoff som revolusjonerte landbruket.", "Ved kromfabrikken ble vannkraft brukt til \u00e5 knuse og male malmen. Moritz nevner at knapt 1/1000 av vannet ble brukt. Det er klart at \u00e5 utnytte fossen for \u00e5 produsere elektrisk energi, noe som begynte like etter \u00e5r 1900, var og er meget fornuftig. Det er heller ikke tvil om at fisken har vendt tilbake, mens avfallsstoffene fra den kjemiske industrien neppe ga levek\u00e5r for laks og annen fisk. Allikevel var virksomheten ved Nedre Leirfoss for sin tid meget imponerende, i stor grad knyttet til initiativrike enkeltpersoner.", "P\u00e5 flata nedenfor kraftstasjonen kunne vi ha hatt et industrimuseum. Det som foregikk rundt 1850 ved Nedre Leirfoss kan gi mer enn nok grunnlagsmateriale! Noe for Vitensenteret? Tr\u00f8ndelag Folkemuseum? Trondheim Energiverk? Trengs et initiativ fra NTNU eller kommunen?"]}, {"field": "category0", "value": "meninger"}, {"field": "contenthash", "value": "f5f72730723c63cd231602271fa7f3852ef4c48ca519b0b1d8c4c42ee62f6f08"}, {"field": "createtime", "value": "2017-05-01T08:56:30.000Z"}, {"field": "description", "value": "Aktiviteten ved Nedre Leirfoss i Trondheim har sine r\u00f8tter til begynnelsen av 1800-tallet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6407e76d99d160abdabfeea7f1d3eedca0f179dd.jpg?5989f858"}, {"field": "dominantthumbnaildimensions", "value": "256x256"}, {"field": "heading", "value": "Nedre Leirfoss p\u00e5 1800-tallet -adressa.no"}, {"field": "id", "value": "6407e76d99d160abdabfeea7f1d3eedca0f179dd"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["valseverket", "fabrikk", "malm", "utnytte fossen", "utnytte", "foss", "1800-tallet", "male"]}, {"field": "kw-entity", "value": ["lille leerfoss", "tillerraset", "r\u00f8rosverket", "kobberets raffinering", "chrommalmens", "strohmeyer", "f\u00e5stenen", "leirfossen", "fiskebygninger", "arbeidere", "r\u00f8ros kobberverk", "nedre leirfoss", "bl\u00e6severk", "leeren valtseverk", "haas", "bogholder", "a. moritz leren chromfabrik", "folkemuseum", "energiverk", "ytter\u00f8ya", "christiania", "norges", "leren", "bygninger", "flammeovne for kobberets raffinering", "fossestuen", "kaldvelldalen", "hammerv\u00e6rk for kobbersmedning", "leren chromfabrikk", "amtmannsberetning", "gl\u00f8deovne", "feragen", "hansteen", "dunker", "benmeel", "boltvalsning", "conradine", "hans bruun", "knudtzon", "c. l. schreiner og hans bruun"]}, {"field": "kw-location", "value": ["folldal", "trondheimsfjorden", "trondheim"]}, {"field": "kw-pageclass", "value": "article"}, {"field": "kw-person", "value": ["georg frederik von krogh", "john collett", "carl johan", "bernt anker", "georg frederik", "niels treschow", "sti t\u00f8nsberg", "moritz leren chromfabrik"]}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nedre Leirfoss p\u00e5 1800-tallet"}, {"field": "og-type", "value": "article"}, {"field": "og-url", "value": "http://www.adressa.no/meninger/article477499.ece"}, {"field": "pageclass", "value": ["article"]}, {"field": "publishtime", "value": "2005-03-17T06:59:43.000Z"}, {"field": "recs-articleid", "value": "2177336"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-03-17T06:59:43.000Z"}, {"field": "recs-rawtitle", "value": "Nedre Leirfoss p\u00e5 1800-tallet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Aktiviteten ved Nedre Leirfoss i Trondheim har sine r\u00f8tter til begynnelsen av 1800-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/6407e76d99d160abdabfeea7f1d3eedca0f179dd.jpg?5989f858"}, {"field": "thumbnailfullheightdimensions", "value": "200x1732"}, {"field": "timestamp", "value": "2017-08-08T17:43:52.000Z"}, {"field": "title", "value": "Nedre Leirfoss p\u00e5 1800-tallet"}, {"field": "url", "value": "http://www.adressa.no/meninger/article477499.ece"}, {"field": "urlhash", "value": "6407e76d99d160abdabfeea7f1d3eedca0f179dd"}], "score": 0.854514, "siteId": "9222270286501375973", "id": "6407e76d99d160abdabfeea7f1d3eedca0f179dd"}

