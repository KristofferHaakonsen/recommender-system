{"fields": [{"field": "modifiedtime", "type": "time", "value": "2016-02-27T08:41:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Norsk film", "kultur", "Portrettet", "Ukeadressa"]}, {"field": "author", "value": "morten samdal"}, {"field": "body", "value": ["Film for meg er matematikk. En rebus som m\u00e5 l\u00f8ses. Det er hardt arbeid. \u00c5 skrive filmmanus er ikke litteratur. Det er ikke kunst.", "Ekkoet fra en bedagelig stemme sl\u00e5r gjennom det tomme kj\u00f8kkenet i Tr\u00f8ndergata 7 p\u00e5 Torshov i Oslo, der det n\u00e5 bare st\u00e5r en gr\u00f8nn trebenk og et bord igjen i rommet han har pusset opp selv. Hvor det meste av norsk filmbransje har satt sitt preg p\u00e5 mang et nachspiel, mens naboen i etasjen under har ligget i senga med h\u00f8rselvern. Veggen som tidligere var dekket med stillfoto, tankekart med piler og sp\u00f8rsm\u00e5lstegn, som tatt rett ut fra en CSI-episode, st\u00e5r naken igjen. I to \u00e5r satt han her og skrev manuset til sin tredje og forel\u00f8pig siste spillefilm, \u00abWelcome to Norway\u00bb.", "Alder: 43", "Bosted: Tr\u00f8ndergata, Oslo", "Aktuell: Premiere p\u00e5 kinofilmen", "\u00abWelcome to Norway\u00bb 4. mars.", "Familie: Mor, far, s\u00f8ster og bror i Trondheim. Samboer og stes\u00f8nn i Oslo.", "Utdanning: L\u00e6rerskole, Midt-\u00d8sten-studie, Nord-Amerika-kunnskap, Historie", "og Utviklingsstudier.", "Karriere: Spillefilmer: Nord, Jag etter Vind, Welcome to Norway. Dokumentar og kortfilm: Alt for Norge, Glatte gater,", "99% \u00c6rlig, Den siste kampen, Foul.", "Leser: DN og Atlantic Monthly p\u00e5 papir.", "Adressa, Guardian og tabloidene p\u00e5 nett.", "B\u00f8ker, mest sakprosa om verdens elendighet.", "Lytter til: Nesten ingenting, kompenserer", "med h\u00f8yt volum p\u00e5 nachspiel.", "En svart komedie om rasisten \u00abPrimus\u00bb som starter asylmottak for \u00e5 tjene penger. Men n\u00e5r busslasten med flyktninger ankommer det nedslitte hotellet hans, starter utfordringene. Femti forfrosne asyls\u00f8kere, en entusiastisk afrikaner, utlendingsdirektoratet, en deprimert kone og en ten\u00e5ringsdatter blir fort mye \u00e5 sjonglere.", "Kjartan Br\u00fcgger Bj\u00e5nes\u00f8y", "kompis og journalist:", "- Jeg ble kjent med Rune da vi begge studerte i Volda, h\u00f8sten 1994. Siden har vi bodd flere \u00e5r sammen, b\u00e5de i Bergen og Oslo. \u00c5 ha Rune som n\u00e6r venn er ikke alltid enkelt, han er brutalt \u00e6rlig mot b\u00e5de seg selv og sine n\u00e6rmeste. (Og en uhelbredelig egoist p\u00e5 fotball- banen). Privat er han morsom, smart, praktisk, og ofte ganske provoserende. Profesjonelt vet jeg knapt om en manusforfatter og regiss\u00f8r som jobber hardere. Han har beholdt tr\u00f8nderen i seg, og levde lenge etter mottoet: \u00abDu er aldri bedre enn din siste fest\u00bb. Jeg er veldig stolt over \u00e5 kunne si at Rune er min beste venn.", "Det er to dager siden filmen vant publikums-prisen i G\u00f8teborg og et par av landets filmmagasin har allerede v\u00e6rt ute og kastet femmere. 4. mars har filmen norgespremiere. Da kommer den endelige dommen. Det er like vondt hver gang dette.", "- Det er utrolig hva man utsetter seg for. 20 millioner kroner og alt dette arbeidet skal presses inn p\u00e5 en halvannen times lang film, som s\u00e5 skal bed\u00f8mmes og vurderes. Jeg blir fysisk uvel og f\u00e5r vondt i kroppen bare av \u00e5 tenke p\u00e5 det. S\u00e5 klart er man opptatt av hva anmelderne og folk sier. Men n\u00e5r det er sagt, s\u00e5 er jeg forn\u00f8yd med \u00e5 v\u00e6re en god firer. Jeg er ingen sekser, og det er helt greit for meg. Jeg er ikke s\u00e5 flink som Trier og de gutta der.", "Ett \u00e5r med King Oscar Sardiner p\u00e5 knekkebr\u00f8d, snus og kaffe. En liten g\u00e5tur i n\u00e6romr\u00e5det om ideene uteble og rutinemessig ferdig klokka 17. Som en vanlig arbeidsdag for hvem som helst, egentlig. Unntatt n\u00e5r deadline n\u00e6rmer seg.", "Da blir det fort natta rundt og et glass vin f\u00f8r han k\u00f8yer. Men tankene stopper aldri \u00e5 kverne.", "- Det hjelper ikke \u00e5 skrive seg ut av det, heller. Til syvende og sist er man alene med tankene. Jeg er f\u00e6l til \u00e5 gruble p\u00e5 ting. Jeg er nok inne i en nostalgisk periode av livet - litt midtlivskrise-aktig. Jeg skulle \u00f8nske jeg ikke var s\u00e5 nostalgisk, det blir for mye tenking.", "Anders Baasmo Christiansen", "kollega/kompis:", "- Han er en lun, lur og vennlig type med mye kj\u00e6rlighet. Jeg har v\u00e6rt med siden han startet \u00e5 lage film, og n\u00e5 g\u00e5r det nesten i ett om vi er kolleger eller kompiser. Han er raus, smart og vittig. Det er alltid moro \u00e5 v\u00e6re rundt ham. Han er veldig flink til \u00e5 se mennesker, noe vi ogs\u00e5 ser p\u00e5 temaene i det han lager. Han er god til \u00e5 f\u00e5 det beste ut av alle. Han er engasjert og viser kj\u00e6rlighet til skuespillerne. Det er kjent for \u00e5 v\u00e6re god stemning p\u00e5 settene til Rune. Han er en lagspiller som tar sitt ansvar og ikke kj\u00f8rer over noen.", "Men n\u00e5r han er p\u00e5 en d\u00e5rlig fest s\u00e5 sier han \u00abf\u00f8kk det her, vi g\u00e5r videre!\u00bb.", "Han blar i notatene p\u00e5 mobilen og viser frem. En endel\u00f8s rekke med tankespinn, sm\u00e5 innfall og planlegging av scener ned til den minste detalj. Hver dag nye notat - ofte tastet inn mellom ett og to p\u00e5 natta. For det blir sjelden mer enn fire-fem timers s\u00f8vn. Han begynner \u00e5 lese p\u00e5 et par av notatene, men forst\u00e5r ikke en gang selv hva det er han har pr\u00f8vd \u00e5 formidle til sitt fremtidige jeg.", "Det har han fors\u00e5vidt alltid hatt litt problemer med. \u00c5 forholde seg til fremtida. Enda mindre planlegge den. Det er kanskje derfor han alltid har v\u00e6rt s\u00e5 opptatt av disse sm\u00e5 umerkelige \u00f8yeblikkene i livet - de som i etterkant viste seg \u00e5 bli vendepunkt.", "- Jeg tenker mye p\u00e5 valgene jeg gjorde som 20-\u00e5ring og pr\u00f8ver \u00e5 forst\u00e5 hvordan de har formet meg. Jeg hadde jo ikke anelse om hva jeg drev p\u00e5 med eller hvor jeg ville, skulle egentlig \u00f8nsket jeg hadde skrevet dagbok. Livet handler mye om \u00e5 identifisere disse punktene. Det er i alle fall da mine gode ideer kommer.", "Men at det skulle bli filmer ut av disse, det var aldri noen selvf\u00f8lge.", "\u00c5ret er 1992, han er 20 \u00e5r og p\u00e5 Interrail uten m\u00e5l og mening nedover i Europa. P\u00e5 en togstasjon i Hamburg ringer han hjem til mora som leser opp et brev med nedtrykkende informasjon.", "- Jeg hadde jo s\u00f8kt p\u00e5 alt mulig jeg hadde lyst til \u00e5 gj\u00f8re, men kom ikke inn p\u00e5 noe. Karakterene var r\u00e6vva. Ex. phil og l\u00e6rerh\u00f8gskolen i Volda var de eneste studiene jeg kunne velge mellom. Da hadde jeg valget mellom fortsette \u00e5 drikke \u00f8l med den samme kompisgjengen fra videreg\u00e5ende eller bryte opp og flytte. Hadde jeg blitt v\u00e6rende i Trondheim, hadde jeg nok ikke holdt p\u00e5 med film i dag.", "Konfirmasjonspengene kastet han bort p\u00e5 en motorsykkel som ikke virket. Ungdomstida hadde g\u00e5tt med til Iron Maiden og metallmusikk, d\u00e5rlig heimert og mang en tur gatelangs med \u00f8lposer i h\u00e5nda p\u00e5 leting etter n\u00e6rmeste fest. Som 16-\u00e5ring m\u00e5tte han operere ryggen og gikk med gips fra kneet til brystet i tre m\u00e5neder. Han gr\u00e5t da han s\u00e5 seg i speilet, men ble haltende med p\u00e5 alt mulig. Et lyspunkt var at det tross alt gikk an \u00e5 smugle sprit inn p\u00e5 diskotek inne i gipsen.", "- Jeg var veldig br\u00e5kete og urolig p\u00e5 skolen, hatet autoriteter, havnet mye p\u00e5 rektors kontor og ble kastet ut fra 8. klasse. Da jeg ble plassert i en ny klasse, fikk jeg en l\u00e6rer som s\u00e5 meg.", "Aage Dillner var en s\u00e5nn l\u00e6rer man lager Hollywoodfilmer av. N\u00e5r vi ble for rastl\u00f8se tok han oss med for \u00e5 l\u00f8fte vekter og h\u00f8re p\u00e5 Judas Priest. Jeg tror han var en urolig sjel selv, og at han forstod.", "Da han til slutt satte seg i bilen og kj\u00f8rte ned til Volda, s\u00e5 var det et slikt valg som skulle endre kursen i livet. Gudsforlatte Volda.", "- Det var trist som bare juling der, jeg kjente ingen og det ble felt noen t\u00e5rer. Jeg s\u00f8kte overflytting, men fikk det ikke. Men jeg fullf\u00f8rte p\u00e5 ett \u00e5r kortere enn normert tid, og det var her jeg m\u00f8tte \u00d8rjan. Kompisen som senere tok ham inn i varmen hos produksjonsselskapet Motlys da han gikk studielei og blakk rundt i Oslo p\u00e5 slutten av 90-tallet. Fra \u00e5 v\u00e6re assistent som kokte kaffe, ballet det fort p\u00e5 seg, og ikke lenge etter var han produksjonsleder p\u00e5 en dokumentarfilm. \u00abHold kjeft og aldri si nei\u00bb var et tips han fikk p\u00e5 veien som funka.", "Siri Denstad Langlo,", "s\u00f8ster", "- Rune er en gener\u00f8s fyr. Inkluderende og sosial. Dessuten er han veldig kunnskapsrik. Han er fyren man ringer hvis man lurer p\u00e5 den egentlige \u00e5rsaken til en krig eller opphavet til et begrep. Han leser mye politikk og historie, og kan alle de amerikanske presidentene p\u00e5 rams. Han er kreativ, men vi ble overrasket over at det ble filmskaper av ham. Han er utrolig opptatt av familien, ringer ofte og tar vare p\u00e5 de rundt seg. Han datt ned i festgryta som liten, og har", "fremdeles en meget god nese for nachspiel. Heng p\u00e5 ham! Han er ogs\u00e5 veldig distr\u00e9. Det letes mye etter n\u00f8kler.", "- Jeg kunne ingenting om film da jeg begynte. Jeg husker jeg fikk beskjeder og oppgaver jeg ikke skj\u00f8nte, brukte masse tid p\u00e5 \u00e5 google p\u00e5 hva ting betydde og jobbet langt utover kveldene. Jeg l\u00e6rte meg redigeringsprogram selv. Dette var jo i starten av digitaliseringen, s\u00e5 jeg fikk kompetanse ikke s\u00e5 mange hadde.", "Plutselig satt han der i samme rom som en av landets mest suksessrike filmskapere gjennom tidene, Bent Hamer, og den legendariske klipperen P\u00e5l Gengenbach i en m\u00e5ned og h\u00f8rte p\u00e5 sm\u00e5 anekdoter de utvekslet mellom seg. Han l\u00e6rte av de beste. I 2005 kom ideen som virkelig skulle forandre filmkarrieren. Paradoksalt nok kom den p\u00e5 et tidspunkt i det han omtaler som \u00aben d\u00e5rlig periode\u00bb, under en skitur over Vintervannet p\u00e5 By\u00e5sen.", "- Det var vel noe kj\u00e6rlighetssorg inne i bildet, jeg hadde jobbet meg tom og jeg reiste hjem til Trondheim for \u00e5 koble av litt. Jeg er oppvokst ved Lian og p\u00e5 skituren gikk jeg forbi den gamle heisbua i Gr\u00e5kallen, og jeg husket de folkene som jobbet der som sinte, halvdepressive folk som lukta \u00f8l. Jeg ble inspirert av dem.", "Sakte, men sikkert tvang karakteren Jomar seg frem. En litt hjelpel\u00f8s og h\u00e5pl\u00f8s type under psykiatrisk behandling, som for det meste sitter og drikker heimert i heisbua.", "Tilfeldighetene skulle ha det til at Langlos s\u00f8ster kjenner broren til Erlend Loe. Den suksessrike forfatteren \u00f8nsket gjerne \u00e5 skrive manuset, til Langlos store glede. Natten f\u00f8r de skulle gi fra seg filmen til en regiss\u00f8r, v\u00e5knet Langlo og tenkte at denne historien ville han ikke gi fra seg. Han ville gj\u00f8re den selv.", "- Filmen som opprinnelig var tenkt som en erkekommersiell film med Terje H\u00e5konsen og heftig snowboardkj\u00f8ring, hadde Erlend skrevet om til en sakteg\u00e5ende roadmovie med en heimert- og pillerusa fyr p\u00e5 sn\u00f8scooter p\u00e5 jakt etter sin ukjente s\u00f8nn. Heldigvis fikk vi overtalt produsentene. Det var et stort vendepunkt for meg.", "Og en dag ikke lenge etter stod han oppe p\u00e5 Gr\u00e5kallen et sted med knapt noen profesjonelle filmfolk rundt seg, et kobbel med amat\u00f8r-skuespillere og en fotograf som stort sett fikk gj\u00f8re som han \u00f8nsket.", "- Jeg kava rundt og visste egentlig ikke hva jeg ville. Ting ble til litt etter hvert, og det er utrolig hvordan ting l\u00f8ste seg. Vi gjorde bare det som vi f\u00f8lte for. De dagene p\u00e5 settet der er noe jeg aldri f\u00e5r tilbake. Det var noe unikt. Og resten er historie, som de sier.", "Hele det neste \u00e5ret reiste han rundt p\u00e5 filmfestivaler med \u00abNord\u00bb og h\u00f8stet priser. Da filmen vant pris under den prestisjetunge Tribeca-festivalen i New York, var det med verdensstjerner som Robert De Niro, Meg Ryan og Uma Thurmann i salen.", "- Vi hadde nettopp vunnet i Berlin, s\u00e5 jeg dro dit med lave skuldre for en gangs skyld.", "Det er for\u00f8vrig noe vi har lite av i min familie - vi er en gjeng uten nakke.", "Rett etter at De Niro hadde grepet fatt i skulderen til hovedrolleinnehaver og kompis Anders Baasmo Christiansen med den sv\u00e6re neven sin og sagt \u00abgood work\u00bb og rett f\u00f8r Hollywood-gjengen dro videre p\u00e5 fest, gikk Langlo tilbake til hotellrommet i 20. etasje. Mutters alene sank han ned i sofaen, kverket en \u00f8l og tittet utover en horisont av skyskrapere.", "- Det var vel f\u00f8rste gang jeg kunne si at jeg var 100 prosent forn\u00f8yd med meg selv.", "Det var kanskje derfor fallet m\u00e5tte komme. Da det endelig hadde stilnet etter suksessen med Nord, var det p\u00e5 tide \u00e5 sette seg ned med nye ideer. Tross liten erfaring med \u00e5 skrive egne manus, pr\u00f8vde han seg.", "- Det var tilbake til avslag p\u00e5 avslag. Etter \u00e5 ha holdt p\u00e5 med et manus i tre m\u00e5neder fikk jeg beskjed om at det var uforst\u00e5elig. Da jeg gjorde det p\u00e5 nytt, forst\u00e5elig, fikk jeg beskjed om at det var elendig og ubrukelig. Og jeg skj\u00f8nner jo s\u00e5pass at man skal h\u00f8re p\u00e5 folk rundt seg. Det var bare \u00e5 g\u00e5 videre.", "Og det var vel egentlig bare en tilfeldighet da han som et apropos etter et avslag nevnte en annen id\u00e9 han hadde - en historie om sine besteforeldre. Da v\u00e5knet folk rund ham. Dette ville de h\u00f8re mer om. Etter syv dager og 77 sider manet filmen \u00abJag etter vind\u00bb seg frem.", "Ett \u00e5r og 12 utkast senere, satset han alt p\u00e5 filmen hvor han for f\u00f8rste gang stod for manus og regi selv.", "- Det f\u00f8ltes som en eksamen og filmen ble fors\u00e5vidt godt mottatt. Men jeg skj\u00f8nte fort at det aldri ville bli som forrige gang. Det var liksom hakket under p\u00e5 alle m\u00e5ter n\u00e5, og det var tider jeg lurte p\u00e5 om det egentlig var verdt det. Jeg var helt ferdigkj\u00f8rt og begynte \u00e5 bli sint p\u00e5 de rundt meg. Det var en personlig historie, et konvensjonelt drama, men det holder kanskje ikke for folk? Det er jo dette med X-faktoren da... Det er umulig \u00e5 vite.", "- Det er kanskje en film som er desto viktigere for de f\u00e5? Bedre med en fugl i h\u00e5nda enn ti p\u00e5 taket...?", "- Vel... Jeg er jo av den typen som \u00f8nsker \u00e5 kommunisere noe til flere. Og med Welcome to Norway h\u00e5per han p\u00e5 nettopp det. Arbeidet med det han omtaler som sin beste film begynte for tre \u00e5r siden.", "- Jeg tenkte at et flyktningemottak er en perfekt setting for en komedie. Hvis man putter mennesker i et system som ikke fungerer, blir det morsomt. P\u00e5 settet hadde vi 70 folk fra 20 forskjellige land, s\u00e5 det ble nesten et lite integreringsprosjekt i seg selv. Fransk ble til slutt et hovedspr\u00e5k, noe jeg ikke skj\u00f8nner selv!", "Han tenker ofte p\u00e5 oldefaren og oldemoren som utvandret til USA tidlig p\u00e5 1900-tallet og hvordan de hadde det da de gikk ombord p\u00e5 b\u00e5ten, hva de tenkte om fremtiden og hvordan de savnet familien sin.", "- Vi omtaler de nordmennene som utvandret som helter, men Norge var det nest fattigste landet i Europa p\u00e5 den tiden. De ble drevet av det samme som dagens flyktninger.", "Welcome to Norway er ikke en politisk film, men det er en film om folk som har de samme dr\u00f8mmene og behovene - og ikke minst den samme humoren.", "Det jeg synes er litt rart er at folk blir s\u00e5 redde, at vi f\u00e5r panikk, det jeg pr\u00f8ver \u00e5 si med filmen er at vi m\u00e5 slappe av litt, senke skuldrene, le litt av oss selv og hverandre. Det ligger en holdning der. Ikke n\u00f8dvendigvis til h\u00f8yre eller venstre, men at vi i bunn og grunn er folk hele gjengen. Da han nylig satt p\u00e5 den f\u00f8rste visningen av filmen under verdenspremieren i G\u00f8teborg, var han like nerv\u00f8s som alltid. B\u00f8tta ned litt for mye hvitvin og hadde egentlig bare lyst til \u00e5 forlate salen.", "- Men denne gangen vet jeg at jeg har gjort mitt beste. Med denne filmen har jeg sagt at jeg skal f\u00e5 mine n\u00e6rmeste, spesielt fattern, til \u00e5 le. F\u00e5r jeg til det, da er filmen god nok.", "Og \u00f8nsket om bare \u00e5 v\u00e6re god nok ligger og murrer i kroppen konstant. Utilstrekkeligheten og usikkerheten.", "- Jeg har en liste over folk som har motarbeidet meg. Inni her, sier han og peker p\u00e5 hodet. Det henger kanskje sammen med den retningsl\u00f8se ungdomstida. Han m\u00e5 bevise noe og gjerne motbevise kritikerne sine.", "- Jeg rota f\u00e6lt helt til jeg var over 30 \u00e5r. N\u00e5 har jeg en holdning som sier at \u00abn\u00e5 skal jeg i alle fall f\u00e5 det til\u00bb. Samtidig liker jeg motstanden og f\u00e5r n\u00e6ring av den. Jeg liker \u00e5 g\u00e5 for det vanskelige og komplekse. Spesielt en hendelse fra barndommen trigget tankem\u00f8nsteret hans i dag.", "- Det var en gang jeg skulle v\u00e6re med p\u00e5 en Lego-utstilling, og jeg bygget noen kaffekopper. Helt enkle ting. Det ingen hadde fortalt meg var at det skulle v\u00e6re avanserte greier med roboter og s\u00e5nn. Da jeg skulle g\u00e5 og se p\u00e5 utstillingen fant jeg ikke mitt verk. Hvor var mitt? Etter \u00e5 ha lett fant jeg det bak resepsjonen - knust i biter! P\u00e5 samme m\u00e5te er jeg nerv\u00f8s n\u00e5r jeg skal vise frem filmene mine n\u00e5.", "Min st\u00f8rste frykt er at de ligger knust i resepsjonen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "034d8903ac1b11dc1e1d962702625292d8a687d75a5cb782fb294c86e287ec50"}, {"field": "createtime", "value": "2016-02-27T08:59:22.000Z"}, {"field": "description", "value": "20 \u00e5r etter at den heimertinfiserte br\u00e5keb\u00f8tta Rune Denstad Langlo (43) frekventerte rektors kontor, takket han nei til \u00e5 feste med Robert De Niro. Akkurat n\u00e5 er det viktigst \u00e5 f\u00e5 fattern til \u00e5 le."}, {"field": "dominantimage", "value": "http://www.adressa.no/pluss/magasin/article12206601.ece/2jf05c/ALTERNATES/w980-default/Langlo3shv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fbff3725a0c6d8d445b285229af4c613cce53737.jpg?5964910a"}, {"field": "dominantthumbnaildimensions", "value": "300x169"}, {"field": "heading", "value": ["Rotl\u00f8s gammelungdom -adressa.no", "- Jeg er ingen sekser", "Alene med tankene", "Vendepunktene", "\u00d8l eller flytting", "Trist som juling", "L\u00e6rte av de beste", "Historien om \u00abNord\u00bb", "100 prosent forn\u00f8yd", "Ferdigkj\u00f8rt", "Skj\u00f8nner ikke panikken", "Rota f\u00e6lt"]}, {"field": "id", "value": "fbff3725a0c6d8d445b285229af4c613cce53737"}, {"field": "keyword", "value": ["Norsk film", "kultur", "Portrettet", "Ukeadressa"]}, {"field": "keywords", "value": "Norsk film,kultur,Portrettet,Ukeadressa"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "tribeca"}, {"field": "kw-concept", "value": ["prosent forn\u00f8yd", "film", "rektors kontor", "filmen vant", "rota f\u00e6lt"]}, {"field": "kw-entity", "value": ["\u00f8rjan", "vintervannet", "tr\u00f8ndergata 7", "de niro", "meg ryan og uma thurmann", "iron maiden", "foul", "jag", "primus", "lego", "meg ryan", "interrail", "alene", "guardian", "historie", "vind", "\u00e6rlig", "by\u00e5sen", "judas priest", "langlo", "midt-\u00f8sten", "motlys", "torshov", "glatte", "jomar", "robert de niro", "x-faktoren", "hollywoodfilmer", "gr\u00e5kallen", "atlantic monthly", "bergen og oslo", "uma thurmann"]}, {"field": "kw-location", "value": ["trier", "hamburg", "europa", "volda", "hollywood", "nord-amerika", "trondheim", "norge", "new york", "oslo", "g\u00f8teborg", "lian", "norway", "welcome", "berlin"]}, {"field": "kw-pageclass", "value": "article"}, {"field": "kw-person", "value": ["king oscar sardiner", "erlend loe", "rune denstad langlo", "p\u00e5l gengenbach", "bent hamer", "terje h\u00e5konsen", "anders baasmo christiansen", "aage dillner"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12206601.ece/2jf05c/ALTERNATES/w980-default/Langlo3shv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rotl\u00f8s gammelungdom"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/26/Rotl%C3%B8s-gammelungdom-12206606.ece"}, {"field": "pageclass", "value": ["article"]}, {"field": "publishtime", "value": "2016-02-26T11:41:40.000Z"}, {"field": "recs-articleid", "value": "12206606"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-26T11:41:40.000Z"}, {"field": "recs-rawtitle", "value": "Rotl\u00f8s gammelungdom -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "20 \u00e5r etter at den heimertinfiserte br\u00e5keb\u00f8tta Rune Denstad Langlo (43) frekventerte rektors kontor, takket han nei til \u00e5 feste med Robert De Niro. Akkurat n\u00e5 er det viktigst \u00e5 f\u00e5 fattern til \u00e5 le."}, {"field": "thumbnail", "value": "http://content-thumbnail.cxpublic.com/content/thumbnail200x150/fbff3725a0c6d8d445b285229af4c613cce53737.jpg?5964910a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-11T08:49:14.000Z"}, {"field": "title", "value": "- Jeg er ikke s\u00e5 flink som Trier og de gutta der"}, {"field": "url", "value": "http://www.adressa.no/pluss/magasin/2016/02/26/Rotl%c3%b8s-gammelungdom-12206606.ece"}, {"field": "urlhash", "value": "fbff3725a0c6d8d445b285229af4c613cce53737"}], "score": 0.40076768, "siteId": "9222270286501375973", "id": "fbff3725a0c6d8d445b285229af4c613cce53737"}

