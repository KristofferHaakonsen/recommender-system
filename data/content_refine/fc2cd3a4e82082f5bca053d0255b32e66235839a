{"fields": [{"field": "modifiedtime", "type": "time", "value": "2012-04-17T16:36:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Silje Pedersen henger over en saccosekk i ei f\u00f8destue ved St. Olavs Hospital. Hun har hatt rier i to d\u00f8gn og er nok mer opptatt av at gutten i magen snart skal komme velberget ut enn at hun lener seg mot en jubilant.", "Anarkist-stol", "Den svarte skinnsekken ser veldig f\u00f8yelig og lite oppr\u00f8rsk ut der den klemmes hardt av en konsentrert f\u00f8dende. Det var nok ikke den opprinnelige planen til de italienske designerne som laget saccosekken i 1968 at kvinner verden over skulle ligge og f\u00f8de p\u00e5 nyskapningen. Den isoporfylte sekken fikk navnet sitt etter en italiensk anarkist, fordi designerne \u00f8nsket \u00e5 signalisere et brudd med alle reglene for form, funksjon, rette linjer og naturlige materialer som modernismen representerte. Denne stolen skulle ikke kj\u00f8pes av den eldre garde eller borgerskapet - dette skulle v\u00e6re m\u00f8belet for de oppr\u00f8rske seksti\u00e5tterne, forteller formidlingsleder Aashild Adsen ved Nordenfjeldske Kunstindustrimuseum i Trondheim.", "- Man liker kontrollerte former i m\u00f8beldesign og ikke ting som flyter utover som en am\u00f8be. Saccosekken er ingen prydstol i stua akkurat. N\u00e5r den ligger for seg sj\u00f8l p\u00e5 golvet, er den bare en stor blobb. Men n\u00e5r man setter seg i den, s\u00e5 finner den formen sin, sier Adsen.", "Saccosekk-testen", "\u00c5 sette seg i en saccosekk er \u00e9n ting. \u00c5 reise seg opp fra den er en helt annen.", "- Man skal aldri sp\u00f8rre en kvinne om hun kommer seg opp av en saccosekk. \u00abSaccosekk-testen\u00bb kan avsl\u00f8re om man n\u00e6rmer seg \u00abden eldre garde\u00bb, fleiper Aashild Adsen.", "Det var nok noe av grunnen til at det var de unge voksne som f\u00f8rst omfavnet saccosekken, som raskt ble en suksess og internasjonalt st\u00e5r som en av ikonene fra 70-tallet. I Norge tok vi ikke anarkisten inn i varmen f\u00f8r p\u00e5 80-tallet, men da fylte den til gjengjeld opp omtrent hver eneste kjellerstue og hvert ungdomsrom. Ten\u00e5ringene slynget seg i lys rosa og turkise kunstskinnvarianter og plukket sm\u00e5 ispoporkuler til langt utp\u00e5 90-tallet. Da begynte populariteten \u00e5 dale.", "- Med 90-tallet kom modernisme og stramme linjer. Men da begynte samtidig jordm\u00f8dre \u00e5 se at saccosekken var god i bruk under f\u00f8dsel. N\u00e5 ser vi at enkelte f\u00f8destuer reklamerer med at de har saccosekker, forteller Aashild Adsen.", "F\u00f8destol", "I alle f\u00f8destuene p\u00e5 St. Olavs ligger en saccosekk klar, som de f\u00f8dende kan bruke til akkurat hva de vil. Det er heller ikke uvanlig \u00e5 finne en utslitt far oppi en sekk, forteller jordmor Soile H\u00e4rm\u00e4.", "- Det fine er at den kan formes etter eget behov. De f\u00f8dende bruker den i alle faser av f\u00f8dselen, enten oppi senga eller p\u00e5 golvet. Noen bruker den under \u00e5pningsriene, for eksempel ved \u00e5 ligge p\u00e5 alle fire og hvile magen mot den, sier jordmora.", "Det er sjelden at de f\u00f8dende selv planlegger eller ber om \u00e5 bruke saccosekken, dette er som oftest noe jordm\u00f8drene foresl\u00e5r n\u00e5r de ser at kvinnene trenger \u00e5 finne en hvilestilling. F\u00f8rstegangsf\u00f8dende Silje Pedersen hadde ikke tenkt tanken p\u00e5 at hun skulle benytte seg av en saccosekk under f\u00f8dselen.", "- Men det fungerer veldig godt \u00e5 st\u00e5 slik, forteller hun, mens jordmor Soile H\u00e4rm\u00e4 har lett tilgang til \u00e5 massere korsryggen hennes.", "Det kan godt hende gutten i magen en dag kommer til \u00e5 herje i en saccosekk. For n\u00e5 satses det friskt p\u00e5 \u00e5 lage saccosekker spesielt for barn, i friske farger, med f\u00f8tter og hode. Den finske sekkestol-varianten Fatboy har fornyet interessen for saccosekken, og 80-tallet er inn. Igjen.", "- Man trenger \u00e9n generasjon, s\u00e5 blir ting kult igjen. Dagens ungdom hyller 80-tallet, s\u00e5 n\u00e5 kommer saccosekken for fullt, mener Aashild Adsen."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "86b95f65129b7ed6c3ac9ddb181d6780c74506bac94c2bd1eaacc50774c80459"}, {"field": "createtime", "value": "2017-04-30T14:56:59.000Z"}, {"field": "description", "value": "Sekken som Silje Pedersen klamrer seg fast til, kom til verden for 40 \u00e5r siden som en del av et anarkistisk ungdomsoppr\u00f8r. N\u00e5 er oppr\u00f8reren mest brukt av f\u00f8dende kvinner."}, {"field": "dominantimage", "value": "http://www.adressa.no/incoming/article1249588.ece5/ALTERNATES/w980-default/Sakkosekk04"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc2cd3a4e82082f5bca053d0255b32e66235839a.jpg?597130c3"}, {"field": "dominantthumbnaildimensions", "value": "300x169"}, {"field": "heading", "value": "Fra kjellerstua til f\u00f8destua -adressa.no"}, {"field": "id", "value": "fc2cd3a4e82082f5bca053d0255b32e66235839a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "family-and-parenting"}, {"field": "kw-concept", "value": ["eldre garde", "saccosekk"]}, {"field": "kw-entity", "value": ["st. olavs", "olavs hospital", "nordenfjeldske kunstindustrimuseum", "fatboy", "soile h\u00e4rm\u00e4", "aashild adsen", "st. olavs hospital"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "silje pedersen"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1249588.ece5/ALTERNATES/w980-default/Sakkosekk04"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra kjellerstua til f\u00f8destua"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1094199.ece"}, {"field": "pageclass", "value": ["article"]}, {"field": "publishtime", "value": "2008-05-30T07:33:17.000Z"}, {"field": "recs-articleid", "value": "1626148"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-05-30T07:33:17.000Z"}, {"field": "recs-rawtitle", "value": "Fra kjellerstua til f\u00f8destua -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Sekken som Silje Pedersen klamrer seg fast til, kom til verden for 40 \u00e5r siden som en del av et anarkistisk ungdomsoppr\u00f8r. N\u00e5 er oppr\u00f8reren mest brukt av f\u00f8dende kvinner."}, {"field": "thumbnail", "value": "http://content-thumbnail.cxpublic.com/content/thumbnail200x150/fc2cd3a4e82082f5bca053d0255b32e66235839a.jpg?597130c3"}, {"field": "thumbnailfullheightdimensions", "value": "200x2052"}, {"field": "timestamp", "value": "2017-07-20T22:37:55.000Z"}, {"field": "title", "value": "Fra kjellerstua til f\u00f8destua"}, {"field": "url", "value": "http://www.adressa.no/forbruker/hjem/article1094199.ece"}, {"field": "urlhash", "value": "fc2cd3a4e82082f5bca053d0255b32e66235839a"}], "score": 0.83478594, "siteId": "9222270286501375973", "id": "fc2cd3a4e82082f5bca053d0255b32e66235839a"}

