{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "mia kristin midtb\u00f8"}, {"field": "body", "value": ["Saken oppdateres.", "Grillsesongen har vart en stund, og de fleste butikker tilbyr en rekke ulike grillprodukter spesialdesignet for grillkosen. Mange av dem er marinert eller tilsatt krydder for \u00e5 kunne legges rett fra pakken p\u00e5 grillen. Men hvor bra er egentlig produktene vi blir tilbudt?", "Kokk Lars Erik Vesterdal har lang erfaring med grilling, og har lite til overs for en del av varene p\u00e5 markedet.", "- Det jeg ikke liker som fagmann er at forbrukerne blir lurt. N\u00e5r produsentene skriver \u00abferdig marinert\u00bb p\u00e5 pakken, har de puttet mye inn i det begrepet. De stikker bitte sm\u00e5 n\u00e5ler inn i kj\u00f8ttet, og pumper inn salt, sukker, vann og gj\u00e6rekstrakt, ting som ikke naturlig h\u00f8rer hjemme der, sier Vesterdal.", "- Konserveringsmidler blir ogs\u00e5 spr\u00f8ytet inn. Dette er ikke for at produktet skal smake bedre, men for at det skal kunne ligge lenger i butikken. Saltede og r\u00f8ykte produkter som sommerkoteletter holder lenge, men smaker lite, mener kj\u00f8kkensjefen som driver restauranten Nord\u00f8st.", "- Hva med smakene i utvalget?", "- Chili, barbecuesaus og mye amerikanske smaker g\u00e5r igjen. Jeg synes det er dumt at produsentene ikke tar i bruk norske smaker, smaker som det er naturlig for oss \u00e5 spise, sier Vesterdal og nevner granbar og ramsl\u00f8k som eksempler.", "- I mange produkter er det dessuten mye sukker og maissirup. Det blir veldig klissete, og det er ikke bra for oss, sier han.", "Selv kj\u00f8per han ikke ferdigmarinerte grillprodukter, selv om han som sm\u00e5barnsfar ogs\u00e5 av og til spiser grillp\u00f8lser fra en engangsgrill i fj\u00e6ra.", "- Jeg merker imidlertid at det er en liten bevegelse p\u00e5 gang. Vi er lei av \u00e5 bli lurt, og n\u00e5 m\u00e5 produsentene skrive p\u00e5 pakken om et produkt for eksempel er tilsatt vann. Hvis kyllingbrystet er mistenkelig billig, er det en grunn til det.", "LES OGS\u00c5: Test av seks b\u00e6rbare kullgriller", "Geir Haugn\u00e6ss, innkj\u00f8psdirekt\u00f8r i Bunnpris, sier at butikkjeden har hatt en vekst i salg av grillmat sommeren 2016. De har medregnet grillp\u00f8lser, laks og kyllingfilet i tillegg til kjedens spesifikke grillprodukter. Tallene gjelder salg p\u00e5 landsbasis.", "- Vi vet jo ikke om forbrukeren legger kyllingfileten p\u00e5 grillen eller bruker den p\u00e5 annen m\u00e5te. Vi har ogs\u00e5 en serie egenproduserte grillprodukter, som stort sett er ferdig krydret eller marinert, sier han.", "Imidlertid ser Haugn\u00e6ss at marinerte og ferdig krydrede produkter ikke er like popul\u00e6rt som for noen \u00e5r siden.", "- Derfor har ogs\u00e5 salget og utvalget av slike varer g\u00e5tt ned de siste \u00e5rene. Trenden n\u00e5 er at forbrukeren i st\u00f8rre grad \u00f8nsker \u00e5 krydre eller marinere selv, sier Haugn\u00e6ss.", "Les den store testen av ketchup her .", "Rema 1000 har gjort en forbrukerunders\u00f8kelse p\u00e5 grilling, og funnet ut at 56 prosent av alle nordmenn griller. 22 prosent av disse griller \u00abofte\u00bb, og det er liten forskjell p\u00e5 tvers av alder. Det er familiene som griller aller mest: hele 76 prosent, if\u00f8lge unders\u00f8kelsen. I sju av ti familier er det ogs\u00e5 mannen som griller. 600 personer ble spurt om sine grillvaner i unders\u00f8kelsen.", "Les om Christian, Mats og kompisgjengen som satte i gang spontangrilling i sommer.", "Remas bestselger p\u00e5 landsbasis er laksefilet naturell, p\u00e5 andreplass kommer krydret grillribbe og p\u00e5 tredje plass er \u00abking size hamburger\u00bb.", "- Foretrekker folk ferdigmarinerte produkter?", "- Det varierer veldig. N\u00e5r det gjelder laks og \u00f8rret ser vi at folk foretrekker naturell. Men folk \u00f8nsker krydret grillribbe og marinert flintsteik, dette g\u00e5r i stort volum. Sommerkoteletter g\u00e5r bedre enn vanlige koteletter, sier Ole F\u00f8rre Skogst\u00f8, som er kategoridirekt\u00f8r i Rema 1000.", "LES OGS\u00c5: - Det er tull \u00e5 vaske grillen", "- Tidligere solgte vi mye grillp\u00f8lser, grillribbe og sommerkoteletter, og dette er fortsatt stort, men vi har ogs\u00e5 f\u00e5tt andre storselgere som r\u00e5 hamburgere, sliders og rent kj\u00f8tt. De 17 grillsausene som ble lansert i \u00e5r, har ogs\u00e5 g\u00e5tt veldig bra. Vi har solgt \u00e9n million av dem.", "- Hva mener du om kritikken fra kokken som mener at ferdige grillprodukter har lav kvalitet?", "- Det er mange som b\u00e5de mener og tror det, og det er sikkert produkter av ulik kvalitet i markedet. Vi har g\u00e5tt gjennom produktene v\u00e5re og s\u00f8rger for at de skal v\u00e6re av god kvalitet, og har justert saltinnholdet. Men det aller viktigste er at det smaker godt.", "Skogst\u00f8 tror forbrukerne har forskjellige \u00f8nsker.", "- Det handler ogs\u00e5 om planlegging. Hvis man skal grille samme dag, vet man at produktet smaker mer om det er ferdig krydret eller marinert, mener han.", "Ida Arntsen (22) og Are Nilsen (23) nyter sola p\u00e5 Solsiden. Paret forteller at de gjerne griller hver dag hvis v\u00e6ret er bra.", "- Er det varmt, griller vi ofte hver dag. Det er jo typisk tr\u00f8ndersk, mener Nilsen.", "- Hva griller dere helst?", "- Kj\u00f8tt! svarer begge.", "Det er imidlertid ikke s\u00e5 viktig at maten er ferdig krydret fra butikken.", "- Det kommer litt an p\u00e5. Griller vi hjemme, liker jeg best \u00e5 lage marinaden selv. Hvis ikke, er det lettvint \u00e5 kj\u00f8pe noe ferdig, sier Arntsen.", "Favorittene til paret er grillet indrefilet og kylling, med potetsalat og gr\u00f8nnsaker.", "- Og sommerkoteletter er godt, synes de.", "F\u00f8lg Adresseavisen p\u00e5 Facebook,  Instagram og Twitter ."]}, {"field": "category0", "value": "nyheter"}, {"field": "contenthash", "value": "a61c0465ae1c025b471b06bf9fd5875e859ca5fa9b624213206a1de8af0cb1a8"}, {"field": "createtime", "value": "2016-08-06T08:29:40.000Z"}, {"field": "description", "value": "- Grillmaten blir tilsatt mye som ikke h\u00f8rer naturlig hjemme i r\u00e5varene, mener kokk Lars Erik Vesterdal."}, {"field": "dominantimage", "value": "http://www.adressa.no/nyheter/article13131846.ece/g7js8t/ALTERNATES/w980-default/idaogare.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1d13789b2aefca693f991ee137df0543cc735903.jpg?589c7a7a"}, {"field": "dominantthumbnaildimensions", "value": "300x169"}, {"field": "heading", "value": ["- Forbrukerne blir lurt av ferdigmarinert grillmat -adressa.no", "Savner norske smaker", "- Ferdigmarinert mindre popul\u00e6rt", "Menn griller mest", "- Typisk tr\u00f8ndersk"]}, {"field": "id", "value": "1d13789b2aefca693f991ee137df0543cc735903"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["produkt", "ferdig krydret", "ferdig", "grille", "smake"]}, {"field": "kw-entity", "value": ["mats", "nord\u00f8st", "bunnpris", "solsiden", "christian", "rema 1000"]}, {"field": "kw-pageclass", "value": "article"}, {"field": "kw-person", "value": ["ida arntsen", "lars erik vesterdal", "ole f\u00f8rre skogst\u00f8", "are nilsen", "geir haugn\u00e6ss"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/nyheter/article13131846.ece/g7js8t/ALTERNATES/w980-default/idaogare.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Forbrukerne blir lurt av ferdigmarinert grillmat"}, {"field": "og-type", "value": "article"}, {"field": "og-url", "value": "http://www.adressa.no/nyheter/2016/08/06/Forbrukerne-blir-lurt-av-ferdigmarinert-grillmat-13131848.ece"}, {"field": "pageclass", "value": null}, {"field": "publishtime", "value": "2016-08-06T09:27:33.000Z"}, {"field": "recs-articleid", "value": "13131848"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2016-08-06T09:27:33.000Z"}, {"field": "recs-rawtitle", "value": "- Forbrukerne blir lurt av ferdigmarinert grillmat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- Grillmaten blir tilsatt mye som ikke h\u00f8rer naturlig hjemme i r\u00e5varene, mener kokk Lars Erik Vesterdal."}, {"field": "thumbnail", "value": "http://content-thumbnail.cxpublic.com/content/thumbnail200x150/1d13789b2aefca693f991ee137df0543cc735903.jpg?589c7a7a"}, {"field": "thumbnailfullheightdimensions", "value": "200x1975"}, {"field": "timestamp", "value": "2017-02-09T14:19:38.000Z"}, {"field": "title", "value": "- Forbrukerne blir lurt av ferdigmarinert grillmat"}, {"field": "url", "value": "http://www.adressa.no/nyheter/2016/08/06/Forbrukerne-blir-lurt-av-ferdigmarinert-grillmat-13131848.ece"}, {"field": "urlhash", "value": "1d13789b2aefca693f991ee137df0543cc735903"}], "score": 0.9927417, "siteId": "9222270286501375973", "id": "1d13789b2aefca693f991ee137df0543cc735903"}

