{"fields": [{"field": "modifiedtime", "type": "time", "value": "2017-03-20T09:28:47.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Gjenbruk", "S\u00f8ppel", "Milj\u00f8"]}, {"field": "author", "value": ["kristin jansen", "bt.no"]}, {"field": "body", "value": ["Saken oppdateres.", "Ett lite syltet\u00f8ysglass.", "Oppi ligger noen gamle bussbilletter i plast, emballasjen fra en hamburger og andre sm\u00e5ting som ikke kan resirkuleres.", "Syltet\u00f8yglasset inneholder alt s\u00f8ppelet Kristine Ullaland fra Bergen har etterlatt seg siden oktober 2015, skriver BT Magasinet.", "\u2013 Mange synes det er rart at jeg lever p\u00e5 denne m\u00e5ten. Selv hadde jeg samme reaksjon i starten. N\u00e5 ser jeg alle fordelene. Jeg er sunnere, mer forn\u00f8yd og gj\u00f8r en innsats for milj\u00f8et. Livet er for kort til at jeg skal g\u00e5 rundt i butikker og lete etter kl\u00e6r, sier 29-\u00e5ringen.", "Zero Waste kalles bevegelsen som Kristine Ullaland er blitt en del av. I l\u00f8pet av f\u00e5 \u00e5r har den bredt om seg p\u00e5 sosiale medier. Et kjapt s\u00f8k p\u00e5 Instagram viser nesten 300 000 bilder med hashtagen #zerowaste. Entusiaster deler bilder av mat uten emballasje, bruktkl\u00e6r, t\u00f8ybind og take away-kaffe i st\u00e5lkopper. De er lei av \u00e5 v\u00e6re storforbrukere og bidra til utslipp og milj\u00f8problemer.", "LES OGS\u00c5: Slik blir det nye s\u00f8ppelsystemet", "Butikker som selger mat og andre produkter helt uten emballasje har poppet opp b\u00e5de i Europa og USA. I h\u00f8st fikk ogs\u00e5 Bergen et s\u00f8ppelfritt alternativ. Da \u00e5pnet butikken R\u00e5varene i Skostredet.", "P\u00e5 kj\u00f8kkenet til Kristine Ullaland og samboeren p\u00e5 Nyg\u00e5rdsh\u00f8yden st\u00e5r store norgesglass med fr\u00f8, linser, ris og mel pent stablet i vinduskarmen. Et halvt br\u00f8d ligger under en glassklokke.", "Egg og gr\u00f8nnsaker har hun i en liten kurv p\u00e5 benken. I kj\u00f8leskapet er det p\u00f8lser fra slakteren p\u00e5 et glass. De har samboeren kj\u00f8pt. Ullaland spiser litt kj\u00f8tt og fisk iblant, men det blir mest vegetarretter.", "\u2013 En naturlig konsekvens av \u00e5 unng\u00e5 emballasje er at jeg lager mer mat fra grunnen av. Det gj\u00f8r at jeg f\u00f8ler meg bedre enn f\u00f8r, sier hun.", "Det var under et studieopphold i London i 2012 at hun ble oppmerksom p\u00e5 alt s\u00f8ppelet. P\u00e5 grunn av f\u00e5 bosspann i byen, samlet hun emballasje og papir i vesken sin istedenfor \u00e5 kaste det underveis. 29-\u00e5ringen ble sjokkert over hvor mye som samlet seg opp bare i l\u00f8pet av en dag. Hun bestemte seg for \u00e5 ta grep og begynte \u00e5 s\u00f8ke p\u00e5 nettet etter alternativer.", "\u2013 I utgangspunktet s\u00e5 jeg p\u00e5 meg selv som milj\u00f8vennlig, men det var jeg jo ikke, sier Ullaland.", "L ES OGS\u00c5: Matavfall fra NTNU skal bli drivstoff for busser", "Ved hjelp av Google fant hun fra til bloggeren Bea Johnson , en stilig fransk-amerikanske kvinne som l\u00f8ftet Zero Waste-begrepet fra hippiemilj\u00f8et og inn i middelklassen. P\u00e5 bloggen forteller hun hvordan hun sammen med mannen sin og de to s\u00f8nnene lever et s\u00f8ppelfritt liv.", "Johnson har en garderobe som i hovedsak best\u00e5r av 15 plagg, hun lager sin egen maskara og skriver at hun aldri har v\u00e6rt mer forn\u00f8yd med livet.", "Altfor ekstremt, tenkte Kristine Ullaland da hun leste bloggen for f\u00f8rste gang. Men hun bestemte seg likevel for \u00e5 pr\u00f8ve \u00e5 kompostere matavfallet. Etter hvert erstattet hun fuktighetskremen med olivenolje og laget sin egen s\u00e5pe. Prosessen var i gang.", "LES OGS\u00c5: Alle tjener p\u00e5 at vi kj\u00f8per mer brukt", "\u2013 F\u00f8r brukte jeg mye tid p\u00e5 \u00e5 handle. N\u00e5 finner jeg mer glede i ting jeg har fra f\u00f8r. Jeg sparer dessuten sykt mye penger. Det har igjen gjort det mulig for meg \u00e5 starte egen bedrift, forteller Ullaland.", "I dag jobber hun med \u00e5 utarbeide en Zero Waste-sertifisering for bedrifter, i tillegg til at hun holder foredrag om livsstilen sin og skriver bloggen Gr\u00f8nare kvardag.", "Da R\u00e5varene \u00e5pnet i h\u00f8st ble det lettere for Kristine Ullaland og andre entusiaster \u00e5 handle mat uten plastemballasje.", "Butikken holder til i et lokale som minner om en gammeldags landhandel. Langs hele den ene langveggen st\u00e5r havregryn, popkorn, rugflak, ris og perlebygg i store beholdere. Olivenolje kan tappes rett fra st\u00e5lt\u00f8nnen i hj\u00f8rnet. N\u00f8tter og krydder er plassert p\u00e5 bordet, som er laget av b\u00f8k fra Fl\u00f8yen.", "Ellers finnes b\u00e5de st\u00e5lsuge\u00f8r, s\u00e5pe i l\u00f8svekt, hjemmekompost, tannb\u00f8rster laget av bambus og menskopp i vareutvalget.", "\u2013 Vi \u00f8nsker \u00e5 gi folk muligheten til \u00e5 gj\u00f8re noe konkret for \u00e5 redusere avfallet sitt. Det handler om \u00e5 ta de sm\u00e5 stegene sammen. Vi trenger et sosialt fellesskap som tar gode valg for milj\u00f8et, sier Anita Bui.", "Sammen med designeren Hilde \u00d8vreeide eier hun den ny\u00e5pnede butikken der mange av kundene tar med seg egne t\u00f8yposer, flasker og glass n\u00e5r de handler. Duoen har ogs\u00e5 f\u00e5tt st\u00f8tte fra en rekke andre entusiaster som brenner for det samme som dem.", "\u2013 Det er lov \u00e5 komme uten noe \u00e5 ha varene i ogs\u00e5 selvf\u00f8lgelig. Vi selger en del milj\u00f8vennlig emballasje som kan brukes om igjen. P\u00e5 den m\u00e5ten sparer kunden b\u00e5de penger og milj\u00f8, sier Hilde \u00d8vreeide.", "Begge fikk inspirasjon til \u00e5 leve et enklere og mer milj\u00f8vennlig liv da de var p\u00e5 ulike reiser i Asia. Hilde \u00d8vreeide oppdaget hvor lite hun faktisk trengte \u00e5 ha med seg i ryggsekken for \u00e5 ha det bra. Underveis m\u00f8tte hun ogs\u00e5 andre backpackere som var inspirert av null s\u00f8ppel-tankegangen.", "For masterstudenten Anita Bui fra NHH ble vendepunktet et m\u00f8te med \u00d8stens filosofi i Thailand, da hun s\u00f8kte etter en karriere med mening.", "\u2013 Jeg inns\u00e5 at det er i hverdagen jeg kan gj\u00f8re en forskjell. R\u00e5varene er en l\u00f8sning p\u00e5 det presserende behovet for \u00e5 gj\u00f8re noe med de enorme mengdene husholdningsavfall. For meg handler det mye om \u00e5 bruke min utdanning til \u00e5 utvikle nye forretningsmodeller som gagner samfunnet. Mine foreldre kom som b\u00e5tflyktninger fra Vietnam og jeg har alltid visst hvor heldig jeg er som kan bidra, sier Bui.", "Eierne av R\u00e5varene \u00f8nsker ikke \u00e5 fremst\u00e5 som ekstreme og er opptatt av \u00e5 gi en god handleopplevelse.", "\u2013 Vi gj\u00f8r v\u00e5rt ytterste for at bergenserne skal kunne handle uten un\u00f8dvendig emballasje. F\u00e5 kan leve et liv helt uten avfall, men de fleste kan gj\u00f8re noe for \u00e5 redusere forbruket sitt, sier Hilde \u00d8vreeide.", "LES OGS\u00c5: Seks grunner til \u00e5 v\u00e6re klimaoptimist", "Mange steiler n\u00e5r de h\u00f8rer om den s\u00e5kalte menskoppen. Men milj\u00f8effekten er enorm, if\u00f8lge entusiaster. I l\u00f8pet av et liv bruker en kvinne cirka 11 000 tamponger. En menskopp alene kan vare i 8\u201310 \u00e5r. Den er laget av silikon og plasseres i skjeden for \u00e5 samle opp menstruasjonsblodet. Etter bruk steriliseres den i kokende vann.", "Butikken selger ogs\u00e5 t\u00f8ybind som blant annet er laget av resirkulerte T-skjorter. Viskose og hamp gj\u00f8r dem tette.", "\u2013 I en verden der hav og natur flyter over av plast, kan hver og en ta sm\u00e5 steg for \u00e5 bedre situasjonen, sier Anita Bui.", "Men selv om den emballasjefrie butikken er et godt milj\u00f8tiltak, kommer konseptet neppe til \u00e5 appellere til flertallet av forbrukerne. De er nemlig mest opptatt av \u00e5 gj\u00f8re enkle og billige valg, if\u00f8lge Mathias Ekstr\u00f6m som er postdoktor p\u00e5 Handelsh\u00f8yskolen.", "\u2013 Hvis flertallet skal handle milj\u00f8vennlig er det tilgjengelighet og pris som teller. Men istedenfor \u00e5 v\u00e6re billig, er gode milj\u00f8valg ofte dyrere enn andre varer, sier Ekstr\u00f6m.", "P\u00e5 supermarkedet koster for eksempel en p\u00e5fyllpakning med s\u00e5pe mer enn en ny plastflaske med det samme innholdet. Det kan forklares ved at milj\u00f8bevisste kunder er villige til \u00e5 betale en h\u00f8yere pris for et milj\u00f8vennlig produkt, mens de fleste kundene velger det billigste.", "\u2013 For butikken er dette bra, fordi de kan ta en h\u00f8yere pris for et produkt som i utgangspunktet er billigere \u00e5 lage. Men det er d\u00e5rlig for milj\u00f8et, fordi det f\u00f8rer til at f\u00e6rre gj\u00f8r disse valgene, sier postdoktoren som er tilknyttet forskergruppen The Choice Lab.", "Ekstr\u00f6m mener R\u00e5varene virker som et godt tiltak og ber\u00f8mmer Skostredet for \u00e5 v\u00e6re en kreativ kraft i Bergen sentrum.", "\u2013 Men mitt inntrykk er at butikken kanskje g\u00e5r imot de to prinsippene som g\u00e5r p\u00e5 pris og enkelhet. En mulig positiv effekt er at det blir enklere for forbrukerne \u00e5 tilpasse hvor mye de kj\u00f8per, noe som kan minske matavfallet. Men det er et litt annet sp\u00f8rsm\u00e5l, sier han.", "\u2013 Det interessante er at det er ingen som digger emballasje. Hvis det hadde kommet melk fra kranen ville de fleste v\u00e6rt forn\u00f8yde med det. Utfordringene er at de emballasjefri produktene ikke er tilgjengelige og billige nok, sier Ekstr\u00f6m.", "LES OGS\u00c5: Diagnose: Ryddefeber", "Harald Throne-Holst er forskningsleder p\u00e5 Statens institutt for forbruksforskning (SIFO). Han tror at Zero Waste-bevegelsen kan inspirere til \u00e5 endre livsstil, men ogs\u00e5 han mener at den appellerer til en relativt liten gruppe.", "\u2013 For de fleste vil det v\u00e6re en ganske omfattende prosess \u00e5 komme inn i en slik m\u00e5te \u00e5 leve p\u00e5. \u00c5 kj\u00f8pe tannkrem i et syltet\u00f8ysglass er tross alt ikke s\u00e5 enkelt, sier forskningslederen.", "Han er mest opptatt av \u00e5 l\u00f8fte alle dem som hver p\u00e5 sin m\u00e5te gj\u00f8r litt for \u00e5 redusere b\u00e5de avfall og klimautslipp.", "\u2013 Ingen kan gj\u00f8re alt, men alle kan gj\u00f8re noe. Vi m\u00e5 slutte \u00e5 se p\u00e5 de sm\u00e5 tiltakende som ubetydelige. P\u00e5 mange m\u00e5ter er vi i en utpr\u00f8vingsfase som samfunn. I mange \u00e5r har vi g\u00e5tt i feil retning n\u00e5r det gjelder milj\u00f8 og klimautslipp. N\u00e5 trenger vi \u00e5 g\u00e5 sm\u00e5 skritt i riktig retning, sier Thorne-Holst.", "LES OGS\u00c5: Her har de \u00e5pnet en egen bruktbutikk for barn", "Men ansvaret for \u00e5 redusere klimautslipp ligger ikke bare p\u00e5 forbrukerne alene. Samfunnet m\u00e5 ogs\u00e5 s\u00f8rge for at det faktisk er mulig \u00e5 ta gode valg, understreker han.", "\u2013 Hvis vi vil ha en fremtid p\u00e5 jorden kan vi ikke la v\u00e6re \u00e5 pr\u00f8ve. Hvis vi gj\u00f8r det, er det ute med oss, sier han.", "Familien Aamot-Skeidsvoll pr\u00f8ver. De vil gjerne bidra til bedre milj\u00f8 og lavere klimautslipp. Noen ganger f\u00e5r de det til. Som den uken de klarte \u00e5 f\u00e5 alt restavfallet sitt ned i en melkekartong. Andre ganger blir det litt for mange plastleker og mye mat til overs. Men \u00e5 handle p\u00e5 R\u00e5varene gj\u00f8r de ikke. Med hus p\u00e5 Minde og jobb utenfor sentrum blir det for komplisert.", "\u2013 Hvis vi skal kj\u00f8re til byen for \u00e5 handle der, blir det veldig komplisert, sier Hedda Aamot-Skeidsvoll.", "Sammen med ektemannen Odd Einar har hun barna Lilly (5), Eva (8) og Einar (11). De er aktive i b\u00e6rekraftig liv p\u00e5 Minde og lar seg inspirere av Zero Waste-bevegelsen. Samtidig er de opptatt av ikke \u00e5 legge listen for hva de skal klare for h\u00f8yt. \u00c5 ta med seg egne poser til butikken, sykle til jobben og ha kompost i hagen er i mange tilfeller godt nok for en travel familie.", "LES OGS\u00c5: Evy giftet seg i en omsydd blondegardin", "Les hva som skjer med de gamle kl\u00e6rne dine n\u00e5r de leveres til Fretex her.", "\u2013 Hvis veldig mange klarer \u00e5 gj\u00f8re litt, har det mye st\u00f8rre effekt enn hvis noen f\u00e5 klarer \u00e5 gj\u00f8re ekstremt mye. Det kan for eksempel v\u00e6re at alle familier i Bergen pr\u00f8ver \u00e5 redusere s\u00f8ppelet sitt med en pose i m\u00e5neden. Effekten av det ville v\u00e6rt fantastisk, sier Odd Einar.", "37-\u00e5ringen er over gjennomsnittet opptatt av hvordan man kan endre vanene sine. Han mener det er mange likhetstrekk mellom det \u00e5 skulle begynne \u00e5 trene og det \u00e5 ta valget om \u00e5 leve mer milj\u00f8vennlig.", "\u2013 Det er de sm\u00e5 skrittene som teller. Hvis man g\u00e5r for hardt ut, vil de nye vanene ofte dabbe av etter hvert. En roligere og mindre ambisi\u00f8s start gj\u00f8r det mulig \u00e5 endre vaner p\u00e5 lengre sikt, sier Odd Einar.", "Ekteparet tror at oppmerksomheten rundt hvalen som strandet utenfor Bergen med 30 plastposer i magen kan bidra til at flere vil pr\u00f8ve \u00e5 redusere avfallet sitt.", "\u2013 Jeg skj\u00f8nner virkelig ikke hvorfor nesten alt som er i butikken m\u00e5 v\u00e6re pakket inn i plast. Men hvis mange nok lar v\u00e6re \u00e5 kj\u00f8pe avokadoer p\u00e5 brett, s\u00e5 slutter kanskje butikkene \u00e5 ta dem inn, sier Hedda Aamot-Skeidsvoll.", "Selv Kristine Ullaland, som lever nesten uten \u00e5 etterlate seg s\u00f8ppel, handler b\u00e5de p\u00e5 R\u00e5varene, den \u00f8kologiske butikken Reindyrka og p\u00e5 sin lokale Kiwi-butikk. Med litt planlegging, og medbrakte t\u00f8yposer, g\u00e5r det som regel veldig bra \u00e5 bruke en vanlig dagligvare.", "Til tross for at hun selv har valgt en livsstil som mange oppfatter som ekstrem, er hun enig med familien p\u00e5 Minde om at det er de sm\u00e5 tiltakene som teller.", "\u2013 Alle m\u00e5 gj\u00f8re sine valg ut fra egen overbevisning. Jeg \u00f8nsker \u00e5 inspirere de jeg m\u00f8ter, uten \u00e5 vise pekefingeren. All forandring starter et sted og det starter gjerne i det sm\u00e5. \u00d8nsket om forandring m\u00e5 komme innenfra. Ellers er det ingen vits, understreker hun.", "29-\u00e5ringen har forenklet livet sitt p\u00e5 nesten alle omr\u00e5der. Klesforbruket er drastisk redusert. I dag er cirka halvparten av det hun har i skapet sitt brukt, blant annet en gul kjole som mormoren hennes kj\u00f8pte p\u00e5 60-tallet. Ellers pr\u00f8ver hun \u00e5 f\u00e5 tak i kl\u00e6r som er laget av naturfiber.", "I motsetning til en del andre som er inspirert av Zero Waste-bevegelsen, reiser hun ogs\u00e5 lite. Sommerferien i fjor brukte Ullaland og samboeren p\u00e5 \u00e5 telte i Byfjellene.", "\u2013 Det var kjempefint, konstaterer hun.", "If\u00f8lge forsker Kjartan Steen-Olsen ved Institutt for energi \u2013 og prosessteknikk p\u00e5 NTNU er det nettopp i transportsektoren at enkeltpersoner kan gj\u00f8re mest for \u00e5 f\u00e5 ned sine CO2- utslipp.", "\u2013 Flyturer er kanskje det aller viktigste enkelttiltaket. Bilkj\u00f8ring er ogs\u00e5 viktig. Det samme er alt som handler om \u00e5 redusere energitiltak hjemme, som for eksempel \u00e5 etterisolere huset, sier han.", "Men hvor viktig er det egentlig \u00e5 redusere s\u00f8ppelet sitt?", "\u2013 Fokus p\u00e5 kildesortering og reduksjon av emballasje vil i seg selv ikke gi veldig store bidrag til klimagassreduksjon, sammenlignet med en del andre tiltak. Men i den grad det er snakk om \u00e5 redusere materielt forbruk totalt sett, s\u00e5 er det i h\u00f8yeste grad viktig, sier Steen-Olsen.", "Han mener det er riktig \u00e5 fokusere p\u00e5 mindre s\u00f8ppelproduksjon.", "\u2013 Alle tiltak som \u00f8ker bevisstheten om at alt forbruk f\u00f8rer til press p\u00e5 milj\u00f8et er bra. Noen er kritiske til effekten, men jeg mener det er en riktig vei \u00e5 g\u00e5. Zero Waste kan endre tankesettet til folk. Jeg vil ikke si at det er noe alle b\u00f8r gj\u00f8re, men hvis noen vil bidra p\u00e5 denne m\u00e5ten er det helt topp, sier forskeren.", "Kristine Ullaland har ingen planer om \u00e5 endre de nye vanene sine. Hun har funnet en livsstil som passer henne.", "\u2013 Jeg har tatt tilbake makten og kontrollen som forbruker, istedenfor \u00e5 la reklamen bestemme over meg. Det er en utrolig god f\u00f8lelse, sier hun."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "e0fa8a48f04520acf548767ce0c7d556b59c2b5c325660c8e6317743f12df936"}, {"field": "createtime", "value": "2017-03-20T09:32:10.000Z"}, {"field": "description", "value": "Kristine Ullaland lever nesten s\u00f8ppelfritt. P\u00e5 halvannet \u00e5r er rusket i dette syltet\u00f8yglasset alt hun har etterlatt seg."}, {"field": "dominantimage", "value": "http://www.adressa.no/incoming/article14473378.ece/9u8o8b/ALTERNATES/w980-default/soppel1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0293eb91690e291b4713dba112a457b3306d7265.jpg?595a4314"}, {"field": "dominantthumbnaildimensions", "value": "300x169"}, {"field": "heading", "value": ["Her er Kristines (29) s\u00f8ppel -adressa.no", "Null-s\u00f8ppel er blitt en bevegelse", "Sparer sykt mye penger", "Har egen menskopp", "P\u00e5fyllpakning istedenfor plastflaske", "Sykler til butikken", "Medbrakte t\u00f8yposer"]}, {"field": "id", "value": "0293eb91690e291b4713dba112a457b3306d7265"}, {"field": "keyword", "value": ["Gjenbruk", "S\u00f8ppel", "Milj\u00f8"]}, {"field": "keywords", "value": "Gjenbruk,S\u00f8ppel,Milj\u00f8"}, {"field": "kw-category", "value": ["pluss", "nyheter"]}, {"field": "kw-company", "value": ["google", "instagram"]}, {"field": "kw-concept", "value": ["medbrakte t\u00f8yposer", "emballasje", "redusere avfallet", "butikken", "h\u00f8yere pris", "handle", "sm\u00e5", "redusere s\u00f8ppelet", "milj\u00f8", "redusere", "valg", "s\u00f8ppel", "sm\u00e5 steg", "forbruk", "liv", "endre vaner", "leve"]}, {"field": "kw-entity", "value": ["thorne-holst", "t-skjorter", "kiwi", "fl\u00f8yen", "minde", "the choice lab", "skostredet", "r\u00e5varene", "fretex", "institutt", "handelsh\u00f8yskolen", "zero waste", "\u00f8stens", "nyg\u00e5rdsh\u00f8yden", "eva", "byfjellene", "reindyrka", "kristines", "gr\u00f8nare", "magasinet", "statens", "lilly"]}, {"field": "kw-location", "value": ["vietnam", "europa", "london", "bergen", "thailand", "asia"]}, {"field": "kw-pageclass", "value": "article"}, {"field": "kw-person", "value": ["bea johnson", "harald throne-holst", "odd einar", "kristine ullaland", "hedda aamot-skeidsvoll", "kjartan steen-olsen", "anita bui", "hilde \u00f8vreeide", "mathias ekstr\u00f6m"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14473378.ece/9u8o8b/ALTERNATES/w980-default/soppel1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er Kristines (29) s\u00f8ppel"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/20/Her-er-Kristines-29-s%C3%B8ppel-14473347.ece"}, {"field": "pageclass", "value": ["article"]}, {"field": "publishtime", "value": "2017-03-20T09:28:47.000Z"}, {"field": "recs-articleid", "value": "14473347"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-20T09:28:47.000Z"}, {"field": "recs-rawtitle", "value": "Her er Kristines (29) s\u00f8ppel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Kristine Ullaland lever nesten s\u00f8ppelfritt. P\u00e5 halvannet \u00e5r er rusket i dette syltet\u00f8yglasset alt hun har etterlatt seg."}, {"field": "thumbnail", "value": "http://content-thumbnail.cxpublic.com/content/thumbnail200x150/0293eb91690e291b4713dba112a457b3306d7265.jpg?595a4314"}, {"field": "thumbnailfullheightdimensions", "value": "200x3040"}, {"field": "timestamp", "value": "2017-07-03T13:13:56.000Z"}, {"field": "title", "value": "Her er alt s\u00f8ppelet 29-\u00e5ringen har kastet siden h\u00f8sten 2015"}, {"field": "url", "value": "http://www.adressa.no/pluss/nyheter/2017/03/20/Her-er-Kristines-29-s%c3%b8ppel-14473347.ece"}, {"field": "urlhash", "value": "0293eb91690e291b4713dba112a457b3306d7265"}], "score": 0.46613476, "siteId": "9222270286501375973", "id": "0293eb91690e291b4713dba112a457b3306d7265"}

