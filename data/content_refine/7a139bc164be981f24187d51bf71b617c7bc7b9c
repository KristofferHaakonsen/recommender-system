{"fields": [{"field": "modifiedtime", "type": "time", "value": "2012-04-18T09:06:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den siste ekte Studebaker ble laget i 1963. Da var det ugjenkallelig slutt for fabrikken som en gang i tiden var verdens st\u00f8rste produsent av hestevogner, og som etter krigen kom med noen fabelaktig flotte biler. De var designet av Raymond Loewy, mannen bak s\u00e5 forskjellige produkter som colaflasken og sigaretteskene til Lucky Strike.", "Det hjalp s\u00e5 lite for Studebaker, like lite som samarbeidet med en annen fallende amerikansk bil-storhet, Packard. En av de siste modellene het Avanti, med et oppsiktsvekkende s\u00e6rpreg, s\u00e5 oppsiktsvekkende at forskjellige rettighetseiere i alle \u00e5r etterp\u00e5 har produsert den sporty personbilen med samme utseende og navn, men stadig forbedret teknikk. Fortsatt lages rundt 150 Avanti-biler \u00e5rlig. Mye av teknikken kj\u00f8pes fra Ford.", "Monster-bil", "Men Studebaker-navnet ble ikke brukt igjen f\u00f8r 2003, da Avanti-fabrikken lanserte et monster av en firehjulstrekker som bar navnet Studebaker XUV, der forkortelsen st\u00e5r for Xtreme Utility Vechicle, alts\u00e5 ekstremt nyttekj\u00f8ret\u00f8y. Det nyttige kan diskuteres, men ikke det ekstreme.", "Problemene startet omtrent umiddelbart. General Motors gikk til rettsak mot Avanti og hevdet at Studebaker XUV var plagiat av Hummer H2. Det var egentlig en tabbe av GM, for resultatet var at XUV fikk kolossal PR. Hummer og XUV har riktignok det samme macho-uttrykket, men er ellers ikke s\u00e5 veldig like hverandre. XUV har mer avrundet panser, helt annen grill, den er nesten trekvart meter lengre, og har helt annet drivverk.", "Etter runder i rettssystemet ble det forlik, som gikk ut p\u00e5 at Studebaker XUV ble litt forandret i detaljer som GM mente lignet mye p\u00e5 Hummer. Det spilte liten rolle for Avanti, som er USAs st\u00f8rste frittst\u00e5ende bilprodusent selv om det lages bare et par biler om dagen. N\u00e5 var det endelig fritt frem for \u00e5 satse p\u00e5 Studebaker XUV.", "Satt i fengsel", "S\u00e5 var det bare det at Avantis eier og styreleder Michael Kelly \u00e5penbart ogs\u00e5 drev med snuskete eiendomshandel. For noen dager siden ble han arrestert av det f\u00f8derale politiet FBI, anklaget for bedrageri. Med sjefen bak l\u00e5s og sl\u00e5 ble det verre for s\u00f8nnen Leonard \u00e5 satse videre.", "Avanti har kommet seg gjennom tallrike kriser tidligere, og gj\u00f8r det kanskje igjen. Per i dag er det ikke godt \u00e5 vite hva som skjer med XUV-prosjektet, eller med Avanti for den del. Vil man absolutt kj\u00f8pe en XUV, kan det v\u00e6re lurt \u00e5 skynde seg i h\u00e5p om at fabrikken har en bil klar. I USA koster bilen under en halv million norske kroner, men den summen m\u00e5 tredobles -minst!- f\u00f8r norske skilt kan monteres.", "R\u00f8dmer av bilen", "Men da har man ogs\u00e5 en bil som f\u00e5r amerikanskbil-entusiaster til \u00e5 r\u00f8dme av henrykkelse, milj\u00f8vernere av indignasjon. Den \u00e5ttesylindrede seksliters dieselmotoren er p\u00e5 325 HK og har et dreiemoment p\u00e5 760 Nm. Er ytelsen for puslete, kan man bestille utgaven med V10 bensinmotor p\u00e5 6,8 liter, som med kompressor gir 425 HK.", "Det skulle rekke, til og med for en bil med tomvekt p\u00e5 2,7 tonn."]}, {"field": "category0", "value": "bil"}, {"field": "contenthash", "value": "4fe1f3a4ce196d9060f424918fd98298c89bd9a39260cf55fb8e97e3176e5b20"}, {"field": "createtime", "value": "2017-05-01T01:24:13.000Z"}, {"field": "description", "value": "Det er ikke lett \u00e5 f\u00e5 liv i Studebaker igjen. F\u00f8rst m\u00e5tte fabrikken bli ferdig med krangelen med General Motors, s\u00e5 ble sjefen arrestert av FBI."}, {"field": "dominantimage", "value": "http://www.adressa.no/incoming/article1191524.ece5/ALTERNATES/w980-default/Studebaker1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a139bc164be981f24187d51bf71b617c7bc7b9c.jpg?59068e3d"}, {"field": "dominantthumbnaildimensions", "value": "300x169"}, {"field": "heading", "value": "Tung start for ny Studebaker -adressa.no"}, {"field": "id", "value": "7a139bc164be981f24187d51bf71b617c7bc7b9c"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": ["avanti", "general motors", "ford"]}, {"field": "kw-concept", "value": "bil"}, {"field": "kw-entity", "value": ["hummer", "hummer h2", "xtreme utility vechicle", "lucky strike", "r. hummer", "studebaker xuv", "packard"]}, {"field": "kw-location", "value": "leonard"}, {"field": "kw-pageclass", "value": "article"}, {"field": "kw-person", "value": ["raymond loewy", "michael kelly"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1191524.ece5/ALTERNATES/w980-default/Studebaker1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tung start for ny Studebaker"}, {"field": "og-type", "value": "article"}, {"field": "og-url", "value": "http://www.adressa.no/bil/article804009.ece"}, {"field": "pageclass", "value": ["article"]}, {"field": "publishtime", "value": "2007-02-14T07:12:03.000Z"}, {"field": "recs-articleid", "value": "1888292"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2007-02-14T07:12:03.000Z"}, {"field": "recs-rawtitle", "value": "Tung start for ny Studebaker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Det er ikke lett \u00e5 f\u00e5 liv i Studebaker igjen. F\u00f8rst m\u00e5tte fabrikken bli ferdig med krangelen med General Motors, s\u00e5 ble sjefen arrestert av FBI."}, {"field": "thumbnail", "value": "http://content-thumbnail.cxpublic.com/content/thumbnail200x150/7a139bc164be981f24187d51bf71b617c7bc7b9c.jpg?59068e3d"}, {"field": "thumbnailfullheightdimensions", "value": "200x1250"}, {"field": "timestamp", "value": "2017-05-01T01:24:13.000Z"}, {"field": "title", "value": "Tung start for ny Studebaker"}, {"field": "url", "value": "http://www.adressa.no/bil/article804009.ece"}, {"field": "urlhash", "value": "7a139bc164be981f24187d51bf71b617c7bc7b9c"}], "score": 1.3771156, "siteId": "9222270286501375973", "id": "7a139bc164be981f24187d51bf71b617c7bc7b9c"}

