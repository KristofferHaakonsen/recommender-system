{"fields": [{"field": "modifiedtime", "type": "time", "value": "2015-05-10T20:56:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "birger l\u00f8faldli"}, {"field": "body", "value": ["Saken oppdateres.", "Fra 1. august skal toppidrettsfabrikken i Gran\u00e5sen ansette en person p\u00e5 heltid. Ansvarsomr\u00e5de blir \u00e5 gj\u00f8re RBK enda bedre.", "\u2013 Det er viktig for oss som klubb \u00e5 utnytte den kompetansen som finnes i nabolaget. I Olympiatoppen i Gran\u00e5sen finnes det mye kunnskap som vi kan l\u00e6re av, og s\u00e5 er vi s\u00e5 heldige at de vil samarbeide med oss, sier RBKs toppsjef Tove Moe Dyrhaug til Adresseavisen.", "LES OGS\u00c5: - Vi m\u00e5 v\u00e6re vanvittig bra n\u00e5r vi sl\u00e5r \u00abBarcelona\u00bb borte", "Det var Rosenborg som tok initiativ til samarbeidet p\u00e5 senh\u00f8sten i fjor, etter at K\u00e5re Ingebrigtsen hadde overtatt som hovedtrener. Siden den tid har klubbens sportslige ledelse gjennomf\u00f8rt fem-seks m\u00f8ter med Olympiatoppen, hvor blant andre Midt-Norges toppidrettssjef Frode Moen, \u00d8yvind Sandbakk og Steinar Braaten har v\u00e6rt til stede. Der har trening og treningsfilosofi v\u00e6rt blant diskusjonstemaene.", "\u2013 Min erfaring tilsier at det er lurt \u00e5 ha noen n\u00f8ytrale \u00e5 diskutere med. Vi har innsikt, samarbeider tett med de fleste toppidrettsmilj\u00f8 og har en kompetansepool. Jeg f\u00f8ler at K\u00e5re Ingebrigtsen og hans stab er blant de mest offensive trenerne i Midt-Norge akkurat n\u00e5. De har staket ut en helt ny holdning n\u00e5r det gjelder trening og treningsintensitet, sier Frode Moen.", "LES OGS\u00c5: Mener endringen i Rosenborgs trening er ekstrem", "Han p\u00e5peker at snuoperasjonen RBK har v\u00e6rt gjennom det siste halv\u00e5ret ogs\u00e5 vil v\u00e6re god l\u00e6rdom for andre, nettopp det at det er mulig \u00e5 \u00f8ke treningsdosene betraktelig.", "\u2013 Mange har v\u00e6rt skeptiske til det, sier Moen.", "LES OGS\u00c5: Derfor mener han Rosenborg er nullstilt", "Samarbeidet er oppsiktsvekkende, sett p\u00e5 bakgrunn av Rosenborgs historie. RBK har av og til blitt kritisert for ikke \u00e5 se etter impulser fra andre idretter. Bj\u00f8rn Hansen, som i rundt ti \u00e5r har v\u00e6rt tilknyttet Olympiatoppen-systemet og i en mannsalder har v\u00e6rt en del av Rosenborg, sier det slik:", "\u2013 Dette er noe helt nytt fra Rosenborgs side. Jeg har v\u00e6rt i Olympiatoppen i ti \u00e5r og en slik kontakt har det ikke v\u00e6rt tidligere. Jeg vil p\u00e5st\u00e5 at fotballen aldri har v\u00e6rt spesielt interessert i erfaringsutveksling mot Olympiatoppen. Da jeg jobbet i fotballforbundet p\u00e5 heltid, satt Olympiatoppen vegg i vegg, men heller ikke der s\u00e5 fotballen behov for samarbeid.", "Rosenborgs sesong\u00e5pning har v\u00e6rt intet mindre enn fantastisk. L\u00f8rdag kveld kj\u00f8rte de over Lillestr\u00f8m i en forrykende f\u00f8rsteomgang og ledet 3\u20130 allerede ved pause. Hvorvidt samarbeidet med Olympiatoppen skal ha noe av \u00e6ren skal v\u00e6re usagt, men Moe Dyrhaug poengterer hvor opptatt klubben er av \u00e5 hente marginer der det er mulig. Nettopp det sterke fokuset p\u00e5 toppidrett etter Ingebrigtsens inntreden er en viktig \u00e5rsak til kontakten med milj\u00f8er utenfor Brakka.", "\u2013 Dette startet med at vi skulle se p\u00e5 hva vi kunne samarbeide om. Olympiatoppen har en veldig ydmyk inngang og det samme har vi. Vi finner ut at de kan mye som vi ikke kan og omvendt. Det handler for oss om \u00e5 l\u00e6re av andre idretter, sier RBK-sjefen.", "Analysesystemet ZXY er ett omr\u00e5de RBK og Olympiatoppen skal ha fokus p\u00e5 fremover. M\u00e5let er \u00e5 ha ansatt en forskningsassistent fra 1. august, med ansvar for dette omr\u00e5det. Denne personen skal v\u00e6re ansatt i Olympiatoppen. Planen er at stillingen skal finansieres gjennom et spleiselag, hvor ogs\u00e5 NTNU skal bidra.", "\u2013 Det er utrolig bra at Rosenborg ser fordelen av \u00e5 gj\u00f8re det slik, at denne personen har et n\u00f8ytralt st\u00e5sted, sier Frode Moen.", "\u2013 Det handler om \u00e5 forske p\u00e5 hvor mye vi kan trene og hvordan vi reagerer p\u00e5 det. Den personen som blir ansatt skal gj\u00f8re oss enda bedre i stand til \u00e5 utnytte det systemet vi har, kommenterer Moe Dyrhaug.", "\u2013 Hvor viktig er det at denne personen kommer utenfra?", "\u2013 Kjempeviktig, for hvis vi skal dra veksler p\u00e5 hverandre er det viktig at vi utfordrer hverandre, sier Moe Dyrhaug.", "I tr\u00e5d med det nye regimet var det ikke rom for fridag tross l\u00f8rdagens kjempekamp mot Lillestr\u00f8m og et tettpakket kampprogram. RBK-spillerne gjennomf\u00f8rte ei restitusjons\u00f8kt p\u00e5 Lerkendal midt p\u00e5 dagen s\u00f8ndag. Allerede tirsdag er det ny kamp. Da venter Mj\u00f8ndalen p\u00e5 bortebane."]}, {"field": "category0", "value": "pluss"}, {"field": "category1", "value": "pluss|sport"}, {"field": "contenthash", "value": "4fc507fd1de2da842a1f74c844de11ac90bbd0603959cc3cd6e9f858ab876669"}, {"field": "createtime", "value": "2015-05-10T20:03:02.000Z"}, {"field": "description", "value": "Fra \u00e5 ha v\u00e6rt n\u00e6rmest frav\u00e6rende, innledet Rosenborg i fjor h\u00f8st et tett samarbeid med Olympiatoppen."}, {"field": "dominantimage", "value": "http://www.adressa.no/pluss/sport/article10943876.ece/6gmlb9/ALTERNATES/w980-default/omw_RBKtrening1005.05.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/485d9b1e1e2e350acf0d21242dd4413b97cce3aa.jpg?5925d0de"}, {"field": "dominantthumbnaildimensions", "value": "300x169"}, {"field": "heading", "value": ["Olympiatoppen ansetter egen Rosenborg-ansvarlig -adressa.no", "\u2013 Blant de mest offensive", "Hansen: \u2013 Helt nytt fra RBK", "Forskning p\u00e5 mengde"]}, {"field": "id", "value": "485d9b1e1e2e350acf0d21242dd4413b97cce3aa"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "sport"]}, {"field": "kw-classification", "value": "sports"}, {"field": "kw-concept", "value": ["trene", "person", "samarbeid"]}, {"field": "kw-entity", "value": ["lerkendal", "olympiatoppen", "gran\u00e5sen", "\u00f8yvind sandbakk og steinar braaten", "mj\u00f8ndalen", "ingebrigtsens", "adresseavisen", "rosenborg", "brakka"]}, {"field": "kw-location", "value": ["midt-norge", "lillestr\u00f8m", "barcelona"]}, {"field": "kw-pageclass", "value": "article"}, {"field": "kw-person", "value": ["steinar braaten", "k\u00e5re ingebrigtsen", "moe dyrhaug", "bj\u00f8rn hansen", "\u00f8yvind sandbakk", "frode moen", "tove moe dyrhaug"]}, {"field": "kw-taxonomy", "value": ["pluss", "pluss/sport"]}, {"field": "og-image", "value": "http://www.adressa.no/pluss/sport/article10943876.ece/6gmlb9/ALTERNATES/w980-default/omw_RBKtrening1005.05.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Olympiatoppen ansetter egen Rosenborg-ansvarlig"}, {"field": "og-type", "value": "article"}, {"field": "og-url", "value": "http://www.adressa.no/pluss/sport/article10943877.ece"}, {"field": "pageclass", "value": ["article"]}, {"field": "publishtime", "value": "2015-05-10T20:56:24.000Z"}, {"field": "recs-articleid", "value": "10943877"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|sport"}, {"field": "recs-publishtime", "value": "2015-05-10T20:56:24.000Z"}, {"field": "recs-rawtitle", "value": "Olympiatoppen ansetter egen Rosenborg-ansvarlig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/sport"]}, {"field": "teaser", "value": "Fra \u00e5 ha v\u00e6rt n\u00e6rmest frav\u00e6rende, innledet Rosenborg i fjor h\u00f8st et tett samarbeid med Olympiatoppen."}, {"field": "thumbnail", "value": "http://content-thumbnail.cxpublic.com/content/thumbnail200x150/485d9b1e1e2e350acf0d21242dd4413b97cce3aa.jpg?5925d0de"}, {"field": "thumbnailfullheightdimensions", "value": "200x1570"}, {"field": "timestamp", "value": "2017-05-24T18:28:46.000Z"}, {"field": "title", "value": "Olympiatoppen ansetter egen Rosenborg-ansvarlig"}, {"field": "url", "value": "http://www.adressa.no/pluss/sport/article10943877.ece"}, {"field": "urlhash", "value": "485d9b1e1e2e350acf0d21242dd4413b97cce3aa"}], "score": 0.9995326, "siteId": "9222270286501375973", "id": "485d9b1e1e2e350acf0d21242dd4413b97cce3aa"}

