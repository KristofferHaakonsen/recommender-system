{"fields": [{"field": "modifiedtime", "type": "time", "value": "2012-04-17T09:14:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "pia martine wold"}, {"field": "body", "value": ["Saken oppdateres.", "- Vi er utrolig skuffet over at de ikke har gjort noe med systemet enda. Dette er den lengste utdanningen i Norge, og vi h\u00f8rer til stadighet at det trengs flere leger. Og n\u00e5 sitter vi her med skjegget i postkassen og f\u00e5r ikke gj\u00f8re jobben vi er utdannet til, sier Magnus H. Fasting.", "Han er avgangselev p\u00e5 medisinstudiet ved NTNU, og kontaktet Adresseavisen for \u00e5 sette fokus p\u00e5 legestudentenes turnusordning. Selv er han heldig og har f\u00e5tt plass, men de fleste vennene hans g\u00e5r en uviss h\u00f8st i m\u00f8te. Blant disse er kompis og medstudent Eivind S\u00f8rensen.", "- Jeg var forberedt p\u00e5 at dette kunne skje, siden vi er 804 s\u00f8kere p\u00e5 315 sikre plasser fra h\u00f8sten av. Men jeg vet virkelig ikke hva jeg skal gj\u00f8re.", "Eivind S\u00f8rensen m\u00e5 n\u00e5 p\u00e5 egen h\u00e5nd, i likhet med brorparten av avgangskullet, pr\u00f8ve \u00e5 f\u00e5 seg en legejobb med midlertidig lisens (under veiledning, da man mangler autorisasjon). Han tror imidlertid det finnes et metningspunkt for slike jobber.", "Fagdirekt\u00f8r og sjefslege ved St. Olavs hospital Helge H\u00e5rstad opplyser til Adresseavisen at studentene m\u00e5 lete frem slike jobber selv. Det finnes ingen oversikt over hvor mange relevante stillinger som finnes for leger uten autorisasjon.", "- Hvis du ikke f\u00e5r vikarjobb, hva gj\u00f8r du til h\u00f8sten?", "- Da m\u00e5 jeg finne meg en jobb som ikke har noe med utdanningen min \u00e5 gj\u00f8re. Jeg har et stort studiel\u00e5n \u00e5 betale ned, og har ikke flere \u00e5r igjen med mulighet for \u00e5 ta opp l\u00e5n. Dessuten er jeg 27, og dette vanskeliggj\u00f8r familieplanlegging, fortviler S\u00f8rensen.", "S\u00f8rensens st\u00f8rste bekymring er imidlertid ikke sin egen situasjon. Han synes det er snodig at kompetansen holdes tilbake.", "- Dette f\u00e5r samfunns\u00f8konomiske konsekvenser. Vi forsinkes i v\u00e5r vei til arbeidslivet, og det er store penger i det. Samtidig snakkes det om legemangel.", "Han frykter, i likhet med de mange medisinstudentene Adresseavisen snakket med, at systemet vil rakne.", "- Vi loves jo \u00e5 ikke vente mer enn et halvt \u00e5r, slik at vi er garantert plass i neste turnustrekning. Men det utdannes flere og flere leger, og hvis over halvparten av alle oss skal f\u00e5 plass om et halvt \u00e5r, vil etterslepet bare vokse og vokse.", "Direkt\u00f8r Per Haugum ved Statens autorisasjonskontor for helsepersonell (SAFH) mener studentenes bekymring og misn\u00f8ye er ubegrunnet.", "- Problemet er heller at en tredel av studentene som skal ut i turnus gjerne vil f\u00e5 tilfredsstilt sine geografiske \u00f8nsker. Men dette er et kollektivt system, sier han.", "Han bekrefter at det er kommet klager fra legestudenthold siden systemet ble innf\u00f8rt i 2001.", "- De har v\u00e6rt imot dette regelverket helt siden det kom. Men det er ikke skjedd noe enn\u00e5, og det kommer ikke til \u00e5 skje heller. Frykten for at k\u00f8systemet vil kollapse er helt ubegrunnet, mener Haugum.", "Han presiserer at alle som har f\u00e5tt ventelisterettigheter har f\u00e5tt oppfylt ventegarantien p\u00e5 turnus senest ved andre turnustrekning.", "- Det kan h\u00f8res ut som om det vil balle p\u00e5 seg ettersom det kommer flere legestudenter i tillegg til at over halvparten av v\u00e5rkullet er lovet plass i neste trekning?", "- Dette er en garanti, og den har staten tenkt \u00e5 holde, fastsl\u00e5r direkt\u00f8ren, og legger til at en rekke mennesker som melder seg p\u00e5 turnuslistene faktisk blir borte.", "- Hva mener du med \"borte\"?", "- Folk innretter seg sikkert p\u00e5 annet vis, og finner noe annet \u00e5 gj\u00f8re.", "Direkt\u00f8ren tror ikke det er noe problem for en legestudent \u00e5 f\u00e5 en vikarstilling i ventetiden. Han p\u00e5peker at det norske helsevesenet trenger arbeidskraften deres. Om situasjonen til de mange studentene ved NTNU har han f\u00f8lgende \u00e5 si:", "- Det kan jo tenkes at noen m\u00e5 ta seg jobb utenfor Trondheim, men det er jo ikke noe synd p\u00e5 dem for d\u00e9t.", "Prodekanus Are Holen stiller seg imidlertid bak studentene i saken. Professoren bekrefter problematikken med turnusordningen.", "- Dette har v\u00e6rt et \u00f8kende problem i de senere \u00e5r. Samtidig som sykehusene sentraliserer og liggetiden kortes ned, er det blitt flere leger.", "Holen forklarer at reduksjon i institusjonsomfanget m\u00f8tes med \u00f8kning i antall leger, og at turnusk\u00f8en da vil bli lengre.", "- S\u00e6rlig de siste tre-fire \u00e5rene er dette blitt mer p\u00e5trengende, sier han.", "Professoren mener det b\u00f8r v\u00e6re st\u00f8rre kapasitet for \u00e5 ta imot turnusleger hvis man tenker litt kreativt.", "- Hvordan da?", "- Det er etter min mening intet i veien for \u00e5 utvide mulighetene for hvor de kan tilbringe turnustid. Man kunne dessuten kortet ned turnustiden, og hatt mer praksis i studiet.", "Han trekker frem studieopplegget i Trondheim, der det n\u00e5 er 16 ukers praksis i l\u00f8pet av studiet. Rutinene er imidlertid ulike ved de forskjellige universitetene som utdanner leger.", "Prodekanus Holen etterlyser n\u00e5 handling, fremfor det han betegner som \" beslutningsvegring\" hos politikerne.", "- S\u00e5 langt er intet skjedd. Politiske myndigheter m\u00e5 ta dette innover seg."]}, {"field": "category0", "value": "student"}, {"field": "contenthash", "value": "f05c54ff488648032e853bc07237c6a04ae72fe8bf62e608eb58f8918e03b8a4"}, {"field": "createtime", "value": "2015-02-09T18:33:22.020Z"}, {"field": "description", "value": "60 prosent av avgangsstudentene p\u00e5 medisinstudiet ved NTNU har ikke f\u00e5tt turnusplass fra h\u00f8sten. \u2013 Denne absurde ordningen kan ikke fortsette, sier studentene."}, {"field": "dominantimage", "value": "http://www.adressa.no/incoming/article1288690.ece5/ALTERNATES/w980-default/Turnustr%C3%B8bbel2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/daec17b881583f1f8ac4b46647af8af8fb711bd8.jpg?597f07bf"}, {"field": "dominantthumbnaildimensions", "value": "300x169"}, {"field": "heading", "value": ["457 av 772 uten turnusplass -adressa.no", "315 av 800 sikret turnusplass", "M\u00e5 lete frem jobber selv", "- F\u00e5r samfunns\u00f8konomiske konsekvenser", "- Ubegrunnet bekymring", "Lover \u00e5 holde garantien", "- Turnusk\u00f8en vil bli lengre"]}, {"field": "id", "value": "daec17b881583f1f8ac4b46647af8af8fb711bd8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "student"}, {"field": "kw-classification", "value": "education"}, {"field": "kw-concept", "value": ["utdannet", "holen", "h\u00f8st", "skje", "imidlertid", "problem", "system", "jobb", "turnusplass", "legestudent", "studentene", "plass", "leger", "adressa", "samfunns\u00f8konomiske konsekvenser"]}, {"field": "kw-entity", "value": ["st. olavs", "per haugum", "adresseavisen", "statens"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": ["eivind s\u00f8rensen", "are holen", "magnus h. fasting", "helge h\u00e5rstad"]}, {"field": "kw-taxonomy", "value": "student"}, {"field": "og-image", "value": "http://www.adressa.no/incoming/article1288690.ece5/ALTERNATES/w980-default/Turnustr%C3%B8bbel2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "457 av 772 uten turnusplass"}, {"field": "og-type", "value": "article"}, {"field": "og-url", "value": "http://www.adressa.no/student/article1233018.ece"}, {"field": "pageclass", "value": ["article"]}, {"field": "publishtime", "value": "2009-01-29T11:58:13.000Z"}, {"field": "recs-articleid", "value": "1453710"}, {"field": "recs-category-type", "value": "taxonomy"}, {"field": "recs-category0", "value": "taxonomy|student"}, {"field": "recs-publishtime", "value": "2009-01-29T11:58:13.000Z"}, {"field": "recs-rawtitle", "value": "457 av 772 uten turnusplass -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "student"}, {"field": "teaser", "value": "60 prosent av avgangsstudentene p\u00e5 medisinstudiet ved NTNU har ikke f\u00e5tt turnusplass fra h\u00f8sten. \u2013 Denne absurde ordningen kan ikke fortsette, sier studentene."}, {"field": "thumbnail", "value": "http://content-thumbnail.cxpublic.com/content/thumbnail200x150/daec17b881583f1f8ac4b46647af8af8fb711bd8.jpg?597f07bf"}, {"field": "thumbnailfullheightdimensions", "value": "200x2076"}, {"field": "timestamp", "value": "2017-07-31T10:34:39.000Z"}, {"field": "title", "value": "457 av 772 uten turnusplass"}, {"field": "url", "value": "http://www.adressa.no/student/article1233018.ece"}, {"field": "urlhash", "value": "daec17b881583f1f8ac4b46647af8af8fb711bd8"}], "score": 1.0981798, "siteId": "9222270286501375973", "id": "daec17b881583f1f8ac4b46647af8af8fb711bd8"}

