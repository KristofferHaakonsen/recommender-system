{"fields": [{"field": "modifiedtime", "type": "time", "value": "2015-02-16T20:47:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde rindal"}, {"field": "body", "value": ["Saken oppdateres.", "- Ekteskap er skj\u00f8re forhold i utgangspunktet. Legg s\u00e5 til et barn \u2013 og for ikke \u00e5 snakke om en hum\u00f8rsyk ten\u00e5ring, s\u00e5 er det bare \u00e5 be om tr\u00f8bbel, sier Jennifer Senior.", "Hun er antropolog, medvirkende redakt\u00f8r i New York Magazine og forfatteren bak bestselgeren Ren lykke \u2013 null moro , som nylig kom p\u00e5 norsk. I boken tar hun et oppgj\u00f8r med jaget etter det perfekte og angstkulturen som r\u00e5der blant dagens foreldre. Ved \u00e5 vise til forskning og eksempler \u00f8nsker hun at foreldre selv skal forst\u00e5 hvorfor de alltid er s\u00e5 stresset.", "For slitet og strevet er slett ikke forbeholdt sm\u00e5barnsforeldre. Det er n\u00e5r barna vokser til og diskusjonene ikke lenger st\u00e5r om brokkoli og soverutiner, men om utetider, spilling, sosiale medier, skole og fritidsaktiviteter at konfliktene virkelig spisser seg til i hjemmene \u2013 ikke bare mellom foreldre og barn, men ogs\u00e5 foreldrene imellom.", "- Det \u00e5 ha en ten\u00e5ring i huset sliter vel s\u00e5 mye p\u00e5 parforholdet som det \u00e5 ha en liten baby. Det \u00e5 m\u00e5le hvilken innflytelse ten\u00e5ringer har p\u00e5 parforholdet er vrient, men forskere har likevel fors\u00f8kt, forklarer Jennifer Senior.", "I boken sin viser hun til forskning fra Thomas Bradbury og Andrew Christensen ved UCLA som konkluderer med at niv\u00e5et p\u00e5 partilfredshet synker n\u00e5r parets f\u00f8rstef\u00f8dte barn kommer i puberteten, og at dette kommer i tillegg til andre forhold som gjerne p\u00e5virker parforholdet i denne fasen.", "If\u00f8lge ekteskapsforsker Bradbury er foreldrene for \u00aboverlevende\u00bb \u00e5 regne, og har et langt mer slitesterkt ekteskap enn gjennomsnittet n\u00e5r de f\u00f8rst har klart seg gjennom deres f\u00f8rstef\u00f8dtes overgang til puberteten.", "If\u00f8lge Christensen ligger mye av konfliktene hos ten\u00e5ringsforeldre i at vi ser oss selv i barna v\u00e5re. Kranglene mellom foreldrene dreier seg n\u00e5 mer om hvem barnet er, eller er i ferd med \u00e5 bli , og vi ser hverandres gode og d\u00e5rlige sider i ten\u00e5ringen.", "En av USAs fremste autoriteter p\u00e5 pubertet i dag, Laurence Steinberg, psykolog ved Temple University, hevder at ten\u00e5rene ikke f\u00f8rst og fremst er vanskelig for barna, men for foreldrene. I hans mest kjente bok, Adolescence, avliver han myten om den oppr\u00f8rske ten\u00e5ringen.", "Kun et f\u00e5tall unge opplever en stor identitetskrise i puberteten, men for foreldrene er bildet mer sammensatt. Hans studier viser at 40 prosent av familiene rapporterer om forandringer i psykisk helse da det f\u00f8rste barnet kom i puberteten. S\u00e6rlig hardt gikk det ut over m\u00f8drene, skriver Jennifer Senior i boken sin.", "- Det virker som om puberteten er vanskeligere for foreldrene enn for barna. S\u00e6rlig hardt rammer dette dagens foreldregenerasjon som har gjort barna til livets midtpunkt. I seks- til tolv\u00e5rsalderen er barna som regel kj\u00e6rlige, respektfulle og tett p\u00e5 foreldrene, s\u00e5 trekker de seg plutselig unna. Det er klart det er smertefullt for foreldrene. Ikke bare avviser ten\u00e5ringene dem, den endrede livssituasjonen f\u00e5r dem ogs\u00e5 til \u00e5 se alle manglene i ens eget liv. Det tvinger frem sp\u00f8rsm\u00e5l om man egentlig trives i ekteskapet, i jobben eller med der du er i livet. Det er klart det kan v\u00e6re deprimerende.", "Noe som imidlertid overrasket Jennifer Senior i arbeidet med boken, er at det er m\u00f8drene som blir spesielt hardt rammet av denne ten\u00e5ringsbluesen.", "- I dagens likestilte samfunn skulle man tro at denne l\u00f8srivningsfasen gikk like hardt ut over mor og far, men slik er det ikke. Mens fedrene ofte tar kompisrollen med ten\u00e5ringen, er m\u00f8drene den som maser og kjefter.", "- Hvorfor er det slik, tror du?", "- Jeg mener det er fordi kvinner fortsatt er tettere p\u00e5 barna sine. Det er ofte de som tar seg av logistikken, planleggingen og den daglige masingen med \u00e5 f\u00e5 ten\u00e5ringene opp av sengen, f\u00e5 dem til \u00e5 rydde opp, gj\u00f8re lekser og organisering av kj\u00f8ring og henting. Fedre st\u00e5r mer for det store bildet i oppdragelsen, og der ligger det ikke like mange kilder til konflikt. Dessuten er det ikke like stuerent \u00e5 snakke om problemer med ten\u00e5ringene, og det gj\u00f8r at mange foreldre f\u00f8ler at de er alene om dette.", "I boken sin forklarer Jennifer Senior dette n\u00e6rmere: Det er ikke noen tilfeldighet at de fleste foreldreblogger skrives av m\u00f8dre og fedre med sm\u00e5 barn. Ikke bare er de p\u00e5virket av det nye ved situasjonen, men utfordringene de skriver om er s\u00e5 almene at de ikke utleverer noen. Du krenker ikke barnas privatliv ved \u00e5 si at de hater erter, og ikke sl\u00e5r det negativt tilbake p\u00e5 rollen din som forelder heller.", "\u00c5 skrive om ten\u00e5ringer er noe helt annet. De vil neppe v\u00e6re glade for daglige blogginnlegg fra mor og far om sine s\u00e6regne vaner og s\u00e5rbarheter. Likevel har vi tydeligvis et stort og undertrykt behov for \u00e5 snakke om denne fasen.", "- Ten\u00e5ringen forteller deg alt du har gjort galt, de roper til deg at du er en idiot og kritiserer deg. Som forelder blir du sittende og lure p\u00e5 om det er for sent \u00e5 fikse det.", "Problemet med \u00e5 v\u00e6re forelder er at du ikke har en oppskrift. Jennifer Senior ber oss ogs\u00e5 huske p\u00e5 at den moderne barndommen ikke er mer enn rundt 70 \u00e5r.", "- Tidligere jobbet barna i familien og det var forutbestemt hvilken rolle de skulle fylle n\u00e5r de vokste til. Foreldrenes oppgave var \u00e5 lage kl\u00e6r og mat til barna og l\u00e6re dem opp til det de m\u00e5tte kunne for \u00e5 beherske voksenlivet. N\u00e5 vet vi ikke hva vi skal oppdra barna v\u00e5re til fordi vi ikke vet noe om hvordan fremtiden blir, sier Jennifer Senior.", "Hun forteller om foreldre i nabolaget hennes i Brooklyn som n\u00e5 har f\u00e5tt det for seg at barna b\u00f8r l\u00e6re mandarin fordi Kina er en viktig stormakt. Da hun selv vokste opp, m\u00e5tte noen av vennene hennes l\u00e6re japansk, fordi foreldrene hadde f\u00e5tt det for seg at det var viktig.", "- De er jo blitt noen kl\u00f8ppere p\u00e5 \u00e5 bestille sushi, men ellers har ingen av dem hatt noen som helst bruk for japansk i voksenlivet, smiler Jennifer Senior.", "I USA, som i v\u00e5r del av verden, legger foreldre ned store ressurser i \u00e5 kj\u00f8re barna rundt p\u00e5 en mengde ulike fritidsaktiviteter for at de skal l\u00e6re s\u00e5 mye som mulig \u2013 og for at ingen muligheter skal lukkes for dem.", "- Det morsomme er at vi ikke vet om dette er bra for barna. Vi har ingen forskning som tilsier at dette er viktig. Men det vi vet, er at mange barn blir stresset og slitne av alt dette. Likevel holder dagens foreldre p\u00e5. Vi driver oss selv til vanvidd med alle disse aktivitetene, men vi aner ikke om det er nyttig for barna i fremtiden.", "- Boken din heter Ren lykke \u2013 null moro. Er det mulig \u00e5 v\u00e6re en lykkelig forelder?", "- Ja, det tror jeg absolutt det er. Det er mye g\u00f8y med barn, men de gir oss ogs\u00e5 mye \u00e5 bekymre oss for. Foreldreskap er hardt arbeid med kun sm\u00e5 glimt av lykke. Vi kan ikke forvente oss en konstant lykkelig bakgrunnsmusikk. Likevel er det slik at disse sm\u00e5 streifene av lykke betyr s\u00e5 mye mer enn mange andre ting som gir oss glede ellers i livet. S\u00f8nnen min sa til meg da han var fire: \u00abDa jeg ble f\u00f8dt var jeg s\u00e5 glad for \u00e5 se at det var du som var mammaen min\u00bb. Det gir jo en lykke st\u00f8rre enn \u00e5 se tusen gode filmer. Likevel kan vi ikke forvente den lykketilstanden konstant.", "- Da er det kanskje et paradoks at vi foreldre ofte sier at det er det samme hva barna blir n\u00e5r de blir store, bare de blir lykkelige?", "- Ja, det er farlig \u00e5 forvente av barnet ditt at det skal v\u00e6re lykkelig. Det er et stort press \u00e5 legge p\u00e5 skuldrene deres. Det er urettferdig overfor barna \u00e5 forvente at de skal v\u00e6re lykkelige, for da vet de at de uansett vil skuffe foreldrene. Lykken kan v\u00e6re et biprodukt av andre ting, men ikke et m\u00e5l i seg selv. Spesielt foreldre med ten\u00e5ringsbarn m\u00e5 l\u00e6re \u00e5 gi slipp p\u00e5 den fysiske kontrollen og st\u00f8tten. Siden lykke ofte henger sammen med tilknytning, er det kanskje ikke s\u00e5 rart at foreldre med ten\u00e5ringsbarn f\u00f8ler seg mindre lykkelige, sier Jennifer Senior.", "Artikkelen er levert av det nye m\u00e5nedsmagasinet Aftenposten Oppvekst.", "\u00d8nsker du \u00e5 f\u00e5 med deg lignende saker? Vi har en egen Facebookgruppe og Twitterprofil for Familie og oppvekst .", "Les ogs\u00e5:", "Les ogs\u00e5: For mye \u00abfred\u00bb blant s\u00f8sken?", "Les ogs\u00e5: - Det er for lite rom til \u00e5 bare v\u00e6re sammen i familien, kjede seg litt", "Les ogs\u00e5: Maria og Erlend fant kj\u00e6rligheten via chatten i et ordspill"]}, {"field": "category0", "value": "familieogoppvekst"}, {"field": "contenthash", "value": "83a61e3f2afdc39f99407f1173daf3df61cc3595895f0a551132acc482ea853c"}, {"field": "createtime", "value": "2016-02-11T08:52:07.000Z"}, {"field": "description", "value": "At det \u00e5 ha et nyf\u00f8dt spedbarn er noe som setter parforholdet p\u00e5 pr\u00f8ve, er noe som er godt kjent. Men visste du at det \u00e5 ha en ten\u00e5ring i huset sliter minst like mye p\u00e5 foreldrene?"}, {"field": "dominantimage", "value": "http://www.adressa.no/incoming/article10656365.ece/ql3wvn/ALTERNATES/w980-default/ten%C3%A5ringer.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5e0583f1f946c543b91e02ebe52f8f03f86ece7.jpg?596cfb8b"}, {"field": "dominantthumbnaildimensions", "value": "300x169"}, {"field": "heading", "value": ["Ten\u00e5ringer sliter like mye p\u00e5 parforholdet som babyer -adressa.no", "Store barn, st\u00f8rre problemer", "Utfordrende for parforhold", "Puberteten vanskelig for foreldre", "Verst for m\u00f8drene", "- Undertrykt behov for \u00e5 snakke om denne fasen", "Hardt arbeid \u00e5 v\u00e6re foreldre", "Foreldrelykke"]}, {"field": "id", "value": "d5e0583f1f946c543b91e02ebe52f8f03f86ece7"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["hardt rammet", "huset sliter", "foreldre", "dagens foreldre", "barn", "undertrykt behov", "ten\u00e5ringer sliter", "hardt arbeid", "null moro", "ten\u00e5ring"]}, {"field": "kw-entity", "value": ["thomas bradbury og andrew christensen", "familie", "facebookgruppe og twitterprofil", "temple university", "aftenposten oppvekst", "new york magazine", "adolescence", "ren", "maria og erlend", "christensen"]}, {"field": "kw-location", "value": ["bradbury", "brooklyn", "kina"]}, {"field": "kw-pageclass", "value": "article"}, {"field": "kw-person", "value": ["jennifer senior", "thomas bradbury", "laurence steinberg", "andrew christensen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10656365.ece/ql3wvn/ALTERNATES/w980-default/ten%C3%A5ringer.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ten\u00e5ringer sliter like mye p\u00e5 parforholdet som babyer"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10656368.ece"}, {"field": "pageclass", "value": ["article"]}, {"field": "publishtime", "value": "2015-02-16T20:45:59.000Z"}, {"field": "recs-articleid", "value": "10656368"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-02-16T20:45:59.000Z"}, {"field": "recs-rawtitle", "value": "Ten\u00e5ringer sliter like mye p\u00e5 parforholdet som babyer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "At det \u00e5 ha et nyf\u00f8dt spedbarn er noe som setter parforholdet p\u00e5 pr\u00f8ve, er noe som er godt kjent. Men visste du at det \u00e5 ha en ten\u00e5ring i huset sliter minst like mye p\u00e5 foreldrene?"}, {"field": "thumbnail", "value": "http://content-thumbnail.cxpublic.com/content/thumbnail200x150/d5e0583f1f946c543b91e02ebe52f8f03f86ece7.jpg?596cfb8b"}, {"field": "thumbnailfullheightdimensions", "value": "200x2081"}, {"field": "timestamp", "value": "2017-07-17T18:01:47.000Z"}, {"field": "title", "value": "Ten\u00e5ringer sliter like mye p\u00e5 parforholdet som babyer"}, {"field": "url", "value": "http://www.adressa.no/familieogoppvekst/article10656368.ece"}, {"field": "urlhash", "value": "d5e0583f1f946c543b91e02ebe52f8f03f86ece7"}], "score": 0.93631405, "siteId": "9222270286501375973", "id": "d5e0583f1f946c543b91e02ebe52f8f03f86ece7"}

