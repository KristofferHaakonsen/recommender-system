{"fields": [{"field": "modifiedtime", "type": "time", "value": "2012-04-16T19:50:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["audun dybdahl professor", "institutt for historie", "klassiske fag", "ntnu"]}, {"field": "body", "value": ["Saken oppdateres.", "Med kristendommen fulgte en velutviklet helgenkult som slo rot og delvis ble utviklet videre p\u00e5 hjemlig grunn. I Frostatinglovens kristenrett regnes opp en lang rekke mer eller mindre fjerne martyrer, bekjennere og jomfruer som skulle feires med faste og helligdag (med arbeidsforbud). Kirken inndelte helgenene i et hierarkisk system med Jomfru Maria i en klasse for seg. Hennes posisjon som \u00absuperhelgen\u00bb viste seg ogs\u00e5 i at hun helt fra starten var tildelt fire helligdager i den norske kirken. Det var 2. februar (Marias renselse eller Kyndelsmesse), 25. mars (bebudelsen), 15. august (himmelferden) og 8. september (f\u00f8dselsdagen).", "Maria omtales i det Nye Testamentet i forbindelse med Jesu bebudelse, f\u00f8dsel og barndom, men nevnes ellers bare sporadisk i Bibelen. Bildet av henne ble etter hvert utfylt med legendarisk stoff. Fra midten av 100-tallet stammer det apokryfiske Jakobs protevangelium, som forteller om Marias famili\u00e6re forhold og hennes liv fra f\u00f8dselen av. Maria ble tidlig objekt for en folkelig helgenkult, spesielt i Orienten. Mariakulten spredte seg s\u00e5 til Vesten, ikke minst takket v\u00e6re store samlinger av Marialegender som fortalte om undere hun hadde utvirket. Maria ble feiret p\u00e5 mange m\u00e5ter. Det ble skrevet dikt til hennes \u00e6re, sekvenser og hymner fant sin plass i liturgien etc. Mange kirker ble viet til henne (f. eks. V\u00e5r Frue kirke i Trondheim) og i billedkunsten er Maria representert i mange uttrykksformer og sammenhenger. Vitenskapsmuseets kirkesamling har mange flotte skulpturer og malerier som forestiller Maria", "I teologien ble Maria sett p\u00e5 som den andre Eva, som remedierte den f\u00f8rste Evas syndefall. Maria ble et viktig bindeledd mellom menneskene og Gud og Jesus. Mange rettet sine b\u00f8nner til Maria, som i kraft av sin posisjon i himmelen hadde optimale sjanser for \u00e5 n\u00e5 frem med sine forb\u00f8nner. I den norr\u00f8ne forestillingsverden ble ogs\u00e5 Maria sett p\u00e5 som den livgivende kraft som p\u00e5virket alt liv p\u00e5 jorden. Hun ble en slags etterf\u00f8lger av den norr\u00f8ne Fr\u00f8ya.", "Utgangspunktet for festen knyttet til Marias renselse er klar nok. Det var helt i tr\u00e5d med Moseloven n\u00e5r Maria og Josef fremstilte seg i tempelet med barnet 40 dager etter Jesu f\u00f8dsel. For det f\u00f8rste var en kvinne som f\u00f8dte en s\u00f8nn uren i f\u00f8rti dager. Etter dette skulle hun bringe et offer til presten som skulle ofre det for Herrens \u00e5syn til soning. Da ble hun ren etter bl\u00f8dningene. Dessuten ble den f\u00f8rstef\u00f8dte s\u00f8nn regnet for \u00e5 tilh\u00f8re Gud. Han skulle derfor fremstilles i templet og kj\u00f8pes fri med et pengeoffer. Opprinnelig ble derfor dagen feiret som en Kristus-fest, men fokus beveget seg etter hvert over til jomfru Maria. I Gammelnorsk Homiliebok heter det s\u00e5ledes: \u00abDenne h\u00f8ytiden ble kalt Marias renselse\u00bb, og den betegner at de rettferdige trer inn i himmelen med gode gjerninger. Dette viser vi ogs\u00e5, ved at vi i dag st\u00e5r i kirken med brennende kjerter. For i evangeliet sa Herren (Luk 12,35): \u00abHold lampen tent\u00bb.", "Dette henspeiler p\u00e5 at prester og menighet i middelalderen gikk i prosesjon med brennende lys (candela) til minne om Marias renselse (purificatio). F\u00f8rste ledd i kyndelsmesse kommer av gammelnorsk kyndill, som betyr fakkel eller lys. Det var ganske vanlig at kristendommen i tidlig tid tok opp hedenske fester og ritualer og tilpasset dem til den nye l\u00e6re. I dette tilfellet erstattet den kristne lysprosesjonen eldre hedenske opptog som ble holdt p\u00e5 denne tiden av \u00e5ret. Tidlig i middelalderen utviklet det seg ogs\u00e5 en skikk som gikk ut p\u00e5 at alle rituelle lys skulle innvies og velsignes i kirken den 2. februar.", "Hos oss var Kyndelsmesse helligdag like til den store helligdagsreduksjonen som fant sted i 1771. For katolikkenes del bestemte Det andre Vatikankonsilet at dagen igjen skulle bli en Kristis-fest og benevnes n\u00e5 Praesentatio Domini, dvs Herrens fremstilling. Det virker da ogs\u00e5 ulogisk at den ubesmittede Maria skulle ha behov for \u00e5 renses.", "Kyndelsmesse var en viktig merkedag b\u00e5de i katolsk og etterreformatorisk tid. Dagen var markert p\u00e5 praktisk talt alle primstaver. Det vanligste symbolet for Maria-dagene p\u00e5 norske primstaver er et tre. Treet kan v\u00e6re en videreutvikling av liljen hun gjerne fremstilles sammen med p\u00e5 bebudelsesdagen, men det kan ogs\u00e5 tolkes som et fruktbarhetssymbol. Noen staver har en krone, et symbol p\u00e5 at Maria ogs\u00e5 var Himmeldronningen.", "Det var mange skikker og folkelige forestillinger knyttet til denne viktige helligdagen. Wille forteller at man i Seljord spiste en kake p\u00e5 denne dagen som var bakt om juleaften og som ble kalt \u00abJolebonden\u00bb eller \u00abH\u00e6lhesten\u00bb. Dette kan ha sammenheng med at man enkelte steder som p\u00e5 Sunnm\u00f8re regnet Kyndelsmesse for slutten p\u00e5 jule-h\u00f8ytiden. Ordtak fra Vestlandet og Nord-Norge viser at \u00abTjuendedags-Knur\u00bb mange steder hadde blitt til \u00abKyndelsmess-Knut\u00bb.", "En vanlig tradisjon gikk ut p\u00e5 at ved Kyndelsmesse skulle halvparten av f\u00f4ret v\u00e6re i behold. Mange steder ble dagen sagt \u00e5 v\u00e6re midtvinterdagen. At man regnet med at man n\u00e5 hadde f\u00e5tt halvparten av vintersn\u00f8en, g\u00e5r frem av et rim fra Tr\u00f8ndelag: \u00abKyndelmessk\u00e5a er midt i sn\u00f8a\u00bb. En vanlig tradisjon over hele landet var at bj\u00f8rnen snudde seg p\u00e5 i hiet p\u00e5 denne dagen.", "Mange tok ogs\u00e5 varsel av v\u00e6ret ved Kyndelsmesse. P\u00e5 Strinda het det at hvis solen skinte s\u00e5 lenge at man kunne sale av og p\u00e5 en hest tre ganger, skulle det bli et godt \u00e5r. Over hele landet var det imidlertid en forestilling om at man p\u00e5 denne tiden kunne vente seg en hard v\u00e6rbolk som gikk under betegnelser som kyndelsmesse-rykkjen, -ri(d)en eller \u2013knuten. Ellers ser det ut til at mildv\u00e6r ble tolket ulikt i de nordlige og s\u00f8rlige deler av landet. Fra Tr\u00f8ndelag og nordover var godv\u00e6r og mildv\u00e6r et d\u00e5rlig tegn for \u00e5ret. I Stj\u00f8rdal ble det sagt at dersom det regnet p\u00e5 kyndelsmessedagen, ble det et d\u00e5rlig \u00e5r. I S\u00f8r-Norge ble mildv\u00e6r p\u00e5 denne dagen oppfattet som et godt tegn.", "Audun.Dybdahl@ntnu.no"]}, {"field": "category0", "value": "meninger"}, {"field": "contenthash", "value": "e295e90f3bf806ba37c6855495facb67a19a6525690953cece81f7af6c24ba87"}, {"field": "createtime", "value": "2015-11-25T22:58:38.000Z"}, {"field": "description", "value": "En almanakk av den tradisjonelle typen kaller 2. februar kyndelsmesse, et minne om at ogs\u00e5 Norge har en fortid som katolsk land."}, {"field": "dominantimage", "value": "http://www.adressa.no/incoming/article1342618.ece5/ALTERNATES/w980-default/Kronikkfoto%200202"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2153ce2a018abb3c70a5689a0267749c7d20e7e0.jpg?596361aa"}, {"field": "dominantthumbnaildimensions", "value": "300x169"}, {"field": "heading", "value": "Kyndelsmesse -adressa.no"}, {"field": "id", "value": "2153ce2a018abb3c70a5689a0267749c7d20e7e0"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["kyndelsmesse", "dag", "kirke", "vanlig tradisjon"]}, {"field": "kw-entity", "value": ["luk", "audun", "strinda", "jakobs", "h\u00e6lhesten", "eva", "nye testamentet", "vatikankonsilet", "vesten", "frostatinglovens", "maria og josef", "gammelnorsk homiliebok", "jolebonden", "herren", "kristus", "kyndelsmesse", "tjuendedags-knur", "himmeldronningen", "marialegender", "kyndelsmess-knut", "jesu", "frue", "kristis", "praesentatio domini", "bibelen", "orienten", "gud", "moseloven", "gud og jesus", "s\u00f8r-norge", "vestlandet og nord-norge"]}, {"field": "kw-location", "value": ["fr\u00f8ya", "sunnm\u00f8re", "seljord", "tr\u00f8ndelag", "trondheim", "stj\u00f8rdal", "norge"]}, {"field": "kw-pageclass", "value": "article"}, {"field": "kw-person", "value": "jomfru maria"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1342618.ece5/ALTERNATES/w980-default/Kronikkfoto%200202"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kyndelsmesse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1439331.ece"}, {"field": "pageclass", "value": ["article"]}, {"field": "publishtime", "value": "2010-02-02T06:39:30.000Z"}, {"field": "recs-articleid", "value": "1248185"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-02T06:39:30.000Z"}, {"field": "recs-rawtitle", "value": "Kyndelsmesse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "En almanakk av den tradisjonelle typen kaller 2. februar kyndelsmesse, et minne om at ogs\u00e5 Norge har en fortid som katolsk land."}, {"field": "thumbnail", "value": "http://content-thumbnail.cxpublic.com/content/thumbnail200x150/2153ce2a018abb3c70a5689a0267749c7d20e7e0.jpg?596361aa"}, {"field": "thumbnailfullheightdimensions", "value": "200x1721"}, {"field": "timestamp", "value": "2017-07-10T11:14:50.000Z"}, {"field": "title", "value": "Kyndelsmesse"}, {"field": "url", "value": "http://www.adressa.no/meninger/article1439331.ece"}, {"field": "urlhash", "value": "2153ce2a018abb3c70a5689a0267749c7d20e7e0"}], "score": 1.1629461, "siteId": "9222270286501375973", "id": "2153ce2a018abb3c70a5689a0267749c7d20e7e0"}

