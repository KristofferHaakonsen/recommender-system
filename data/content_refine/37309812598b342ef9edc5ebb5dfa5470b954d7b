{"fields": [{"field": "modifiedtime", "type": "time", "value": "2014-04-03T09:39:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "per christiansen"}, {"field": "body", "value": ["Saken oppdateres.", "Grev Carl Jacob Waldemar von Schmettow hadde nettopp tatt over som kommanderende general nordenfjells da Norge ble avst\u00e5tt til Sverige gjennom Kieltraktaten i januar 1814.", "\u2013 Schmettow var blitt 69 \u00e5r gammel og fikk endelig den posisjonen han lenge hadde ventet p\u00e5 n\u00e5r han etterfulgte sin mange\u00e5rige rival, general Georg Frederik von Krogh. Men oppgavene ble langt st\u00f8rre enn han hadde sett for seg. Snart var han ikke bare kommandant for halve Norge, men fikk i tillegg et enda st\u00f8rre oppdrag fra Christian Frederik. V\u00e5ren 1814 fungerte Schmettow som norsk utenriksminister, sier Hans Oust, som for tiden lever tett innp\u00e5 greven, som hans alter ego p\u00e5 twitter.", "I fjor h\u00f8st begynte Christian Frederik og Carsten Anker \u00e5 ytre seg i korte og fyndige meldinger med hver sin twitterkonto.", "\u2013 I jula bestemte jeg meg for \u00e5 delta i samtalen, sier Hans Oust, som siden har v\u00e6rt i en spesielt tett dialog med \u00abChristian Frederik\u00bb. Rollen som grev von Schmettow g\u00e5r han inn i som oppvokst og bosatt p\u00e5 g\u00e5rden \u00d8vre Rotvoll, som var en del av grevens store lystg\u00e5rdkompleks. Historien rundt g\u00e5rden og greven har han lenge v\u00e6rt opptatt av, og han har i \u00e5r utvidet kunnskapen grundig for \u00e5 st\u00e5 best mulig rustet til en original formidling av det som fant sted for 200 \u00e5r siden.", "\u2013 Her gjelder det selvsagt \u00e5 holde seg til fakta. Men i tillegg g\u00e5r det an \u00e5 legge inn personlige tolkninger av det som skjedde. Dette var en spennende tid med et h\u00f8yt spill fra begge sider, sier Oust, som i tillegg til \u00e5 gi et bidrag til formidlingen av 1814-historien generelt, gjerne sl\u00e5r et slag for \u00e5 f\u00e5 generalen p\u00e5 Rotvoll mer frem i lyset.", "\u2013 Han er Trondheims glemte utenriksminister, sl\u00e5r han fast p\u00e5 en vandring i Rotvolls herreg\u00e5rdslandskap, som det fortsatt finnes rester av fra grevens tid.", "\u2013 Dette kulturlandskapet vil vi gjerne beholde og ta vare p\u00e5, sier Oust, som forteller at det nylig er bestilt 100 nye asketr\u00e6r til forlengelse av von Schmettows all\u00e9 s\u00f8rover p\u00e5 \u00d8vre Rotvolls grunn.", "I den dialogen som i \u00e5r har gjenoppst\u00e5tt mellom grev Schmettow og Christian Frederik, er det en ansatt i Riksarkivet som skjuler seg bak prinsens navn. Det er heller ingen hemmelighet at museet Eidsvoll 1814 f\u00f8rer ordet for Carsten Anker. Etter hvert har en rekke akt\u00f8rer fra det politiske spillet i 1814 meldt seg p\u00e5 i den kjappe, men innsiktsfulle meningsutvekslingen, blant dem grev Wedel Jarlsberg, amtmann Bryn i Kristiansand og Schmettows milit\u00e6re kollega s\u00f8nnenfjells, Andreas Krebs.", "Den svenske generalguvern\u00f8ren til Norge og \u00f8verstkommanderende for landets arm\u00e9, feltmarskalk grev Essen har dessuten gitt lyd fra seg, i en stadig mer skjerpet form, slik det historiske materialet gir god grunn til. Og general von Schmettow sparte heller ikke p\u00e5 kruttet.", "\u2013 Her er kildene gode. Brevene som ble skrevet mellom de to, p\u00e5 fransk, ble oversatt og trykt av Videnskabsselskabet utp\u00e5 1800-tallet. De gir et godt innblikk i den tilspissede situasjonen. 26. mars toppet det seg i et langt brev fra Schmettow, der de svenske truslene om krig ble besvart i en meget skarp tone, sier Hans Oust.", "Brevet ble sendt skrevet etter at et brev fra Christian Frederik til kong Carl XIII var returnert u\u00e5pnet. En slik forn\u00e6rmelig handling hadde Schmettow opplevd \u00abmed den mest levende Smerte\u00bb. Essen ble retorisk stilt sp\u00f8rsm\u00e5l om det norske folk var blitt en saueflokk som kunne undertvinges en konge, en gjenstand for bytte eller handel. Schmettow mente svenskene var preget av en umettelig erobringslyst, lik den Napoleon nylig hadde erfart var helt feilsl\u00e5tt \u00abp\u00e5 grunn av sin saks urettferdighet\u00bb.", "\u2013 Brevet er et h\u00f8ydepunkt i et stort tilfang av kilder omkring Schmettow og hans rolle i 1814. Materialet er s\u00e5 stort og emnet s\u00e5 viktig og spennende at det kunne blitt en st\u00f8rre bok, sier Oust.", "Etter at \u00abloddet var kastet\u00bb fortsatte brevvekslingen sporadisk ut over v\u00e5ren, bl.a. med et brev fra Schmettow til Essen 20. april med en bekreftelse p\u00e5 det han hadde skrevet en m\u00e5ned tidligere. Schmettow gjorde det tydelig at han ikke lenger hadde noen personlige ambisjoner og at han var villig til \u00e5 risikere alt for Norges sak. Siden m\u00e5tte han da ogs\u00e5 ta konsekvensene av sin steile holdning overfor svenskene n\u00e5r han i 1815 ble avsatt av den fungerende regenten Carl Johan - p\u00e5 grev Essens oppfordring.", "Hans Oust sier at Schmettow gjennom vinteren og v\u00e5ren representerte Christian Frederik i ett og alt og utf\u00f8rte de oppgavene han var satt til. Han var prinsens mann, men var samtidig en tilhenger av folkestyre som fremtidig styreform. Det var en moderne innstilling, som Christian Frederik snart inns\u00e5 var en r\u00e5dende holdning i Norge. Prinsen var trygg p\u00e5 Schmettow og ville utnevne ham til utenriksminister, men greven fra Trondheim unnslo seg en slik formell posisjon.", "\u2013 Likevel er det klart at Schmettow i praksis var et medlem av Christian Frederiks regjering og hadde en sentral rolle helt fra Notabelm\u00f8tet p\u00e5 Eidsvoll i slutten februar. Schmettow kom seg riktignok ikke dit i tide, men befant seg snart i begienhetenes sentrum og var prinsens utsending til direkte m\u00f8ter med svenskene i Str\u00f8mstad i mars. Der hadde han en dobbel oppgave, begge like vanskelige og til dels motstridende. Den ene var \u00e5 fremf\u00f8re Norges krav om selvstendighet, det andre gikk ut p\u00e5 \u00e5 tilby Christian Frederik som svensk tronf\u00f8lger. Det siste kan virke merkelig, men det var i Norge enn\u00e5 et visst h\u00e5p om at den svenske adelen var skeptisk til Carl Johan. Christian Frederik skriver i dagboken at Schmettow var forvirret, og det er det ikke vanskelig \u00e5 forst\u00e5, synes Hans Oust.", "Ved \u00e5pningen av riksforsamlingen p\u00e5 Eidsvoll 10. april gikk grev von Schmettow n\u00e6rmest Christian Frederik sammen med f\u00f8rstestatsr\u00e5d (statsminister) Frederik Haxthausen under inngangen. De samme tre avsluttet prosesjonen p\u00e5 forsamlingens siste dag 20. mai. Senere p\u00e5 sommeren, da svenskenes aggresjon knuste dr\u00f8mmen om norsk selvstendighet, var det ikke lenger like stort behov for en norsk utenriksminister. I stedet markerte Schmettow seg sterkere i sin milit\u00e6re rolle. Han var kritisk til Christian Frederiks gjennomf\u00f8ring av Sejersteds forsvarsplan og viste handlekraft da han i et \u00e5pent brev til den svenske oberst Eck advarte de svenske troppene p\u00e5 \u00d8stlandet om \u00e5 g\u00e5 mot Tr\u00f8ndelag. Da ville de bli m\u00f8tt med makt, het det i brevet fra den da 70 \u00e5r gamle, fortsatt kamplystne generalen, som \u00e5ret etter ble innvilget full pensjon av Stortinget.", "\u2013 Det ser jeg p\u00e5 som en hyllest til Schmettow og hans innsats i 1814, sier Hans Oust."]}, {"field": "category0", "value": "kultur"}, {"field": "contenthash", "value": "05cf51aca07d5edd5c4172f845f3c8f717392a36f2ba478de078a27789524acc"}, {"field": "createtime", "value": "2015-03-10T13:49:43.781Z"}, {"field": "description", "value": "Fra von Schmettows all\u00e9 p\u00e5 Rotvoll er veien kort til dramatiske begivenheter i \u00e5ret 1814."}, {"field": "dominantimage", "value": "http://www.adressa.no/incoming/article9435755.ece/ALTERNATES/w980-default/Grev%20Schmettow%20002.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/37309812598b342ef9edc5ebb5dfa5470b954d7b.jpg?591d73c4"}, {"field": "dominantthumbnaildimensions", "value": "300x169"}, {"field": "heading", "value": ["H\u00f8yt spill i grevens tid -adressa.no", "Tolker historien", "Flere gjenoppst\u00e5r", "Grevefeide", "Vanskelig oppdrag"]}, {"field": "id", "value": "37309812598b342ef9edc5ebb5dfa5470b954d7b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["h\u00f8yt spill", "grev", "brev", "svensk"]}, {"field": "kw-entity", "value": ["kieltraktaten", "riksarkivet", "\u00f8vre rotvoll", "notabelm\u00f8tet", "eidsvoll 1814", "hans oust", "\u00f8stlandet", "bryn", "eck", "sejersteds", "kristiansand og schmettows", "videnskabsselskabet", "smerte", "stortinget", "schmettow", "christian frederik og carsten anker", "wedel jarlsberg", "schmettow og christian frederik"]}, {"field": "kw-location", "value": ["napoleon", "sverige", "tr\u00f8ndelag", "trondheim", "essen", "norge", "str\u00f8mstad"]}, {"field": "kw-pageclass", "value": "article"}, {"field": "kw-person", "value": ["frederik haxthausen", "georg frederik von krogh", "carsten anker", "carl johan", "carl jacob waldemar", "carl jacob waldemar von schmettow", "georg frederik", "christian frederik", "carl xiii", "andreas krebs"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article9435755.ece/ALTERNATES/w980-default/Grev%20Schmettow%20002.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00f8yt spill i grevens tid"}, {"field": "og-type", "value": "article"}, {"field": "og-url", "value": "http://www.adressa.no/kultur/article9435819.ece"}, {"field": "pageclass", "value": ["article"]}, {"field": "publishtime", "value": "2014-04-03T09:39:12.000Z"}, {"field": "recs-articleid", "value": "9435819"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-04-03T09:39:12.000Z"}, {"field": "recs-rawtitle", "value": "H\u00f8yt spill i grevens tid -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Fra von Schmettows all\u00e9 p\u00e5 Rotvoll er veien kort til dramatiske begivenheter i \u00e5ret 1814."}, {"field": "thumbnail", "value": "http://content-thumbnail.cxpublic.com/content/thumbnail200x150/37309812598b342ef9edc5ebb5dfa5470b954d7b.jpg?591d73c4"}, {"field": "thumbnailfullheightdimensions", "value": "200x1667"}, {"field": "timestamp", "value": "2017-05-18T10:13:24.000Z"}, {"field": "title", "value": "H\u00f8yt spill i grevens tid"}, {"field": "url", "value": "http://www.adressa.no/kultur/article9435819.ece"}, {"field": "urlhash", "value": "37309812598b342ef9edc5ebb5dfa5470b954d7b"}], "score": 0.84565055, "siteId": "9222270286501375973", "id": "37309812598b342ef9edc5ebb5dfa5470b954d7b"}

