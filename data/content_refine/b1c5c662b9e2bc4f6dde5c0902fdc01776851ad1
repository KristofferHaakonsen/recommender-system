{"fields": [{"field": "modifiedtime", "type": "time", "value": "2012-04-10T19:49:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["heidi gilstad spr\u00e5k-", "kommunikasjonsforsker st.olavs hospital/ ntnu"]}, {"field": "body", "value": ["Saken oppdateres.", "Tr\u00f8ndersk Forfattarlag, Norsk Forfattersentrum Midt-Norge, Trondheim folkebibliotek og S\u00f8r-Tr\u00f8ndelag fylkesbibliotek, \u00d8ksendal Bokhandel og N\u00e6ringsforeningen har tatt initiativet til \u00e5 etablere et litteraturhus i Trondheim.", "Fritt ord har gitt 200 000 kroner i st\u00f8tte til et forprosjekt for \u00e5 utrede mulighetene for \u00e5 f\u00e5 et litteraturhus i byen, og fredag 20.05. ble det avholdt et debattm\u00f8te om hva et litteraturhus i Trondheim skal inneholde. Biblioteksjef Berit Skillingsaas Nyg\u00e5rd ledet diskusjonen, og forfatter Arild Vange, politiker Merete Baustad Ranum, varaordf\u00f8rer Knut Fagerbakke og fagbokforfatter Jo Stein Moen satt i panelet.", "Jeg vil trekke fram noen av sp\u00f8rsm\u00e5lene som ble ber\u00f8rt under debattm\u00f8tet, utdype dem og oppfordre til mer debatt omkring litteraturhuset i Trondheim: Hvilke ideologiske f\u00f8ringer skal legges til grunn? Hvem er potensielle brukere og innholdsleverand\u00f8rer? Hvilket ambisjonsniv\u00e5 skal man ha? Hvem skal v\u00e6re premissleverand\u00f8rer? Hvor skal det lokaliseres? Hvordan skal det finansieres?", "Ideologisk sett b\u00f8r litteraturhuset v\u00e6re et sted for fri og uavhengig meningsutveksling, uansett politisk st\u00e5sted og etnisk bakgrunn. Styret og ledelsen ved huset b\u00f8r v\u00e6re bredt sammensatt, med representanter fra ulike milj\u00f8. Programansvarlige m\u00e5 ha frihet til \u00e5 invitere debattanter, foredragsholdere, lesere og skrivere som engasjerer seg i b\u00e5de smale og brede tema. Med frie f\u00f8ringer p\u00e5 drift og innhold vil vi kunne f\u00e5 anledning til \u00e5 oppleve alt fra stille undring til friske debatter om det som opptar Trondheims befolkning.", "De potensielle brukerne og leverand\u00f8rene til litteraturhuset er mange. En rekke personer sysler med lesing og skriving profesjonelt i Trondheim. I tillegg til de etablerte forfatterne, representert ved Tr\u00f8ndersk Forfattarlag og Norsk Forfattersentrum Midt-Norge, har vi kunnskapsformidlere av litteratur ved Fylkesbiblioteket, Folkebiblioteket, bydelsbibliotekene og skolebibliotekene. Vi har studenter, formidlere og forskere ved spr\u00e5k-, kommunikasjon og litteraturinstituttene ved NTNU, og ved andre kompetansemilj\u00f8, for eksempel Nasjonalt skrivesenter p\u00e5 HIST. Forskere og fagfolk ved forskningsinstitusjonene i byen driver systematisk med formidling av sakprosa innen sine fagfelt. Dessuten har vi norskl\u00e6rere og spr\u00e5kl\u00e6rere som daglig jobber med stimulering av lese- og skrivelyst hos barn og ungdom, i grunnskolen og i den videreg\u00e5ende skolen. Den kulturelle skolesekken og den kulturelle spaserstokken organiserer forfatterbes\u00f8k og skrivekurs. Bokhandlerne og forlagene lever av \u00e5 formidle litteratur, og mediebedrifter som NRK og Adresseavisen er tunge p\u00e5 litteratur- og kulturformidling. Skuespillere, kunstnere, filmprodusenter, opplesere og politikere baserer sine framf\u00f8ringer p\u00e5 tekster. For\u00f8vrig er mange bokormer p\u00e5 fritida. Kort sagt: Trondheim er en lese- og skriveby, s\u00e5 her er det mange brukere og akt\u00f8rer som kan forplikte seg til \u00e5 levere spennende innhold i Litteraturhuset.", "Ambisjonsniv\u00e5et for litteraturhuset kan v\u00e6re lavt eller h\u00f8yt. Vi kan tenke oss to tiln\u00e6rminger. Den ene er \u00e5 begynne i det sm\u00e5, tilby et lokale og legge til rette for at de overnevnte milj\u00f8ene f\u00e5r et felles m\u00f8tested. En annen tiln\u00e6rming er \u00e5 tenke stort, la seg inspirere av Litteraturhuset i Oslo, og la det inkludere debattarenaer lokalt og nasjonalt, scener, skriveceller, m\u00f8terom, kontorer, bokhandel, antikvariat osv. Uansett ambisjonsniv\u00e5 b\u00f8r Litteraturhuset ha en kafe/restaurant med utvidede \u00e5pningstider som serverer god og enkel mat og drikke.", "Premissleverand\u00f8rene for Litteraturhuset kan v\u00e6re flere av de overnevnte milj\u00f8ene. En viktig forutsetning er samarbeid. I Bergen er det visstnok heftig diskusjon mellom de ulike milj\u00f8ene om Litteraturhuset, og p\u00e5 debatten 20.05. ble det fra salen uttrykt bekymring for om milj\u00f8ene i Trondheim vil lykkes med et slikt samarbeid. Slik jeg ser det kan debatt v\u00e6re fruktbart, s\u00e5 lenge \u201dgodfot-teorien\u201d ligger i bunn.", "Lokaliseringen av litteraturhuset, og selve utformingen, har mye \u00e5 si for om det blir en suksess. Forslag som er nevnt er lokalene i det gamle r\u00e5dhuset (som n\u00e5 er en del av Folkebiblioteket), den gamle brannstasjonen eller gamle Norges Bank (som blir ledig tidligst 2014). Andre forslag kan v\u00e6re \u00e5 finne egnede lokaler p\u00e5 Torget, p\u00e5 Piren eller andre sentrumsn\u00e6re steder. I disse dager starter planarbeidet for kulturarenaer i Trondheim kommune, og her er det viktig at Litteraturhuset kommer p\u00e5 lista som en framtidig kulturarena i Trondheim.", "Hvordan skal litteraturhuset i Trondheim finansieres? En modell er \u00e5 satse p\u00e5 midler fra offentlige instanser som Fritt Ord, Kulturr\u00e5det, Kulturdepartementet, Trondheim kommune, Fylkeskommunen og andre. En annen modell er \u00e5 satse p\u00e5 donasjoner fra trondheimspatrioter, mesener og investorer. Bel\u00f8nningen kan v\u00e6re \u00e5 f\u00e5 navnet p\u00e5 en \u201dskrytevegg\u201d. En forutsetning m\u00e5 imidlertid v\u00e6re at det daglige innholdet og driften av Litteraturhuset er uavhengig av markedsinteresser og maktinstitusjoner.", "Trondheim fortjener et litteraturhus! Forh\u00e5pentligvis vil byens befolkning st\u00f8tte opp om det gode arbeidet som er startet, slik at byen kan f\u00e5 en ny, vedvarende og attraktiv kulturinstitusjon i Trondheim. Jeg gleder meg til Litteraturhuset i Trondheim blir en realitet!"]}, {"field": "category0", "value": "meninger"}, {"field": "contenthash", "value": "ef78470fa8b057616294b6d714f184f71f205d41b370a4740dd49962b00d8adc"}, {"field": "createtime", "value": "2015-12-06T13:18:45.000Z"}, {"field": "description", "value": "Trondheim fortjener et litteraturhus!"}, {"field": "dominantimage", "value": "http://www.adressa.no/incoming/article1393499.ece5/ALTERNATES/w980-default/kronikknett%20270511"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b1c5c662b9e2bc4f6dde5c0902fdc01776851ad1.jpg?590c5e11"}, {"field": "dominantthumbnaildimensions", "value": "300x169"}, {"field": "heading", "value": "Litteraturhus i Trondheim -adressa.no"}, {"field": "id", "value": "b1c5c662b9e2bc4f6dde5c0902fdc01776851ad1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["litteraturhus", "fritt ord", "litteraturhuset", "overnevnte milj\u00f8ene"]}, {"field": "kw-entity", "value": ["folkebiblioteket", "fritt ord", "litteraturhuset", "t. forskere", "tr\u00f8ndersk forfattarlag og norsk forfattersentrum midt-norge", "norges bank", "kulturr\u00e5det", "norsk forfattersentrum midt-norge", "fylkeskommunen", "tr\u00f8ndersk forfattarlag", "jo stein moen", "nasjonalt", "fylkesbiblioteket", "piren", "adresseavisen", "torget", "kulturdepartementet"]}, {"field": "kw-location", "value": ["bergen", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["merete baustad ranum", "arild vange", "berit skillingsaas nyg\u00e5rd", "knut fagerbakke"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1393499.ece5/ALTERNATES/w980-default/kronikknett%20270511"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Litteraturhus i Trondheim"}, {"field": "og-type", "value": "article"}, {"field": "og-url", "value": "http://www.adressa.no/meninger/article1638778.ece"}, {"field": "pageclass", "value": ["article"]}, {"field": "publishtime", "value": "2011-05-27T07:50:29.000Z"}, {"field": "recs-articleid", "value": "1013343"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-05-27T07:50:29.000Z"}, {"field": "recs-rawtitle", "value": "Litteraturhus i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Trondheim fortjener et litteraturhus!"}, {"field": "thumbnail", "value": "http://content-thumbnail.cxpublic.com/content/thumbnail200x150/b1c5c662b9e2bc4f6dde5c0902fdc01776851ad1.jpg?590c5e11"}, {"field": "thumbnailfullheightdimensions", "value": "200x1154"}, {"field": "timestamp", "value": "2017-05-05T11:12:17.000Z"}, {"field": "title", "value": "Litteraturhus i Trondheim"}, {"field": "url", "value": "http://www.adressa.no/meninger/article1638778.ece"}, {"field": "urlhash", "value": "b1c5c662b9e2bc4f6dde5c0902fdc01776851ad1"}], "score": 0.86399436, "siteId": "9222270286501375973", "id": "b1c5c662b9e2bc4f6dde5c0902fdc01776851ad1"}

