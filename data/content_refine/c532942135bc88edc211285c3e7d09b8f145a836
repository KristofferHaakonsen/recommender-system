{"fields": [{"field": "modifiedtime", "type": "time", "value": "2012-07-29T11:35:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "For dr\u00f8yt 30 \u00e5r siden sang Henning Kvitnes i Saturday Cowboys.\nDa var han en av de mest l\u00f8fterike i norsk rock, reiste rundt p\u00e5 rockeklubber\nog sang for folk som stort sett var yngre enn ham selv, p\u00e5 engelsk, om oppr\u00f8ret\nog outsiderf\u00f8lelsen ved \u00e5 v\u00e6re mann med hull i \u00f8rene.", "L\u00f8rdag kveld sang han for utsolgt, fullpakket kirke under\nOlavsfestdagene, med en god del av publikum eldre enn ham selv. Han rundet av\ntil hallelujastemning ved \u00e5 hylle Aage Samuelsen og pilegrimsferd i et\nheidundrende m\u00f8te mellom band, publikum og kirkens huskor Liv Laga til et av de\n\u00f8yeblikkene som bare kan oppst\u00e5 p\u00e5 en konsert hvor dynamikken mellom scene, rom\nog publikum f\u00e5r det til \u00e5 ta av.", "Spranget mellom en ung Kvitnes p\u00e5 engelsk p\u00e5 Skansen for over 30\n\u00e5r siden og mannen som l\u00f8rdag traff bredt med s\u00e5re, norske sanger om\nhverdagsliv, kj\u00e6rlighet og skadeskutte mennesker er stort, men ikke uten\nlogiske linjer.", "Gjennom det meste av karrieren har han hatt klare r\u00f8tter i\namericana. P\u00e5 sine siste plater har han funnet et stadig bedre norsk uttrykk for\ndet. For en mann som alltid har hatt gode band, er kvartetten han kaller Gutta likevel\nnoe for seg selv.", "Freddy Holm fra bandet Corazon trakterer et rikt utvalg strenger\nog medvokal til lekre detaljer og fine l\u00f8ft. Gitarist Omar \u00d8stli fra Onkel Tuka\nog bassist Finn Tore Tokle gir Kvitnes ytterligere vokal varme, mens Eivind\nKl\u00f8ver\u00f8d er lavsittende spillende trommis i Levon-skolen.", "Kirkens huskor Liv Laga bidro i to avdelinger. Foruten finalen\nmed Kvitnes' fine gjendikting av Steve Earles \u00abPilgrim\u00bb til \u00abGutt\u00e6r\u00bb, var det\ns\u00e6rlig i Stephen Fosters mer enn 150 \u00e5r gamle \u00abHarde Tider\u00bb at Kvitnes, Gutta\nog koret skapte noe upolert, spesielt og fikk en gammel, gripende sang til \u00e5\nl\u00e5te skremmende, r\u00f8rende aktuell.", "Mest overrakende ved en artist som har senket skuldrene og blitt\nstadig bedre i den vanskelige balansen mellom det enkle og det banale, var\nglimtene av humoristen og gj\u00f8gleren Kvitnes. I \u00abUt \u00e5 vekke sola\u00bb imiterte han\nstemmen til Aslag Haugen og Jonas Fjeld, mens han imponerte med Bjarne\nBr\u00f8ndbo-parodi som erstatning for Lynni Treekrem, i duett med seg selv i  \u00abTrengte ingen\u00bb.", "Starten p\u00e5 konserten ble skjemmet av 45 minutters pause i\nfullsatt, varm kirke p\u00e5 grunn av lydproblem. Over en gr\u00e5 konsert ville det\nkastet skygger, men fra Kvitnes & co endelig fikk lyd, s\u00f8rget de for at det\ner konserten som vil bli husket. Finalen med dypf\u00f8lt hyllest til\nvandringsmennesker, Aage Samuelsen og Steve Earle var av typen som ikke er til\n\u00e5 tro, f\u00f8r det oppleves."]}, {"field": "category0", "value": "kultur"}, {"field": "category1", "value": "kultur|anmeldt"}, {"field": "contenthash", "value": "f25bc7096743d2ab7d3ce6a2e96e2fc4c3cdfe2eefe423dc711ea7b6b2a53572"}, {"field": "createtime", "value": "2017-02-11T16:52:22.000Z"}, {"field": "description", "value": "Henning Kvitnes har aldri v\u00e6rt bedre enn n\u00e5, med lavere skuldre, solid l\u00e5tkatalog og et aldeles uts\u00f8kt band."}, {"field": "dominantimage", "value": "http://www.adressa.no/incoming/article3263979.ece/ALTERNATES/w980-default/kvitnes4_mv.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c532942135bc88edc211285c3e7d09b8f145a836.jpg?59759061"}, {"field": "dominantthumbnaildimensions", "value": "300x169"}, {"field": "heading", "value": "Str\u00e5lende l\u00f8rdagscowboy -adressa.no"}, {"field": "id", "value": "c532942135bc88edc211285c3e7d09b8f145a836"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "anmeldt"]}, {"field": "kw-classification", "value": "arts-and-entertainment"}, {"field": "kw-concept", "value": ["sang", "kirke", "kirkens huskor", "konsert"]}, {"field": "kw-entity", "value": ["lynni treekrem", "aslag haugen og jonas fjeld", "pilgrim", "trengte", "gutt\u00e6r", "gutta", "onkel tuka", "aage samuelsen og steve earle", "saturday cowboys", "harde tider", "corazon", "skansen", "levon"]}, {"field": "kw-pageclass", "value": "article"}, {"field": "kw-person", "value": ["steve earles", "eivind kl\u00f8ver\u00f8d", "liv laga", "finn tore tokle", "aage samuelsen", "freddy holm", "omar \u00f8stli", "jonas fjeld", "henning kvitnes", "aslag haugen", "bjarne br\u00f8ndbo", "stephen fosters", "steve earle"]}, {"field": "kw-taxonomy", "value": ["kultur", "kultur/anmeldt"]}, {"field": "og-image", "value": "http://www.adressa.no/incoming/article3263979.ece/ALTERNATES/w980-default/kvitnes4_mv.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Str\u00e5lende l\u00f8rdagscowboy"}, {"field": "og-type", "value": "article"}, {"field": "og-url", "value": "http://www.adressa.no/kultur/anmeldt/article3263981.ece"}, {"field": "pageclass", "value": ["article"]}, {"field": "publishtime", "value": "2012-07-29T11:35:54.000Z"}, {"field": "recs-articleid", "value": "3263981"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|anmeldt"}, {"field": "recs-publishtime", "value": "2012-07-29T11:35:54.000Z"}, {"field": "recs-rawtitle", "value": "Str\u00e5lende l\u00f8rdagscowboy -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/anmeldt"]}, {"field": "teaser", "value": "Henning Kvitnes har aldri v\u00e6rt bedre enn n\u00e5, med lavere skuldre, solid l\u00e5tkatalog og et aldeles uts\u00f8kt band."}, {"field": "thumbnail", "value": "http://content-thumbnail.cxpublic.com/content/thumbnail200x150/c532942135bc88edc211285c3e7d09b8f145a836.jpg?59759061"}, {"field": "thumbnailfullheightdimensions", "value": "200x1145"}, {"field": "timestamp", "value": "2017-07-24T06:14:57.000Z"}, {"field": "title", "value": "Str\u00e5lende l\u00f8rdagscowboy"}, {"field": "url", "value": "http://www.adressa.no/kultur/anmeldt/article3263981.ece"}, {"field": "urlhash", "value": "c532942135bc88edc211285c3e7d09b8f145a836"}], "score": 0.80793756, "siteId": "9222270286501375973", "id": "c532942135bc88edc211285c3e7d09b8f145a836"}

