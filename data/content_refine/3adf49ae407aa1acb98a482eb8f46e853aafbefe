{"fields": [{"field": "modifiedtime", "type": "time", "value": "2015-10-24T07:31:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "I mai gikk over 35.000 8.-klassinger p\u00e5 tur med Den Norske Turistforening (DNT), gjennom prosjektet \u00abOpptur\u00bb. M\u00e5let er \u00e5 gi ungdom kjennskap til \u00e5 v\u00e6re fysisk aktiv og g\u00e5 tur i eget n\u00e6rmilji\u00f8. Dette er et av mange friluftslivstiltak som n\u00e5 trolig m\u00e5 droppes eller kuttes i.", "\u2014 F\u00e5r vi ikke midler, blir Opptur en nedtur, sier Anne-Mari Planke, fagsjef for friluftsliv i Den Norske Turistforening.", "\u2014 Kuttes med 25 millionerB\u00e5de Turistforeningen og Norsk Friluftsliv, som er en fellesorganisasjon for 15 norske frivillige friluftslivsorganisasjoner, mener regjeringens forslag til statsbudsjett for 2016 er dramatisk for friluftslivet i Norge.", "\u2014 Det er dramatisk at man vil kutte i Norges billigste, viktigste og mest popul\u00e6re tiltak for god folkehelse. Det samsvarer d\u00e5rlig med at man har \u00f8kte kostnader p\u00e5 helsereperasjon, sier Anne-Mari Planke, fagsjef for friluftsliv i Den Norske Turistforening (DNT).", "If\u00f8lge Norsk Friluftsliv, kuttes aktivitetsmidlene med 25 millioner. Aktivitetsmidler er tilskudd til friluftsaktiviteter for de frivillige organisasjonene. Dette har Norsk Friluftsliv beregnet slik:", "2014: Helse- og omsorgsdepartementet (HOD) delte ut 35,4 mill til fysisk aktivitet til frivillige, herunder friluftsliv. Klima- og milj\u00f8departementet (KLD) delte ut 34,3 mill i aktivitetsmidler. Sum: 69,7 mill.", "2016: HOD har slettet sin post og delvis overf\u00f8rt til KLD for \u00e5 forenkle tildeling. KLD benytter HODs midler til \u00e5 redusere egen innsats i aktivitet. Sum: 45 mill. I tillegg kuttes 3,4 millioner i tilskuddsmidler til frivillige organisasjoner.", "\u2014 Samlede kostnader for helsereperasjon i Norge er p\u00e5 langt over 300 milliarder kroner. En vesentlig del av disse kostnadene vet vi at inaktivitet, sammen med r\u00f8yking og d\u00e5rlig kosthold, st\u00e5r for. Da er det \u00e5penbart dumt \u00e5 kutte i tiltak som f\u00e5r barn, unge, voksne og eldre p\u00e5 beina. Her m\u00e5 innsatsen i stedet dobles, mener Lasse Heimdal, generalsekret\u00e6r i Norsk Friluftsliv.", "\u2014 Pengene flyttes bareMen Klima- og milj\u00f8departementet kjenner seg ikke igjen i Norsk Friluftslivs tall, og utsagnene om at satsingen p\u00e5 friluftsliv er svekket.", "\u2014 Jeg finner den kritikken underlig, og det m\u00e5 bero p\u00e5 en misforst\u00e5else. Det er ikke riktig at vi nedprioriterer friluftsliv. Vi trapper det ytterligere opp. Det skjer gjennom omdisponering av midler, sier Lars Andreas Lunde, statssekret\u00e6r i Klima- og milj\u00f8departementet.", "- Hvordan kan dere og Norsk friluftsliv tolke tallene s\u00e5 forskjellig?", "\u2014 De m\u00e5 ha misforst\u00e5tt. De kan ikke ha sett hele bildet og alle postene i sammenheng, sier Lunde.", "Han forteller at midlene som ble \u00f8remerket Friluftslivets \u00e5r, omdisponeres til ordin\u00e6re friluftsform\u00e5l. Dette er eksempler der de styrker friluftslivet, if\u00f8lge Lunde:", "Ordningen med tilskudd til friluftsaktiviter - f\u00e5r tre millioner kroner mer enn i fjor", "Prosjektet med kartlegging og verdsetting av friluftsomr\u00e5der - f\u00e5r to millioner mer enn i fjor", "Tilskuddet til tilrettelegging av eksisterende statlig sikrede friluftsomr\u00e5der - f\u00e5r fem millioner mer enn i fjor", "Styrker driftsst\u00f8tten til de interkommunale friluftsr\u00e5dene og FNF (Forum for natur og friluftsliv, red.anm.) med 1,5 millioner.", "- I 2015 fikk dere overf\u00f8rt 20 millioner kroner fra Helse- og omsorgsdepartementet. Disse var \u00f8remerket fysisk aktivitet i regi av frivillige organisasjoner. Av disse gikk det 15 millioner direkte til aktivitet i Friluftslivets \u00e5r. Hvordan bruker dere disse midlene i 2016?", "\u2014 Aktivitetsmidlene \u00f8remerket Friluftslivets \u00e5r var bevilget ved interne omprioriteringer, og ble fordelt i 2014 f\u00f8r vi fikk overf\u00f8rt midlene fra Helse- og omsorgsdepartementet i 2015. Det er alts\u00e5 ikke riktig at midlene fra HOD gikk til Friluftslivets \u00e5r. Midlene som gikk til Friluftslivets \u00e5r i 2015, g\u00e5r i 2016 til \u00e5 styrke omr\u00e5dene jeg nevnte over. I tillegg styrker vi ordningen med statlig sikring av nye friluftslivomr\u00e5der med 11 millioner.Totalt blir dette mer enn 15 millioner, sier Lunde.", "- Da har dere endret form\u00e5let til disse midlene?", "\u2014 De ordin\u00e6re bevilgningene til friluftslivsaktivitet er historisk sett sv\u00e6rt h\u00f8ye i 2016, og p\u00e5 over 45 millioner. Samlet sett er bevilgningene til friluftsliv h\u00f8yere i 2016 enn i 2015, mener Lunde.", "- Et av m\u00e5lene med Friluftslivets \u00e5r var \u00e5 skape varig \u00f8kt deltakelse i friluftsliv. Men som f\u00f8lge av forslagene, vil mange av satsingene som har blitt satt i gang i \u00e5r, enten m\u00e5tte legges ned eller reduseres?", "\u2014 Mange av disse tiltakene vil jo kunne videref\u00f8res gjennom disse ordin\u00e6re postene, kanalisert gjennom de \u00f8vrige ordin\u00e6re friluftsmidlene, sier Lunde.", "Vil ikke videref\u00f8resNorsk Friluftsliv blir oppgitt over Lundes svar.", "\u2014 I kjent politikerstil underst\u00e5r statssekret\u00e6ren at aktivitetsmidler faktisk er borte. Det store bildet er fortsatt at frivillige organisasjoner hadde 70 millioner i 2014, mens i 2016 er forslaget 45 millioner. Det betyr at 600-700 lokale lag og foreninger i DNT, Speiderne, Foreningen Kysten, med flere, mister aktivitetsst\u00f8tten, sier generalsekret\u00e6r Lasse Heimdal.", "Han er helt uenig i at tiltakene vil kunne videref\u00f8res.", "\u2014 De ordin\u00e6re postene har jo ikke \u00f8kt noe s\u00e6rlig. Skal tiltakene vi satte i gang gjennom Friluftslivets \u00e5r videref\u00f8res, tvinges vi til \u00e5 legge ned noe annet. Det er et valg mellom pest eller kolera. \u00c5 redusere aktivitetsst\u00f8tte gjennom frivilligheten fra 69,7 til 45 millioner kroner p\u00e5 to \u00e5r, oppleves som et slag i ansiktet for alle de tusen frivillige som har st\u00e5tt p\u00e5 og gjort en enorm dugnadsinnsats under Friluftslivets \u00e5r. De f\u00f8ler de ikke blir verdsatt, sier Heimdal.", "Han p\u00e5peker at han ikke synes det er d\u00e5rlige tiltak som departementet vil satse p\u00e5 (nevnt i punktene til Lunde over), men at de burde kommet i tillegg til mer penger til aktivitetsmidler.", "Opptur kan bli nedturHer er en liste over noen av tiltakene som fikk midler i forbindelse med Friluftslivets \u00e5r, og som n\u00e5 st\u00e5r i fare for \u00e5 bli lagt ned eller kuttet i, if\u00f8lge Norsk Friluftsliv:", "DNT\u2014 Opptur: En nasjonal turdag for 8.-klassinger.", "DNT- Friluftsskoler: Et lokalt ferietilbud til barn.", "Forbundet KYSTEN - KystkulTUR: L\u00e6re barna \u00e5 seile og ro", "Friluftsr\u00e5denes Landsforbund - Friluftsskoler: Utarbeide konseptet friluftsskole/sommerskole for barn", "Friluftsr\u00e5denes Landsforbund - stiseminar og stisatsing: Telltur, naturlos, friluftsporter og kyststier", "Innvandrernes landsorganisasjon - Innvandrere i og for naturen: Informasjonsm\u00f8ter og turer", "Naturvernforbundet - Naturglede i n\u00e6rmilj\u00f8et: Naturgledeturer og naturskole for jenter", "Norges Friidrettsforbund - Bruk n\u00e6rmilj\u00f8et: Legge til rette for lavterskelaktivitet i n\u00e6rmilj\u00f8ene", "Private Barnehager - Med sm\u00e5troll i n\u00e6rmarka: Konferanser og kurs for barnehageansatte der bruk av naturen i n\u00e6rmilj\u00f8et er hovedfokus.", "\u2014 Kulturminister Thorhild Widvey har sagt at frivilligheten er v\u00e5r aller viktigste ressurs, men dette viser tydelig at frivilligheten ikke er et satsingsomr\u00e5de. Tine Sundtoft (Klima- og milj\u00f8vernminister, red.anm.) driver viktig klimaarbeid, men glemmer at hun har et ansvar om \u00e5 l\u00f8fte folkehelse gjennom friluftsliv, sier Heimdal.", "Statsbudsjettet er denne uken ute p\u00e5 h\u00f8ring, f\u00f8r det blir endelig vedtatt i Stortinget f\u00f8r jul.", "Hvis andelen som er inaktive og utilstrekkelig aktive blir fysisk aktiv, vil det f\u00f8re til en potensiell velferdsgevinst tilsvarende 239 milliarder kroner per \u00e5r,if\u00f8lge Helsedirektoratets rapport \u00abKunnskapsgrunnlag fysisk aktivitet\u00bb. Finansdepartementet har i ettertid oppjustert verdien av et godt leve\u00e5r og doblet dette tallet til over 450 milliarder. Samtidig \u00f8nsker syv av ti \u00e5 bli mer aktive gjennom \u00e5 g\u00e5 p\u00e5 tur og drive med friluftsliv, if\u00f8lge enunders\u00f8kelsefraSynovatei2010.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "6b166f0e30d11bb1399f68b44b4343e01301cc823646ff69cab1293a0ea6fec9"}, {"field": "createtime", "value": "2017-03-12T11:14:06.000Z"}, {"field": "description", "value": "Men Klima\u2014 og milj\u00f8departementet mener de styrker satsingen p\u00e5 norsk friluftsliv."}, {"field": "heading", "value": "Norsk Friluftsliv og Turistforeningen m\u00e5 legge ned satsinger etter kutt -adressa.no"}, {"field": "id", "value": "3adf49ae407aa1acb98a482eb8f46e853aafbefe"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-concept", "value": ["norsk friluftsliv", "friluftsliv"]}, {"field": "kw-entity", "value": ["foreningen kysten", "friidrettsforbund", "kunnskapsgrunnlag", "helsedirektoratets", "helse", "friluftslivets", "opptur", "klima", "norsk", "norsk friluftsliv", "sundtoft", "landsforbund", "barnehager", "forum", "den norske turistforening", "speiderne", "thorhild widvey", "stortinget", "friluftsliv og turistforeningen", "turistforeningen og norsk friluftsliv", "anne-mari planke"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["lasse heimdal", "lars andreas lunde"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/40e7a76c-e101-458d-8d8a-1580d4fd99ea?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norsk Friluftsliv og Turistforeningen m\u00e5 legge ned satsinger etter kutt"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Norsk-Friluftsliv-og-Turistforeningen-ma-legge-ned-satsinger-etter-kutt-192193b.html"}, {"field": "pageclass", "value": ["article"]}, {"field": "publishtime", "value": "2015-10-24T07:31:09.000Z"}, {"field": "recs-articleid", "value": "192193"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2015-10-24T07:31:09.000Z"}, {"field": "recs-rawtitle", "value": "Norsk Friluftsliv og Turistforeningen m\u00e5 legge ned satsinger etter kutt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Men Klima\u2014 og milj\u00f8departementet mener de styrker satsingen p\u00e5 norsk friluftsliv."}, {"field": "thumbnail", "value": "http://content-thumbnail.cxpublic.com/content/thumbnail200x150/3adf49ae407aa1acb98a482eb8f46e853aafbefe.jpg?5915a284"}, {"field": "thumbnailfullheightdimensions", "value": "200x2082"}, {"field": "timestamp", "value": "2017-05-12T11:54:44.000Z"}, {"field": "title", "value": "Norsk Friluftsliv og Turistforeningen m\u00e5 legge ned satsinger etter kutt"}, {"field": "url", "value": "http://www.adressa.no/100Sport/sprek/Norsk-Friluftsliv-og-Turistforeningen-ma-legge-ned-satsinger-etter-kutt-192193b.html"}, {"field": "urlhash", "value": "3adf49ae407aa1acb98a482eb8f46e853aafbefe"}], "score": 1.1936821, "siteId": "9222270286501375973", "id": "3adf49ae407aa1acb98a482eb8f46e853aafbefe"}

