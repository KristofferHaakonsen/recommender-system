{"fields": [{"field": "modifiedtime", "type": "time", "value": "2012-04-17T16:51:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "19 \u00e5r gamle Michella Mundgaard fra Danmark har blitt med kj\u00e6resten til Trondheim. Han er Kris Stadsgaard, midtstopper p\u00e5 Rosenborg, mens hun alltid har dr\u00f8mt om \u00e5 bli modell.", "- Det handler nok om at jeg liker oppmerksomhet, men ogs\u00e5 om kl\u00e6r og det hele, sier Michella. Litt lengre borte fyller Benedikte Nilsen ut sitt skjema. Hun g\u00e5r p\u00e5 dramalinja i Bjugn.", "- Det er artig \u00e5 pr\u00f8ve seg. Det ser kjempeartig ut \u00e5 v\u00e6re med, men man b\u00f8r nok vite at man er med i et spill, sier hun.", "16 \u00e5r gamle Anette Celine Olsen fra Kristiansund stiller med h\u00e5p, dr\u00f8mmer og dirrende nerver. Det plettfritt sminkede og str\u00e5lende opplagte fjeset r\u00f8per ikke at hun har lite s\u00f8vn og en lang reise bak seg. Hun og kj\u00e6resten startet i Molde klokka seks for \u00e5 rekke b\u00e5ten til Trondheim.", "- Jeg tror det er ganske t\u00f8ft i modellbransjen, men hvis man er sterk, takler man det, sier Anette mens hun venter p\u00e5 tur i tredje etasje av Royal Garden. Noen sitter langs veggene i korridoren, noen st\u00e5r og lar rastl\u00f8se skritt synke ned i dype vegg-til-vegg-tepper.", "Anette er bare akkurat gammel nok. Kj\u00e6resten Arnt tror hun har gode sjanser.", "- Ja, selvf\u00f8lgelig tror jeg det, sier han stolt og stryker den s\u00f8te kj\u00e6resten sin over ryggen.", "Bak d\u00f8ra venter to karer som skal se langt mer enn en s\u00f8t jente for \u00e5 sende noen videre.", "Mange ulver i bransjen", "- Vi skal ikke finne de som bare er \u00e5lreite. Vi skal finne de som kan bli aller best. Skal man sl\u00e5 gjennom internasjonalt, er n\u00e5l\u00f8yet veldig trangt. Programmet m\u00e5 gjenspeile den virkelige verden, ellers har vi ingen troverdighet, sier modellmanager Jonas Mangerud.", "Dolking i ryggen, spisse albuer, baksnakking, klare tilbakemeldinger p\u00e5 kropp og ansikt, n\u00e5del\u00f8s utsiling til slutt. Det er dette de dr\u00f8mmer om, de over tusen ungjentene som s\u00f8ker seg til sjette runde av \u00abTop Model\u00bb p\u00e5 TV3. I andre enden lokker en h\u00f8st som tv-kjendis og kanskje en framtid med modellkontrakt. De f\u00e5 som kommer s\u00e5 langt, kan vente seg enda t\u00f8ffere tak n\u00e5r virkeligheten venter.", "- Vi to er de snilleste de kommer til \u00e5 m\u00f8te i denne bransjen, sier tv-regiss\u00f8r Marius Lie.", "For de fleste settes bremsene p\u00e5 etter rundt 20 minutter inne hos ham og kollega Mangerud. De intervjuer og vurderer h\u00e5pefulle jenter i h\u00f8yt tempo, som representanter for henholdsvis Strix Televisjon og Heartbreak/Pholk modellbyr\u00e5. Nesten ingen av jentene f\u00e5r plass i programmet til slutt. Det hjelper ikke n\u00f8dvendigvis \u00e5 v\u00e6re s\u00f8t og pen, ofte er det de \u00abstygge andungene\u00bb i skoleg\u00e5rden som har det udefinerbare modellspeiderne ser etter. Det hjelper ikke \u00e5 v\u00e6re snill og grei, heller. \u00abTop model\u00bb er ingen ren skj\u00f8nnhetskonkurranse, det er reality-tv som trenger sterke personligheter for \u00e5 skape drama.", "- Vi caster til et tv-program og skal lage historier. Da trenger vi jenter i alle kategorier. Alle 15 kan ikke v\u00e6re snille og s\u00f8te, sier Lie.", "Samtidig skal deltakerne v\u00e6re t\u00f8ffe nok til et liv i bransjen.", "- De m\u00e5 t\u00f8rre \u00e5 gi litt albue. Det er bare s\u00e5nn bransjen er. Man er et produkt og m\u00e5 kunne selge seg selv. Sitter du stille p\u00e5 hotellrommet, skjer det ingen ting. Derfor er motivasjonen for modellyrket ekstremt viktig, p\u00e5peker casterne.", "H\u00f8yt henger det", "N\u00e5r de lukker opp d\u00f8ra for 16 \u00e5r gamle Anette, m\u00f8ter de en jente med mye \u00e5 fortelle p\u00e5 de vanskelige punktene i sp\u00f8rreskjemaet. En hendelse som har forandret livet? Mobbing.", "Anette har byttet skole, flyttet til Molde og f\u00e5tt profesjonell hjelp for \u00e5 finne tilbake selvtilliten.", "- Jeg ble mobbet fordi jeg var tynn og beskyldt for \u00e5 ha spiseforstyrrelser. Det har jeg aldri hatt, sier hun.", "Mangerud forteller at modellbyr\u00e5et faktisk har flere som henne i stallen, jenter som har v\u00e6rt utsatt for mobbing p\u00e5 grunn av utseendet sitt i unge \u00e5r. \u00c5 delta i Top Model er sjelden noen s\u00f8ndagsskole, det heller.", "- Det er viktig for oss at du f\u00f8ler deg sterk nok til \u00e5 takle motgang. Hvis de andre jentene plukker deg ut som offer for sin d\u00e5rlige energi, er du klar over hvor t\u00f8ft det kan bli?", "- Det stenger jeg bare ute. Jeg har l\u00e6rt meg at slike ting ikke er noe \u00e5 tenke p\u00e5, forsikrer Anette.", "Hun reiser seg opp p\u00e5 gulvet. Smiler til kamera. Er alvorlig til kamera. F\u00e5r ros, blant annet for flotte \u00f8yenbryn.", "- Mange jenter napper dem i stykker, kommenterer Lie.", "At Anette bare er 16 \u00e5r gir henne d\u00e5rligere odds. TV3 vil ikke ha mer enn et par-tre deltakere under myndighetsalder. Og verken h\u00f8ye korkh\u00e6ler eller lange bein kan skjule for trente \u00f8yne at Anette s\u00e5 langt bare har vokst seg 1,73 meter over bakken. Idealh\u00f8yden er 1,77 til 1,79 meter. Er du lavere, skal du skille deg veldig ut.", "Castingteamet vet de krever mye av jentene som kommer inn d\u00f8ra.", "- Det er t\u00f8ft. Vi er utrolig takknemlige for at de v\u00e5ger \u00e5 brette ut livene sine for oss. Men samtidig: Vil du noe i denne bransjen, m\u00e5 du faktisk t\u00f8rre.", "Ser det med en gang", "Om Anette er blant de utvalgte avgj\u00f8res ikke f\u00f8r et stykke ut i juni, n\u00e5r speiderne har fullf\u00f8rt sin norgesturn\u00e9. Enn s\u00e5 lenge er Lie og Mangerud tause som \u00f8sters. Generelt forteller imidlertid modellmanageren at han ofte kan fastsl\u00e5 p\u00e5 f\u00e5 sekunder hvilke jenter som \u00abhar det\u00bb.", "- Jeg ser ganske raskt om det er noe \u00e5 hente eller ikke.", "Det trengs for \u00e5 velge blant over 1000 s\u00f8kere. Rundt 200 m\u00f8ter opp direkte p\u00e5 audition, i tillegg kommer alle jentene som castingteamet sjekker ut gatelangs og i skoleg\u00e5rder i byene der de holder audition.", "- Ofte er det de som ikke vet det selv, som har noe ved seg, forteller Mangerud.", "Etter endt utsp\u00f8rring er Anette usikker p\u00e5 om det egentlig gikk s\u00e5 bra. Hun var b\u00e5de litt ung og litt lav. Danske Michella er mer optimistisk.", "- Jeg har da tro p\u00e5 meg selv, sier hun sm\u00f8rblidt.", "- Og g\u00e5r det ikke, s\u00e5 pr\u00f8ver jeg bare igjen, sier Michella og smetter inn bak rattet i bilen n\u00e5r kjendiskj\u00e6resten kommer for \u00e5 plukke henne opp p\u00e5 vei til kamp p\u00e5 Lerkendal."]}, {"field": "category0", "value": "kultur"}, {"field": "contenthash", "value": "915565f19447b33fcd9e93ed75f5ea541fab87e46e74231923c75c3df3521ecd"}, {"field": "createtime", "value": "2016-02-11T10:39:03.000Z"}, {"field": "description", "value": "RBK-spiller Kris Stadsgaards kj\u00e6reste Michella Mundgaard (19) har alltid dr\u00f8mt om \u00e5 bli modell. Denne uka pr\u00f8vde hun seg p\u00e5 audition for \u00abTop Model\u00bb."}, {"field": "dominantimage", "value": "http://www.adressa.no/incoming/article1248060.ece5/ALTERNATES/w980-default/a%20TopModel_08%20ingress"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6658e5830713487c1960348a69f9779186bf23e0.jpg?597b4f46"}, {"field": "dominantthumbnaildimensions", "value": "300x169"}, {"field": "heading", "value": "RBK-kj\u00e6reste vil bli modell -adressa.no"}, {"field": "id", "value": "6658e5830713487c1960348a69f9779186bf23e0"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": "jente"}, {"field": "kw-entity", "value": ["lerkendal", "royal garden", "top model", "michella mundgaard", "lie og mangerud", "strix televisjon", "arnt", "strix televisjon og heartbreak", "rosenborg"]}, {"field": "kw-location", "value": ["danmark", "bjugn", "trondheim", "kristiansund", "molde"]}, {"field": "kw-pageclass", "value": "article"}, {"field": "kw-person", "value": ["marius lie", "kris stadsgaard", "jonas mangerud", "anette celine olsen", "benedikte nilsen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1248060.ece5/ALTERNATES/w980-default/a%20TopModel_08%20ingress"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "RBK-kj\u00e6reste vil bli modell"}, {"field": "og-type", "value": "article"}, {"field": "og-url", "value": "http://www.adressa.no/kultur/article1087877.ece"}, {"field": "pageclass", "value": ["article"]}, {"field": "publishtime", "value": "2008-05-23T09:40:08.000Z"}, {"field": "recs-articleid", "value": "1632638"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-05-23T09:40:08.000Z"}, {"field": "recs-rawtitle", "value": "RBK-kj\u00e6reste vil bli modell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "RBK-spiller Kris Stadsgaards kj\u00e6reste Michella Mundgaard (19) har alltid dr\u00f8mt om \u00e5 bli modell. Denne uka pr\u00f8vde hun seg p\u00e5 audition for \u00abTop Model\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/6658e5830713487c1960348a69f9779186bf23e0.jpg?597b4f46"}, {"field": "thumbnailfullheightdimensions", "value": "200x2328"}, {"field": "timestamp", "value": "2017-07-28T14:50:46.000Z"}, {"field": "title", "value": "RBK-kj\u00e6reste vil bli modell"}, {"field": "url", "value": "http://www.adressa.no/kultur/article1087877.ece"}, {"field": "urlhash", "value": "6658e5830713487c1960348a69f9779186bf23e0"}], "score": 0.6392201, "siteId": "9222270286501375973", "id": "6658e5830713487c1960348a69f9779186bf23e0"}

