{"fields": [{"field": "modifiedtime", "type": "time", "value": "2015-05-27T10:09:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Om noen hadde tatt tusen musikkjournalister, puttet preferansene og smaken deres inn i en slags \u00abkritikerrost bandprosjekt\u00bb-generator, er sannsynligheten stor for at den, etter litt surring, hosting og harking, hadde spyttet ut dette samarbeidsprosjektet mellom Todd Rundgren og de to nordmennene Emil Nicolaisen (Serena-Maneesh) og Hans-Peter Lindstr\u00f8m. Her er det mye kred per akkord!", "Vi har Todd Rundgren , pop- og bl\u00e5\u00f8yd soul-geniet som midt p\u00e5 70-tallet tok en musikalsk u-sving og ble en slags mad professor , like mye en studio- og teknologi-pion\u00e9r som briljant l\u00e5tskriver. Parallelt med en suksessrik karriere som produsent for andre innledet han en sprikende og omdiskutert musikalsk fase som artist \u2013 av det slaget som forhindrer bred suksess, men skreddersydd for \u00e5 n\u00f8re opp under kultstatus som like deler gal og genial.", "Her m\u00f8ter han Emil Nikolaisen, som deler Rundgrens avgudsdyrking av studioet og dets muligheter, men samtidig vet \u00e5 brenne av intenst suggererende og psykedelisk st\u00f8yrock \u2013 samt spacedisco-spydspiss Lindstr\u00f8m, med sin unike evne til \u00e5 dra musikken til hypnotiske og euforiske h\u00f8yder.", "Fungerer det? \u00c5 ja, men ikke dersom du forventer hitl\u00e5t-Todd anno \u00abSomething/Anything\u00bb, dratt ut p\u00e5 dansegulvet med lett psykedelisk krydder. I Todd-termer er musikken mer beslektet med hans musikalske overgangsfase som uttrykt p\u00e5 album som \u00abA Wizard, a True Star\u00bb og \u00abTodd\u00bb og \u00abInitiation\u00bb \u2013 men det er ogs\u00e5 mye annet og mer.", "Alle tre har evnen til \u00e5 lage direktekommuniserende, stram og fengende musikk, men ogs\u00e5 en forkj\u00e6rlighet til \u00e5 ta det langt ut i stratosf\u00e6ren. \u00abRunddans\u00bb er p\u00e5 overflaten n\u00e6rmest det siste, men jo mer du h\u00f8rer, jo mer strukturert og logisk l\u00e5ter det. Det er i h\u00f8yeste grad ett verk. Riktignok delt inn i tolv spor, men alt annet enn konsentrert lytting fra start til m\u00e5l vil v\u00e6re tiln\u00e6rmet verdil\u00f8st.", "Uttrykket er rastl\u00f8st og fragmentarisk, melodiske tema og rytmiske figurer f\u00e5r sjelden tid til \u00e5 etablere fotfeste \u2013 og innledningsvis oppleves det som en smule heseblesende. Men \u2013 som tittelen antyder, verket antar etter hvert form, fasong og et nesten sirkul\u00e6rt preg der trioen skaper et gravitasjonssentrum gjennom \u00e5 repetere rytmiske figurer, melodilinjer og tekstfragment. Musikken kan dermed fly h\u00f8yt uten noen gang \u00e5 skj\u00e6re ut av bane.", "Nikolaisen har forkj\u00e6rlighet for blant annet krautrock, mens Lindstr\u00f8m st\u00e5r i gjeld til band som Tangerine Dream. P\u00e5 ett vis f\u00f8les albumet som det kunne v\u00e6rt laget midt p\u00e5 70-tallet, samtidig er det ekstremt (post)moderne i sin grensel\u00f8se tiln\u00e6rming. Rundgren har da ogs\u00e5 alltid hatt et velfungerende futuristisk instinkt, krysses kurvene slik at det er veteranen som framst\u00e5r som den mest framtidsrettede? Det tjener albumet til stor \u00e6re at en slik \u00abhvem gj\u00f8r hva\u00bb-kategorisering blir meningsl\u00f8s. Ingen av dem trer fram som ubestridt ledestjerne, og musikken preges av en forbl\u00f8ffende mangel p\u00e5 ego og internt markeringsbehov. Overraskende s\u00f8ml\u00f8st og intuitivt, p\u00e5 sitt beste ogs\u00e5 preget av genuin gnist mellom akt\u00f8rene og elementene.", "Og vi f\u00e5r heldigvis ikke bare spennende friksjon, men ogs\u00e5 rystende flotte forl\u00f8sninger; ett minutt ut i \u00abPut Your Arms Around Me\u00bb, et krevende kvarter ut i albumet, bretter det seg ut et soulrefreng s\u00e5 overrumplende rent og pent at det effektivt skyller ned de mer komplekse smakene som har samlet seg opp.", "Vi f\u00e5r flere slike gane-rensere, men det er kombinasjonen og sameksistensen mellom det uhyre komplekse og det elegante poph\u00e5ndtverket, mellom dekonstruksjon og konstruksjon, som gj\u00f8r \u00abRunddans\u00bb til en s\u00e5 fascinerende rundtur av et album, omtrent s\u00e5 bra som tusen musikkjournalister hadde lov \u00e5 h\u00e5pe p\u00e5.", "Anmeldt av VEGARD ENLID"]}, {"field": "category0", "value": "kultur"}, {"field": "contenthash", "value": "f0b12e8f44a6f811e5ae6d987eaf796aa20cfd28afd6ae3f2991c44f96d6e7f4"}, {"field": "createtime", "value": "2016-01-05T12:59:03.000Z"}, {"field": "description", "value": "Spennende friksjon og flott forl\u00f8sning n\u00e5r to generasjoner m\u00f8tes i norsk-amerikansk supertrio."}, {"field": "dominantimage", "value": "http://www.adressa.no/kultur/article10921919.ece/y4z5sz/ALTERNATES/w980-default/Runddans15.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f463d11140377255184b54b792913e2d5753e81.jpg?58d0cfae"}, {"field": "dominantthumbnaildimensions", "value": "300x169"}, {"field": "heading", "value": "Rundt i bane -adressa.no"}, {"field": "id", "value": "9f463d11140377255184b54b792913e2d5753e81"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["musikk", "spennende friksjon", "rytmiske figurer", "tusen musikkjournalister", "album", "flott forl\u00f8sning"]}, {"field": "kw-entity", "value": ["rundgrens", "initiation", "tangerine dream", "true star", "wizard", "put your arms around me", "something", "runddans", "serena-maneesh"]}, {"field": "kw-pageclass", "value": "article"}, {"field": "kw-person", "value": ["hans-peter lindstr\u00f8m", "emil nicolaisen", "todd rundgren", "emil nikolaisen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10921919.ece/y4z5sz/ALTERNATES/w980-default/Runddans15.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rundt i bane"}, {"field": "og-type", "value": "article"}, {"field": "og-url", "value": "http://www.adressa.no/kultur/article10921920.ece"}, {"field": "pageclass", "value": ["article"]}, {"field": "publishtime", "value": "2015-05-04T19:37:24.000Z"}, {"field": "recs-articleid", "value": "10921920"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-05-04T19:37:24.000Z"}, {"field": "recs-rawtitle", "value": "Rundt i bane -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Spennende friksjon og flott forl\u00f8sning n\u00e5r to generasjoner m\u00f8tes i norsk-amerikansk supertrio."}, {"field": "thumbnail", "value": "http://content-thumbnail.cxpublic.com/content/thumbnail200x150/9f463d11140377255184b54b792913e2d5753e81.jpg?58d0cfae"}, {"field": "thumbnailfullheightdimensions", "value": "200x1857"}, {"field": "timestamp", "value": "2017-03-21T07:01:02.000Z"}, {"field": "title", "value": "Fungerer det? \u00c5ja!"}, {"field": "url", "value": "http://www.adressa.no/kultur/article10921920.ece"}, {"field": "urlhash", "value": "9f463d11140377255184b54b792913e2d5753e81"}], "score": 0.34976685, "siteId": "9222270286501375973", "id": "9f463d11140377255184b54b792913e2d5753e81"}

