{"fields": [{"field": "modifiedtime", "type": "time", "value": "2016-11-04T07:20:53.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "doping"}, {"field": "author", "value": ["espen rasmussen", "jonas alsaker vikan"]}, {"field": "body", "value": ["Nordmannen p\u00e5 vannskuteren har brukt mafiadekknavnet \u00abCorleone\u00bb til \u00e5 importere flere titalls kilo anabole steroider til Norge i en \u00e5rrekke.", "33-\u00e5ringen var leverand\u00f8ren som gjorde at fire hovedmenn i Trondheim kunne forsyne nordmenn med idrettsdop fra nettforumet \u00abAnabolic Forums\u00bb til de ble avsl\u00f8rt i Operasjon Gilde og id\u00f8mt historiens strengeste dopingstraffer. Andre medhjelpere av \u00abCorleone\u00bb er d\u00f8mt til fengsel andre steder i Norge. Samtidig har millioner av kroner i fortjeneste forsvunnet over landegrensene og endt opp igjen hos 33-\u00e5ringen som lever livets glade dager i Thailand.", "\u00abHar allerede funnet ut at det ikke er noe problem aa bli her mange mange aar.. noe jeg var litt usikker paa til aa begynne med.\u00bb, skrev mannen selv p\u00e5 nettet, allerede for  sju \u00e5r siden.", "For \u00abCorleone\u00bb gjelder ikke uttrykket \u00abkriminalitet l\u00f8nner seg ikke\u00bb. Han har unnsluppet flere politietterforskninger ved \u00e5 reise fra landet.", "- Han var veldig tidlig ute. En av de aller f\u00f8rste da doping tok av i Norge. Han hadde en slags leverand\u00f8r-rolle, sier en politikilde, som i flere \u00e5r jobbet opp mot det norske dopingmilj\u00f8et, om mannen bak Corleone-navnet.", "11. januar 2008 g\u00e5r en kurer innom et postkontor i en liten grend p\u00e5 Vestlandet. Mannen sender tre pakker adressert til mottakere i Br\u00f8nn\u00f8y, Enebakk og Fredrikstad. I pakkene ligger flere kilo doping og tusenvis av kroner.", "Pakken til Fredrikstad skal til et selskap som driver butikkhandel med kl\u00e6r. Men adressen er ikke et kj\u00f8pesenter eller n\u00e6ringsbygg, den leder til en rolig all\u00e9 hvor boliger ligger i en skr\u00e5ning p\u00e5 den ene siden av veien mens en bred gangsti f\u00f8lger kj\u00f8rebanen p\u00e5 den andre siden.", "Ingenting ved det hvite huset skriker fashion. Det finnes ikke logo eller lysende skilt og det er ingen mannekenger i vinduene.", "I april kommer politiet p\u00e5 d\u00f8ra til klesbutikken og finner ut at det bor en mann i leiligheten. Han har ingen tilknytning til motefirmaet, men inne i huset finner etterforskerne flasker og ampuller med doping, sporingsnummer til postpakker og kvitteringer fra Western Union som viser at det er gjort pengeoverf\u00f8ringer til land i to verdensdeler. 24-\u00e5ringen tilst\u00e5r at han var blakk. Og da han fikk et tilbud om \u00e5 v\u00e6re lager for dopingmidler, sa han ja.", "I m\u00e5nedsvis mottok lagermannen anabole steroider og penger i posten, beholdt noen kroner, delte opp litt doping og sendte det videre.  Hvem som kom med tilbudet, vil ikke lagermannen si. Instruksene hans kom i krypterte e-postmeldinger.", "Motefirmaet er opprettet av mannen som kaller seg \u00abCorleone\u00bb. Han er f\u00f8dt p\u00e5 Kongsberg, men har flyttet mye og har hatt adresse flere steder p\u00e5 \u00d8st- og S\u00f8rlandet.", "Sommeren f\u00f8r razziaen mot klesbutikken hans i Fredrikstad m\u00f8ter \u00abCorleone\u00bb i Halden tingrett fordi han smuglet med seg 47 dopingtabletter hjem fra en ferietur i Egypt i 2006. I tillegg hadde mannen over 6000 tabletter, legemidler som maskerer bivirkningene fra bruk av anabole steroider.", "Etter et rettsm\u00f8te p\u00e5 25 minutter f\u00e5r mannen g\u00e5 hjem med en betinget dom p\u00e5 24 dager. Han erkjente straffskyld for smuglingen, og for at han kj\u00f8pte av fire gram kokain p\u00e5 gata i nettopp Fredrikstad. I slutten av oktober 2007 registrerer han motefirmaet til bolighuset i samme by.", "Med dopingbeslagene og p\u00e5gripelsen av lagermannen v\u00e5ren etter, begynner nettet p\u00e5 nytt \u00e5 sn\u00f8re seg sammen rundt mannen bak klesbutikken. Politiet vil snakke med ham igjen. Men det er umulig.", "Mens politiet f\u00f8lger postsporene til dopinglageret i Fredrikstad p\u00e5 v\u00e5ren 2008, sitter en mann p\u00e5 nettet i Thailand. \u00abCorleone\u00bb forbereder seg p\u00e5 livet i solen.", "\u00ab Hei alle sammen. Har n\u00e5 kj\u00f8pt hus\u00bb ,  skriver han p\u00e5 et nettforum, og fortsetter i et annet innlegg:", "\u00abLever av oppsparte penger og fortjeneste jeg tar ut av bedriften hjemme i Norge. (klesbutikk).\u00bb", "Adresseavisen har g\u00e5tt gjennom mannens skattetall for de siste ti \u00e5rene. Fortjeneste fra motefirmaet skulle v\u00e6rt oppgitt p\u00e5 selvangivelsen til mannen, men tallene forteller ikke akkurat om store overskudd i klesbransjen. I 2006 er mannen registrert med 78 709 kroner i inntekt. Det faller til 8611 kroner \u00e5ret etter. I 2008 er 14 kroner skattbart.", "Krypterte e-postmeldinger viser en alternativ inntektsstr\u00f8m mellom 2008 og 2010.", "Mannen bruker mafianavnet \u00abCorleone\u00bb som alias, og kommuniserer med kunder i Norge mens han organiserer forsendelser av dopingr\u00e5stoff og penger p\u00e5 kryss og tvers av landet. Med en person diskuteres en avtale som skal gi \u00abCorleone\u00bb inntekt p\u00e5 300 000 kroner i m\u00e5neden. Det er ikke noe problem, svarer kunden. Til en annen kunde forteller \u00abCorleone\u00bb at en bestilling p\u00e5 250 000 kroner er minimum for at doping skal sendes til Norge.", "Kundene instrueres i hvordan de skal f\u00e5 sluset store deler av fortjenesten ut over riksgrensene ved \u00e5 dele opp summene som sendes via mellommenn i flere land, f\u00f8r de ender opp hos \u00abCorleone\u00bb. Systemet har blitt finslipt over lang tid og fremst\u00e5r som velsmurt. I mars 2008 skriver \u00abCorleone\u00bb:", "Avtrykk fra \u00abCorleones\u00bb virksomhet er synlig flere steder i Norge hvor doping dukker opp i mengder.", "Med base i badebyen Hua Hin tilbringer \u00abCorleone\u00bb lange perioder i Thailand mellom 2008 og 2010. P\u00e5 ulike s\u00f8r\u00f8stasiatiske nettforum forteller han om huskj\u00f8pet, fors\u00f8k p\u00e5 \u00e5 bygge andre boliger og erfaringer med lokale h\u00e5ndverkere. Han skriver om unders\u00f8kelser av visumreglementet i Thailand. \u00abCorleone\u00bb legger ikke skjul p\u00e5 at han \u00f8nsker \u00e5 bli v\u00e6rende.", "Men livet p\u00e5 r\u00f8mmen fra myndighetene som knytter navnet hans til dopingimport, kan v\u00e6re ensomt. I en kontaktannonse skriver mannen under pseudonym til potensielle kj\u00e6rester at han bor alene i et stort hus med \u00abflere sv\u00f8mmebasseng og boblebad\u00bb.", "\u00abFint for \u00e5 slappe av. Har ogs\u00e5 to bikkjer og en ape. Hva med deg\u00bb , sp\u00f8r han i annonsen.", "\u00abCorleone\u00bb er aktiv p\u00e5 Facebook ogs\u00e5, men heller ikke her bruker han sitt ekte navn. Mannen opererer med et tredje alias. Bilder fra profilen, som er \u00e5pen, gir inntrykk av noen som lever livets glade dager. Det er vannsport, fest og moro. Inntekten \u00abCorleone\u00bb oppgir til norske skattemyndigheter er p\u00e5 tre kroner i 2009. \u00c5ret etter: To kroner.", "Andre opplysninger fra sosiale medier viser at to av \u00abCorleones\u00bb svirebr\u00f8dre fra badebyens uteliv er nordmenn. En kamerat fra gammelt av og en sm\u00e5barnsfar (32) p\u00e5 arbeidsavklaringspenger.", "Kameraten ikler seg norsk politiuniform under en fuktig bytur mens sm\u00e5barnsfaren klarer \u00e5 bli arrestert sammen med \u00abCorleone\u00bb av det han kaller korrupt lokalt politi. Han dokumenterer opptrinnet og publiserer et bilde av en smilende \u00abCorleone\u00bb p\u00e5 det som skal v\u00e6re en lokal politistasjon.", "De to mennene slipper raskt ut igjen. Mens sm\u00e5barnsfaren er bosatt i Thailand i 2009, forteller norske rettsdokumenter at \u00abCorleone\u00bb skal ha gitt ham et tilbud han ikke sa nei til.", "Sm\u00e5barnsfaren begynner \u00e5 ta imot penger. Mye penger. De kommer fra Norge i summer p\u00e5 opp mot 50 000 kroner i slengen, og skal til \u00abCorleone\u00bb. Totalt h\u00e5ndterer sm\u00e5barnsfaren 2,1 millioner kroner mellom 2009 og 2011. Bel\u00f8pet stammer fra salg av anabole steroider til nordmenn.", "I tillegg til \u00e5 gj\u00f8re seg skyldig i grovt heleri, blir sm\u00e5barnsfaren mer involvert i \u00abCorleones\u00bb virksomhet og tar rollen som en slags fikser. Han f\u00e5r i oppgave \u00e5 skaffe utstyr til produksjon av doping, og skal finne en person som vil styre en fabrikk hjemme i Norge. V\u00e5ren 2011 st\u00e5r produsenten klar.", "En s\u00f8rlending som fyller 27 \u00e5r det \u00e5ret, tar jobben med \u00e5 lage doping. P\u00e5 noen m\u00e5neder produserer han store mengder flytende doping i et bolighus p\u00e5 S\u00f8rlandet. R\u00e5pulver kommer fra Asia, innf\u00f8rt av \u00abCorleone\u00bb.", "Allerede flere \u00e5r f\u00f8r \u00abCorleone\u00bb fikk utpekt en produsent, skal politiet ha sett tegn p\u00e5 at noe foregikk p\u00e5 S\u00f8rlandet.", "- Det gjaldt innf\u00f8rsel av doping da ogs\u00e5. Navnet var kjent for oss, sier Vagle.", "Likevel er det ingen som hindrer \u00abCorleone\u00bb i \u00e5 rigge opp et system rundt produsenten. En tredje mann, en seks \u00e5r yngre nabo blir brukt som pengemottaker og distribuerer 1,3 millioner kroner videre til fikseren og 70 000 til kameraten som festet med \u00abCorleone\u00bb i Thailand, if\u00f8rt norsk politiuniform.", "Virksomheten p\u00e5 S\u00f8rlandet g\u00e5r s\u00e5 det griner, helt til 12. juli 2011.", "Utenfor et postkontor p\u00e5 Moholt blir en dataekspert fra Trondheim p\u00e5grepet av to politispanere som har fulgt opp et tips fra Tollvesenet. Dataeksperten henter ut en pakke som inneholder ti kg flytende doping. Spanerne tar mannen p\u00e5 fersk gjerning.", "Sporingsnummeret viser at pakken er sendt fra mennene i \u00abCorleones\u00bb indre sirkel.", "Senere p\u00e5 sommeren blir fikseren og produsenten avsl\u00f8rt og p\u00e5grepet, men lokalt politi ser hvem som st\u00e5r for organiseringen.", "- Ja, vi hadde mistanke om at han var bakmann, sier politiadvokat Terje Kaddeberg Skaar ved Agder politidistrikt om mannen som kaller seg \u00abCorleone\u00bb.", "Kaddeberg Skaar var p\u00e5taleansvarlig for saken mot mennene i s\u00f8rlandssystemet. Bevisene politiet sitter p\u00e5, er sterke nok til \u00e5 sikte \u00abCorleone\u00bb for grov produksjon og omsetning av doping. Han blir aldri p\u00e5grepet.", "- Saken hans er satt p\u00e5 vent, opplyser politiadvokaten.", "S\u00f8rlandsadvokaten Tore \u00d8ydne var inne i saken som \u00abCorleones\u00bb forsvarer. Han lykkes ikke i \u00e5 f\u00e5 kontakt med klienten.", "- Jeg h\u00f8rte ikke et ord fra ham da. Jeg har heller ikke h\u00f8rt noe fra ham senere, sier \u00d8ydne.", "Igjen er \u00abCorleone\u00bb som sunket i jorda. Men fikseren (32) og produsenten (27) tilst\u00e5r forholdene.", "32-\u00e5ringen f\u00e5r passet beslaglagt, og m\u00e5 holde seg i Norge uten \u00e5 f\u00e5 treffe kone og barn som er bosatt i Asia. P\u00e5kjenningen f\u00f8rer til at den tidligere ustraffede mannen p\u00e5drar seg en depresjon. Fra millionene han sluset frem til \u00abCorleone\u00bb f\u00e5r sm\u00e5barnsfaren, som lever av NAV, bare 66 000 kroner.", "Produsenten hadde en fartsbot p\u00e5 rullebladet fra f\u00f8r. Som f\u00f8lge av belastningen ved \u00e5 v\u00e6re siktet i saken utvikler han invalidiserende angstlidelse.", "Politiets fors\u00f8k p\u00e5 \u00e5 f\u00e5 \u00abCorleone\u00bb til \u00e5 svare for seg, bryter sammen.", "Dopingetterforskningen fra S\u00f8r-Tr\u00f8ndelag politidistrikt skal v\u00e6re Europas st\u00f8rste.", "Politiet i S\u00f8r-Tr\u00f8ndelag begynte h\u00f8sten 2011 en opprulling av et organisert, kriminelt nettverk med utspring i Trondheim etter flere saker om dopingb\u00f8rsen Anabolic Forums i avisen Dagens N\u00e6ringsliv.", "Politiet mener en organisert kriminell gruppe menn i alderen 27\u201345 \u00e5r, opprettet og drev Anabolic Forums med milliongevinst i \u00e5revis.", "Samtlige ble d\u00f8mt i S\u00f8r-Tr\u00f8ndelag tingrett. Fem av dem anket saken til Frostating lagmannsrett som avsa dom 14. januar 2015. Der ble fire av de fem d\u00f8mt til norgeshistoriens strengeste straffer for dopingforbrytelser. H\u00f8yesterett avslo anker b\u00e5de fra de domfelte og fra aktoratet. Dermed ble dommene fra lagmannsretten st\u00e5ende.", "Totalt har 131 personer over hele landet v\u00e6rt siktet i Operasjon Gilde. Mannen, som kaller seg \u00abCorleone\u00bb, skal ha ha forsynt hovedmennene i Trondheim med store mengder dopingr\u00e5stoff. \u00abCorleone\u00bb var p\u00e5 frifot i \u00e5revis, frem til han ble p\u00e5grepet i Krabi, Thailand, 2. februar 2016. En uke senere landet \u00abCorleone\u00bb p\u00e5 V\u00e6rnes flankert av flere politietterforskere.", "Da dataeksperten ble stoppet av spanerne ved postkontoret i Trondheim blir pc-en hans beslaglagt. Maskinen blir liggende p\u00e5 politihuset i Sentrum i m\u00e5nedsvis. Pc-en avsl\u00f8rer etter hvert at dataeksperten har opprettet Anabolic Forums.", "Mens politiet unders\u00f8ker nettforumet, som fungerte som et norsk kraftsentrum for omsetning av doping, sitter broren til dataeksperten fengslet sammen med flere andre. Mennene ble avsl\u00f8rt 15. februar 2012 da politiet i Trondheim gjennomf\u00f8rte en razzia p\u00e5 Kaliber treningssenter .", "M\u00e5let var \u00e5 ramme en organisert, kriminell gruppe som hadde v\u00e6rt landets st\u00f8rste selger av dopingmidler p\u00e5 nettet i flere \u00e5r. Saken f\u00e5r navnet Operasjon Gilde, og blir den st\u00f8rste dopingopprullingen i Europa. Under etterforskningen, dukker Corleone-navnet opp igjen.", "Operasjon Gilde viser at flaskene med flytende doping ikke er det eneste stoffet \u00abCorleone\u00bb forsyner mennene i Trondheim med.", "- Vi h\u00f8rte om \u00abCorleone\u00bb og s\u00e5 tidlig spor etter ham. Det kom jevnlig sm\u00e5 drypp fra flere hold, sier John Torger Konstad, som ledet etterforskningen.", "I l\u00f8pet av 2012 og 2013 p\u00e5gripes over 100 personer i dopingmilj\u00f8et i 14 politidistrikt over hele landet. Samtidig kutter \u00abCorleone\u00bb b\u00e5ndene til Norge. Han varsler skattemyndighetene om at han utvandrer for godt.", "I mai 2014 m\u00f8tes representanter fra seksjon for organisert kriminalitet fra Trondheim og Agder hos Kripos p\u00e5 Bryn i Oslo. Agendaen er \u00abCorleone\u00bb.", "Blant 10 000 e-poster som S\u00f8r-Tr\u00f8ndelag politidistrikt f\u00e5r utlevert fra en leverand\u00f8r i Canada ligger store mengder korrespondanse mellom \u00abCorleone\u00bb og tre av de fire tr\u00f8nderske hovedmennene som domfelles i Operasjon Gilde. Materialet som impliserer \u00abCorleone\u00bb legges frem for s\u00f8rlendingene. Bevisene dokumenterer at \u00abCorleone\u00bb innf\u00f8rte over tretti kg r\u00e5stoff p\u00e5 litt over ett \u00e5r, stoff som stort sett skulle til gruppen i Trondheim.", "Da tr\u00f8nderne blir d\u00f8mt i 2014 opplyser statsadvokat Unni Sand\u00f8y at det ikke eksisterer rettspraksis for mengden som ble solgt. Sand\u00f8y forteller at det ikke var saker som var sammenlignbare i omfang . Men under behandlingen i lagmannsretten dukker \u00abCorleone\u00bb-sporene opp. De tegner omrisset av en akt\u00f8r som kan ha v\u00e6rt st\u00f8rre enn tr\u00f8nderne.", "Tidsperioden hvor \u00abCorleone\u00bb leverer dopingr\u00e5stoff er s\u00e5 kort og mengden s\u00e5 stor, at virksomheten hans er mer omfattende enn den tr\u00f8nderne blir id\u00f8mt norgeshistoriens strengeste dopingdommer for. Det poenget trakk advokat Ole-Petter Drevland frem i sin prosedyre. Drevland forsvarte en av hovedmennene som m\u00e5 sone seks \u00e5r.", "- Straffeniv\u00e5et i v\u00e5r sak er s\u00e5 h\u00f8yt at det kan vise seg \u00e5 bli uriktig i forhold til en forventet straff hvis \u00abCorleone\u00bb p\u00e5gripes og domfelles, sier Drevland om \u00abCorleone\u00bb i dag.", "Noen uker etter m\u00f8tet hos Kripos p\u00e5 v\u00e5ren 2014, f\u00e5r politiet i Trondheim beskjed om at Agder politidistrikt har etterlyst \u00abCorleone\u00bb i Norge. Da har s\u00f8rlendingene visst i tre \u00e5r at Corleone ikke er i hjemlandet. Ingen internasjonale etterforskningsskritt ble tatt i 2011. \u00abCorleone\u00bb ble ikke etterlyst, begj\u00e6rt p\u00e5grepet eller utlevert.", "- Videre etterforskning av mannen stoppet opp, sier Leif Vagle, som var sjef for avsnitt for organisert kriminalitet da s\u00f8rlandssystemet ble rullet opp.", "Adresseavisen vet at Agder i tillegg ga Trondheim beskjed om at de ikke \u00f8nsket bevisene fra Operasjon Gilde slik at de kunne ta ansvar for \u00e5 p\u00e5gripe mannen som har v\u00e6rt hjemmeh\u00f8rende i Kristiansand og andre steder i distriktet. Geografisk avstand er \u00e5rsaken til at \u00abCorleone\u00bb ser ut til \u00e5 slippe unna myndighetene for tredje gang. Pengemangel f\u00e5r skylden.", "Her kunne historien om mannen bak mafiadekknavnet endt.", "Ansvar for \u00e5 f\u00f8lge opp saker hvor politiet s\u00f8ker personer i utlandet ligger hos Kripos. \u00abCorleone\u00bb er ikke den eneste som spekulerer i \u00e5 unndra seg straffeforf\u00f8lging i Norge. Saksmengden vokser.", "- N\u00e5r det gjelder bruken av internasjonale etterlysninger ser vi at det er har v\u00e6rt en jevn \u00f8kning de siste \u00e5rene, sier Egon Husab\u00f8 Kvigne, som leder seksjon for Interpol og Europol hos Kripos.", "Interpol er et internasjonalt politisamarbeid hvor 190 land deltar. Et av organisasjonens fokusomr\u00e5der er jakten p\u00e5 folk som stikker av.", "- Folk reiser over hele verden. Det internasjonale samarbeidet er veldig viktig for det er n\u00f8kkelen for at vi skal f\u00e5 tatt etterlyste personer, sier seksjonslederen.", "If\u00f8lge Egon Husab\u00f8 Kvigne er arbeidet ofte sv\u00e6rt ressurskrevende. I dag er 102 nordmenn etterlyst i Schengen-omr\u00e5det mens ytterligere 50 nordmenn er etterlyst over hele verden for drap, voldtekt, alvorlig narkotikakriminalitet og terror. Sju personer har f\u00e5tt bildet sitt publisert p\u00e5 Interpols sider. De resterende 43 etterlysningene er ikke offentlige og kun tilgjengelig for politiet.", "- Vi vet at det er slitsomt \u00e5 v\u00e6re p\u00e5 flukt fra politiet. Det er ikke enkelt \u00e5 leve helt i skjul. De etterlyste vet aldri n\u00e5r politiet finner dem, sier Husab\u00f8 Kvigne.", "Operasjon Gilde har v\u00e6rt S\u00f8r-Tr\u00f8ndelag politidistrikts dyreste etterforskning noensinne. Dopingjakten har kostet opp mot 40 millioner kroner.", "Men da meldingen om at Agder politidistrikt ikke \u00f8nsket \u00e5 forf\u00f8lge mannen som kaller seg \u00abCorleone\u00bb n\u00e5dde politimester Nils Kristian Moe i S\u00f8r-Tr\u00f8ndelag i fjor, skal han ha v\u00e6rt krystallklar. \u00abCorleone\u00bb skulle ikke slippe unna enda en gang. Etter det Adresseavisen forst\u00e5r skal Moe ha sagt:", "Parallelt med at \u00abCorleones\u00bb medhjelpere, pengemottakere, dopingprodusent og fire st\u00f8rste kunder blir id\u00f8mt over 25 \u00e5r i fengsel i Norge i 2014, lever mannen som n\u00e5 er 33 \u00e5r i frihet i Hua Hin hvor han oppgir at han er IT-ekspert. Han har styrt en rekke nettdomener. Ett av selskapene hevder \u00e5 tilby konsulenttjenester innenfor import og eksport av varer.", "Daglig leder i selskapet er 31-\u00e5ringen som kledde seg opp i uniform fra norsk politi og festet med \u00abCorleone\u00bb noen \u00e5r tidligere. Samme mann tok imot titusenvis av kroner fra mennene i s\u00f8rlandssystemet, ble siktet, men slapp unna straffesak.", "Selskapet, hvor \u00abCorleone\u00bb st\u00e5r for registrering av nettsidene, oppgir en \u00e5rlig omsetning p\u00e5 mellom en og to millioner dollar, og holder til i et bygg ikke langt fra stranden i badebyen.", "H\u00f8sten 2015 er Corleone selv p\u00e5 utkikk etter bolig i et omr\u00e5de som ligger utenfor Hua Hin. Omr\u00e5det beskrives som rolig med en behagelig atmosf\u00e6re og en flere kilometer lang strand.", "\u00ab1-2 \u00e5rskontrakt. M\u00e5 ligge n\u00e6re stranden\u00bb , skriver \u00abCorleone\u00bb i september.", "Samtidig som \u00abCorleone\u00bb jakter hus ved b\u00f8lgene, sitter noen og mater inn navnet hans p\u00e5 Kripos' liste over nordmenn som er etterlyst over hele verden.", "- Det er klart politiet skulle tatt ham f\u00f8r. Han har v\u00e6rt en av de virkelig store innf\u00f8rsels\u00e5rene av doping til Norge, sier politiadvokat Erlend Hjulstad Nilsen ved S\u00f8r-Tr\u00f8ndelag politidistrikt.", "I h\u00f8st gikk beskjeder p\u00e5 e-post og til \u00abCorleones\u00bb alias p\u00e5 Facebook. Der ble 33-\u00e5ringen informert om at S\u00f8r-Tr\u00f8ndelag politidistrikt hadde siktet ham for sv\u00e6rt grove dopingforbrytelser.", "- Han er siktet for \u00e5 ha innf\u00f8rt over 34 kg dopingvirkestoff. Politiet vet i tillegg at han har innf\u00f8rt store mengder legemidler. Dette gjelder for perioden mellom januar 2007 og september 2009, opplyser politiadvokaten.", "\u00abCorleone\u00bb har v\u00e6rt kjent med siktelsen fra Agder politidistrikt siden i 2011. Da sluttet mannen \u00e5 svare p\u00e5 hendelsene fra Norge, men denne gangen er politiet forberedt p\u00e5 taktikken.", "Etter det Adresseavisen forst\u00e5r er \u00abCorleones\u00bb pass kjent ugyldig. 33-\u00e5ringen kan ikke reise noen steder. Han risikerer p\u00e5gripelse av thailandsk politi. Deretter blir han deportert:", "Siktelsen mot ham har en \u00f8vre strafferamme p\u00e5 seks \u00e5r i fengsel. Det er ikke kjent om den tidligere siktelsen fra Agder, eller dopingpakkene til klesbutikken i Fredrikstad blir tatt med i S\u00f8r-Tr\u00f8ndelags sak. Mengden dopingr\u00e5stoff alene tilsier uansett at \u00abCorleone\u00bb vil kunne stange i taket p\u00e5 strafferammen, dersom han blir d\u00f8mt.", "- Vi h\u00e5per \u00e5 f\u00e5 f\u00f8rt saken for retten mot slutten av 2016, sier politiadvokat Erlend Hjulstad Nilsen.", "Adresseavisen har tatt kontakt med mannen som kaller seg \u00abCorleone\u00bb p\u00e5 flere forskjellige m\u00e5ter f\u00f8r publiseringen av denne saken. \u00abCorleone\u00bb har ikke svart p\u00e5 henvendelser som har v\u00e6rt rettet p\u00e5 epost eller en Skype-konto. Sp\u00f8rsm\u00e5l som ble sendt til mannens alias p\u00e5 Facebook ble ubesvart og Adresseavisen er n\u00e5 blokkert fra profilen. \u00abCorleone\u00bb har heller ikke svart p\u00e5 to ulike thailandske telefonnummer."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "6beca08d3afffa75fc09ced8f15d27dd2f78baca60f0ac532fc034c3df470ab3"}, {"field": "createtime", "value": "2017-04-30T18:09:13.000Z"}, {"field": "description", "value": "Da historiens strengeste dommer ble delt ut i Europas st\u00f8rste dopingsak i Trondheim, satt en mann (33) i frihet i solen: Mannen som gjorde det hele mulig."}, {"field": "dominantimage", "value": "http://www.adressa.no/incoming/article11952196.ece/wehb8r/ALTERNATES/w980-default/Corleone%20front12121.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68bc8a8e92fbdfb31795d4733dad6a448835ea66.jpg?593f23ec"}, {"field": "dominantthumbnaildimensions", "value": "300x169"}, {"field": "heading", "value": ["Jakten p\u00e5 \u00abCorleone\u00bb -adressa.no", "Etter over ti \u00e5r skal reisen ende i S\u00f8r-Tr\u00f8ndelag tingrett i Trondheim.", "Klesbutikken", "Fra hvor? Fra hvem? Hvor gikk pengene?", "Forsvinningsnummeret", "- Da vi pr\u00f8vde \u00e5 f\u00e5 tak i ham, forsvant han, sier politikilden.", "Livets glade dager", "\u00abDe siste 5 \u00e5rene har jeg ikke f\u00e5tt stoppet noen pakker fra Asia p\u00e5 den m\u00e5ten jeg gj\u00f8r det n\u00e5\u00bb", "Sv\u00f8mmebasseng og boblebad", "Systemet i s\u00f8r", "- Han har nok innf\u00f8rt veldig mye doping. Vi hadde los p\u00e5 ham ogs\u00e5 f\u00f8r dette, medgir Leif Vagle, som var sjef for avsnitt for organisert kriminalitet i Agder politidistrikt.", "Thailand, kanskje", "- Vi tror han er i Thailand, kanskje, sier politiadvokat Skaar.", "I kraftsentrum", "\u00c5ret etter er \u00abCorleone\u00bb fortsatt tema for norsk politi.", "Et m\u00f8te p\u00e5 Bryn", "Nei, takk", "- Det ble besluttet at det ikke var ressurser til \u00e5 forf\u00f8lge saken, sier Vagle.", "Flere stikker av", "Millionjakten", "- Vi kan ikke slippe han!", "En av de store", "Til Norge."]}, {"field": "id", "value": "68bc8a8e92fbdfb31795d4733dad6a448835ea66"}, {"field": "keyword", "value": "doping"}, {"field": "keywords", "value": "doping"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": ["western union", "dagens n\u00e6ringsliv", "facebook"]}, {"field": "kw-concept", "value": ["mannen bak", "flytende doping", "anabole steroider", "glade dager", "mann", "livets glade dager", "politi", "organisert kriminalitet", "livets glade", "millioner kroner"]}, {"field": "kw-entity", "value": ["frostating", "vestlandet", "anabolic forums", "bryn", "enebakk og fredrikstad", "interpol og europol", "operasjon gilde", "husab\u00f8 kvigne", "skype", "tollvesenet", "interpols", "sentrum", "\u00f8st", "trondheim og agder", "adresseavisen", "moholt", "kripos", "kaliber"]}, {"field": "kw-location", "value": ["v\u00e6rnes", "europa", "kristiansand", "egypt", "schengen", "asia", "trondheim", "agder", "br\u00f8nn\u00f8y", "norge", "s\u00f8r-tr\u00f8ndelag", "oslo", "canada", "corleone", "thailand", "hua hin", "krabi", "s\u00f8rlandet", "fredrikstad", "halden", "kongsberg"]}, {"field": "kw-pageclass", "value": "article"}, {"field": "kw-person", "value": ["nils kristian moe", "leif vagle", "tore \u00f8ydne", "erlend hjulstad nilsen", "egon husab\u00f8 kvigne", "ole-petter drevland", "unni sand\u00f8y", "john torger konstad", "terje kaddeberg skaar"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article11952196.ece/wehb8r/ALTERNATES/w980-default/Corleone%20front12121.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jakten p\u00e5 \u00abCorleone\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2015/12/21/Jakten-p%C3%A5-%C2%ABCorleone%C2%BB-11929957.ece"}, {"field": "pageclass", "value": ["article"]}, {"field": "publishtime", "value": "2015-12-21T20:21:04.000Z"}, {"field": "recs-articleid", "value": "11929957"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-12-21T20:21:04.000Z"}, {"field": "recs-rawtitle", "value": "Jakten p\u00e5 \u00abCorleone\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Da historiens strengeste dommer ble delt ut i Europas st\u00f8rste dopingsak i Trondheim, satt en mann (33) i frihet i solen: Mannen som gjorde det hele mulig."}, {"field": "thumbnail", "value": "http://content-thumbnail.cxpublic.com/content/thumbnail200x150/68bc8a8e92fbdfb31795d4733dad6a448835ea66.jpg?593f23ec"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-12T23:29:48.000Z"}, {"field": "title", "value": "Satt i frihet i solen mens hjelperne ble d\u00f8mt (pluss)"}, {"field": "url", "value": "http://www.adressa.no/pluss/nyheter/2015/12/21/Jakten-p%c3%a5-%c2%abCorleone%c2%bb-11929957.ece"}, {"field": "urlhash", "value": "68bc8a8e92fbdfb31795d4733dad6a448835ea66"}], "score": 0.31074864, "siteId": "9222270286501375973", "id": "68bc8a8e92fbdfb31795d4733dad6a448835ea66"}

