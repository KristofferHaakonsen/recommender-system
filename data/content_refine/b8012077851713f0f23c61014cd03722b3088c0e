{"fields": [{"field": "modifiedtime", "type": "time", "value": "2016-11-21T11:21:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Hjemme hos", "Interi\u00f8r", "Bolig"]}, {"field": "author", "value": "kari byklum"}, {"field": "body", "value": ["Saken oppdateres.", "\u2014 I et godt hjem m\u00e5 jeg kunne lage de sm\u00e5 oasene hvor jeg bare kan v\u00e6re Sol.", "Sol Nodeland har drevet gallerier og hatt atelier i Kristiansand i mange \u00e5r. Hun lever av \u00e5 skape og visualisere, og er ei dame med tak i.", "Men den profilerte fotografen har ogs\u00e5 behov for \u00e5 trekke seg tilbake i sin egen hule iblant. Eller ladestasjon, om du vil.", "Gjennom hele s\u00f8nnens barndom hadde Sol sin ladestasjon sammen med ham, i en enebolig p\u00e5 S\u00f8m. Men i fjor sto hun ved et veiskille.", "\u2014 Da skjedde alt p\u00e5 en gang. S\u00f8nnen min flyttet hjemmefra og katta d\u00f8de, s\u00e5 da var den epoken over. Jeg hadde behov for forandring og valgte \u00e5 selge huset mitt, men s\u00e5 ble jeg syk f\u00f8r jeg hadde funnet en ny plass \u00e5 bo.", "I en periode var hun praktisk talt husl\u00f8s og syk, og bodde til og med p\u00e5 hotell.", "\u2014 Ha-ha, det h\u00f8res kanskje glamor\u00f8st ut med hotell, men det var ingen god kombinasjon.", "Var ikke forberedt p\u00e5 at det skulle ta av da hun begynte \u00e5 dele bilder av hjemmet sitt:", "P\u00e5 vei til et hjemMen n\u00e5r en d\u00f8r lukkes, \u00e5pnes som regel en ny.", "N\u00e5 er Sol i gang med et nytt kapittel i livet, for etter noen m\u00e5neder med nomadeliv, dukket dette huset p\u00e5 Dvergsnes i Randesund utenfor Kristiansand opp.", "Da hun var p\u00e5 f\u00f8rste visning i januar, var det bare skallet som var ferdig.\u2014 Jeg falt ikke akkurat for utgangspunktet, men 50 prosent av tomten vender mot friareal og skog, og sj\u00f8en er rett nedenfor her. Siden jeg kom s\u00e5 tidlig inn i prosessen, kunne jeg gj\u00f8re en del tilpasninger som var viktige for meg.", "I f\u00f8rste etasje er det allrom og bad, mens det er kontor, soverom og bad i andre etasje, og en aldri s\u00e5 liten t\u00e5rnsuite med sj\u00f8utsikt i toppetasjen.", "\u2014 Jeg er ikke s\u00e5 opptatt av \u00e5 kj\u00f8pe dyre m\u00f8bler, men det er desto viktigere med lys og luft. Og s\u00e5 er jeg ganske bestemt n\u00e5r det kommer til b\u00e5de materialbruk og rominndeling.", "Det resulterte i at hun fikk gjort om p\u00e5 mye av det som var utgangspunktet.\u2014 I stedet for gipsvegger valgte jeg for eksempel \u00e5 dekke veggene med microfuge-plater i 100 prosent naturmateriale. De er limt sammen med harpiks i stedet for lim, og er s\u00e5 milj\u00f8vennlige at de strengt tatt kan spises, ler hun.", "De har utsikt over sj\u00f8en og hele byen fra den nye leiligheten:", "Sol valgte bort varmepumpe fordi hun synes de br\u00e5ker, men har varmekabler under de fleste gulv.", "I allrommet i f\u00f8rste etasje er gulvet laget av flytsparkel med epoxy opp\u00e5.", "\u2014 Jeg elsker \u00e5 ligge p\u00e5 gulvet, og jeg gj\u00f8r yoga og feng shui p\u00e5 gulvet hver eneste morgen.", "Hun forteller at badet snart skal f\u00e5 badekar og infrar\u00f8d sauna. Der skal hun sitte med vinglasset og nyte naturen utenfor vinduet.Hun finner ogs\u00e5 roen n\u00e5r hun slapper av i det store vinduet p\u00e5 kontoret i andre etasje.", "Det m\u00e5tte spesialtilpasset og kostet b\u00e5de penger for Sol og tid for h\u00e5ndverkerne, men det var verdt det.", "\u2014 H\u00e5ndverkene mente det ville bli vanskelig \u00e5 flytte ut vinduet s\u00e5 jeg kunne f\u00e5 en vinduskarm som var bred nok til \u00e5 sitte i, men de klarte det jo. Hvis noe f\u00f8rst er viktig for meg, skal det mye til for at jeg firer p\u00e5 det, smiler hun.", "Listefrie vinduer og de kalde fargene som var standard i den nye funkishuset, er andre ting Sol valgte bort.\u2014 Jeg er glad i gamle hus hvor det spraker i peisen og knirker i veggene, og synes nye hus fort kan bli kalde og upersonlige. S\u00e5 for \u00e5 gj\u00f8re dette huset mest mulig \u00abmeg\u00bb, ville jeg blant annet ha panel i taket og lister rundt d\u00f8rer og vegger.", "Hun valgte ogs\u00e5 en lun kj\u00f8kkeninnredning i lys eik med heltre benkeplate i bj\u00f8rk, og sandfargede vegger. \u2014 Folk som kommer inn her blir overrasket over hvordan jeg har klart \u00e5 f\u00e5 leiligheten til \u00e5 virke st\u00f8rre:", "Stemningen m\u00e5 innFor den travle dama er det nye hjemmet i ferd med \u00e5 bli det hun h\u00e5pte p\u00e5.", "\u2014 For et par uker siden hadde jeg innflytningsfest med levende musikk, for jeg m\u00e5tte f\u00e5 litt liv og stemning inn her. Hver morgen tenner jeg stearinlys og setter p\u00e5 musikk, stemningen er viktig for meg.", "Selve huset er ikke st\u00f8rre enn 125 kvadratmeter, fordelt p\u00e5 tre etasjer.", "Akkurat passe for Sol som bor alene, men som stadig har kj\u00e6reste p\u00e5 bes\u00f8k og som ogs\u00e5 elsker \u00e5 fylle hjemmet med gode venner og familie.\u2014 Det har v\u00e6rt noen humper i veien, og utbygger har fortsatt ikke fikset alle feil og mangler, men jeg tror dette skal bli et godt hjem \u00e5 trekke meg tilbake i.", "Sol har alltid mange prosjekter p\u00e5 gang, og nettopp derfor er den trygge basen viktig for henne.Og behovet blir neppe mindre i fremtiden, n\u00e5r mer og mer av hverdagen kommer til \u00e5 tilbringes i Oslo.", "\u2014 Vet du hva? Jeg har akkurat \u00e5pnet Galleri Sol i Oslo. Jeg har alltid dr\u00f8mt om det, og n\u00e5 har jeg leid et supert lokale med utsikt til Slottsparken. Det blir mye pendling fremover, og jeg gleder meg veldig til \u00e5 komme skikkelig i gang. Samtidig blir det nok ekstra godt med den nye ladestasjonen min p\u00e5 Dvergsnes, avslutter Sol Nodeland."]}, {"field": "category0", "value": "bolig"}, {"field": "contenthash", "value": "34fbd3ead861115d5c4b167b42ac12949432632ec3f618ef844d60525dbf2ab1"}, {"field": "createtime", "value": "2016-12-01T11:46:39.000Z"}, {"field": "description", "value": "Det tar tid f\u00f8r et nytt hus blir en ordentlig hjem, men n\u00e5 f\u00f8ler Sol Nodeland at sjelen er i ferd med \u00e5 finne sin plass bak de nye veggene p\u00e5 Dvergsnes."}, {"field": "heading", "value": "Solgte huset f\u00f8r hun hadde kj\u00f8pt nytt og ble husl\u00f8s \u2013 s\u00e5 fant hun sitt nye hjem -adressa.no"}, {"field": "id", "value": "b8012077851713f0f23c61014cd03722b3088c0e"}, {"field": "keyword", "value": ["Hjemme hos", "Interi\u00f8r", "Bolig"]}, {"field": "keywords", "value": "Hjemme hos,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["kj\u00f8pt nytt", "hjem", "etasje", "hus"]}, {"field": "kw-entity", "value": ["sol", "galleri sol", "s\u00f8m", "randesund", "slottsparken", "dvergsnes"]}, {"field": "kw-location", "value": ["kristiansand", "oslo"]}, {"field": "kw-pageclass", "value": "article"}, {"field": "kw-person", "value": "sol nodeland"}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/19027a97-0f89-46f4-8d01-a6192301d825?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Solgte huset f\u00f8r hun hadde kj\u00f8pt nytt og ble husl\u00f8s \u2013 s\u00e5 fant hun sitt nye hjem"}, {"field": "og-type", "value": "article"}, {"field": "og-url", "value": "http://www.adressa.no/bolig/Solgte-huset-for-hun-hadde-kjopt-nytt-og-ble-huslos--sa-fant-hun-sitt-nye-hjem-9336b.html"}, {"field": "pageclass", "value": ["article"]}, {"field": "publishtime", "value": "2016-11-21T18:00:00.000Z"}, {"field": "recs-articleid", "value": "9336"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-11-21T18:00:00.000Z"}, {"field": "recs-rawtitle", "value": "Solgte huset f\u00f8r hun hadde kj\u00f8pt nytt og ble husl\u00f8s \u2013 s\u00e5 fant hun sitt nye hjem -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Det tar tid f\u00f8r et nytt hus blir en ordentlig hjem, men n\u00e5 f\u00f8ler Sol Nodeland at sjelen er i ferd med \u00e5 finne sin plass bak de nye veggene p\u00e5 Dvergsnes."}, {"field": "thumbnail", "value": "http://content-thumbnail.cxpublic.com/content/thumbnail200x150/b8012077851713f0f23c61014cd03722b3088c0e.jpg?59808427"}, {"field": "thumbnailfullheightdimensions", "value": "200x2158"}, {"field": "timestamp", "value": "2017-08-01T13:37:43.000Z"}, {"field": "title", "value": "Solgte huset f\u00f8r hun hadde kj\u00f8pt nytt og ble husl\u00f8s \u2013 s\u00e5 fant hun sitt nye hjem"}, {"field": "url", "value": "http://www.adressa.no/bolig/Solgte-huset-for-hun-hadde-kjopt-nytt-og-ble-huslos--sa-fant-hun-sitt-nye-hjem-9336b.html"}, {"field": "urlhash", "value": "b8012077851713f0f23c61014cd03722b3088c0e"}], "score": 0.84287506, "siteId": "9222270286501375973", "id": "b8012077851713f0f23c61014cd03722b3088c0e"}

