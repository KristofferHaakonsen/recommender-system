{"fields": [{"field": "modifiedtime", "type": "time", "value": "2015-03-30T14:37:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Barneoppdragelse", "Barn og unge"]}, {"field": "author", "value": "christine gulbrandsen"}, {"field": "body", "value": ["Saken oppdateres.", "-Jeg blir s\u00e5 lei av \u00e5 h\u00f8re at alt er rosenr\u00f8dt, det tror jeg ikke noe p\u00e5, sier Solveig Vennesland, samlivsr\u00e5dgiver og familieterapeut.", "For det \u00e5 lage nye familier i dag, hvor steforeldre, ekser og barn fra tidligere forhold er viktige komponenter, er ikke l\u00f8st ved \u00e5 knipse i fingrene og si at alt er s\u00e5 lykkelig. Det krever hardt arbeid, if\u00f8lge Vennesland.", "Det vet Andreas J\u00f8lstad og samboer Ingjerd Hel\u00e9n Heisel fra Kristiansand.", "Andreas har v\u00e6rt gift f\u00f8r, og har d\u00f8trene Julia (7) og Johanne (6) fra det ekteskapet. For fem \u00e5r siden gikk de fra hverandre, og siden har barna bodd en uke hos far, en uke hos mor.", "Fem m\u00e5neder etter samlivsbruddet, traff Andreas Ingjerd. Hun hadde ingen barn fra f\u00f8r. De tre f\u00f8rste \u00e5rene, var det mye frem og tilbake mellom dem.", "\u2014 Det tok litt tid f\u00f8r vi ble et ordentlig par. Da jeg traff Ingjerd, hadde jeg ikke bearbeidet eksen skikkelig, og det var mange f\u00f8lelser jeg m\u00e5tte finne ut av. Dessuten var det hensynet til barna, sier Andreas, som til daglig jobber som eiendomsmegler.", "Mange sier at de skal beholde vennskapet med eksen, men det kan v\u00e6re veldig forvirrende for barna.Samlivsr\u00e5dgiver og familieterapeut Solveig Vennesland", "\u2014 Jeg tenkte ikke s\u00e5 mye p\u00e5 utfordringene med \u00e5 v\u00e6re sammen med en med barn i begynnelsen, men etterhvert som forholdet ble mer seri\u00f8st, opplevde jeg noen vanskelige ting. Men samtidig tenkte jeg at dette kom til \u00e5 g\u00e5 bra, at vi skulle klare det, sier Ingjerd. Som ungdomsskolel\u00e6rer er hun vant til \u00e5 forholde seg til barn.", "For to \u00e5r siden ble de et par. N\u00e5 er de samboere og har datteren Linea (3 m\u00e5neder) sammen.", "If\u00f8lge Solveig Vennesland b\u00f8r det g\u00e5 litt tid fra samlivsbrudd til man hopper inn i et nytt forhold.", "- La det g\u00e5 minst ett eller ett og et halvt \u00e5r. Barn og voksne trenger \u00e5 bearbeide det gamle. Veldig mange bommer p\u00e5 dette. De tror de er ferdige med det gamle forholdet, men s\u00e5 er de ikke det likevel.", "Andreas og Ingjerd opplevde at jentene tok godt imot Ingjerd. Hun ble gradvis presentert som pappas nye kj\u00e6reste, og de opplevde lite motstand fra jentene.", "Frode Thuen, psykolog og professor ved H\u00f8gskolen i Bergen, mener at det finnes noen fasitsvar p\u00e5 n\u00e5r og hvordan man skal introdusere ny kj\u00e6reste til barna.", "\u2014 Det er viktig \u00e5 g\u00e5 forsiktig frem. Ofte er ikke barna klare for mammas eller pappas nye kj\u00e6reste, selv om forelderen er det. Hvis man forserer denne prosessen, kan man gj\u00f8re mye skade i forholdet til barna \u2013 og i barnas forhold til den nye kj\u00e6resten, sier Thuen. Han har truffet mange familier der ting har g\u00e5tt i vrangl\u00e5s, fordi man har v\u00e6rt for ivrig og ut\u00e5lmodig.", "\u2014 Det er ikke slik at barna skal diktere foreldrenes kj\u00e6rlighetsliv, men \u00e5 neglisjere barna er skadelig. Finn balanse i hensynet til barna og i eget \u00f8nske, og ut\u00e5lmodighet med \u00e5 komme i gang med nytt liv, r\u00e5der han og fortsetter:", "\u2014 Noen barn liker at mamma og pappa f\u00e5r ny kj\u00e6reste, mens andre vil motsette seg det og kjempe med nebb og kl\u00f8r mot den nye kj\u00e6resten. Det skyldes ofte at de innser at ny kj\u00e6reste betyr kroken p\u00e5 d\u00f8ren for at mor og far vil finne tilbake igjen.", "Hos Andreas og Ingjerd sp\u00f8r jentene jevnlig hvorfor mamma og pappa ikke er sammen. For et \u00e5r siden, f\u00f8r Linea ble f\u00f8dt, syntes Ingjerd dette var et vanskelig tema \u00e5 snakke med barna om.", "\u2014 Men etter at Andreas og jeg har f\u00e5tt barn sammen, er jeg mye tryggere i forholdet v\u00e5rt. Ting er blitt lettere for meg. Og derfor er det ogs\u00e5 mye enklere \u00e5 snakke med jentene om forholdet mellom moren og faren deres, sier Ingjerd.", "Sm\u00e5 barn h\u00e5per bestandig at mor og far skal flytte sammen igjen, og if\u00f8lge Vennesland fortsetter de \u00e5 h\u00e5pe p\u00e5 det helt til de blir store nok til \u00e5 skj\u00f8nne hva kj\u00e6rlighet dreier seg om.", "\u2014 Derfor m\u00e5 du v\u00e6re veldig tydelig med barna, si kort og konkret: \u00abNei, mamma og pappa er ikke kj\u00e6rester\u00bb. Ikke forklar det med hvorfor og hvordan, for det er voksenarbeid som barna ikke har noe med. Den korte, tydelige beskjeden vil barna skj\u00f8nne.- Men v\u00e6r samtidig krystallklar p\u00e5 at dere aldri vil slutte \u00e5 v\u00e6re foreldrene deres, sier samlivsr\u00e5dgiveren.", "Vennesland problematiserer ogs\u00e5 dagens trend med at skilte foreldre skal v\u00e6re \u00abvenner\u00bb.", "\u2014 Mange sier at de skal beholde vennskapet med eksen, men det kan v\u00e6re veldig forvirrende for barna. For hvis de er s\u00e5 gode venner, hvorfor kan de ikke da ogs\u00e5 v\u00e6re kj\u00e6rester? Hvis eksen kommer p\u00e5 middagsselskap eller av praktiske grunner sover over en natt, blir det fort forvirrende for de sm\u00e5, sier hun.", "Helt siden f\u00f8rste dag sammen, har Andreas v\u00e6rt tydelig overfor Ingjerd at det er barna som har f\u00f8rsteprioritet.", "\u2014 Det har de alltid v\u00e6rt. Og det har jeg sagt til Ingjerd, sier Andreas.", "Ingjerd innr\u00f8mmer at hun i starten av forholdet tidvis kunne synes det var vanskelig \u00e5 h\u00f8re at barna hadde den soleklare f\u00f8rsteprioriteten. Selv om hun ogs\u00e5 hadde forst\u00e5else for det.", "\u2014 Han var viktigst for meg, min f\u00f8rsteprioritet, og da var det vanskelig \u00e5 h\u00f8re at jeg ikke var det for ham. Men n\u00e5 som vi har f\u00e5tt et barn sammen, f\u00f8ler jeg det ikke slik lenger. N\u00e5 skj\u00f8nner jeg litt mer av f\u00f8lelsene, sier hun.", "Jeg var i fem \u00e5r stefar for ekskonas barn, og disse erfaringene har kommet godt med n\u00e5r jeg har pr\u00f8vd \u00e5 forst\u00e5 min nye kj\u00e6restes perspektiv p\u00e5 ting.Andreas J\u00f8lstad", "Andreas ekskone hadde barn fra et forhold f\u00f8r ham, s\u00e5 Andreas har selv v\u00e6rt i Ingjerds sko \u2013 alts\u00e5 som steforelder til barn uten selv \u00e5 ha barn. Den erfaringen tror b\u00e5de Andreas og Ingjerd har v\u00e6rt gunstig for deres forhold.", "\u2014 Jeg var i fem \u00e5r stefar for ekskonas barn, og disse erfaringene har kommet godt med n\u00e5r jeg har pr\u00f8vd \u00e5 forst\u00e5 Ingjerds perspektiv p\u00e5 ting, sier han.", "\u2014 Jeg husker f\u00f8lelsen av \u00e5 ikke v\u00e6re inkludert i avgj\u00f8relser. S\u00e5 n\u00e5 pr\u00f8ver jeg alltid \u00e5 si \u00abLa meg h\u00f8re med Ingjerd ...\u00bb f\u00f8r jeg bestemmer ting som ang\u00e5r b\u00e5de Ingjerd og barna.Det setter Ingjerd pris p\u00e5.", "\u2014 Da f\u00f8ler jeg meg jo inkludert, sett og h\u00f8rt, og som en del av familien, sier hun.", "Hans klareste r\u00e5d til henne har v\u00e6rt \u00e5 hoppe i det \u2013 hundre prosent. At hun skal behandle barna som om de var hennes egne, presiserer han.", "Ingjerd bekrefter at hun gj\u00f8r det.", "\u2014 Biologisk eller ikke, jeg er fullt og helt i rollen. Jeg tror det har gjort det lettere for meg, for da slipper jeg \u00e5 tenke at jeg m\u00e5 bremse eller holde igjen f\u00f8lelser for jentene, sier hun.", "Men det er ikke bare enkelt for en person som ikke har barn fra f\u00f8r, \u00e5 bli sammen med en som har det. For hvordan skal man forst\u00e5 partneren og barna, uten \u00e5 ha erfaring med barn?", "\u2014 Den frustrasjonen og antipatien steforeldre kan f\u00f8le mot barna, er helt forst\u00e5elig. Det er noen barn bare foreldrene kan like. Men det er nok lurt \u00e5 ta ut en slik frustrasjon overfor venner i stedet for partneren. For uansett hvor sterkt du f\u00f8ler noe, vil en biologisk forelder ha en helt annen tiln\u00e6rming enn en steforelder, sier Thuen.", "Vennesland er enig.", "\u2014 Jeg tror alle som havner i denne situasjonen, vil oppleve utfordringer. De som sier det bare er g\u00f8y, er ikke \u00e6rlige. Det er et nytt terreng med utrolig mange utfordringer, sier hun og fortsetter:", "\u2014 List, lempe, forst\u00e5else og mye tid. Det er stikkord for \u00e5 f\u00e5 den nye familiekonstellasjonen til \u00e5 fungere.", "If\u00f8lge Frode Thuen er det to hovedgr\u00f8fter \u00e5 g\u00e5 i som fersk steforelder . Enten ved \u00e5 strekke seg og please den andre parten s\u00e5 mye at man glemmer seg selv \u2013 og ikke tar hensyn til egne behov og f\u00f8lelser. Eller ved \u00e5 ikke v\u00e6re ydmyk og forst\u00e5elsesfull for partnerens situasjon. Ingen av disse situasjonene er fornuftige, mener han.", "\u2014 Det viktigste er \u00e5 finne frem til hvordan man skal strekke seg uten \u00e5 forstrekke seg. Det krever mye og god kommunikasjon. Folk som er konfliktsky eller fort blir aggressive, kommer ofte d\u00e5rlig ut i en slik situasjon, sier han.- For det \u00e5 finne en partner, uansett om det er barn eller ei i bildet, handler om \u00e5 bli kjent med hverandre og forst\u00e5 reaksjoner og behov \u2013 og s\u00e5 justere seg i forhold til disse.", "Thuen anbefaler steforeldre \u00e5 legge seg p\u00e5 plussiden i forhold til stebarna.", "\u2014 V\u00e6r oppmuntrende, st\u00f8ttende og positiv, og unng\u00e5 rollen som grensesetter. Overlat det til de biologiske foreldrene.", "Men han p\u00e5peker at det finnes mange nyanser. For dersom man kommer inn i livet til stebarna n\u00e5r de er sm\u00e5, er det naturlig \u00e5 g\u00e5 mer inn i rollen som forelder. Er derimot barna ten\u00e5ringer, b\u00f8r man holde lav profil i grensesetting og sanksjonering.", "\u2014 Det krever fingerspissf\u00f8lelse fra den nye kj\u00e6restens side. Men man kommer langt med \u00e5 v\u00e6re lydh\u00f8r og reflektert. Har man ikke evne til \u00e5 se seg selv eller andre, vil man nok fort komme i d\u00e5rlig relasjon til stebarna.", "Andreas og Ingjerd har funnet en litt annerledes modell, som fungerer bra for dem.", "\u2014 Ingjerd setter grenser for jentene og tar avgj\u00f8relser. Det tror jeg er best. For med tydelige rammer, blir de tryggere p\u00e5 henne, sier Andreas.", "\u2014 Og det ville v\u00e6rt utrolig tungvint hvis jeg m\u00e5tte ta alle avgj\u00f8relsene. Tenk hvis de ringte meg p\u00e5 jobb for \u00e5 sp\u00f8rre om venninnebes\u00f8k, n\u00e5r det egentlig var Ingjerd som var hjemme.", "Men paret innr\u00f8mmer likevel at Ingjerd holdt seg litt i kulissene i begynnelsen av samboerskapet.", "\u2014 Da var jeg grensesetteren og tok flest avgj\u00f8relser i forhold til barna, sier Anders.", "Ingjerd bryter inn:", "\u2014 Det var faktisk litt vanskelig \u00e5 g\u00e5 fra \u00e5 v\u00e6re den passive \u00abtanten\u00bb til \u00e5 v\u00e6re tydeligere og mer bestemt. Det styrte jeg litt med. Men n\u00e5 tror jeg det har g\u00e5tt seg litt til. Jeg har ogs\u00e5 f\u00e5tt st\u00f8tte og r\u00e5d av jentenes mor, sier hun.", "Les ogs\u00e5:", "Andreas sier at det i tider har v\u00e6rt vanskelig \u00e5 balansere hensynet til barna med hensynet til Ingjerd. Og ikke minst, hensynet til seg selv.", "\u2014 Jeg har pr\u00f8vd \u00e5 balansere disse s\u00e5 godt som mulig, men i ettertid ser jeg jo selvsagt at jeg kunne gjort noe annerledes. Min og Ingjerds historie var de f\u00f8rste \u00e5rene fylt med \u00abfrem og tilbake\u00bb, og det er nok et slags svar p\u00e5 sp\u00f8rsm\u00e5let hvordan jeg har klart \u00e5 balansere de ulike hensynene, sier han.", "Han f\u00e5r st\u00f8tte av Vennesland.", "\u2014 Det er en vanlig utfordring. Jeg m\u00f8ter ofte fedre som synes det blir for mye \u00e5 h\u00e5ndtere disse hensynene, og derfor venter med kj\u00e6reste til barna er eldre. Men det er og b\u00f8r v\u00e6re plass til kj\u00e6resteforhold, ogs\u00e5, sier familier\u00e5dgiveren.", "Hun mener det er sunt \u00e5 v\u00e6re mer enn bare i foreldrerollen.", "\u2014 Voksne skal ha voksenliv, og det trenger barna \u00e5 h\u00f8re. De trenger ogs\u00e5 \u00e5 bli avvist og irettesatt, sier hun og legger til:", "\u2014 Vi har aldri sett flinkere foreldre enn vi har i v\u00e5r tid. Foreldre jevnt over prioriterer barna veldig h\u00f8yt, noe som selvsagt er bra, men samtidig er faren der for at man b\u00e6rer ungene p\u00e5 gullstol. De kj\u00f8res rundt og vartes opp. Alt legges til rette for dem. Det kan bli for mye.", "Og p\u00e5 ingen m\u00e5te skal barna f\u00e5 diktere foreldrenes voksenliv.", "\u2014 Det er for eksempel veldig misforst\u00e5tt at barn f\u00e5r lov til \u00e5 bestemme at forelderen ikke skal ha ny kj\u00e6reste. Men samtidig skal man v\u00e6re lydh\u00f8r og pr\u00f8ve \u00e5 forst\u00e5 hvorfor barna er lei seg eller misforn\u00f8yde. Rett etter et brudd er det jo naturlige f\u00f8lelser, men n\u00e5r tiden har g\u00e5tt, kan man flytte grensene gradvis, sier Vennesland.", "For Andreas har samvittigheten hans v\u00e6rt den st\u00f8rste utfordringen.", "\u2014 Jeg f\u00f8ler d\u00e5rlig samvittighet overfor de to d\u00f8trene mine som er uskyldige i det hele. Denne samvittigheten kan nok spille meg et puss innimellom, ogs\u00e5 i forholdet mellom Ingjerd og meg. Jeg tror nok at jeg av og til overkompenserer overfor jentene og meg selv, for \u00e5 b\u00f8te p\u00e5 den d\u00e5rlige samvittigheten, sier han.", "If\u00f8lge Vennesland er det helt naturlig for skilte foreldre.\u2014 Noen foreldre g\u00e5r med konstant d\u00e5rlig samvittighet, og det kan kanskje f\u00f8re til at de overspiller rollen som forelder. Jeg tenker det er viktig \u00e5 ha tre balanserte roller: jobbrollen, foreldrerollen og parrollen, sier hun.", "\u2014 Det er viktig at partene i et forhold er helt \u00e6rlige med hverandre. Men det er en stor kunst \u00e5 b\u00e5de erkjenne at dine egne barn er deg n\u00e6rmest, samtidig \u00e5 innse at din kj\u00e6reste har et poeng n\u00e5r han eller hun sier at du for eksempel skjemmer bort barna. Snakk med hverandre, og forst\u00e5 hverandres tidligere og n\u00e5v\u00e6rende liv som to adskilte liv, r\u00e5der Vennesland.", "Andreas og Ingjerd pr\u00f8ver \u00e5 v\u00e6re \u00e5pne og \u00e6rlige om frustrasjoner de opplever i forbindelse med familiekonstellasjonen.", "\u2014 Etter at Linea ble f\u00f8dt har jeg blitt tryggere p\u00e5 Andreas, og da har det v\u00e6rt lettere \u00e5 g\u00e5 rett til ham med frustrasjoner. F\u00f8r det var det nok helst min s\u00f8ster jeg \u00e5pnet meg helt opp for, sier Ingjerd.", "\u2014 Det er veldig viktig for meg at Ingjerd sier hva hun f\u00f8ler til meg, hvis ikke blir det umulig. Og det synes jeg hun er blitt flinkere til i det siste. Jeg tar ofte ut frustrasjonen min der og da \u2013 og blir ferdig med det, sier Andreas.", "Vennesland svarer b\u00e5de \u00abja\u00bb og \u00abnei\u00bb p\u00e5 sp\u00f8rsm\u00e5let om det er lettere i de forhold der begge partene har egne s\u00e6rkullsbarn.", "\u2014 Ja, b\u00e5de og. Har man barn selv, vet man hva foreldreskap er. Dersom man ikke har barn, s\u00e5 er det et nytt omr\u00e5de man skal finne ut av. Men samtidig, det kan jo bli komplisert \u2013 for med to barneflokker som skal finne ut av det med hverandre, kan det fort bli noen gnisninger, sier hun.", "Ingjerd er usikker p\u00e5 om det hun har erfart, ville g\u00e5tt enklere hvis hun hadde hatt egne barn.\u2014 Det kan v\u00e6re. Det var noen utfordringer i begynnelsen av forholdet, som for eksempel det at barna var Andreas f\u00f8rsteprioritet. Men samtidig, jeg tenker at det er lettere for Julia og Johanne at jeg ikke hadde barn fra f\u00f8r av.", "\u2014 Og jeg skal ikke legge skjul p\u00e5 at dersom Ingjerd hadde hatt barn fra f\u00f8r av, ville det v\u00e6rt veldig mye mer logistikk \u00e5 h\u00e5ndtere, sier Andreas.", "Artikkelen er levert av det nye m\u00e5nedsmagasinet Aftenposten Oppvekst.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppveks", "Les ogs\u00e5:", "Ungdom takler skilsmisse helt greit", "- Legger opp til at far skal settes p\u00e5 sidelinjen i barnets tre f\u00f8rste leve\u00e5r", "Ta deg tid til \u00e5 bearbeide det gamle forholdet f\u00f8r du hopper p\u00e5 noe nytt.", "Introduser den nye kj\u00e6resten f\u00f8rst n\u00e5r forholdet er blitt seri\u00f8st. G\u00e5 forsiktig frem.", "Lytt til barnas reaksjon, og ta dem p\u00e5 alvor. Men ikke la dem diktere voksenlivet ditt.", "Det er normalt at barn motsetter seg ny kj\u00e6reste. Gi dem tid til \u00e5 venne seg til situasjonen.", "V\u00e6r tydelig med barna og si: Nei, mor og far er ikke kj\u00e6rester. Men vi vil alltid v\u00e6re foreldrene deres.", "Voksne trenger voksenliv.", "Den nye kj\u00e6resten b\u00f8r vise hensyn og forst\u00e5else for foreldrerollen og barnas situasjon.", "V\u00e6r en oppmuntrende, st\u00f8ttende og positiv steforelder. Det kan v\u00e6re lurt \u00e5 overlate grensesetting til biologiske foreldre.", "V\u00e6r \u00e6rlig og tydelig med partneren. Snakk om frustrasjoner dere opplever.", "Det tar som regel forst\u00e5else, kommunikasjon og tid for \u00e5 f\u00e5 en sammensatt familie til \u00e5 fungere.", "(Kilde: Frode Thuen, Solveig Vennesland)", "Vis fakta"]}, {"field": "category0", "value": "familieogoppvekst"}, {"field": "contenthash", "value": "8eb7e77132566f2e7b84fdca088557b59ab58b538864ddcca5d52b29275a7f93"}, {"field": "createtime", "value": "2017-08-15T20:55:58.000Z"}, {"field": "description", "value": "Det er komplisert \u00e5 f\u00e5 en sammensatt familie til \u00e5 fungere. Det krever masse hardt arbeid, sier familieterapeut. Andreas J\u00f8lstad og samboer Ingjerd Hel\u00e9n Heisel sier ting blir gradvis enklere."}, {"field": "heading", "value": ["- Jeg blir s\u00e5 lei av \u00e5 h\u00f8re at alt er rosenr\u00f8dt, det tror jeg ikke noe p\u00e5 -adressa.no", "G\u00e5 forsiktig frem", "Hvorfor er ikke mor og far sammen?", "F\u00f8rsteprioritet", "Komplisert", "- Det er krevende", "Grensesetter?", "\u2014 Mange hensyn \u00e5 ta", "Den st\u00f8rste utfordringen", "Enklere med flere barn?"]}, {"field": "id", "value": "928f47ed81031ea0a552d9ceee5aa132395c85a5"}, {"field": "keyword", "value": ["Ungdom", "Barneoppdragelse", "Barn og unge"]}, {"field": "keywords", "value": "Ungdom,Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": ["society", "family-and-parenting"]}, {"field": "kw-company", "value": "facebook"}, {"field": "kw-concept", "value": ["barn", "biologisk forelder", "d\u00e5rlig samvittighet"]}, {"field": "kw-entity", "value": ["johanne", "familie", "julia og johanne", "aftenposten oppvekst", "finn", "anders", "linea", "ingjerd", "andreas og ingjerd", "h\u00f8gskolen", "twitter", "julia", "ingjerd hel\u00e9n heisel"]}, {"field": "kw-location", "value": ["andreas", "bergen"]}, {"field": "kw-pageclass", "value": "article"}, {"field": "kw-person", "value": ["solveig vennesland", "andreas j\u00f8lstad", "andreas ingjerd", "frode thuen"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/a93973bd-f55f-4d0f-b7a3-4210d6a43ffc?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg blir s\u00e5 lei av \u00e5 h\u00f8re at alt er rosenr\u00f8dt, det tror jeg ikke noe p\u00e5"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/--Jeg-blir-sa-lei-av-a-hore-at-alt-er-rosenrodt_-det-tror-jeg-ikke-noe-pa-7977b.html"}, {"field": "pageclass", "value": ["article"]}, {"field": "publishtime", "value": "2015-03-30T10:09:27.000Z"}, {"field": "recs-articleid", "value": "7977"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-03-30T10:09:27.000Z"}, {"field": "recs-rawtitle", "value": "- Jeg blir s\u00e5 lei av \u00e5 h\u00f8re at alt er rosenr\u00f8dt, det tror jeg ikke noe p\u00e5 -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det er komplisert \u00e5 f\u00e5 en sammensatt familie til \u00e5 fungere. Det krever masse hardt arbeid, sier familieterapeut. Andreas J\u00f8lstad og samboer Ingjerd Hel\u00e9n Heisel sier ting blir gradvis enklere."}, {"field": "thumbnail", "value": "http://content-thumbnail.cxpublic.com/content/thumbnail200x150/928f47ed81031ea0a552d9ceee5aa132395c85a5.jpg?59935fde"}, {"field": "thumbnailfullheightdimensions", "value": "200x3042"}, {"field": "timestamp", "value": "2017-08-15T20:55:58.000Z"}, {"field": "title", "value": "- Jeg blir s\u00e5 lei av \u00e5 h\u00f8re at alt er rosenr\u00f8dt, det tror jeg ikke noe p\u00e5"}, {"field": "url", "value": "http://www.adressa.no/familieogoppvekst/--Jeg-blir-sa-lei-av-a-hore-at-alt-er-rosenrodt_-det-tror-jeg-ikke-noe-pa-7977b.html"}, {"field": "urlhash", "value": "928f47ed81031ea0a552d9ceee5aa132395c85a5"}], "score": 0.57070714, "siteId": "9222270286501375973", "id": "928f47ed81031ea0a552d9ceee5aa132395c85a5"}

