{"fields": [{"field": "modifiedtime", "type": "time", "value": "2014-09-13T15:27:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Vann. Haddy N'jie vil snakke om vann. Rent vann. Hun tror ikke nordmenn forst\u00e5r verdien av verdens viktigste n\u00e6ringsmiddel.", "\u2013Vi er s\u00e5 bortskjemte. Gratis tilgang til grensel\u00f8se mengder rent vann har gjort oss blinde. For oss er vannet en selvf\u00f8lge.", "I et slitt brakkebygg ved Fjernsynshuset p\u00e5 Marienlyst forbereder Haddy N'jie enda en TV-aksjon. Sin femte. M\u00e5let i \u00e5r er \u00e5 skaffe b\u00e6rekraftig vann til \u00e9n million mennesker i noen av klodens t\u00f8rreste og fattigste omr\u00e5der. Hun har selv v\u00e6rt p\u00e5 reportasjereiser og m\u00f8tt m\u00f8dre som ikke vet om annet enn urene vannkilder.", "\u2013De fortviler. De ser at barn blir syke og d\u00f8r av vannet de drikker. Men hva skal de gj\u00f8re? \u00c5 koke vannet har de ikke r\u00e5d til.", "Haddy trekker den lilla hettegenseren med p\u00e5skriften: \u00abVann forandrer alt\u00bb tett rundt halsen. Blikket gl\u00f8der. Stemmen insisterer. Hun vil ha oss til \u00e5 kjenne p\u00e5 den paranoide klaustrofobiske f\u00f8lelsen av \u00e5 mangle rent vann.", "I l\u00f8pet av f\u00e5 \u00e5r har NRK-profilen fra Kolbotn sjarmert seg inn i tetsjiktet blant norske programledere. N\u00e5r noe riktig stort og viktig skal formidles, st\u00e5r Haddy N'jie fremst p\u00e5 scenekanten. To minneseremonier etter terroraksjonen p\u00e5 Ut\u00f8ya, \u00e5rets storstilte 17. mai-markering av Grunnlovsjubileet, den internasjonale finalen av Melodi Grand Prix, Idrettsgallaen og en rekke andre tv-serier og programmer har hun loset sine publikummere trygt igjennom.", "Men beina ser enn\u00e5 ut til \u00e5 f\u00f8lge bakken. N\u00e5r Ukeadressa ber om et intervju p\u00e5 kort varsel, er hun straks rede. Bare p\u00e5 \u00e9n betingelse: Sommer-Norges st\u00f8rste kjendisnyhet, den om at hun og Trond Giske er kj\u00e6rester, vil hun ikke kommentere. Hun ber ogs\u00e5 om forst\u00e5else for at nevnte relasjon ikke b\u00f8r fremheves i intervjuets tittel eller ingress. Det er NRKs innsamlingsaksjon og konferansier-oppdraget for arrangementet \u00abKvinners arena\u00bb i Stj\u00f8rdal hun f\u00f8rst og fremst vil snakke om.", "S\u00e5 skjer det som s\u00e5 ofte skjer n\u00e5r damer prater og ler om l\u00f8st og fast. Etter en stund flyttes grensene: Saker utenfor \u00abdagsorden\u00bb f\u00f8les plutselig aktuelle og relevante - og sklir umerkelig inn p\u00e5 \u00absakskartet\u00bb.", "Og br\u00e5tt sitter vi der og snakker om svigerbyen med den store svigerfamilien og de kjempehyggelige svigerforeldrene.", "Men for \u00e5 ta det f\u00f8rste f\u00f8rst:", "Da moren Mona f\u00f8dte et ekstremt gult barn p\u00e5 Rikshospitalet 25. juni 1979 trodde de andre kvinnene p\u00e5 f\u00f8destua at de var vitne til et alvorlig tilfelle av gulsott. Da barnets far, Moses N'jie fra Gambia, kom p\u00e5 bes\u00f8k senere p\u00e5 dagen, forsto spesialistene at jentas hudfarge skrev seg fra afrikanske gener.", "Veslejenta vokste opp i et noks\u00e5 helhvitt forstadsmilj\u00f8 p\u00e5 Kolbotn utenfor Oslo. At hun og lilles\u00f8ster Lisa Aisato hadde m\u00f8rkere hud enn de fleste, tenkte hun ikke s\u00e6rlig over. Ikke f\u00f8r hun kom opp i skolealder og jevnlig ble utsatt for sp\u00f8rsm\u00e5l og kommentarer av typen: \u00abHvor kommer du fra?\u00bb Og: \u00abS\u00e5 flink du er til \u00e5 snakke norsk!\u00bb", "\u2013Til slutt ble jeg s\u00e5 lei at jeg begynte \u00e5 svare Gambia, fordi Norge uansett ikke ble godtatt. Samtidig begynte jeg \u00e5 se p\u00e5 meg selv som en som ikke helt h\u00f8rte til. Hudfargen min var viktigere for omgivelsene mine enn jeg hadde v\u00e6rt klar over.", "Fra enkelte voksne i skolemilj\u00f8et fikk Haddy ogs\u00e5 h\u00f8re at hun tok for stor plass. Hun trakk seg unna og startet sitt eget bli-mindre-prosjekt. I samme periode oppdaget hun magien i litteraturen. Foreldrene ga henne lov til \u00e5 lese alt hun ville, bare hun spurte n\u00e5r hun oppdaget noe hun lurte p\u00e5.", "\u2013Jeg likte de triste b\u00f8kene best. Og s\u00f8rgelige sanger som: \u00abIngrid Sletten av Sillejord\u00bb og \u00abBl\u00e5mann, Bl\u00e5mann bukken min.\u00bb", "Haddy ler, knytter nevene rundt glorien av kr\u00f8ller og l\u00f8fter dem opp p\u00e5 hodet som en artistisk hattekreasjon.", "Foreldrene skilte seg da Haddy var i ti\u00e5rsalderen, men uten \u00e5 skape s\u00e6rlig misstemning i hjemmet. Jentene ble boende hos mor. \u00d8konomien i den vesle familien var d\u00e5rlig, men alle tre bestemte seg for \u00e5 gj\u00f8re det beste ut av situasjonen.", "\u2013Innimellom sparte vi veldig for \u00e5 f\u00e5 r\u00e5d til \u00e5 g\u00e5 i operaen, p\u00e5 teater eller restaurant. \u00c5 spise gr\u00f8t til middag noen dager gikk fint n\u00e5r vi hadde noe \u00e5 glede oss til, sier Haddy. Ett restaurantbes\u00f8k husker hun bedre enn de andre.", "Etter maten lekte s\u00f8strene at de lagde nyhetsinnslag for NRK. De gikk tilbake i tid, og rapporterte direkte fra Jesu liv. De verbalt dyktige journalistspirene ante ingenting om at de ble observert av en ukjent person i lokalet, av selveste produsenten for Barne-tvserien: \u00abMidt i sm\u00f8r\u00f8yet\u00bb. Der og da ble tv-talentet til 11-\u00e5ringen oppdaget. Noen dager etterp\u00e5 fikk Haddy foresp\u00f8rsel om \u00e5 melde seg til audition til et av programledervervene for den kommende \u00abMidt i sm\u00f8r\u00f8yet\u00bbsesongen.", "\u2013Flere tusen hadde s\u00f8kt. Jeg hadde ikke engang tenkt tanken p\u00e5 \u00e5 melde meg, smiler Haddy, som m\u00e5tte gjennom en lang rekke pr\u00f8ver og tester f\u00f8r oppdraget ble hennes.", "En filmsnutt fra tv-debuten ligger enn\u00e5 p\u00e5 nettet. Jenta med Nord-Europas dypeste smilehull er lett \u00e5 kjenne igjen.", "Klassekameratene likte \u00e5 se Haddy p\u00e5 tv. Utslag av misunnelse husker hun ikke. Men tilbakemeldingene fra de voksne, de som mente at hun tok stor plass, varte ved.", "\u2013Opp gjennom ten\u00e5rene fortsatte jeg \u00e5 skille meg ut. Jeg kledde meg annerledes enn alle andre, likte en annen type musikk enn dem og leste helt andre b\u00f8ker. Jeg passet d\u00e5rlig inn i ungdomsmilj\u00f8et p\u00e5 Kolbotn og dro til Oslo for \u00e5 ta videreg\u00e5ende.", "Haddy forteller om \u00e5r med mye angst. Sosial angst. Og katastrofeangst. Hun stammet, hadde vannskrekk og var livredd b\u00e5de for ballspill og skig\u00e5ing. Hun har snakket om dette noen ganger f\u00f8r, og f\u00e5tt tilbakemeldinger som tyder p\u00e5 at \u00e5penheten om angsterfaringene har betydd mye for andre.", "\u2013Enkelte ser kanskje p\u00e5 meg som en som fikser alt. B\u00e5de musikk og journalistikk. Mitt r\u00e5d til andre som sliter er \u00e5 pr\u00f8ve \u00e5 utnytte egne handikap til noe positivt. Psykiske plager er ikke tegn p\u00e5 svakhet. Psykisk syke m\u00e5 ha mye styrke for \u00e5 mestre livet.", "Selv fikk Haddy god hjelp fra psykolog. Tre nye sm\u00e5s\u00f8sken betydde ogs\u00e5 sv\u00e6rt mye. Faren hadde stiftet ny familie.", "\u2013Da jeg satt der som 14-\u00e5ring, med hodet fullt av problemer, og en ny liten s\u00f8ster ble lagt i armene mine, var det som om alt vondt forsvant. Jeg tenkte at hun var det beste som hadde skjedd meg. Jeg skulle s\u00f8rge for at hun vokste opp i et enda bedre samfunn.", "Haddy har alltid prioritert kontakten med sm\u00e5s\u00f8sknene. Og de setter stor pris p\u00e5 henne. Jankeh p\u00e5 20 er full av lovord - og roser stores\u00f8steren for omsorgen hun viser familien sin.", "Selv om 35-\u00e5ringen har et langt samboerforhold bak seg, det endte med skilsmisse i 2012, har hun enn\u00e5 ikke egne barn.", "\u2013Mange sp\u00f8r om n\u00e5r jeg skal ha barn. De sp\u00f8r ikke om. Som om det er en selvf\u00f8lge at alle skal ha barn, som om foreldrerollen er selve meningen med voksenlivet.", "Haddy strekker seg i kontorstolen og myser mot l\u00f8vrike trekroner i solskinnet utenfor. Hun synes at nordmenn undervurderer verdien voksne kan ha som st\u00f8tte- og omsorgsperson for barn i eget milj\u00f8.", "\u2013Som de fleste gambiere har jeg fullt opp av barn i livet mitt. Mange ser p\u00e5 meg som sin tante, som sin s\u00f8ster. Enn s\u00e5 lenge holder det for meg.", "Moses, Haddys far, var selv nesten bare barnet da han forlot Gambia og satte kursen mot nord for \u00e5 skaffe seg jobb. M\u00e5let var \u00e5 tjene nok til \u00e5 fors\u00f8rge bestemoren som han bodde hos. I det vesle vestafrikanske landet s\u00e5 han ingen framtid. Han jobbet seg gjennom Europa og havnet i Oslo.", "\u2013Lykkejegere kaller vi s\u00e5nne som han i dag. Middelhavet er fullt av dem. Folk fra Afrika og Asia som er villige til \u00e5 risikere livet for en svart vaskejobb i Europa.", "Haddy gnistrer. Hun synes hun har gode grunner til \u00e5 engasjere seg for verdens fattige. Hun har sjekket morens familie ogs\u00e5 - uten \u00e5 finne annet enn fattigfolk i flere generasjoner. Fra Vestfold, \u00d8stfold og Tr\u00f8ndelag dro de til hovedstaden i h\u00e5p om \u00e5 skape seg et utkomme. De sjauet p\u00e5 kaia, vasket i mer bemidlede byborgeres boliger.", "\u2013Moren min vokste opp i en ettroms leilighet sammen med foreldrene og besteforeldrene sine, tvers over gata fra min leilighet i dag. Det gir perspektiver. P\u00e5 kort tid har mange nordmenn f\u00e5tt et enklere liv.", "Snart drar Haddy N'jie til Afghanistan for \u00e5 lage flere tv-reportasjer til aksjonsdagen 19. oktober. Nye m\u00f8ter med fattigfolk st\u00e5r for tur. Nye historier om fortvilte m\u00f8dre \u00e5 fortelle.", "\u2013Kvinner st\u00e5r alltid bakerst i k\u00f8en n\u00e5r makt og midler fordeles. \u00c5 bli f\u00f8dt som jente er som \u00e5 trekke et taperlodd i st\u00f8rstedelen av verden. Kvinner f\u00e5r f\u00e6rre muligheter fordi de er kvinner, poengterer Haddy, og minner oss igjen om kvinnene som henter vann. Som g\u00e5r i timevis hver dag for \u00e5 fylle krukker og b\u00f8tter i en skitten vannkilde. Som risikerer \u00e5 bli voldtatt fordi de ikke har tilgang til trygge toaletter.", "\u2013Selvf\u00f8lgelig er jeg feminist. Som moren min, sier hun og smiler.", "Haddys mor begynte tidlig \u00e5 lese. Faren var bokbinder og tok ofte b\u00f8ker med seg hjem. Som voksen fikk lesehesten jobb i forlagsbransjen. Hun s\u00f8rget ogs\u00e5 for \u00e5 guide sine to d\u00f8tre inn mellom familiens velfylte bokhyller.", "\u2013Som 14-\u00e5ring leste jeg \u00abLasso rundt fru Luna\u00bb f\u00f8rste gang. Fremdeles er den min favorittbok.", "Haddy vet at boktittelen f\u00f8rer henne til Trondheim, til kj\u00e6restens hjemby. Flere Mykle-kjennere har pekt p\u00e5 at det er en viss likhet mellom Ask Burlefot og Trond Giske: Begge langbeinte tr\u00f8ndere med talegaver og sans for musikk. Og med fedre fra Sunnm\u00f8re.", "\u2013He, he. Joda, Ask og Trond har kanskje litt felles. Men Trond er en mye bedre far for sin datter enn Ask er for sine barn. Tronds datter kommer f\u00f8rst. Alltid, sier Haddy.", "Under sommerens Olavsfestdager var hun hyret inn som foredragsholder. Samtidig tok hun seg tid til \u00e5 bli godt kjent i \u00abSvigerbyen\u00bb, som hun kaller den. Like f\u00f8r var forholdet til den tidligere kultur- og n\u00e6ringsministeren offisielt bekreftet. Og mange tok sjansen p\u00e5 \u00e5 \u00f8nske henne velkommen til tr\u00f8nderhovedstaden.", "Haddy hever albuen og demonstrerer hvordan hun ble mottatt med vennlige dult og ertende blikk midt i folkevrimmelen.", "\u2013Det f\u00f8ltes som jeg var omgitt av svigerfamilie p\u00e5 alle kanter. Det var veldig hyggelig, sier hun.", "Om to uker venter nye oppgaver i Tr\u00f8ndelag. Som i fjor skal Haddy N'jie lose talere og debattanter gjennom den \u00e5rvisse \u00abKvinners arena\u00bb-konferansen i Stj\u00f8rdal. Hun gleder seg. \u00c5 v\u00e6re med p\u00e5 \u00e5 skape noe her og n\u00e5, \u00f8yeblikksopplevelser bare for dem som er til stede, tiltaler henne.", "Som frilanser i programlederfaget kan hun selv velge hva hun vil v\u00e6re med p\u00e5. Foresp\u00f8rsler fra ulike kjendis- og realityprogrammer dumper jevnlig inn. Men sannsynligheten for at Haddy svinger seg p\u00e5 \u00abSkal vi danse\u00bb - gulvet eller kokkelerer med andre kjendiser, er neppe s\u00e6rlig stor.", "\u2013Jeg liker meg best n\u00e5r jeg f\u00e5r v\u00e6re med p\u00e5 \u00e5 fortelle gode historier. Sier den erfarne programlederen, som ogs\u00e5 kan styre seg for glamor\u00f8se antrekk. N\u00e5r oppdragene krever grand galla, overlater hun kjolevalget til eksperter p\u00e5 omr\u00e5det. Men ogs\u00e5 de vet at Haddy helst unng\u00e5r plagg som spiller p\u00e5 sex og motebransjens aller siste trendp\u00e5funn.", "\u2013Jeg vil at publikum skal huske hva jeg sier, ikke hva jeg har p\u00e5 meg, understreker hun.", "Haddy har sine forbilder. Bautaer som Alf Pr\u00f8ysen og Erik Bye rager i fremste rekke. Samt jazzlegenden Billie Holiday.", "Men hvor tar hun roen sin fra? Hvorfor virker hun aldri nerv\u00f8s p\u00e5 scenen? P\u00e5 direktesendt tv, med tusener i salen, snakker og smiler hun som til sin n\u00e6rmeste familie.", "\u2013Hva skal jeg v\u00e6re nerv\u00f8s for? Hva kan g\u00e5 galt? Om jeg snubler og faller, eller sier noe helt feil, blir det forferdelig flaut for meg, men for alle andre bare en morsomhet, som i verste fall havner p\u00e5 You Tube.", "Katastrofeangsten fra ten\u00e5rene er ikke borte. Men katastrofebildene i Haddys hode handler om noe helt annet enn mageplask p\u00e5 scenegulvet.", "\u2013Hva er det verste som kan skje?", "Haddy tar en tenkepause. Smilehullene glatter seg ut.", "\u2013... at noen av dem jeg er glad i rammes av noe forferdelig...", "Men s\u00e5 ler hun igjen.", "\u2013Jeg har alltid sett for meg at jeg kom til \u00e5 d\u00f8 ung, som Billie Holiday. Ensom og lut fattig. Med en 50-lapp i skoen. Derfor planlegger jeg aldri s\u00e6rlig langt fram i tid.", "\u2013Om sp\u00e5dommen ikke sl\u00e5r til. Hvor er du om ti \u00e5r?", "\u2013Tja, si det... Kanskje TV-aksjonen fremdeles har bruk for meg? Som b\u00f8sseb\u00e6rer, om ikke annet.", "Aktuell: Konferansier under \u00abKvinners arena\u00bb i Stj\u00f8rdal 26. september. Programleder under TV-aksjonen til inntekt for Kirkens n\u00f8dhjelp i oktober. Gir snart ut ny plate: \u00abNattblomst\u00bb.", "Bor: Oslo", "Alder: 35", "Familie: Kj\u00e6reste med Trond Giske. Stores\u00f8ster til fire.", "Yrke: Sanger, l\u00e5tskriver, forfatter og journalist.", "Karrierre: Konferansier for mange store TV-sendte arrangementer de siste \u00e5rene: Grunnlovsjubileet, minnemarkeringene etter 22. juni, finalen for Melodi Grand Prix, Idrettsgallaen, flere av TV-aksjonene. Programleder for: \u00abJakten p\u00e5 Norge\u00bb og \u00abSommer\u00e5pent\u00bb. Har f\u00e5tt Gullruten som beste kvinnelige programleder. Har gitt ut tre plater: \u00abWhite Lies\u00bb, \u00abWelcome Home\u00bb, \u00abWord of The Free\u00bb. Og to b\u00f8ker: \u00abDans, dans\u00bb og Queendomboken \u00abOppdrag Norge\u00bb, samt teaterstykket: \u00abJeg vet hvorfor\u00bb. Startet som programleder for \u00abMidt i Sm\u00f8r\u00f8yet\u00bb i 1990.", "Leser: Akkurat n\u00e5: \u00abVandrefalken\u00bb av Jamil Ahmad. Fantastisk flott bok.", "Lytter til: Mye radio, s\u00e6rlig P2, savner NRK Gull som forsvant.", "Ser p\u00e5: Nyheter samt en del serier. \u00abHouse of Cards\u00bb blant annet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "e0da73f13af3a84e7e837aa0cd996b739b683b01d0c0dc580f5435a06df4da08"}, {"field": "createtime", "value": "2017-04-22T10:22:10.000Z"}, {"field": "description", "value": "Hun har sjekket familiehistorien - og finner bare fattigfolk i flere generasjoner."}, {"field": "dominantimage", "value": "http://www.adressa.no/pluss/article10118754.ece/ALTERNATES/w980-default/Haddy3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b3114cb1cd49bcbd39e0f25db74fe0853829d9ee.jpg?597a44f1"}, {"field": "dominantthumbnaildimensions", "value": "300x169"}, {"field": "heading", "value": ["Lykkejegerens datter -adressa.no", "Paranoide f\u00f8lelser", "Ingenting om Giske", "Forstyrrende farge", "Oppdaget p\u00e5 restaurant", "Katastrofeangst", "Fattigfolk i generasjoner", "Overbevist feminist", "Burlefots by", "Lite glamour", "Ensom d\u00f8d", "CV:", "Mona Haddy Jatou N'jie"]}, {"field": "id", "value": "b3114cb1cd49bcbd39e0f25db74fe0853829d9ee"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["programleder", "familie", "jie", "dag", "kvinners arena", "mor", "voksne", "barn", "liv", "kvinner", "rent vann", "vann", "bok"]}, {"field": "kw-entity", "value": ["alf pr\u00f8ysen og erik bye", "sillejord", "mykle", "nord-europas", "cards", "you tube", "haddy", "olavsfestdager", "queendomboken", "kolbotn", "ask burlefot og trond giske", "fjernsynshuset", "haddy n", "afrika og asia", "sommer\u00e5pent", "idrettsgallaen", "bl\u00e5mann", "kirkens", "rikshospitalet", "gullruten", "barne", "lies", "melodi grand prix", "sm\u00f8r\u00f8yet", "gull", "midt", "word of the free", "kvinners", "marienlyst", "oppdrag norge", "ukeadressa", "lasso", "ask og trond", "welcome home", "k. de", "the free", "ut\u00f8ya", "grunnlovsjubileet", "jesu", "svigerbyen"]}, {"field": "kw-location", "value": ["vestfold", "europa", "oslo", "sunnm\u00f8re", "afghanistan", "ask", "gambia", "tr\u00f8ndelag", "trondheim", "stj\u00f8rdal", "luna"]}, {"field": "kw-pageclass", "value": "article"}, {"field": "kw-person", "value": ["erik bye", "billie holiday", "ingrid sletten", "lisa aisato", "ask burlefot", "mona haddy jatou n", "moses n", "jamil ahmad", "trond giske", "alf pr\u00f8ysen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/article10118754.ece/ALTERNATES/w980-default/Haddy3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lykkejegerens datter"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10118759.ece"}, {"field": "pageclass", "value": ["article"]}, {"field": "publishtime", "value": "2014-09-13T15:27:36.000Z"}, {"field": "recs-articleid", "value": "10118759"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-09-13T15:27:36.000Z"}, {"field": "recs-rawtitle", "value": "Lykkejegerens datter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun har sjekket familiehistorien - og finner bare fattigfolk i flere generasjoner."}, {"field": "thumbnail", "value": "http://content-thumbnail.cxpublic.com/content/thumbnail200x150/b3114cb1cd49bcbd39e0f25db74fe0853829d9ee.jpg?597a44f1"}, {"field": "thumbnailfullheightdimensions", "value": "200x3554"}, {"field": "timestamp", "value": "2017-07-27T19:54:25.000Z"}, {"field": "title", "value": "Lykkejegerens datter"}, {"field": "url", "value": "http://www.adressa.no/pluss/magasin/article10118759.ece"}, {"field": "urlhash", "value": "b3114cb1cd49bcbd39e0f25db74fe0853829d9ee"}], "score": 0.37006724, "siteId": "9222270286501375973", "id": "b3114cb1cd49bcbd39e0f25db74fe0853829d9ee"}

