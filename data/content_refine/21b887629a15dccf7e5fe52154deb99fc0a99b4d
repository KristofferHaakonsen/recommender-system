{"fields": [{"field": "modifiedtime", "type": "time", "value": "2012-04-17T09:51:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor langbach direkt\u00f8r", "domstoladministrasjonen"]}, {"field": "body", "value": ["Saken oppdateres.", "I Adresseavisens leder 3. januar - \u00abJury under press\u00bb - kommenteres juryens (lagrettens) videre skjebne. Lederen konkluderer med at det er p\u00e5 tide \u00e5 revurdere den m\u00e5ten vi praktiserer v\u00e5r juryordning p\u00e5, men at ordningen ikke b\u00f8r kastes p\u00e5 historiens skraphaug f\u00f8r alle sterke og svake sider er n\u00f8ye vurdert.", "Det er lett \u00e5 v\u00e6re enig i dette. Men med tanke p\u00e5 debatten om juryen, er det viktig at man har god kjennskap til dagens system.", "En straffesak best\u00e5r sterkt forenklet av to elementer: skyldsp\u00f8rsm\u00e5let (er tiltalte skyldig i det han er tiltalt for?) og reaksjonssp\u00f8rsm\u00e5let - hvilken reaksjon som skal id\u00f8mmes dersom tiltalte finnes skyldig. Alle straffesaker behandles f\u00f8rst i tingretten, som avsier en begrunnet dom enten resultatet blir domfellelse eller frifinnelse. Begrunnelsen omfatter b\u00e5de skyldsp\u00f8rsm\u00e5let, og reaksjonssp\u00f8rsm\u00e5let dersom han domfelles. Tingretten settes med \u00e9n fagdommer og to lekdommere (meddomsrett).", "B\u00e5de den domfelte og p\u00e5talemyndigheten kan p\u00e5anke dommen til lagmannsretten. I de alvorligste sakene, de sakene hvor maksimumsstraffen i loven er mer enn seks \u00e5r, settes lagmannsretten som jurydomstol. Dette betyr at skyldsp\u00f8rsm\u00e5let avgj\u00f8res av en jury (lagrette) som best\u00e5r av ti lekfolk. Juryen begrunner ikke sin avgj\u00f8relse, men svarer enten \u00abnei\u00bb eller \u00abja med flere enn seks stemmer\u00bb. Hvis tiltalte her domfelles, foretas straffutm\u00e5lingen av tre fagdommere og fire lekfolk fra juryen. Dommen vil inneholde en begrunnelse for reaksjonsvalget, men ikke for avgj\u00f8relsen av skyldsp\u00f8rsm\u00e5let. Den domfelte kan p\u00e5anke lagmannsrettens straffutm\u00e5ling til H\u00f8yesterett. Selve skyldsp\u00f8rsm\u00e5let er imidlertid endelig avgjort gjennom juryens svar, og kan ikke p\u00e5ankes. I de sakene som ikke er fullt s\u00e5 alvorlige, behandles saken i lagmannsretten av en meddomsrett som best\u00e5r av tre fagdommere og fire lekdommere. Her skrives det en fullstendig begrunnelse for avgj\u00f8relsen, ogs\u00e5 for skyldsp\u00f8rsm\u00e5let.", "Kritikken mot juryordningen har nok fra noen hold v\u00e6rt knyttet til uforst\u00e5elige frifinnelser, og til mistanke om at juryen har lagt vekt p\u00e5 irrelevante omstendigheter. Det viktigste argumentet har imidlertid de senere \u00e5r v\u00e6rt at juryen treffer sine avgj\u00f8relser uten ett ord til begrunnelse. Hvis tiltalte har stj\u00e5let en sjokolade verd ti kroner gis det en begrunnelse, men alts\u00e5 ikke hvis han har voldtatt en person. En begrunnelse er av stor betydning for rettssikkerheten. Det gir grunnlag for \u00e5 etterpr\u00f8ve hvordan bevisene er oppfattet og loven er tolket. Det gir de involverte og samfunnet en mulighet for \u00e5 forst\u00e5 avgj\u00f8relsen, og gir domfelte et grunnlag for \u00e5 p\u00e5anke dommen, eller senere begj\u00e6re saken gjen\u00e5pnet.", "N\u00e5 kan det hevdes at det jo er mange land som har en juryordning, og som lever godt med det. Det er imidlertid lett \u00e5 overse at det norske systemet er helt spesielt. Andre land har nemlig jury i f\u00f8rsteinstans, mens vi har jury i ankeinstansen. Brukes jury i f\u00f8rsteinstans, vil man etter anke f\u00e5 en begrunnet avgj\u00f8relse i ankedomstolen. Hos oss er det motsatt - man f\u00e5r en begrunnet dom i tingretten, men ingen begrunnelse for hvorfor man er skyldig eller uskyldig i ankeinstansen.", "Som fremholdt i lederen var juryordningen et stort demokratisk fremskritt da den ble vedtatt i 1887. Det brakte lekfolk inn i viktige avgj\u00f8relser i et samfunn som var embetsmannsstyrt og p\u00e5 mange vis udemokratisk. Men om man i dagens samfunn skulle starte helt forfra og designe et nytt norsk rettssystem, ville neppe noen komme p\u00e5 \u00e5 la ti lekfolk avgj\u00f8re skyldsp\u00f8rsm\u00e5let uten begrunnelse og uten ankemulighet.", "Innslaget av lekfolk i strafferettspleien er viktig, b\u00e5de ut fra et demokratihensyn og fordi lekfolks vurdering av bevisene kan ha stor verdi og v\u00e6re et viktig korrektiv til fagdommerne. Og det er ikke slik at dagens norske dommere har en urokkelig tro p\u00e5 egne evner til bevisvurdering. Tvert imot er det nettopp i erkjennelse av verdien av lekmannselementet at vi \u00f8nsker lekfolk med p\u00e5 avgj\u00f8relsen om tiltaltes skyld. Dette en grunnfestet oppfatning blant dommere, basert p\u00e5 omfattende erfaringer med diskusjon med lekdommere i konkrete saker. Men jeg vil tro de fleste dommere vil mene at det beste er at bevissp\u00f8rsm\u00e5lene dr\u00f8ftes av fagdommere og lekdommere i fellesskap, alts\u00e5 i en meddomsrett. \u00c5 finne et alternativ til dagens juryordning dreier seg derfor ikke om \u00e5 \u00abfjerne lekmannsskj\u00f8nnet i alvorlige saker\u00bb, men om hvordan man best mulig - og med den h\u00f8yeste grad av rettssikkerhet - kan dra nytte av lekfolk i rettsapparatet.", "Men dette har ogs\u00e5 en annen side, som s\u00e5 vidt ber\u00f8res i lederen. N\u00e5r en domfelt p\u00e5anker tingrettens dom, vil lagmannsretten i de fleste sakene foreta en \u00absiling\u00bb, det vil si en forh\u00e5ndsvurdering av om anken har noen mulighet til \u00e5 f\u00f8re frem. Rundt 2/3 av ankene siles vekk, og slipper ikke inn til behandling i lagmannsretten. Disse \u00absilingsavgj\u00f8relsene\u00bb har til n\u00e5 ikke blitt begrunnet; loven krever ikke nemlig ikke her begrunnelse. FNs menneskerettighetskomit\u00e9 ga i august Norge kritikk for denne praksisen, som ble ansett \u00e5 v\u00e6re i strid med en FN-konvensjon. Det er selvsagt rettssikkerhetshensyn som ligger bak kritikken. H\u00f8yesterett har 19. desember p\u00e5 denne bakgrunn kommet til at lagmannsrettens avgj\u00f8relser om \u00e5 nekte en ankesak fremmet, m\u00e5 begrunnes.", "Det blir da et temmelig uholdbart paradoks at skyldsp\u00f8rsm\u00e5let i de alvorlige straffesakene som faktisk blir fremmet til ankebehandling i lagmannsrettene, avgj\u00f8res uten begrunnelse. Jeg kan ikke se annet enn at det etter dette blir ganske umulig for Norge \u00e5 opprettholde dagens juryordning.", "Men hva er alternativene? Man kunne jo f\u00e5 juryen til \u00e5 begrunne sitt syn, men man skal ikke ha mye erfaring med rettssaker for \u00e5 se at dette ikke er mulig i praksis. Man kunne gj\u00f8re som andre land, nemlig flytte juryen til tingrettene. Dette har imidlertid mange konsekvenser som i tilfelle m\u00e5tte utredes, med tanke p\u00e5 lokaliteter, kompetanse osv. Domstoladministrasjonen foreslo for to \u00e5r siden \u00e5 erstatte juryen med en stor meddomsrett med tre fagdommere og seks lekdommere. Det er interessant \u00e5 se at dette forslaget n\u00e5 synes \u00e5 f\u00e5 stadig st\u00f8rre politisk oppslutning.", "Tor.Langbach@", "domstoladministrasjonen.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "2a0698f450d681eeeef2171eecb2267fa1819b96a804335f6f6f16bc6ee29e96"}, {"field": "createtime", "value": "2017-04-30T01:27:43.000Z"}, {"field": "description", "value": "Domstoladministrasjonen foreslo for to \u00e5r siden \u00e5 erstatte juryen med en stor meddomsrett med tre fagdommere og seks lekdommere. Det er interessant \u00e5 se at dette forslaget n\u00e5 synes \u00e5 f\u00e5 stadig st\u00f8rre politisk oppslutning."}, {"field": "dominantimage", "value": "http://www.adressa.no/incoming/article1285784.ece5/ALTERNATES/w980-default/JPS_langbach1_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/21b887629a15dccf7e5fe52154deb99fc0a99b4d.jpg?59053d8f"}, {"field": "dominantthumbnaildimensions", "value": "300x169"}, {"field": "heading", "value": "Juryordningen p\u00e5 vei ut -adressa.no"}, {"field": "id", "value": "21b887629a15dccf7e5fe52154deb99fc0a99b4d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["begrunnet dom", "dagens juryordning", "dom", "politisk oppslutning", "jury", "saken", "avgj\u00f8re", "p\u00e5anke dommen", "begrunne", "domstoladministrasjonen foreslo", "erstatte juryen"]}, {"field": "kw-entity", "value": ["tor", "adresseavisens", "h\u00f8yesterett"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1285784.ece5/ALTERNATES/w980-default/JPS_langbach1_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Juryordningen p\u00e5 vei ut"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1225170.ece"}, {"field": "pageclass", "value": ["article"]}, {"field": "publishtime", "value": "2009-01-12T07:55:00.000Z"}, {"field": "recs-articleid", "value": "1482894"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2009-01-12T07:55:00.000Z"}, {"field": "recs-rawtitle", "value": "Juryordningen p\u00e5 vei ut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Domstoladministrasjonen foreslo for to \u00e5r siden \u00e5 erstatte juryen med en stor meddomsrett med tre fagdommere og seks lekdommere. Det er interessant \u00e5 se at dette forslaget n\u00e5 synes \u00e5 f\u00e5 stadig st\u00f8rre politisk oppslutning."}, {"field": "thumbnail", "value": "http://content-thumbnail.cxpublic.com/content/thumbnail200x150/21b887629a15dccf7e5fe52154deb99fc0a99b4d.jpg?59053d8f"}, {"field": "thumbnailfullheightdimensions", "value": "200x1602"}, {"field": "timestamp", "value": "2017-04-30T01:27:43.000Z"}, {"field": "title", "value": "Juryordningen p\u00e5 vei ut"}, {"field": "url", "value": "http://www.adressa.no/meninger/kronikker/article1225170.ece"}, {"field": "urlhash", "value": "21b887629a15dccf7e5fe52154deb99fc0a99b4d"}], "score": 0.9136349, "siteId": "9222270286501375973", "id": "21b887629a15dccf7e5fe52154deb99fc0a99b4d"}

