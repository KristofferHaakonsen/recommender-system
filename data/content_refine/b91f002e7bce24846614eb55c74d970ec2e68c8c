{"fields": [{"field": "modifiedtime", "type": "time", "value": "2012-04-17T10:12:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tre kantorer/organister har p\u00e5 oppdrag fra Kirkevergen vurdert tilstanden for orglene i 24 av Trondheims kirker. I sin tilstandsrapport for de 23 orglene anbefaler arbeidsgruppen tiltak som spenner fra reparasjon/renovering til full utskifting. Hele tolv av orglene anbefales fjernet og erstattes med nye. Den samlede tiltakspakken har en ansl\u00e5tt prislapp p\u00e5 dr\u00f8yt 31 millioner kroner. Da er restaureringen/gjenoppbyggingen av Steinmeyerorgelet (hovedorgelet) i Nidarosdomen ikke regnet inn. Det prosjektet er alene stipulert til 30-40 millioner kroner. Ogs\u00e5 restaurering av det unike, store og gode Claus Jensen-orgelet i Ilen kirke er holdt utenfor rapporten.", "Gr\u00e5tt og trist", "- I dag m\u00e5 sv\u00e6rt mange av oss (organister) bruke mye energi p\u00e5 orgelkrakken for \u00e5 fors\u00f8ke \u00e5 skjule de mange svakheter og utallige feil som finnes i instrumentparken. Av og til kan noen og enhver av oss lure p\u00e5 hvorfor vi orker \u00e5 holde p\u00e5 med dette, skriver arbeidsgruppen. F\u00e5 orgler i Trondheim gir oss mulighet til \u00e5 gi menigheten gode tjenester og oppfylle forventinger til musikk av h\u00f8y kvalitet i forbindelse med gudstjenester, begravelser, vielser og konserter, fastsl\u00e5r gruppen som har best\u00e5tt av kantorene Erling With Aasg\u00e5rd, \u00d8yvind K\u00e5re Pettersen og Knut-Inge Klock.", "Deres rapport bygger p\u00e5 en grundig vurdering som dav\u00e6rende doktorstipendiat Hans Jacob Tronshaug ved G\u00f8teborg Internasjonale Orgelakademi utarbeidet p\u00e5 oppdrag av Kirkevergen i 1998. Den nye arbeidsgruppen er fristet til \u00ab\u00e5 bruke uttrykk under kirkens verdighet\u00bb for \u00e5 karakterisere dagens orgelsituasjon. De n\u00f8yer seg med effektivt \u00e5 p\u00e5peke at de ikke har sett nevneverdig forbedring siden Tronshaug i 1998 konkluderte med at \u00aborgelparken i Trondheim Kommune er i d\u00e5rlig forfatning. Bortsett fra noen f\u00e5 lyspunkt er helhetsinntrykket gr\u00e5tt og trist. Enkelte instrument er skandal\u00f8st d\u00e5rlige, og noen har knapt nok en fjern ytre likhet med det man kan kalle et musikkinstrument.\u00bb", "Firerbanden", "Mest skrikende er behovet for nye orgel i Leinstrand, Tiller, Stavne og Heimdal kirker. Det er disse fire orglene rapporten karakteriserer som katastrofeomr\u00e5der; og arbeidsgruppen \u00abkan ikke f\u00e5 understreket nok\u00bb at her haster det med tiltak. I l\u00f8pet av fem \u00e5r b\u00f8r disse kirkene ha f\u00e5tt nye orgel; det vil koste ca. 8,7 millioner kroner.", "Orgelet i Leinstrand kirke f\u00e5r den tvilsomme \u00e6ren \u00e5 toppe listen over byens d\u00e5rligste orgel. Et nytt, passende orgel vil koste ca. 2,4 millioner kroner. En mange\u00e5rig innsamlingsaksjon har s\u00e5 langt skaffet ca. 550 000 kroner, slik at utgiften for Trondheim Kommune blir ca. 1,9 millioner. Dette er en hastesak, heter det i rapporten.", "Orgelet i Heimdal kirke karakteriseres av kantorene i arbeidsgruppen som \u00abtotalt sjarml\u00f8st og uinspirerende\u00bb, og de mener det p\u00e5 sikt vil v\u00e6re sv\u00e6rt vanskelig \u00e5 rekruttere musikere p\u00e5 h\u00f8yt niv\u00e5 med et slikt musikkinstrument som arbeidsredskap. Et nytt orgel i Heimdal kirke vil koste 2,9 millioner.", "Rapporten ser orgelsituasjonen i Stavne kapell og Tiller kirke i sammenheng. Allerede i 1998 fastslo Tronshaug i sin rapport at hovedorgelet i Tiller kirke \u00abm\u00e5 ut av kirken s\u00e5 fort som mulig\u00bb. Da Tiller kirke ble p\u00e5tent, fikk orgelet en del vannskader. I stedet for \u00e5 kaste bort penger p\u00e5 \u00e5 reparere dette gamle orgelet, brukte menigheten forsikringspengene og innsamlede midler i 2004, til \u00e5 kj\u00f8pe et lite kororgel i p\u00e5vente av nytt hovedorgel. Kororgelet er imidlertid p\u00e5 alle m\u00e5ter for lite til kirken og dens bruk. Arbeidsgruppen anbefaler overfor Kirkevergen at kororgelet i Tiller selges til Stavne kapell for ca. 4-500 000 kroner, som ledd i finansieringen av et nytt og st\u00f8rre hovedorgel i kirken. Dagens orgel i Stavne kapell er p\u00e5 sin side sv\u00e6rt d\u00e5rlig p\u00e5 alle vis og m\u00e5 byttes ut. Kororgelet fra Tiller vil med sm\u00e5 ekstramidler gj\u00f8r god nytte i Stavne kapell.", "Vedlikeholdsbudsjett", "Etter de fire verstingene, er det orglene i Ranheim kirke, Bakke kirke og Havstein kirke som st\u00e5r for tur til \u00e5 skiftes ut, mener arbeidsgruppen. Deretter f\u00f8lger Lade, Byneset, Tilfredshet, Lademoen kapell og Lademoen kirke.", "Tre av byens nyere kirkeorgel f\u00e5r godkjent karakter; orglene i By\u00e5sen, Kolstad og Charlottenlund trenger ikke annet enn vanlig veldikehold. Forutsatt n\u00f8dvendige reparasjoner/restaurering, vil ogs\u00e5 orglene i Strindheim kirke, Bratsberg kirke, Tempe kirke og Leira kapell kunne gj\u00f8re videre tjeneste. Arbeidsgruppen anbefaler at Kirkevergen setter av et budsjett til vanlig vedlikehold av orglene i Trondheim for \u00e5 hindre at \u00absm\u00e5ting\u00bb f\u00e5r utvikle seg til dyre og omfattende reparasjoner. N\u00e5r alle orglene er i brakt orden, vil 10 000 kroner i \u00e5ret pr. instrument rekke langt i vedlikehold.", "Gruppen mener at bestillingen av deres rapport er en erkjennelse av at kirkevergens stab mangler orgelfaglig og kirkemusikalsk kompetanse. De tilbyr seg derfor \u00e5 bli oppnevnt som fast orgelarbeidsgruppe i Trondheim, for oppf\u00f8lging av orgelparken i byen."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "83b8ebbc152041338881713941f27f4a49fea686501e47218385807e8eaa8fd2"}, {"field": "createtime", "value": "2016-02-07T20:10:09.000Z"}, {"field": "description", "value": "Fire av dagens kirke-orgler i Trondheim er rene katastrofeomr\u00e5der, konkluderes det i en fersk rapport til Kirkevergen i Trondheim. Det vil koste dr\u00f8yt 31 millioner kroner \u00e5 f\u00e5 orgel-standarden i alle byens kirker opp p\u00e5 et akseptabelt niv\u00e5."}, {"field": "dominantimage", "value": "http://www.adressa.no/incoming/article1283876.ece5/ALTERNATES/w980-default/kirke"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b91f002e7bce24846614eb55c74d970ec2e68c8c.jpg?596487a8"}, {"field": "dominantthumbnaildimensions", "value": "300x169"}, {"field": "heading", "value": "Katastrofale kirkeorgel -adressa.no"}, {"field": "id", "value": "b91f002e7bce24846614eb55c74d970ec2e68c8c"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "religion-and-spirituality"}, {"field": "kw-company", "value": "lade"}, {"field": "kw-concept", "value": ["orgel", "kirke", "millioner kroner"]}, {"field": "kw-entity", "value": ["stavne", "g\u00f8teborg internasjonale orgelakademi", "nidarosdomen", "bratsberg", "trondheim kommune", "lademoen", "by\u00e5sen", "\u00f8yvind k\u00e5re pettersen og knut-inge klock", "kolstad og charlottenlund", "ranheim", "tilfredshet", "byneset", "tiller", "hans jacob tronshaug", "havstein", "heimdal", "bakke", "strindheim", "stavne og heimdal", "kirkevergen", "knut-inge klock", "steinmeyerorgelet", "ilen", "leinstrand"]}, {"field": "kw-location", "value": ["leira", "tempe"]}, {"field": "kw-pageclass", "value": "article"}, {"field": "kw-person", "value": ["\u00f8yvind k\u00e5re pettersen", "claus jensen", "erling with aasg\u00e5rd"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1283876.ece5/ALTERNATES/w980-default/kirke"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Katastrofale kirkeorgel"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article1218008.ece"}, {"field": "pageclass", "value": ["article"]}, {"field": "publishtime", "value": "2008-12-30T09:11:36.000Z"}, {"field": "recs-articleid", "value": "1491284"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2008-12-30T09:11:36.000Z"}, {"field": "recs-rawtitle", "value": "Katastrofale kirkeorgel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Fire av dagens kirke-orgler i Trondheim er rene katastrofeomr\u00e5der, konkluderes det i en fersk rapport til Kirkevergen i Trondheim. Det vil koste dr\u00f8yt 31 millioner kroner \u00e5 f\u00e5 orgel-standarden i alle byens kirker opp p\u00e5 et akseptabelt niv\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/b91f002e7bce24846614eb55c74d970ec2e68c8c.jpg?596487a8"}, {"field": "thumbnailfullheightdimensions", "value": "200x1421"}, {"field": "timestamp", "value": "2017-07-11T08:09:12.000Z"}, {"field": "title", "value": "Katastrofale kirkeorgel"}, {"field": "url", "value": "http://www.adressa.no/kultur/musikk/article1218008.ece"}, {"field": "urlhash", "value": "b91f002e7bce24846614eb55c74d970ec2e68c8c"}], "score": 0.7043637, "siteId": "9222270286501375973", "id": "b91f002e7bce24846614eb55c74d970ec2e68c8c"}

