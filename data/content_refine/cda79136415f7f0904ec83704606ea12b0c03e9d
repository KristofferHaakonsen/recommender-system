{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stian wallum"}, {"field": "body", "value": ["Saken oppdateres.", "Lukta av nypl\u00f8yd mark hang i lufta. Myndighetene hadde investert store midler i forbindelse med en st\u00f8rre feiring av byen. Folket var lokket til sentrum, hvor flere nye serveringssteder sto klare til \u00e5 gi dem smaken av det gode nye uteliv.", "Pionerene hadde v\u00e6ret en endring i mentalitet og var klare til \u00e5 skrive utelivshistorie. Her er deres beretning fra nybrottsdagene. Dagene da Trondheim virkelig ble by.", "Tanja Holmen: - Vi var en hel gjeng var overbevist om at det var behov for en slik plass som Dal\u00ed i byen. Ni Muser hadde g\u00e5tt i front og vi skj\u00f8nte at det var bruk for flere. Vi hadde reist rundt og observert fenomenet i andre land og i 1997 bygde vi opp klubb-delen av Dal\u00ed - og vi var komplette med kj\u00f8kken, klubb og kaffedrikker.", "Preben Oosterhof: - For meg var drivkraften det \u00e5 drive egen bedrift. Jeg visste ingenting om utelivet i Trondheim og det var en styrke for meg. Det var ganske enkelt \u00e5 komme i gang med Dromedar fordi vi tok et marked som enn\u00e5 ikke var tatt. Det var caf\u00e9er her, men ingen av dem fokuserte p\u00e5 kaffekultur.", "Marius Thorvaldsen: - Jeg kom inn i bransjen helt tilfeldig. Jeg gikk fra stamgjest til d\u00f8rvakt til daglig leder. Da Druen startet Brukbar i '97 skulle plassen bare v\u00e6re en ventebar for Druen. Druen-damene hadde v\u00e6rt ute i verden og f\u00e5tt inspirasjon - det skulle v\u00e6re litt crazy med zebrastriper og kn\u00e6sje farger. Plutselig - nesten over natta - begynte baren \u00e5 leve sitt eget liv med ressurskunder som ble med og formet konseptet og gjorde alt fra \u00e5 v\u00e6re dj, lage utstillinger til \u00e5 ta oppgj\u00f8ret.", "Tanja: - Kundene definerte Dal\u00ed ogs\u00e5, men stilmessig l\u00e5 vi i motsatt ende. To arkitekter fikk bestemme stilen og v\u00e5r egne slunkne lommebok s\u00f8rget for at den ble sv\u00e6rt minimalistisk.", "Marius: - Druen hadde jo mer penger og ting var spesialbestilt. Ogs\u00e5 hadde vi en kj\u00f8kkensjef med profil som serverte mat p\u00e5 spader og hundesk\u00e5ler - og slikt f\u00f8rer jo til at man f\u00e5r en egen identitet.", "Tanja: - \u00c5, ja. B\u00e5de p\u00e5 kj\u00f8kken, musikk og caf\u00e9konsept. Dessuten var selve den tredelinga der ny i byen.", "Preben: - Bakklandet ble f\u00f8dt med byjubileet! Da vi skulle etablere oss var det en bom \u00f8verst i gata som vi syntes var litt uheldig, husker jeg. Den bommen ble fjernet i '97 - og da blomstret Bakklandet. P\u00e5ska etter, i '98, da hadde Bare Bl\u00e5b\u00e6r og Skydsstationen kommet i tillegg - da var det like tettpakket med folk som p\u00e5 17. mai. Jeg tror Bakklandet fikk en god del \u00e5 si for utelivskulturen. Folk fikk \u00f8ynene opp for gledene ved \u00e5 kose seg p\u00e5 uteplassene hele dagen.", "Marius: - De som \u00e5pnet Brukbar var helt klart i forkant av utviklingen, b\u00e5de stilmessig og med \u00e5 m\u00f8te et uteliv som stilte krav b\u00e5de p\u00e5 dag- og kveldstid.", "Preben: - Sommeren '97 var rimelig heftig for to nye kaffebareiere. Han andre som startet Dromedar, Andreas Hertzberg, pensjonerte seg utp\u00e5 h\u00f8sten.", "Tanja: - Trondheim var moden for \u00e5 ta den lenger enn rocken. Str\u00f8mninger i Europa innen uteliv kom endelig til v\u00e5r by. '97 var ogs\u00e5 oppgangstider etter krakket tidlig p\u00e5 90-tallet. Og s\u00e5 var det fire store arrangement: Tusen\u00e5rsjubileet, Cutty Sark, VM p\u00e5 ski og Rosenborg spilte kvartfinale i Champions League. Det var to m\u00e5neder med varme. Og det kokte jo! Fram vokste en ny tr\u00f8nderstolthet. \u00abDette fikser vi\u00bb, liksom. Til og med funky uteliv. S\u00e5 var det viktig at bevillingsmyndighetene v\u00e5re hadde sluppet taket litt den sommeren.", "Marius: - Ja, det skjedde noe med folks mentalitet p\u00e5 den tida. Vi s\u00e5 jo p\u00e5 \u00abFriends\u00bb p\u00e5 tv, og normen der var \u00e5 sitte p\u00e5 kaffesjappe hele dagen og gjerne kjenne dem som jobbet der.", "Tanja: - I tillegg ble det investert penger. Tusen\u00e5rsjubileet f\u00f8rte til at byen ble rusta opp. Utestedene n\u00f8t godt av at byen ble mer attraktiv.", "Preben: - Pengene satt l\u00f8sere. Det ble stuerent \u00e5 bruke penger p\u00e5 \u00e5 drive dank. Lov \u00e5 ikke ha med matpakke p\u00e5 jobben.", "Tanja: - \u00abUt p\u00e5 byen\u00bb-frekvens og antall folk holdt seg bra utover h\u00f8sten. Folk l\u00e6rte seg \u00e5 bruke byen, og vanene de fikk i l\u00f8pet av disse sommerm\u00e5nedene klorte seg fast. Det nye var at unge voksne begynte \u00e5 g\u00e5 ut - ikke bare studentene.", "Marius: - Poenget var at de gikk ut p\u00e5 en annen m\u00e5te. F\u00f8r gikk folk ut for \u00e5 bli fulle p\u00e5 l\u00f8rdagen. N\u00e5 var det mer akseptert \u00e5 drikke et par \u00f8l, et glass vin eller rett og slett bare noen espressodrikker - flere ganger i uka. Uteliv ble trendy p\u00e5 den m\u00e5ten at man skulle v\u00e6re ute og bli sett. Ofte.", "Tanja: - Jeg tror det handler om teknologi ogs\u00e5. Internett kom og folk kunne selv velge n\u00e5r de ville ha informasjon. Om hva som foregikk hvor. Mobiltelefonen kom ogs\u00e5 i den tida der. Plutselig kunne man avtale p\u00e5 timen hvor man skulle m\u00f8tes.", "Marius: - Det var kjempeviktig!", "Tanja: - De store, etablerte utestedene flirte av oss. Lurte p\u00e5 hva vi drev p\u00e5 med. N\u00e5r det er noe nytt - uansett hvor mye endring som ligger i lufta - s\u00e5 blir man latterliggjort. Holdningsendring tar tid. Det var en god del trendangst ute og gikk, og det er jo ikke rart n\u00e5r rockebyen plutselig f\u00e5r en klubbscene \u00e5 forholde seg til.", "Marius: - Det var mye jantelov. Dal\u00ed br\u00f8t mye grunn for oss andre. Fra \u00e5 v\u00e6re en sammensveiset gammelkaill-bransje med f\u00e5 mennesker som drev veldig mange utesteder, ble situasjonen en helt annen. Dal\u00ed kom og hadde sin egen identitet og fikk det til \u00e5 funke. Det var trendsettende for hele det tr\u00f8nderske uteliv.", "Preben: - \u00abJa, ja, dere m\u00e5 n\u00e5 bare pr\u00f8ve\u00bb. Det var leksa vi fikk h\u00f8re. \u00abHusk at det er 50 mil til Oslo\u00bb. \u00abHar dere ikke vaffel? Gulrotkake?!\u00bb. Det var uh\u00f8rt \u00e5 satse p\u00e5 gulrotkake s\u00e5 sent som i '97. Ni Muser og Dal\u00ed hadde dratt det i gang, men \u00e5 ikke ha noe annet enn gulrotkake var uh\u00f8rt.", "Tanja: - Dal\u00ed og Dromedar samarbeidet mye i den tiden og vi ga hverandre kurs.", "Preben: - Vi kom lett inn i alle milj\u00f8er fordi vi drev med et nisjeprodukt. Det var en faglig blomstringstid. Plutselig var vi i kontakt med Roar Hildonen som ville vite mer om espressodrikker.", "Marius: - Men tenk hvor mye som har skjedd. Fra \u00e5 la seg sjokkere over gulrotkake p\u00e5 Dromedar til \u00e5 kj\u00f8pe \u00abGulrotkake p\u00e5 en-to-tre\u00bb p\u00e5 supermarkedet. En dagligvarebutikk har et utvalg i dag som folk ikke dr\u00f8mte om for ti \u00e5r siden. Folks vaner har blitt kontinentale siden 97.", "Preben: - Men n\u00e5 har det g\u00e5tt en hel runde. Vi har tatt tilbake br\u00f8dskive med brunost inn p\u00e5 menyen n\u00e5.", "Preben: - Vi var livredde for at Bakklandet skulle d\u00f8, men det skjedde jo ikke. Sikkert fordi Bakklandet har s\u00e5 sterk identitet.", "Tanja: - Vi fryktet Bl\u00e6st, vi. Men s\u00e5 ble Bl\u00e6st et annet sted enn vi trodde og etter et par uker med nedgang kom publikum tilbake til oss.", "Marius: - Jeg var ogs\u00e5 livredd for Solsiden, og spesielt Bl\u00e6st. Jeg var ny sjef p\u00e5 Brukbar og mine gamle sjefer skulle starte Bl\u00e6st p\u00e5 Solsiden. Merket det litt i starten, og l\u00e6rte en hel del av det - blant annet hvor viktig det er med uteservering.", "Tanja: - Jeg tror Solsiden bidro til at utefrekvensen \u00f8kte? Flere utesteder som ligger sammen f\u00f8rer til \u00f8kt bruk. Det var jo en utvidelse av byen. Alt kom p\u00e5 en gang. Plutselig var det bare \u00e5 velge og vrake.", "Preben: - Solsiden er med p\u00e5 \u00e5 f\u00e5 folk ut. Det er jo fantastisk bra her p\u00e5 sommeren.", "Marius: - At det er flere scener her betyr mye for b\u00e5de utelivet og kulturlivet. Det er viktig \u00e5 ha mange steder. Det s\u00f8rger for mangfold.", "Tanja: - For Dal\u00ed spesifikt f\u00f8rte Solsiden-utbyggingen til at vi ble en av flere i stedet for \u00e5 v\u00e6re unike. Folk forsvant litt til Bl\u00e6st, litt til Brukbar. Sammen med andre indre ting f\u00f8rte det fram mot at Dal\u00ed til slutt m\u00e5tte gi seg.", "Marius: - Dal\u00ed hadde helt perfekt timing p\u00e5 clubbingen sin, mens Bl\u00e6st kom for seint. Men s\u00e5 greide Bl\u00e6st \u00e5 endre seg, mens Dal\u00ed satt igjen.", "Tanja: - Jeg tror ikke det g\u00e5r mot st\u00f8rre konsentrasjon av utelivsmaskiner.", "Preben: - Jeg tror dessverre at det kan g\u00e5 mot flere store steder - man ser jo hvordan Down Town har f\u00e5tt et l\u00f8ft etter at Rick's kom. Folk blir inspirert og synes det er kult med store steder igjen. Men hvis jeg skal si noe om framtida, s\u00e5 er det mer og mer interesse for sporbarhet og etisk konsum.", "Marius: - Jeg tror dj-satsing og dansegulv er blitt mer i vinden igjen. S\u00e5nn sett var det veldig lurt av oss \u00e5 komme i gang med Supa som har fylt noe av tomrommet etter Dal\u00ed. N\u00e5 vil folk danse!", "Tanja: - Det tror jeg og!", "Preben: - \u00c5 ja! Helt enig.", "Marius: - En stund skulle dj-en tas ut fra sitt element og bare st\u00e5 i et hj\u00f8rne som et m\u00f8bel. N\u00e5 er det mer fokus p\u00e5 dansing og \u00e5 ha det moro.", "Tanja: - Jeg er optimistisk p\u00e5 vegne av bransjen, jeg. Folk vil fortsette \u00e5 bruke byen til \u00e5 spise, drikke og danse. For det er jo det folk gj\u00f8r n\u00e5r de vil ta den litt ut. Bykulturen har kommet for \u00e5 bli. Helt sikkert.", "Nybyggerne Marius Thorvaldsen, Preben Oosterhof, Tanja Holmen, Thomas Brodda og Mats Stenslet. Fem pionerer i Utelivs-Trondheim i 1997. {ndash} Det kokte i '97, sier Tanja. {ndash} Byen fikk til og med et funky uteliv. Foto: KIM NYG\u00c5RD"]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "c7260d25fa38fd56f536bb03fe602767e37cddea65d189995a0459ef14ff5c4e"}, {"field": "createtime", "value": "2016-12-04T17:03:07.000Z"}, {"field": "description", "value": "Trondheim 1997: Kaffeservering uten vaffel var uh\u00f8rt, og man m\u00e5tte kj\u00f8pe mat for \u00e5 drikke \u00f8l p\u00e5 restaurant. Ti \u00e5r og hundre nye skjenkesteder senere forteller en h\u00e5ndfull pionerer hvordan de bygde det nye Utelivs-Trondheim."}, {"field": "dominantimage", "value": "http://www.adressa.no/incoming/article1207754.ece5/ALTERNATES/w980-default/uteliv-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cda79136415f7f0904ec83704606ea12b0c03e9d.jpg?589f8c04"}, {"field": "dominantthumbnaildimensions", "value": "300x169"}, {"field": "heading", "value": ["\u00c5ret var 1997 -adressa.no", "Hvorfor Trondheim og hvorfor akkurat 1997?", "F\u00f8lte dere at dere br\u00f8t nytt land?", "Var det endringer i tids\u00e5nd i byen?", "Hva gjorde utelivsrevolusjonen med utelivskundene?", "Var det reaksjon\u00e6re krefter i bransjen som opponerte mot revolusjonen?", "Tre \u00e5r etter '97-revolusjonen kom den andre store utelivsomveltningen, nemlig Nedre Elvehavn. Hva gjorde det med utelivet?", "Hva skjer med utelivet framover n\u00e5? Er vi inne i en ny brytningstid med flere konkurser og framvekst av store utelivsmaskiner?"]}, {"field": "id", "value": "cda79136415f7f0904ec83704606ea12b0c03e9d"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["uteliv", "dag", "funky uteliv", "byen", "sted"]}, {"field": "kw-entity", "value": ["bakklandet", "down town", "thomas brodda og mats stenslet", "brukbar", "bl\u00e6st", "supa", "druen", "muser og dal\u00ed", "dromedar", "rick", "solsiden", "muser", "friends", "bare bl\u00e5b\u00e6r", "dal\u00ed", "nedre elvehavn", "bare bl\u00e5b\u00e6r og skydsstationen", "cutty sark", "utelivs-trondheim", "gulrotkake", "champions league", "rosenborg"]}, {"field": "kw-location", "value": ["europa", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["marius thorvaldsen", "roar hildonen", "tanja holmen", "mats stenslet", "preben oosterhof", "thomas brodda", "andreas hertzberg"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1207754.ece5/ALTERNATES/w980-default/uteliv-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00c5ret var 1997"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2007/06/29/%C3%85ret-var-1997-1812348.ece"}, {"field": "pageclass", "value": null}, {"field": "publishtime", "value": "2007-06-29T06:55:02.000Z"}, {"field": "recs-articleid", "value": "1812348"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2007-06-29T06:55:02.000Z"}, {"field": "recs-rawtitle", "value": "\u00c5ret var 1997 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Trondheim 1997: Kaffeservering uten vaffel var uh\u00f8rt, og man m\u00e5tte kj\u00f8pe mat for \u00e5 drikke \u00f8l p\u00e5 restaurant. Ti \u00e5r og hundre nye skjenkesteder senere forteller en h\u00e5ndfull pionerer hvordan de bygde det nye Utelivs-Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/cda79136415f7f0904ec83704606ea12b0c03e9d.jpg?589f8c04"}, {"field": "thumbnailfullheightdimensions", "value": "200x1797"}, {"field": "timestamp", "value": "2017-02-11T22:11:16.000Z"}, {"field": "title", "value": "\u00c5ret var 1997"}, {"field": "url", "value": "http://www.adressa.no/nyheter/trondheim/2007/06/29/%c3%85ret-var-1997-1812348.ece"}, {"field": "urlhash", "value": "cda79136415f7f0904ec83704606ea12b0c03e9d"}], "score": 0.37068272, "siteId": "9222270286501375973", "id": "cda79136415f7f0904ec83704606ea12b0c03e9d"}

