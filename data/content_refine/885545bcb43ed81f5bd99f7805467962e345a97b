{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For flere av de tr\u00f8nderske ungdommene ble tiden p\u00e5 barnevernsinstitusjon p\u00e5 90-tallet en inngangsport til alvorlig kriminalitet og rusmisbruk. Barn helt ned i 16-\u00e5rsalderen dopet og prostituerte seg under oppholdet.", "\u00abInstitusjonene har i liten grad bidratt til \u00e5 stabilisere ungdommenes situasjon. Tvert imot har de for noen ungdommers vedkommende v\u00e6rt med p\u00e5 \u00e5 \u00f8ke problemutviklingene\u00bb, konkluderer forskerne.", "Ei jente oppsummerer sitt opphold slik:", "\u00abBarnevernet er en rekrutteringsplass til helvete, en oppl\u00e6ringsplass for rus\u00bb. Det offentlige betaler opptil tre millioner kroner i \u00e5ret for \u00e5 plassere et barn i slike institusjoner.", "Dysset ned", "Adresseavisen er kjent med at forskerne har m\u00f8tt motstand fra barnevernet etter de oppsiktsvekkende funnene ble lagt frem. Dette er den f\u00f8rste medieomtalen av selve unders\u00f8kelsen.", "Rapporten \u00abBarnevernsinstitusjonen: n\u00f8dvendig men ikke god nok\u00bb er utarbeidet av forskerne Torill Tjelflaat, Geir Hyrve og Henrik Solhaug p\u00e5 oppdrag fra S\u00f8r-Tr\u00f8ndelag fylkeskommune.", "- Tragedier", "Den inneholder intervjuer med i alt 27 ungdommer fra S\u00f8r-Tr\u00f8ndelag som ble utskrevet fra barnevernsinstitusjoner i tidsrommet 1993-98. I tillegg har forskerne gjennomg\u00e5tt mappene til 71 ungdommer som ble bortplassert i samme periode.", "Med egne ord forteller ungdommene om en oppvekst preget av frav\u00e6rende foreldre, kriminalitet, rus, vold, seksuelle overgrep og psykiske problemer. For forskerne fortoner historiene seg som rene studier i elendighet og tragedier.", "Derfor grep barnevernet inn. Opphold p\u00e5 institusjon skulle hjelpe dem tilbake til et normalt liv. Men slik gikk det ikke.", "\u00abDenne gangen var det ikke foreldrene som svek dem, men det offentlige hjelpeapparatet\u00bb, konkluderer forskerne.", "- Prostituerte seg", "Barnevernsbarna kom til steder hvor det gjaldt \u00e5 v\u00e6re den t\u00f8ffeste i gjengen. Dagene var preget av br\u00e5k, sl\u00e5ssing og kjeftbruk.", "I tillegg kunne de uten problemer ruse seg under oppholdet. En ungdom ble tilbudt alkohol av en ansatt f\u00f8r han var 18 \u00e5r. En annen ungdom forteller at en ansatt m\u00f8tte ruset p\u00e5 jobb. Og flere forteller at de fikk sin rusdebut nettopp p\u00e5 barnevernsinstitusjon:", "\u00abDet var et vendepunkt. F\u00f8r oppholdet var jeg imot rus, men jeg l\u00e6rte meg \u00e5 ruse meg der. Nesten alle som bodde der ruset seg, og noen var prostituerte\u00bb , forteller ei jente.", "Grep ikke inn", "En annen ungdom legger til:", "\u00abDet var for fritt. Jeg hadde en hel kasse \u00f8l p\u00e5 rommet mitt uten at noen sa noe. Det kunne v\u00e6re fester p\u00e5 huset med masse drikkevarer\u00bb. De ansatte hadde ikke kompetanse eller mot til \u00e5 stoppe misbruket, mener forskerne.", "\u00ab\u00c5 konfrontere ungdommene med dette vil kunne f\u00f8re til ubehagelige konflikter. Det var kanskje lettere \u00e5 la problematikken ligge for \u00e5 opprettholde freden?\u00bb sp\u00f8r forskerne retorisk.", "Utagerende oppf\u00f8rsel", "De fleste ungdommene hadde problemer med utagerende oppf\u00f8rsel f\u00f8r de havnet p\u00e5 barnevernsinstitusjon. De ansatte svarte med \u00e5 sette hardt mot hardt.", "If\u00f8lge ungdommene brukte personalet psykisk og fysisk makt p\u00e5 en brutal m\u00e5te.", ", forteller en av deltakerne i unders\u00f8kelsen.", "Andre forteller om episoder hvor de ansatte krenket privatlivet deres.", "Ei ung jente opplevde at bestyreren rev henne halvnaken ut av sengen fordi hun ikke stod opp i rett tid:", "\u00abDet var helt forferdelig, jeg rett og slett flippa ut\u00bb , forteller hun.", "Med hjelp av fem ansatte ble hun tvangsplassert i en spesialleilighet og nektet kontakt med andre enn personalet i to d\u00f8gn.", "\u00abJeg f\u00f8lte meg som i fengsel\u00bb , legger hun til.", "Forskerne stiller sp\u00f8rsm\u00e5l om det er slik ungdom under offentlig ansvar skal behandles.", "\u00abVi t\u00f8r hevde at disse episodene viste at institusjonene ikke klarte \u00e5 takle problemer knyttet til ungdom og vanskelige situasjoner p\u00e5 en god faglig m\u00e5te, og at grenseoppgangen mellom de forsvarlige og uforsvarlige handlingene, kunne v\u00e6re sv\u00e6rt uklar\u00bb, heter det i rapporten.", "M\u00e5let med institusjonsplasseringene var hele tiden \u00e5 f\u00e5 ungdommene p\u00e5 rett kj\u00f8l. Slik gikk det ikke.", "De fleste gikk inn og ut av barnevernsinstitusjoner hele ungdomstiden; n\u00e6r halvparten hadde minst fem institusjonsopphold bak seg da de n\u00e5dde myndighetsalder.", "Havnet p\u00e5 \u00abkj\u00f8ret\u00bb", "Flere \u00e5r senere omtaler kun \u00e9n av fem sin egen situasjon som \u00abgod\u00bb n\u00e5r de blir intervjuet av forskerne.", "Noen hadde g\u00e5tt rett fra barnevern til harde rusmilj\u00f8er i Oslo, andre havnet i samboerforhold preget av rus, vold og misbruk. Noen av jentene fikk barn, som i enkelte tilfeller raskt ble tatt fra dem. Andre igjen havnet i psykiatriske behandlingsinstitusjoner.", "- Ute av kontroll", "\u00abDet m\u00e5 v\u00e6re tillatt \u00e5 stille sp\u00f8rsm\u00e5l ved om institusjonene i barnevernet kun har fungert som oppbevaringsplasser for enkelte sv\u00e6rt syke ungdommer inntil sosialtjenesten og/eller voksenpsykiatrien kunne overta\u00bb, skriver forskergruppen.", "Forskerne bak rapporten regnes som noen av landets fremste autoriteter p\u00e5 omr\u00e5det.", "De anbefaler imidlertid ikke \u00e5 legge ned institusjonene, men kommer i stedet med en rekke tiltak for \u00e5 forbedre det de omtaler som institusjoner \u00ablitt ute av kontroll\u00bb.", "- Det er viktig \u00e5 presisere at noen ungdommer ble hjulpet av oppholdet p\u00e5 institusjon. Det var ikke institusjonene som \u00f8dela ungdommen. De greide derimot ikke \u00e5 b\u00f8te p\u00e5 ungdommenes problemer fra en h\u00e5pl\u00f8s oppvekst, sier Tjelflaat.", "Bedre oppf\u00f8lging", "De mener barnevernsinstitusjonene m\u00e5 heve sin kompetanse p\u00e5 rusproblematikk, og samarbeide bedre med andre spesialisttjenester.", "De etterlyser videre bedre oppf\u00f8lging av ungene, og at nye og anerkjente behandlingsmetoder tas i bruk.", "I rapporten legger forskerne til:", "\u00abP\u00e5 en m\u00e5te kan vi si at institusjonene fremst\u00e5r i en tvetydig rolle i barnevernet. De er ikke \u00f8nskelige, samtidig som barnevernet er tvunget til \u00e5 opprettholde dem fordi det alltid vil v\u00e6re et behov for \u00e5 institusjonsplassere ungdom\u00bb.", "\u00abEn av de ansatte tok kvelertak p\u00e5 meg. Jeg besvimte og falt i bakken og ble sendt til lege i sykebil\u00bb"]}, {"field": "category0", "value": "nyheter"}, {"field": "contenthash", "value": "e7caaea0f000de9dcb81d385fd35d1ac0fb981d2e554672635cd5c9a881e6ca4"}, {"field": "createtime", "value": "2016-01-31T20:55:41.000Z"}, {"field": "description", "value": "De skulle f\u00e5 hjelp til \u00e5 komme p\u00e5 rett kj\u00f8l. Men m\u00f8tet med barnevernet gjorde bare vondt verre for de tr\u00f8nderske ungdommene. Det viser en ny rapport fra Barnevernets utviklingssenter i Midt-Norge, BUS."}, {"field": "dominantimage", "value": "http://www.adressa.no/incoming/article1084547.ece5/ALTERNATES/w980-default/ver2%20Tjelflaat10"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/885545bcb43ed81f5bd99f7805467962e345a97b.jpg?588945b4"}, {"field": "dominantthumbnaildimensions", "value": "300x169"}, {"field": "heading", "value": "\u00abBarnevern rekruttering til helvete\u00bb -adressa.no"}, {"field": "id", "value": "885545bcb43ed81f5bd99f7805467962e345a97b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["ungdom", "barnevern", "institusjon", "forskerne", "barnevern rekruttering", "tr\u00f8nderske ungdommene", "stille sp\u00f8rsm\u00e5l", "annen ungdom", "utagerende oppf\u00f8rsel", "konkluderer forskerne"]}, {"field": "kw-entity", "value": ["barnevernets", "barnevernsinstitusjonen", "geir hyrve og henrik solhaug", "ute"]}, {"field": "kw-location", "value": ["midt-norge", "s\u00f8r-tr\u00f8ndelag", "oslo"]}, {"field": "kw-pageclass", "value": "article"}, {"field": "kw-person", "value": ["torill tjelflaat", "geir hyrve", "henrik solhaug"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1084547.ece5/ALTERNATES/w980-default/ver2%20Tjelflaat10"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Barnevern rekruttering til helvete&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/article19175.ece"}, {"field": "pageclass", "value": null}, {"field": "publishtime", "value": "2004-05-10T07:33:16.000Z"}, {"field": "recs-articleid", "value": "2496428"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-05-10T07:33:16.000Z"}, {"field": "recs-rawtitle", "value": "&laquo;Barnevern rekruttering til helvete&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "De skulle f\u00e5 hjelp til \u00e5 komme p\u00e5 rett kj\u00f8l. Men m\u00f8tet med barnevernet gjorde bare vondt verre for de tr\u00f8nderske ungdommene. Det viser en ny rapport fra Barnevernets utviklingssenter i Midt-Norge, BUS."}, {"field": "thumbnail", "value": "http://content-thumbnail.cxpublic.com/content/thumbnail200x150/885545bcb43ed81f5bd99f7805467962e345a97b.jpg?588945b4"}, {"field": "thumbnailfullheightdimensions", "value": "200x1670"}, {"field": "timestamp", "value": "2017-01-26T00:41:24.000Z"}, {"field": "title", "value": "&laquo;Barnevern rekruttering til helvete&raquo;"}, {"field": "url", "value": "http://www.adressa.no/nyheter/article19175.ece"}, {"field": "urlhash", "value": "885545bcb43ed81f5bd99f7805467962e345a97b"}], "score": 0.9606739, "siteId": "9222270286501375973", "id": "885545bcb43ed81f5bd99f7805467962e345a97b"}

