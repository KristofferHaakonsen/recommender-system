{"fields": [{"field": "modifiedtime", "type": "time", "value": "2012-04-23T17:43:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Overraskelser er et viktig element hos oss, sier Moi, som etter en lang biltur kommer til l\u00e5ste d\u00f8rer. H\u00e5ndverkerne har g\u00e5tt for dagen, men for Moi og kone har den s\u00e5vidt begynt. De er i byen for \u00e5 inspisere landets siste B\u00f8lgen og Moi, et annerledes sted. Det tar en telefon og to minutter, s\u00e5 er arkitekten p\u00e5 stedet og fikser \u00e5pen d\u00f8r. Herr Moi kremter. - Jeg m\u00e5 vel inn her jeg. P\u00e5 kj\u00f8kkenet. . .", "Og borte er'n. Kj\u00f8kken og kj\u00f8kken, fru Blom. Det er f\u00e5 dager til \u00e5pning og ingenting ser ut til \u00e5 v\u00e6re helt p\u00e5 plass. Det er ikke en kj\u00f8kkenbenk i sikte. Men tross mangel p\u00e5 stekespader og vinglass, ser alle ut til \u00e5 ta det med ro. Innen 7. februar skal begge etasjene i Carl Johans gt. v\u00e6re fylt med henholdsvis to \u00ab\u00e5pne\u00bb kj\u00f8kken, \u00abvinkjeller\u00bb, brasserie, kaf\u00e9 og restaurant. - Litt rot fjorten dager f\u00f8r er akkurat etter oppskriften, smiler Erling Marthinsen (33), daglig leder. Etter to \u00e5r hos B\u00f8lgen og Moi i Stavanger har han tatt med seg restaurantsjef og trondhjemmer St\u00e5le Pedersen (28) tilbake til byen. - Tilbake til byen min, sier Erling p\u00e5 klingende \u00f8stlandsk. De to sjefene har jobbet sammen i en \u00e5rrekke. Det startet med Studentersamfundet for sju-\u00e5tte \u00e5r siden, og de endte til slutt opp sammen hos B\u00f8lgen og Moi. - Det har noe med nysgjerrighet rundt dette med mat og vin \u00e5 gj\u00f8re, forteller Erling, som egentlig er cand.mag. St\u00e5le mangler 3 vekttall for \u00e5 kalle seg det. - Er dere alltid venner da? - Vel. . . vi har l\u00e6rt oss \u00e5 skille mellom jobb og privatliv. Det verste er n\u00e5r Manchester United gj\u00f8r det bra, sier Erling, Liverpool-mann.", "- Vi vil gjerne ha gjester som ikke vet hva de vil ha. Velger du \u00abdagens overraskelsesmeny\u00bb er alt opp til kokken. Og hovmesteren, som velger vinen for deg, forteller Erling. Det er nemlig ikke bare kokker som er fanatikere i dag. Alle ansatte er akkurat like gale. Men kokken - han er ingen ringere enn en fersk norgesmester i kokkekunst. Dessuten mange\u00e5rig l\u00e6rling av Trond Moi sj\u00f8l. - Jeg gleder meg stort. Alle l\u00e6rlinger hos B\u00f8lgen og Moi har rimelig frie t\u00f8yler. Vi l\u00e6rer \u00e5 eksperimentere, forteller Ole-Erik L\u00f8kken (26). Maten er hjemmelagd, og det eksisterer tre \u00ababsolutter\u00bb: Godt br\u00f8d, gode poteter og god kaffe. Og annen drikke da. Servit\u00f8r Marte Graf-Andresen (25) er vin-trainee med 200-300 viner p\u00e5 kartet. - Jobben min er \u00e5 vite det meste om drikke. Folk flest er gode p\u00e5 vin i dag, s\u00e5 det blir en utfordring for min del, smiler Marte. Restaurantdelen i andre etasje er kvelds\u00e5pen. S\u00e5nn er det ikke i f\u00f8rste etasje, med bar, kaf\u00e9 og a la carte. Der \u00e5pner de allerede til lunsj. Det f\u00f8rste som skjer p\u00e5 morgenen er at kokkene baker br\u00f8d. Jens Karlsson (28) er en av dem.", "- Vi bytter p\u00e5 \u00e5 arbeide oppe og nede. G\u00e5selever en dag, br\u00f8dbakst den neste, sier svensken. Svensk er ogs\u00e5 Alex N\u00e4slund (25). Han st\u00e5r i baren. - Jeg gleder meg stort. Jeg identifiserer meg mye med tankegangen til B\u00f8lgen og Moi - dette med \u00e5 skape sin egen arbeidsplass er kult, sier svensken. - Det kommer til \u00e5 bli uvant for oss \u00e5 jobbe i et s\u00e5nt bygg, tror Line Moi Dues\u00e6d, interi\u00f8rdesigner og kone. Farge p\u00e5 vegger, kvaliteten p\u00e5 flisene og stolseter er resultatet av hennes kreative grep. Sammen med arkitekt \u00d8ystein Arne begynte de med planene for lokalet i begynnelsen av november. - Det skal v\u00e6re koselig, men ikke s\u00e5 koselig som hjemme. En spennende utfordring, dette er definitivt blitt den mest fargerike B\u00f8lgen og Moi, forteller Line. S\u00e5 hva er dette med B\u00f8lgen og Moi da? Ikke bare en helt vanlig restaurant i overetablerte Trondheim, s\u00e5 mye har vi skj\u00f8nt. For det er en eller annen merkelig grunn til at det renommerte restauranthuset har valgt byen.", "- Vi har ingen markedsplan, det bare blir s\u00e5nn, sier Moi (32). For det er folket som gj\u00f8r restaurantene. \u00abKreativ galskap!\u00bb, \u00abIntens jobbing\u00bb og \u00abYr glede\u00bb st\u00e5r det i brosjyrene. - St\u00e5le og Erling hadde lyst til \u00e5 \u00e5pne her, s\u00e5 vi lot dem f\u00e5 lov. Vi \u00e5pner aldri en restaurant uten at vi har menneskene til \u00e5 drive stedet f\u00f8rst. H\u00f8res ut som en lek i v\u00e5re \u00f8rer. - Hos oss skapes sjelen i hver restaurant mellom \u00f8rene p\u00e5 medarbeiderne. Vi har kokker og servit\u00f8rer som bryr seg om jobben sin, og s\u00e5 lenge de gj\u00f8r det, har de frie t\u00f8yler, sier Moi forn\u00f8yd. - Men hva med byen Trondheim? Det kan da umulig v\u00e6re s\u00e5 enkelt \u00e5 peke ut ett sted p\u00e5 kartet og si \u00abJa, det ser lurt ut\u00bb. - Jeg er usikker. Vi vet ingenting f\u00f8r vi har \u00e5pnet, men jeg tror Trondheim trenger dette. Vi tror restauranten blir et tilskudd til dagens marked. Det er utrolig mye bra i byen fra f\u00f8r da. Tr\u00f8ndere er bra folk, de er ikke av den tilbaketrukne sorten. De t\u00f8r \u00e5 ta til seg nye impulser og er nysgjerrige p\u00e5 mat og vin. Dessuten er dette en flott by, syns Moi, som har tr\u00f8nderske ansatte p\u00e5 alle restaurantene.", "Akkurat n\u00e5r vi snakker, er Trond Moi p\u00e5 TV. Han er norgesmester i kokkekunst tre ganger p\u00e5 rad, han v\u00e6rt p\u00e5 kokkelandslaget og har flere kokeb\u00f8ker p\u00e5 samvittigheten. Men, fortsatt l\u00e6rling. Det har han tenkt \u00e5 v\u00e6re hele livet. - Joda, jeg har fagbrevet, men det kastet jeg med en gang jeg fikk det. Det er min m\u00e5te \u00e5 tenke p\u00e5. Og s\u00e5nn er det med dette prosjektet ogs\u00e5; forventningene er n\u00f8kterne, jeg tror ingenting f\u00f8r jeg f\u00e5r se det. (PS: Moi lover \u00e5 lage mat til gjestene n\u00e5r han er i byen.) - Joda, jeg har fagbrevet, men det kastet jeg med en gang jeg fikk det.", "FAKTA:", "Velrenommerte B\u00d8LGEN OG MOI \u00e5pner i Trondheim 7. februar", "Du kommer inn med joggesko", "Visjonen om at gjesten skal overraskes, st\u00e5r i sentrum. Stedet skal gi en spesiell opplevelse og alt er inspirert av samspillet mellom mat, vin og kunst", "Bak B\u00f8lgen og Moi st\u00e5r tre menn med forskjellig kompetansefelt og bred erfaring:", "- Lars Erik Gr\u00f8ndal med bakgrunn fra serveringsyrket", "- Toralf B\u00f8lgen - sagt \u00e5 v\u00e6re Norges beste vinmann. Har skrevet flere b\u00f8ker om alkohol, blant annet \u00abCognac\u00bb, som ble k\u00e5ret til verdens beste \u00abspritbok\u00bb.", "- Trond Moi, mange\u00e5rig deltager p\u00e5 kokkelandslaget, norgesmester og forfatter av flere b\u00f8ker om mat.", "n De fem andre restaurantene: Stavanger, Kvinesdal (Trond Mois hjemsted), Kristiansand, Briskeby og H\u00f8vikodden (Moderskipet)", "BEATE HORG"]}, {"field": "category0", "value": "forbruker"}, {"field": "contenthash", "value": "ef18f83d1cffdf9bd7c5ca763aed4f85a480685e85e5b1f4819cc3ffadc3ab67"}, {"field": "createtime", "value": "2017-02-10T12:48:19.000Z"}, {"field": "description", "value": "Kokkel\u00e6rling Trond Moi og kone syr sofaputer p\u00e5 fritiden. S\u00e5nt m\u00e5 til n\u00e5r en \u00e5pner fersk restaurant. B\u00f8lgen og Moi p\u00e5 nett"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/69b8afcdbdc9dc74b0d563a13bcca411181e34ed.jpg?596fd5bb"}, {"field": "dominantthumbnaildimensions", "value": "256x256"}, {"field": "heading", "value": "Moi p\u00e5 menyen -adressa.no"}, {"field": "id", "value": "69b8afcdbdc9dc74b0d563a13bcca411181e34ed"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "food-and-drink"}, {"field": "kw-company", "value": "manchester united"}, {"field": "kw-concept", "value": ["mat", "jobb", "kokker", "sted", "restaurant", "frie t\u00f8yler", "vin", "dag", "\u00e5pne", "byen"]}, {"field": "kw-entity", "value": ["norges", "b\u00f8lgen og moi", "blom", "st\u00e5le og erling", "v. han", "line moi dues\u00e6d", "intens", "studentersamfundet"]}, {"field": "kw-location", "value": ["cognac", "stavanger", "trondheim", "liverpool", "moi"]}, {"field": "kw-pageclass", "value": "article"}, {"field": "kw-person", "value": ["toralf b\u00f8lgen", "marte graf-andresen", "ole-erik l\u00f8kken", "carl johans", "\u00f8ystein arne", "erling marthinsen", "trond moi", "jens karlsson", "st\u00e5le pedersen", "alex n\u00e4slund", "lars erik gr\u00f8ndal"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moi p\u00e5 menyen"}, {"field": "og-type", "value": "article"}, {"field": "og-url", "value": "http://www.adressa.no/forbruker/article164042.ece"}, {"field": "pageclass", "value": ["article"]}, {"field": "publishtime", "value": "2002-02-07T12:18:14.000Z"}, {"field": "recs-articleid", "value": "2756082"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-02-07T12:18:14.000Z"}, {"field": "recs-rawtitle", "value": "Moi p\u00e5 menyen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Kokkel\u00e6rling Trond Moi og kone syr sofaputer p\u00e5 fritiden. S\u00e5nt m\u00e5 til n\u00e5r en \u00e5pner fersk restaurant. B\u00f8lgen og Moi p\u00e5 nett"}, {"field": "thumbnail", "value": "http://content-thumbnail.cxpublic.com/content/thumbnail200x150/69b8afcdbdc9dc74b0d563a13bcca411181e34ed.jpg?596fd5bb"}, {"field": "thumbnailfullheightdimensions", "value": "200x1167"}, {"field": "timestamp", "value": "2017-07-19T21:57:15.000Z"}, {"field": "title", "value": "Moi p\u00e5 menyen"}, {"field": "url", "value": "http://www.adressa.no/forbruker/article164042.ece"}, {"field": "urlhash", "value": "69b8afcdbdc9dc74b0d563a13bcca411181e34ed"}], "score": 1.059176, "siteId": "9222270286501375973", "id": "69b8afcdbdc9dc74b0d563a13bcca411181e34ed"}

