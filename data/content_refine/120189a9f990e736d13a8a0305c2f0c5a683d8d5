{"fields": [{"field": "modifiedtime", "type": "time", "value": "2016-03-04T17:56:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Anne B. Ragde", "bok", "Litteratur", "Neshov"]}, {"field": "author", "value": "stian wallum"}, {"field": "body", "value": ["Saken oppdateres.", "Hvordan ble Anne B. Ragdes tre Neshov-b\u00f8ker tatt i mot i samtiden? Vi dykket ned i arkivet. For f\u00f8rste gang er anmeldelsenee tilgjengelige digitalt. Avisen opererte ikke med terningkast da disse b\u00f8kene ble utgitt.", "Uhyggelig drama med Duunsk anslag", "Mektig, f\u00f8lelsessterk generasjonsroman fra en g\u00e5rd p\u00e5 Byneset med hjerteskj\u00e6rende hemmeligheter bakt inn i en skittenrealistisk stil.", "Det er p\u00e5 det brede lerretet, som i romanen \u00abArsenikkt\u00e5rnet\u00bb fra 2001, med sammenbrudd og traurige familierelasjoner i flere ledd, en kjenner forfatterens l\u00f8veklo best. Ogs\u00e5 \u00e5rets roman dasker leseren tungt med sine sterke scener og uhyggelige avsl\u00f8ringer om en maskert mentalitet i en verkebyll av en familie - i et tidsspenn p\u00e5 rundt 60 \u00e5r, selv om romanen lever og \u00e5nder i n\u00e5tid.", "Br\u00f8drene Margido, Erlend og Tor m\u00f8tes igjen da moren d\u00f8r, en mor som har styrt mann og barn n\u00e6rmest p\u00e5 sjelelig grunn med sin strenghet og sparsomhet, bare Erlend berget unna da han stakk av til K\u00f8benhavn som ung for \u00e5 leve ut sin homofili. Erlend er br\u00f8drenes rake motsetning; en narsistisk narr, en s\u00e5rbar hedonist med sans for champagne og dyre glassfigurer. Margido, en f\u00f8lelseskald begravelsesagent med kvinneangst, er den av br\u00f8drene som trer vagest fram. Tor derimot, er en person som fremst\u00e5r med hjerteskj\u00e6rende tyngde med mange f-ord i sjelesekken: forkommen, fobisk, forstyrret, fordomsfull (mot Erlend) og med en fiksasjon overfor moren av patologisk art. Han som ble igjen p\u00e5 den forfalne g\u00e5rden, stinkende av grisefj\u00f8slukta. Men ogs\u00e5 den eneste som har formert seg; datteren Torunn, produkt av en engangsopplevelse. Ogs\u00e5 hun dukker opp p\u00e5 Byneset i forbindelse med d\u00f8dsfallet og begravelsen, i bitende kalde omgivelser rundt juletider. Det lusker ogs\u00e5 en far til s\u00f8nnene rundt i kulissene p\u00e5 den isolerte g\u00e5rden, en skitten og n\u00e6rmest um\u00e6lende hillbillytype. D\u00f8d for mange \u00e5r siden, Tallek, bestefaren til br\u00f8drene og \u00e5rsaken til hemmeligheten og arvesynden, dyrkes som den livskraftige: \u00abda han d\u00f8de, d\u00f8de hele g\u00e5rden.\u00bb Det er en h\u00e5ndfast, hardbalen og handlingsmettet roman Ragde har skrevet (n\u00e6rmest Olav Duunsk i anslaget), det er flere relasjoner her som er ypperlig beskrevet; scenen mellom far og datter i fj\u00f8set - i bakgrunnen ei purke som nettopp har f\u00f8dt og som i", "angst har spist opp flere av ungene sine (en allusjon som fungerer glimrende), Tors sammenbrudd og datterens tiln\u00e6rming er realistisk diktning av h\u00f8y karakter. Men ogs\u00e5 de andre relasjonene, f. eks mellom Erlend og Torunn (romanens humoristiske l\u00f8ft) er av troverdig art som gj\u00f8r denne familiesagaen til en nesten knall roman, nesten fordi det lekker noen skvetter spr\u00e5klig bunnfall. N\u00e5r Ragde skriver:\u00abde tynne soveromsveggene som strittet av \u00f8rer\u00bb, s\u00e5 burde en minst brukt lj\u00e5en p\u00e5 denne skrekkelige spr\u00e5kblomsten. Det kler heller ikke ambisjonsniv\u00e5et i denne boken at hun skriver: \u00abHun forstod det med selve kroppen. . .\u00bb.", "Men samtidig m\u00e5 jeg skynde meg \u00e5 si at det finnes en s\u00e5 dramatisk setning i boken at den gir samme sjokkeffekt som hestehodescenen i filmen Gudfaren!", "Anne Birkefeldt Ragde har skrevet en spennende, uhyggelig, men likevel oppbyggelig roman i all sin medmenneskelighet.", "Anmeldt av STEIN ROLL", "En brutt fortryllelse", "Der fjor\u00e5rets \u00abBerlinerpoplene\u00bb eide en storsl\u00e5tt stereofoni, blir fortsettelsen bare en mollstemt monoversjon.", "Det er alltid en stor merkantil fristelse i \u00e5 skumme fl\u00f8ten av en kritiker- og publikumssuksess. Men det man vet, mest fra filmens verden, er at i 99 av 100 tilfeller s\u00e5 er toer'n alltid svakere enn ener'n.", "N\u00e5r Ragde byr opp til en ny litter\u00e6r dans med de samme personene som i fjor\u00e5rets duggfriske roman, som ble drevet fram av en besettende sanselighetsrealisme skrevet med stort overblikk - der hverdagsmenneskene fikk mytiske dimensjoner i det familiedramaet som utspilte seg p\u00e5 Byneset, opplever jeg at \u00e5rets fortsettelse mangler retning, vilje og plot. Begynnelsen og midtpartiet i \u00abEremittkrepsene\u00bb holder nesten samme kvalitet som \u00abBerlinerpoplene\u00bb; Ragdes forelskelse i sine romanfigurer er levende og ambisi\u00f8s, men s\u00e5 er det som den ubesv\u00e6rete kapittelsvitsjingen, denne smidige glidel\u00e5skj\u00f8ringen mellom hovedpersonene Margido, Tor, Erlend og Torunn stanser opp og skaper litter\u00e6r trafikk-kork.", "Spr\u00e5ket mister spenst, personenes handlinger blir mekaniske og taper troverdighet og en mollstemt grettenhet inntrer i romanen. Begravelsesagenten Margido avdydifiseres i en alder av 52 \u00e5r, men f\u00e5r hetta og lukker seg eremittaktig tilbake til sitt skall. Tor hugger seg i kneet, blir tatt p\u00e5 fersken i \u00e5 pisse p\u00e5 vasken og blir suicidal. Torunn f\u00e5r en mer fremtredende rolle - men har ikke volum og stor nok karakter til \u00e5 heve romanen utover dens holdningsl\u00f8shet. Erlend og Krumme kosehomser videre, med en innlagt og maniert krisesituasjon som l\u00f8ser seg p\u00e5 en simsalabim-m\u00e5te som kunne ha v\u00e6rt morsom, men som egentlig blir bare pussig. Romanen mangler rett og slett et helst\u00f8pt hendelsesforl\u00f8p, en primus motor.", "Der \u00abBerlinerpoplene\u00bb beveget seg b\u00e5de rytmisk og stereofonisk p\u00e5 jorden og i himmelen, blir \u00e5rets romans gjenbrukskonsept en monofonisk avspilling p\u00e5 bakkeniv\u00e5.", "Anmeldt av STEIN ROLL", "I d\u00f8dsskyggens dal", "En noe langtrukken avrunding.", "Med denne boken slutter trilogien om familien p\u00e5 Neshov. \u00abLigge i gr\u00f8nne enger\u00bb er ikke en frittst\u00e5ende bok, men b\u00f8r leses i sammenheng med \u00abBerlinerpoplene\u00bb og \u00abEremittkrepsene\u00bb.", "Som det ble bygget opp til i forrige bok, var det bare en ting som kunne drive handlingen i slektssagaen videre og det var at Tor Neshov forsvant ut av regnestykket. Og slik det antydes p\u00e5 slutten av \u00abEremittkrepsene\u00bb, tok Tor konsekvensen av dette og endte sitt eget liv.", "Hans d\u00f8d skulle bane veien for den nye tid. Han var det siste hinderet for br\u00f8drene Margido og Erlends optimistiske framtidsplaner. Med et kistelager p\u00e5 l\u00e5ven kan Margido f\u00e5 kuttet ned p\u00e5 kostnadene til firmaet sitt, og n\u00e5r en luksus-sommerbolig st\u00e5r klar i strandkanten p\u00e5 Byneset, kan Erlend snu sitt livs nederlag til seier. Alt som skal til for at dette regnestykket skal g\u00e5 opp, er at Torunn tr\u00e5r til og overtar g\u00e5rden. Torunn, som i ekspressfart gikk fra \u00e5 v\u00e6re persona non grata til selveste odelsjenta, ved gamlemor Annas d\u00f8d.", "Men den gamle tid kaster enn\u00e5 skygger over Neshov. Seks uker etter grisebondens begravelse er alt fortsatt ved det gamle. Det er v\u00e5ronn p\u00e5 g\u00e5rden, og Torunn sitter igjen med det uttakknemlige g\u00e5rdsarbeidet. Selv om hun er en moderne byjente innhentes hun av den gamle tid. Av faren har hun ikke bare arvet en g\u00e5rd, hun har ogs\u00e5 arvet plikten.", "Tristessen fra forgangne tider sitter i veggene, og legger seg som en tung b\u00f8r over odeljentas skuldre. Margido kjenner det han \u00f3g, og unng\u00e5r \u00e5 komme p\u00e5 bes\u00f8k. Han har s\u00f8rget for avl\u00f8ser til \u00e5 hjelpe til p\u00e5 g\u00e5rden, og tr\u00f8ster seg med det; litt har han da gjort!", "Erlend har reist hjem til K\u00f8benhavn, og er i lykkerus over det kommende farskapet.", "Brorens d\u00f8d og Torunns sorg blir for ubehagelig for ham, og som med alle ubehagelige ting i livet, velger han \u00e5 ikke forholde seg til det.", "Med denne boka blir alle tr\u00e5dene samlet, men samtidig er det lite nytt som tilf\u00f8res handlingen.", "Selv om livet er i ferd med \u00e5 ta en dramatisk vending for Erlend og Krumme, har det ikke f\u00f8rt til noen vesentlige forandringer hos noen av dem. Det shoppes og festes i kjent stil.", "Margido derimot, har kommet litt ut av skallet sitt. Vi f\u00e5r vite mer om hverdagen hans, og blir p\u00e5 den m\u00e5ten bedre kjent med karakteren. Men underlig nok, den mest dramatiske historien blir ikke utnyttet i handlingen, den blir bare hengende i l\u00f8se luften. Ogs\u00e5 skildringene av bipersonene er til dels sparsomme. For eksempel er den staute avl\u00f8seren Kai Roger kjekk og snill. Men s\u00e5 mye mer f\u00e5r vi i grunnen ikke vite om ham.", "P\u00e5 sp\u00f8rsm\u00e5l om hvorfor det ble en bok nummer tre, har forfatteren svart at det var fordi hun ville finne ut mer om Torunn. Da hun kikket p\u00e5 pr\u00f8vene av teateroppsetningen som er bygget over de to f\u00f8rste b\u00f8kene, slo det henne at hun ikke hadde viet Torunn den plassen hun fortjente.", "I \u00abLigge i gr\u00f8nne enger\u00bb sentreres handlingen i all vesentlighet rundt Torunn. Men i motsetning til de to foreg\u00e5ende b\u00f8kene, hvor Torunn er den som tar grep og handler, har hun her blitt apatisk av sorg. Det gj\u00f8r at hun er mindre n\u00e6rv\u00e6rende i denne boka enn i de to foreg\u00e5ende, og n\u00e5r fortellingen er slutt er Torunn fortsatt ikke ferdig fortalt.", "Dette m\u00e5 ikke oppfattes som en oppfordring til flere b\u00f8ker om Neshovfolket. \u00abLigge i gr\u00f8nne enger\u00bb er et riktigere punktum for fortellingen enn \u00abEremittkrepsene\u00bb.", "Her avsluttes det i samme tone som det hele begynte, og ringen blir sluttet.", "Anmeldt av MARIA \u00c5ROLILJA R\u00d8"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "d2bbef25d2a63691303ee49c24c1480b661520d37f62778cbb782fd2f8ffeb6b"}, {"field": "createtime", "value": "2016-03-04T17:57:23.000Z"}, {"field": "description", "value": "Ny bok er skrevet i all hemmelighet. Her er anmeldelsene av de tre f\u00f8rste."}, {"field": "dominantimage", "value": "http://www.adressa.no/pluss/kultur/article12237814.ece/xv899i/ALTERNATES/w980-default/Berlinerpoplene.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/120189a9f990e736d13a8a0305c2f0c5a683d8d5.jpg?59693634"}, {"field": "dominantthumbnaildimensions", "value": "300x169"}, {"field": "heading", "value": ["\u00abUhyggelig drama\u00bb, \u00abbrutt fortryllelse\u00bb, \u00ablangtrukken avslutning\u00bb -adressa.no", "BERLINERPOPLENE", "EREMITTKREPSENE", "LIGGE I GR\u00d8NNE ENGER"]}, {"field": "id", "value": "120189a9f990e736d13a8a0305c2f0c5a683d8d5"}, {"field": "keyword", "value": ["Anne B. Ragde", "bok", "Litteratur", "Neshov"]}, {"field": "keywords", "value": "Anne B. Ragde,bok,Litteratur,Neshov"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["d\u00f8d", "gr\u00f8nne enger", "g\u00e5rd", "roman", "bok"]}, {"field": "kw-entity", "value": ["erlend og krumme", "tallek", "gudfaren", "ligge", "erlend og torunn", "ragde", "byneset", "erlend", "margido", "eremittkrepsene", "neshovfolket", "annas", "margido og erlends", "adresseavisen", "torunn", "berlinerpoplene", "arsenikkt\u00e5rnet", "erlend og tor"]}, {"field": "kw-location", "value": "k\u00f8benhavn"}, {"field": "kw-pageclass", "value": "article"}, {"field": "kw-person", "value": ["olav duunsk", "kai roger", "anne birkefeldt ragde", "anne b. ragde", "tor neshov"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12237814.ece/xv899i/ALTERNATES/w980-default/Berlinerpoplene.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abUhyggelig drama\u00bb, \u00abbrutt fortryllelse\u00bb, \u00ablangtrukken avslutning\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/03/04/%C2%ABUhyggelig-drama%C2%BB-%C2%ABbrutt-fortryllelse%C2%BB-%C2%ABlangtrukken-avslutning%C2%BB-12237818.ece"}, {"field": "pageclass", "value": ["article"]}, {"field": "publishtime", "value": "2016-03-04T17:56:03.000Z"}, {"field": "recs-articleid", "value": "12237818"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-03-04T17:56:03.000Z"}, {"field": "recs-rawtitle", "value": "\u00abUhyggelig drama\u00bb, \u00abbrutt fortryllelse\u00bb, \u00ablangtrukken avslutning\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Ny bok er skrevet i all hemmelighet. Her er anmeldelsene av de tre f\u00f8rste."}, {"field": "thumbnail", "value": "http://content-thumbnail.cxpublic.com/content/thumbnail200x150/120189a9f990e736d13a8a0305c2f0c5a683d8d5.jpg?59693634"}, {"field": "thumbnailfullheightdimensions", "value": "200x2730"}, {"field": "timestamp", "value": "2017-07-14T21:23:00.000Z"}, {"field": "title", "value": "Dette mente Adresseavisen om Neshov-trilogien"}, {"field": "url", "value": "http://www.adressa.no/pluss/kultur/2016/03/04/%c2%abUhyggelig-drama%c2%bb-%c2%abbrutt-fortryllelse%c2%bb-%c2%ablangtrukken-avslutning%c2%bb-12237818.ece"}, {"field": "urlhash", "value": "120189a9f990e736d13a8a0305c2f0c5a683d8d5"}], "score": 0.3033991, "siteId": "9222270286501375973", "id": "120189a9f990e736d13a8a0305c2f0c5a683d8d5"}

