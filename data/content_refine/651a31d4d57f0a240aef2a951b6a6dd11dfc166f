{"fields": [{"field": "modifiedtime", "type": "time", "value": "2016-07-29T12:53:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Filmanmeldelser", "Film", "Terror", "frankrike"]}, {"field": "author", "value": "trygve lundemo"}, {"field": "body", "value": ["Noen s\u00e5 \u00abDon\u2019t Tell Me The Boy Was Mad\u00bb p\u00e5 Kosmorama i mars. Siden den gangen er filmen om mulig blitt enda mer aktuell, etter de mange terrorangrepene i ulike land de siste m\u00e5nedene.", "Terror er den fransk-armenske regiss\u00f8ren Robert Gu\u00e9diguians altoverskyggende tema i denne fortellingen, men den inneholder ogs\u00e5 en rekke andre elementer. Familietradisjoner og familieb\u00e5nd, kj\u00e6rlighet, hevn og storpolitikk er noen stikkord.", "Terror, radikalisering og fundamentalisme var tema for flere filmer under \u00e5rets Kosmorama.", "Noen vil kanskje innvende at filmen har for mye p\u00e5 hjertet p\u00e5 \u00e9n gang, men i mine \u00f8yne er drivkraften tydelig hele veien. Fortellingen er f\u00f8rst og fremst et fors\u00f8k p\u00e5 \u00e5 forst\u00e5 hvorfor enkelte personer blir terrorister, hvordan engasjement og idealisme kan tippe over i fanatisme.", "For at vi skal f\u00e5 innsikt i disse mekanismene, som med et problematisk begrep kalles radikalisering, er det n\u00f8dvendig at mange elementer behandles.", "Som filmen fastsl\u00e5r i \u00e5pningssekvensene, starter politiske hendelser ved kj\u00f8kkenbenken, ved spisebordet, i de aller n\u00e6rmeste omgivelsene. Der, i kombinasjon med impulser utenfra, formes holdningene som i verste fall kan f\u00f8re til at man tar livet av uskyldige mennesker.", "Robert Gu\u00e9diguian er en fransk, litt varmere parallell til Ken Loach, mener Adresseavisens anmelder.", "I \u00abDon\u2019t Tell Me The Boy Was Mad\u00bb, en tittel hentet fra en sang b\u00e5de terrorist og offer setter stor pris p\u00e5, er skildringen av utviklingen fra idealist til drapsmann kanskje det svakeste punktet. Filmen klarer likevel \u00e5 skildre flere sider ved terrorismens vesen slik at det gj\u00f8r inntrykk.", "I dette tilfellet er terroristene armenere som vil hevne tyrkernes folkemord p\u00e5 n\u00e6rmere \u00e9n og en halv million armenere i \u00e5rene 1915 til 1921. Regiss\u00f8r Gu\u00e9diguian har i likhet med alle som har delvis armensk opphav, selv levd med denne historien.", "Han forst\u00e5r raseriet som historien har utl\u00f8st og fortsatt utl\u00f8ser, og noen mener filmen er for sympatisk innstilt overfor dem som tyr til terror for \u00e5 gi armenerne oppreisning og rettferdighet.", "Men den lidelsen terrorismen p\u00e5f\u00f8rer uskyldige ofre og deres familier, har en helt sentral plass i historien. En student som st\u00e5r i veien n\u00e5r terroristene dreper Tyrkias ambassad\u00f8r i Paris med en bombe, er filmens hovedperson, sammen med terroristen selv, hans mor, far og s\u00f8ster.", "Alle disse personenes forhold til hverandre blir n\u00e6rg\u00e5ende skildret. Familien der s\u00f8nnen ender som terrorist, driver en matforretning i Marseille p\u00e5 1980-tallet og er tilsynelatende godt integrert i det franske samfunnet, samtidig som de holder armenske tradisjoner i hevd. P\u00e5 gutterommet til Aram, s\u00f8nnen som blir terrorist, henger bilder av Bruce Springsteen og Che Guevara side om side.", "Vi f\u00e5r fine skildringer av hverdagen i en familie som lever med en underliggende uro, en nasjons og et helt folks tragedie som aldri kan bli glemt. Som det blir sagt mot slutten: Alle armenere er f\u00f8dt p\u00e5 et fjell av lik.", "Filmen er befriende forsiktig med \u00e5 skildre selve terroraksjonene. Historien dreier seg mer om terroristenes ambivalens overfor det de selv holder p\u00e5 med. Er uskyldige ofre virkelig n\u00f8dvendig? Er det mulig \u00e5 kjempe for m\u00e5let med fredelige midler?", "Aram sliter tungt med slike sp\u00f8rsm\u00e5l, og filmen skisserer dilemmaer som skaper ettertanke. Robert Gu\u00e9diguian viser seg igjen som en usedvanlig st\u00f8dig regiss\u00f8r, ogs\u00e5 n\u00e5r han g\u00e5r inn i et s\u00e5 betent tema."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "d27f84206de87c91d518dc09615a49f5ea66d4314103f795b34ad5aca4323faf"}, {"field": "createtime", "value": "2017-02-28T14:33:41.000Z"}, {"field": "description", "value": "Nyansert og ettertenksomt fortalt film som samtidig som g\u00e5r rett inn i terrorismedebatten."}, {"field": "dominantimage", "value": "http://www.adressa.no/pluss/kultur/article13001883.ece/cui8wk/ALTERNATES/w980-default/Une-Histoire-De-Fou_Robert-Gue%E2%95%A0%C3%BCdiguian_Photo-05%5B1%5D.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/651a31d4d57f0a240aef2a951b6a6dd11dfc166f.jpg?58b58a45"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r s\u00f8nnen tyr til v\u00e5pen -adressa.no"}, {"field": "id", "value": "651a31d4d57f0a240aef2a951b6a6dd11dfc166f"}, {"field": "keyword", "value": ["Filmanmeldelser", "Film", "Terror", "frankrike"]}, {"field": "keywords", "value": "Filmanmeldelser,Film,Terror,frankrike"}, {"field": "kw-category", "value": ["pluss", "kultur"]}, {"field": "kw-concept", "value": ["uskyldige ofre", "terrorist", "film"]}, {"field": "kw-entity", "value": ["aram", "don", "terror", "tyrkias", "adresseavisens", "film", "bruce springsteen og che guevara", "tell me the boy was mad", "kosmorama"]}, {"field": "kw-location", "value": ["marseille", "paris"]}, {"field": "kw-pageclass", "value": "article"}, {"field": "kw-person", "value": ["ken loach", "robert gu\u00e9diguian", "che guevara", "bruce springsteen"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13001883.ece/cui8wk/ALTERNATES/w980-default/Une-Histoire-De-Fou_Robert-Gue%E2%95%A0%C3%BCdiguian_Photo-05%5B1%5D.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r s\u00f8nnen tyr til v\u00e5pen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/07/06/N%C3%A5r-s%C3%B8nnen-tyr-til-v%C3%A5pen-13001884.ece"}, {"field": "pageclass", "value": null}, {"field": "publishtime", "value": "2016-07-06T14:53:36.000Z"}, {"field": "recs-articleid", "value": "13001884"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-07-06T14:53:36.000Z"}, {"field": "recs-rawtitle", "value": "N\u00e5r s\u00f8nnen tyr til v\u00e5pen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Nyansert og ettertenksomt fortalt film som samtidig som g\u00e5r rett inn i terrorismedebatten."}, {"field": "thumbnail", "value": "http://content-thumbnail.cxpublic.com/content/thumbnail200x150/651a31d4d57f0a240aef2a951b6a6dd11dfc166f.jpg?58b58a45"}, {"field": "thumbnailfullheightdimensions", "value": "200x1325"}, {"field": "timestamp", "value": "2017-02-28T14:33:41.000Z"}, {"field": "title", "value": "En film som samtidig som g\u00e5r rett inn i terrorismedebatten"}, {"field": "url", "value": "http://www.adressa.no/pluss/kultur/2016/07/06/N%c3%a5r-s%c3%b8nnen-tyr-til-v%c3%a5pen-13001884.ece"}, {"field": "urlhash", "value": "651a31d4d57f0a240aef2a951b6a6dd11dfc166f"}], "score": 0.73264796, "siteId": "9222270286501375973", "id": "651a31d4d57f0a240aef2a951b6a6dd11dfc166f"}

