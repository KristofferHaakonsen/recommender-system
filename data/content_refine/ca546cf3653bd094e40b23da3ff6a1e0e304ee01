{"fields": [{"field": "modifiedtime", "type": "time", "value": "2016-12-29T20:23:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["NTNU", "NTNU campus", "trondheim", "H\u00f8yskoleparken"]}, {"field": "author", "value": "aagot opheim"}, {"field": "body", "value": ["Saken oppdateres.", "- N\u00e5 gj\u00f8r vi det vi skulle ha gjort i 1996 da NTNU ble til, sier Fredrik Shetelig, dekan ved NTNUs Fakultet for arkitektur og billedkunst.", "- Vi lager et universitetsomr\u00e5de der folk fra ulike fagomr\u00e5der tilfeldigvis bumper borti hverandre, snakker sammen og finner ut at de kan gj\u00f8re noe sammen p\u00e5 tvers av fag og fakultet.", "Fredrik Shetelig st\u00e5r p\u00e5 toppen av h\u00f8yskoleparken med parkeringsplassen i Hesthagen og handelsh\u00f8yskolen i bakgrunnen. P\u00e5 den andre siden vender NTNU-bygningene ryggen til parken. Her er ikke en d\u00f8r og se ut til den vestvendte gr\u00f8nne bakken med sol til langt p\u00e5 kveld.", "Shetelig leder arbeidsgruppen i NTNUs campusprosjekt. I dag legger de fram sitt forslag til hvor NTNU skal bygge for \u00e5 samle aktiviteten sin rundt Gl\u00f8shaugen n\u00e5r de flytter fra Dragvoll. Det er snart et \u00e5r siden statsminister Erna Solberg offentliggjorde at regjeringen g\u00e5r inn for \u00e5 avvikle Dragvoll som universitetsomr\u00e5de .", "Arbeidsgruppen har vurdert utbygging s\u00f8rover mot Lerkendal, nordover mot Kalvskinnet og vestover til Elgeseter og \u00d8ya. Gruppen foresl\u00e5r det siste og legger forslaget ut til h\u00f8ring f\u00f8r NTNU-styret skal si sitt i oktober. Det er Kunnskapsdepartementet som bestemmer til slutt.", "Les alt om NTNUs campusprosjekt her (ekstern lenke)", "Med dette forslaget vil deler av h\u00f8yskoleparken samt Hesthagen ved handelsh\u00f8yskolen bli bygd ut. I tillegg krever forslaget at Elgeseter gate blir en bygate som lettvint kan krysses til fots. Men Shetelig er veldig opptatt av \u00e5 bevare gr\u00f8ntomr\u00e5det rundt Gl\u00f8shaugen. Han mener det er mulig \u00e5 bygge langs kanten i det \u00f8verste omr\u00e5det ved dagens NTNU-bygninger.", "- Parken er et kjempeareal som er og skal v\u00e6re tilgjengelig for alle. Her har vi et fantastisk amfi, her l\u00e6rer ungene \u00e5 g\u00e5 p\u00e5 ski og her g\u00e5r de til og fra Singsaker skole. Vi vil \u00f8ke brukskvaliteten av det gr\u00f8nne omr\u00e5det som blir liggende midt i campus. Det skal v\u00e6re rom for action, folk skal m\u00f8tes for \u00e5 prate, leke eller sole seg. Og vi m\u00e5 gj\u00f8re noe med NTNUs bygninger som i dag har ryggen til parken.", "LES MER OM CAMPUS HER:", "- Vi etablerer et universitet for hele Norge", "Studentene jubler for felles NTNU-campus", "Dragvollfolket vil flytte samlet", "Vil ha urban og levende campus", "Samtidig foresl\u00e5r gruppen at NTNU beholder bygningene p\u00e5 Kalvskinnet som i dag huser eller skal huse det som var H\u00f8gskolen i S\u00f8r-Tr\u00f8ndelag. Her reiser det seg ogs\u00e5 et nytt teknololgibygg og et bygg planlagt for grunnskolel\u00e6rerutdanning.", "- Vi har behov for \u00e5 stokke om og vil gjerne se an behovene v\u00e5re, sier Fredrik Shetelig.", "- Derfor anbefaler vi ikke \u00e5 g\u00e5 ut av de langsiktige leieavtalene p\u00e5 Kalvskinnet, sier han, men NTNU skal etter hans syn ikke vokse p\u00e5 Kalvskinnet. Det skal skje vestover fra Gl\u00f8shaugen til Elgeseter og \u00d8ya viss Shetelig f\u00e5r det som han vil.", "NTNU har som m\u00e5l at campus skal v\u00e6re samlende, urbant, effektivt, b\u00e6rekraftig, nettverk av knutepunkt og et levende laboratorium.", "Arbeidsgruppen, ledet av Shetelig, mener det er Elgeseteralternativet som best bidrar til at NTNU n\u00e5r disse m\u00e5lene. Gruppen sl\u00e5r fast i sin rapport at universitetet med dette beveger seg ned fra sin bastion p\u00e5 Gl\u00f8shaugen og mot byen. De tror campusutbyggingen vil vitalisere bydelen der \u00abstudenter, ansatte, beboere, n\u00e6ringsliv, gr\u00fcndermilj\u00f8 og gjester vil kunne dele byens arena for faglig, kommersielt og sosialt felleskap\u00bb.", "Dette vil skape et kompakt campus med korte gangavstander som gj\u00f8r at folk lett finner hverandre for tverrfaglig samarbeid, heter det i rapporten.", "Mange har v\u00e6rt opptatt av at NTNU m\u00e5 inn i Midtbyen, p\u00e5 Nyhavna og Bratt\u00f8ra. Det avviser Shetelig. M\u00e5let hans er \u00e5 lage et kompakt campus der folk fra de ulike fagmilj\u00f8ene m\u00f8tes tilfeldig. Han mener ogs\u00e5 at dette er et byutviklingsprosjekt fordi det vil skape ny vitalitet til den nedst\u00f8vede bydelen med en tungt trafikkert hovedinnfarts\u00e5re som midtpunkt.", "- Dette er en bydel vi har syntes litt synd p\u00e5, st\u00f8vete og trafikkert. Elgeseter bydel f\u00e5r supre framtidsutsikter n\u00e5r universitetet m\u00f8ter sykehuset som har blitt et fabelaktig omr\u00e5de, og Teknobyen med Enova, sier Fredrik Shetelig. Han mener det er riktig \u00e5 bruke energien p\u00e5 Elgeseter n\u00e5.", "- Her vil fagfolk innen teknologi, samfunnsvitenskap, kunst, musikk, arkitektur, \u00f8konomi og humaniora m\u00f8te gr\u00fcndermilj\u00f8et i det planlagte innovasjonssenteret, Teknobyen og m\u00f8beltapetserer Antonio Arenas som har sine lokaler i en gammel byg\u00e5rd.", "Shetelig er overbevist om at alle disse menneskene ogs\u00e5 vil skape behov for n\u00e6ring og service i bydelen.", "- Her blir det folk som gjerne vil kj\u00f8pe en bok eller et m\u00e5ltid mat. Mange mennesker vil ha mangfoldige behov. Det er grunnlag for n\u00e6ring.", "Det har ogs\u00e5 v\u00e6rt snakk om at selve Elgeseter gate blir liggende som en fysisk sperre midt i campus dersom NTNU skulle velge \u00e5 vokse vestover. Shetelig mener gata m\u00e5 g\u00e5 fra \u00e5 v\u00e6re en vei der biltransport er det viktigste, til \u00e5 bli en gate der fotgjengerne er viktigere enn superbusser, andre busser og den vanlige biltrafikken. I samarbeid med Milj\u00f8pakken foresl\u00e5r gruppen to krysningspunkt over gata, det ene ved Samfundet og det andre ved handelsh\u00f8yskolen.", "Shetelig er ikke i tvil om at utbygging vestover til Elgeseter er det alternativet som gir det mest kompakte universitetsomr\u00e5det. En vekst s\u00f8rover mot Lerkendal ville derimot v\u00e6re mest praktisk dersom det bare dreide seg om kapasitet. Der eier NTNU store omr\u00e5der, Sintef holder til der og det ville bli bra for teknologene, men ikke for de tverrfaglige m\u00f8tene, mener han.", "Shetelig understreker at de n\u00e5 ikke tar stilling til hva og hvordan det skal bygges, og hvem som skal sitte hvor.", "Dersom alt g\u00e5r som det skal, blir det byggestart i 2020.", "LES FLERE SAKER OM CAMPUS-PLANENE HER:", "Bovim vil ha Elgeseter gate i tunnel", "Idrettsbygg midt i sm\u00f8r\u00f8yet", "NTNU skal utvikle kunnskapsbyen, kronikk av Gunnar Bovim og Merete Kvidal"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "432c39d9de065084933d22fa40827c65b76d713036ab3d29ee46ed8c27b8b7d6"}, {"field": "createtime", "value": "2016-07-08T06:05:06.000Z"}, {"field": "description", "value": "Utbygging vestover fra Gl\u00f8shaugen er beste alternativet for \u00e5 samle NTNU. Fredag legger en arbeidsgruppe fram sitt forslag for nytt campus."}, {"field": "dominantimage", "value": "http://www.adressa.no/pluss/nyheter/article13007996.ece/2y6ua2/ALTERNATES/w980-default/hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ca546cf3653bd094e40b23da3ff6a1e0e304ee01.jpg?5994251b"}, {"field": "dominantthumbnaildimensions", "value": "300x169"}, {"field": "heading", "value": ["NTNU b\u00f8r bygge ut mot Elgeseter og \u00d8ya -adressa.no", "Utbygging i h\u00f8yskoleparken", "Beholder Kalvskinnet", "Samlende og urbant campus", "Tilfeldige m\u00f8ter", "Elgeseter gate m\u00e5 slutte \u00e5 v\u00e6re vei"]}, {"field": "id", "value": "ca546cf3653bd094e40b23da3ff6a1e0e304ee01"}, {"field": "keyword", "value": ["NTNU", "NTNU campus", "trondheim", "H\u00f8yskoleparken"]}, {"field": "keywords", "value": "NTNU,NTNU campus,trondheim,H\u00f8yskoleparken"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-company", "value": "enova"}, {"field": "kw-concept", "value": ["kompakt campus", "bygg", "gate", "foresl\u00e5r gruppen", "utbygging vestover", "campus"]}, {"field": "kw-entity", "value": ["elgeseter og \u00f8ya", "kunnskapsdepartementet", "lerkendal", "h\u00f8yskoleparken", "sintef", "gunnar bovim og merete kvidal", "teknobyen", "midtbyen", "dragvoll", "elgeseteralternativet", "merete kvidal", "hesthagen", "u. fredag", "fakultet", "kalvskinnet", "h\u00f8gskolen", "elgeseter", "milj\u00f8pakken", "gl\u00f8shaugen", "singsaker", "samfundet", "nyhavna og bratt\u00f8ra"]}, {"field": "kw-location", "value": ["norge", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["antonio arenas", "fredrik shetelig", "gunnar bovim", "erna solberg"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13007996.ece/2y6ua2/ALTERNATES/w980-default/hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "NTNU b\u00f8r bygge ut mot Elgeseter og \u00d8ya"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/07/08/NTNU-b%C3%B8r-bygge-ut-mot-Elgeseter-og-%C3%98ya-13007999.ece"}, {"field": "pageclass", "value": ["article"]}, {"field": "publishtime", "value": "2016-07-08T07:03:40.000Z"}, {"field": "recs-articleid", "value": "13007999"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-07-08T07:03:40.000Z"}, {"field": "recs-rawtitle", "value": "NTNU b\u00f8r bygge ut mot Elgeseter og \u00d8ya -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Utbygging vestover fra Gl\u00f8shaugen er beste alternativet for \u00e5 samle NTNU. Fredag legger en arbeidsgruppe fram sitt forslag for nytt campus."}, {"field": "thumbnail", "value": "http://content-thumbnail.cxpublic.com/content/thumbnail200x150/ca546cf3653bd094e40b23da3ff6a1e0e304ee01.jpg?5994251b"}, {"field": "thumbnailfullheightdimensions", "value": "200x2280"}, {"field": "timestamp", "value": "2017-08-16T10:57:31.000Z"}, {"field": "title", "value": "- Her b\u00f8r NTNU utvide campus"}, {"field": "url", "value": "http://www.adressa.no/pluss/nyheter/2016/07/08/NTNU-b%c3%b8r-bygge-ut-mot-Elgeseter-og-%c3%98ya-13007999.ece"}, {"field": "urlhash", "value": "ca546cf3653bd094e40b23da3ff6a1e0e304ee01"}], "score": 0.7210413, "siteId": "9222270286501375973", "id": "ca546cf3653bd094e40b23da3ff6a1e0e304ee01"}

