{"fields": [{"field": "modifiedtime", "type": "time", "value": "2012-04-17T12:12:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["statsvitenskap", "ntnu", "n\u00e6rmilj\u00f8forkjemper"]}, {"field": "body", "value": ["Saken oppdateres.", "R\u00e5dmannen i Trondheim har nylig lagt fram et nytt h\u00f8ringsnotat om skolestruktur for grunnskolen i kommunen, hvor det blant annet g\u00e5r fram at det vil v\u00e6re aktuelt \u00e5 legge ned noen av de sentrumsn\u00e6re skolene p\u00e5 grunn av lavt elevtall i forhold til kapasitet. Grunnlaget for notatet er \u00e5penbart en mer \u00f8konomisk effektiv struktur, noe som vi som skattebetalere b\u00f8r velsigne. Imidlertid er det grunn til \u00e5 reflektere over hvordan en slik strukturell endring vil kunne \u00f8delegge sosiale samlingssteder i bydelene, gj\u00f8re det vanskeligere \u00e5 opprettholde ideelle organisasjoner og bidra til \u00e5 bryte ned siste rest av beboermangfold i de sentrumsn\u00e6re omr\u00e5dene. Jeg vil bruke M\u00f8llenberg, med det mye omtalte hyblifiseringsproblemet, Bispehaugen skole og Bispehaugen Skolekorps som eksempel, og belyse problemene med funn fra forskning p\u00e5 n\u00e6rmilj\u00f8 ved NTNU.", "Bispehaugen barneskole ligger som et signalbygg p\u00e5 M\u00f8llenberg og har et elevtall p\u00e5 246, mens kapasiteten er oppgitt til 450. Tre eldre skolebygg i tre ligger innenfor skoleg\u00e5rden, men er ikke godkjent for undervisning. Kommunen har tidligere foresl\u00e5tt \u00e5 selge ut disse husene til boligform\u00e5l, uten at det ble realisert. Dagens brukere av disse trehusene inkluderer Bispehaugen Skolekorps, Trond Idrettslag, Natteravnene, fritidsklubb for elever ved sjette og sjuende trinn, samt flere andre akt\u00f8rer innenfor kulturelt og frivillig arbeid. Dette er brukere som genererer liv og aktivitet i bydelen, i f\u00f8rste omgang rettet mot barn og ungdom, og basert p\u00e5 frivillig innsats av foreldre og andre. Dette er frivillig aktivitet som vil v\u00e6re sv\u00e6rt s\u00e5rbar overfor endringer eller midlertidige brudd i driften.", "Selv om r\u00e5dmannen i sin rapport nevner skolene som viktige for n\u00e6rmilj\u00f8aktiviteter, synliggj\u00f8r vektleggingen av det strukturelle aspektet, at det ikke er slike aktiviteter som styrer vurderingen. Med trehusene p\u00e5 Bispehaugen som eksempel, er det \u00e5penbart at bydelsskolen med sin bygningsmasse har enorm betydning for ideelt drevne aktiviteter i bydelen. Som eksempel p\u00e5 dette, kan vi ta for oss Bispehaugen Skolekorps, eller Sm\u00e5bispan.", "Sm\u00e5bispan har en meget stolt historie \u00e5 vise til. Med sine 99 \u00e5r er korpset et av landets eldste skolekorps. Da jeg selv var skolekorpsmusikant p\u00e5 \u00d8stlandet p\u00e5 1980-tallet var Bispehaugen Skolekorps noe som alle norske korpsmusikanter hadde h\u00f8rt om. Selv i dag med en langt lavere rekruttering opprettholder korpset et godt rykte, med vekt p\u00e5 show i tillegg til det rent musikalske; dusk og drill, formasjonsmarsjering, dans og skuespill. Dette mangfoldet av kunstneriske innslag krever stor fleksibilitet n\u00e5r det gjelder \u00f8vingsrom. Ved at korpset disponerer et av trehusene p\u00e5 Bispehaugen skole er det mulig \u00e5 \u00f8ke aktivitetsniv\u00e5et fram mot showkonserter for at alle akt\u00f8rer skal kunne \u00f8ve spesielt p\u00e5 sine innslag. Showene krever ogs\u00e5 plass til kostymer, kulisser og verksted utover andre korps' behov for rom til instrumenter, notearkiv og uniformer. Korpshuset skaper en ramme rundt kunstnerisk utvikling og danner ogs\u00e5 grunnlag for et milj\u00f8 p\u00e5 tvers av generasjoner, hvor barn og foreldre m\u00f8tes til kaffe og vafler i pauser mellom \u00f8vings\u00f8kter. Med basis i korpset har skolen ogs\u00e5 17-mai-arrangement og loppemarkeder, som begge fungerer som sosiale arrangementer for hele bydelen. Med Sm\u00e5bispan som eksempel er det lett \u00e5 se bydelsskolene som utgangspunkt for frivillig kulturliv og sosialt samhold.", "Ved NTNU og NTNU Samfunnsforskning har vi fra 2006 gjort forskning p\u00e5 n\u00e6rmilj\u00f8 og bosetting p\u00e5 oppdrag fra Trondheim Kommune og Husbanken. Det som spesielt kommer fram i disse unders\u00f8kelsene er hvordan samlende arealer og arrangementer er viktig for gode bomilj\u00f8er, og at de savnes der de ikke finnes. Ikke minst trengs det steder og tider hvor bydelens befolkning kan samles p\u00e5 tvers av alder og gruppetilh\u00f8righet. Med et stort innslag av hybler, hvor studenter og andre unge voksne leier bolig, har M\u00f8llenberg en enorm overrepresentasjon p\u00e5 folk i 20-\u00e5rene. En h\u00f8y andel av rene utleieg\u00e5rder, med h\u00f8y gjennomtrekk av leietakere, har bidratt til en lav kontinuitet i enkelte naboforhold, og manglende kommunikasjon mellom fastboende og dem som leier. Mye av det relaterte problemet med \u00abhyblifisering\u00bb vil kunne dempes med st\u00f8rre kontakt mellom folk som eier og folk som leier sin bolig. Bydelsarrangementer og uformelle m\u00f8teplasser kan i noen grad bidra til \u00f8kt kontakt, om man er bevisst p\u00e5 hvordan man kan tiltrekke seg ulike beboergrupper. Og det er nettopp rundt barneskolene at slike arrangementer kan bygges.", "Blant annet med de store boligprosjektene Rosenborg Park og Nedre Elvehavn ble det i perioden 2000-2007 ferdigstilt 1518 boliger i Bispehaugen skolekrets, uten at elevtallet steg! Kommunen benyttet ikke sjansen til \u00e5 styre utbyggere til \u00e5 presse fram boligtyper og finansieringsmodeller som kunne tilfredsstille boligbehovene til familier med skolebarn. Som vanlig fikk utbyggere lov til \u00e5 la frie markedskrefter r\u00e5de, uten kommunale langsiktige tanker om \u00e5 bygge sammensatte bomilj\u00f8. Unge par kunne skaffe seg sm\u00e5leiligheter, mens velbesl\u00e5tte besteforeldre skapte seg et mer urbant liv i de st\u00f8rre leilighetene. En tragedie, med tanke p\u00e5 de barnevennlige omgivelsene til Rosenborg Park. N\u00e5r r\u00e5dmannen n\u00e5, snart ti \u00e5r etter, vurderer \u00e5 legge ned skolen, kunne man, med et snev av paranoia, lure p\u00e5 om det var en ikke-uttalt kommunal plan om \u00e5 la M\u00f8llenberg omformes til en halvrufsete utleieghetto for unge voksne uten barn.", "De bydelsbaserte barneskolene, og aktiviteter og organisasjoner rundt disse, er en arealmessig plattform for ulike former for lokalt sosialt fellesskap. Beboere i alle aldre legger ned mangfoldige \u00e5rsverk i frivillig kultur- og milj\u00f8arbeid, og det er rimelig \u00e5 reflektere over hvordan dette arbeidet bidrar til \u00e5 skape gode milj\u00f8er i bydelene, som igjen forebygger sosiale problemer. Et viktig argument mot nedleggelse av noen av sentrumsskolene er derfor behovet for ta vare p\u00e5 den infrastrukturen som skaper positive lokale fellesskap og initiativ, og unng\u00e5 en godt p\u00e5begynt negativ tendens til ensretting av sentrumsn\u00e6re bomilj\u00f8er.", "aksel.tjora@svt.ntnu.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "9d5e0d9d92de8099b0d93fcd45769cf2d3caf30ad83bca02e301f4016cdc31b4"}, {"field": "createtime", "value": "2016-05-17T12:40:27.000Z"}, {"field": "description", "value": "De bydelsbaserte barneskolene, og aktiviteter og organisasjoner rundt disse, er en arealmessig plattform for ulike former for lokalt sosialt fellesskap."}, {"field": "dominantimage", "value": "http://www.adressa.no/incoming/article1271396.ece5/ALTERNATES/w980-default/aksel%20h.%20tjora"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3031b5044453cd5df5ceba8b7947932b487958ff.jpg?58da3ea7"}, {"field": "dominantthumbnaildimensions", "value": "300x169"}, {"field": "heading", "value": "Skolen som sosial ressurs i n\u00e6rmilj\u00f8et -adressa.no"}, {"field": "id", "value": "3031b5044453cd5df5ceba8b7947932b487958ff"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["frivillig", "lokalt sosialt fellesskap", "bolig", "unge voksne", "arealmessig plattform", "aktiviteter", "korps", "skolekorps", "sosial ressurs", "bydelen", "lokalt sosialt", "n\u00e6rmilj\u00f8", "sosial", "barn", "skole", "leier", "sosialt fellesskap", "bydelsbaserte barneskolene"]}, {"field": "kw-entity", "value": ["trondheim kommune", "nedre elvehavn", "bispehaugen skolekorps", "sm\u00e5bispan", "rosenborg park", "natteravnene", "trondheim kommune og husbanken", "\u00f8stlandet", "samfunnsforskning", "rosenborg park og nedre elvehavn", "m\u00f8llenberg"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "trond idrettslag"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1271396.ece5/ALTERNATES/w980-default/aksel%20h.%20tjora"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skolen som sosial ressurs i n\u00e6rmilj\u00f8et"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1172335.ece"}, {"field": "pageclass", "value": ["article"]}, {"field": "publishtime", "value": "2008-10-17T07:48:00.000Z"}, {"field": "recs-articleid", "value": "1539768"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-10-17T07:48:00.000Z"}, {"field": "recs-rawtitle", "value": "Skolen som sosial ressurs i n\u00e6rmilj\u00f8et -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "De bydelsbaserte barneskolene, og aktiviteter og organisasjoner rundt disse, er en arealmessig plattform for ulike former for lokalt sosialt fellesskap."}, {"field": "thumbnail", "value": "http://content-thumbnail.cxpublic.com/content/thumbnail200x150/3031b5044453cd5df5ceba8b7947932b487958ff.jpg?58da3ea7"}, {"field": "thumbnailfullheightdimensions", "value": "200x1536"}, {"field": "timestamp", "value": "2017-03-28T10:44:55.000Z"}, {"field": "title", "value": "Skolen som sosial ressurs i n\u00e6rmilj\u00f8et"}, {"field": "url", "value": "http://www.adressa.no/meninger/kronikker/article1172335.ece"}, {"field": "urlhash", "value": "3031b5044453cd5df5ceba8b7947932b487958ff"}], "score": 0.7506032, "siteId": "9222270286501375973", "id": "3031b5044453cd5df5ceba8b7947932b487958ff"}

