{"fields": [{"field": "modifiedtime", "type": "time", "value": "2012-04-11T10:47:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Scene"}, {"field": "author", "value": "solveig l\u00f8nmo"}, {"field": "body", "value": ["Saken oppdateres.", "Midt i rivningsprosessen er H\u00f8yblokka kun et tomt skall; ut fra nakne betongvegger stikker st\u00e5lvaiere ut som om de var vener og bein. Sultne kraner sirkler rundt sitt bytte. Men i g\u00e5r kveld sto de stille, og H\u00f8yblokka var opplyst i gult og bl\u00e5tt. Flere hundre tilskuere var samlet for \u00e5 delta i en teatralsk minnestund, og gi sykehusets gamle hovedbygning, som rommer s\u00e5 mange historier om liv og d\u00f8d et verdig farvel.", "Forestillingen var p\u00e5 sitt vis b\u00e5de spektakul\u00e6r og snodig, da stemningene skiftet raskt og en mengde virkemidler skulle tas i bruk i l\u00f8pet kort tid. Scenen var et stillas som var oppstilt foran de mektige kulissene, alts\u00e5 restene av H\u00f8yblokka selv. I regien inngikk et lite ensemble, dansere i legehabitt og tekstlesere, mens tegninger og fotografier ble projisert p\u00e5 veggen bak (og p\u00e5 en hvit lastebil, hvor det var langt lettere \u00e5 se dem). Som ut fra H\u00f8yblokka str\u00f8mte pustelyder og smerterop, babygr\u00e5t og anleggslyder. Temaet var minner i ulike former og formater, og vi fikk h\u00f8re et knippe av ansattes, pasienters og p\u00e5r\u00f8rendes innsendte historier.", "Det var musikken, fremf\u00f8rt p\u00e5 tuba, tromboner og trekkspill, og komponert av Henning Sommerro, som i st\u00f8rst grad drev forestillingen fremover. Mellom minneopplesningene spilte gruppa et komisk-melankolsk tema, som satte resten i et litt absurd perspektiv, og passet til blandingen av alvor og humor, de dramatiske enkelthistoriene og arbeidsplassens rutiner. Det hele kunne minne litt om regiss\u00f8r Roy Anderssons uttrykk i filmer som \u00abDu levande\u00bb (2007), hvor s\u00e6re enkeltscener f\u00e5r dypt eksistensielle undertoner. Litt slik som hverdagen har utspilt seg i H\u00f8yblokka i over 50 \u00e5r.", "I tillegg til \u00e5 v\u00e6re et markerende ritual, var forestillingens m\u00e5l \u00e5 hente frem minnene og la dem leve videre. Det fungerte garantert: Parallelle minneforestillinger foregikk privat i tilskuernes hoder \u2013 det ble summet rundt meg fra dem som hadde jobbet der i 30 \u00e5r, f\u00e5tt hofta operert der, mistet moren sin der. Han jeg sto og holdt i h\u00e5nda ble f\u00f8dt der; mang en trondhjemmer, selv om ikke alt er til \u00e5 huske, b\u00e6rer litt av H\u00f8yblokka med seg videre.", "Dramaturgien n\u00e5dde sitt h\u00f8ydepunkt da den ene rivningskranen ble satt i gang, og det dragelignende hodet tok et stort jafs av bygningens skulder. Og avslutningen var en begravelsesseremoni verdig, med ordene \u00abAlt som skjer under himmelen har si tid\u00bb. Og det begynte \u00e5 regne."]}, {"field": "category0", "value": "kultur"}, {"field": "contenthash", "value": "7b52ac045409fb2a387365b0aec8e92632aa9e5ddd468479b4e1c90264cb8885"}, {"field": "createtime", "value": "2017-02-02T11:06:39.000Z"}, {"field": "description", "value": "Det ligger mye nostalgi i en ruin, og mye poesi i tingenes forgjengelighet. Men H\u00f8yblokkas \u00e5pne s\u00e5r kan f\u00e5 en til \u00e5 gr\u00f8sse. S\u00e5rene ble symbolsk lukket og forseglet i g\u00e5r kveld, og blokka skal snart f\u00e5 hvile i fred. Minnene, derimot, er uavsluttede kapitler"}, {"field": "dominantimage", "value": "http://www.adressa.no/incoming/article1380563.ece5/ALTERNATES/w980-default/H%C3%B8yblokka"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81e30fe537a05f364df7484b6409f1d133754f54.jpg?593c45a5"}, {"field": "dominantthumbnaildimensions", "value": "300x169"}, {"field": "heading", "value": "Minner fra tolv etasjer -adressa.no"}, {"field": "id", "value": "81e30fe537a05f364df7484b6409f1d133754f54"}, {"field": "keyword", "value": "Scene"}, {"field": "keywords", "value": "Scene"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "minne"}, {"field": "kw-entity", "value": "h\u00f8yblokka"}, {"field": "kw-pageclass", "value": "article"}, {"field": "kw-person", "value": ["roy anderssons", "henning sommerro"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1380563.ece5/ALTERNATES/w980-default/H%C3%B8yblokka"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minner fra tolv etasjer"}, {"field": "og-type", "value": "article"}, {"field": "og-url", "value": "http://www.adressa.no/kultur/article1583347.ece"}, {"field": "pageclass", "value": ["article"]}, {"field": "publishtime", "value": "2011-01-31T09:52:13.000Z"}, {"field": "recs-articleid", "value": "1075465"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-01-31T09:52:13.000Z"}, {"field": "recs-rawtitle", "value": "Minner fra tolv etasjer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det ligger mye nostalgi i en ruin, og mye poesi i tingenes forgjengelighet. Men H\u00f8yblokkas \u00e5pne s\u00e5r kan f\u00e5 en til \u00e5 gr\u00f8sse. S\u00e5rene ble symbolsk lukket og forseglet i g\u00e5r kveld, og blokka skal snart f\u00e5 hvile i fred. Minnene, derimot, er uavsluttede kapitler"}, {"field": "thumbnail", "value": "http://content-thumbnail.cxpublic.com/content/thumbnail200x150/81e30fe537a05f364df7484b6409f1d133754f54.jpg?593c45a5"}, {"field": "thumbnailfullheightdimensions", "value": "200x1077"}, {"field": "timestamp", "value": "2017-06-10T19:16:53.000Z"}, {"field": "title", "value": "Minner fra tolv etasjer"}, {"field": "url", "value": "http://www.adressa.no/kultur/article1583347.ece"}, {"field": "urlhash", "value": "81e30fe537a05f364df7484b6409f1d133754f54"}], "score": 0.7061758, "siteId": "9222270286501375973", "id": "81e30fe537a05f364df7484b6409f1d133754f54"}

