{"fields": [{"field": "modifiedtime", "type": "time", "value": "2016-12-27T07:12:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["stress", "flyt", "bevegelse"]}, {"field": "author", "value": ["britt lenes fadnes", "spesialfysioterapeut", "avdeling for dps nordm\u00f8re", "romsdal klinikk for psykisk helsevern helse m\u00f8re", "romsdal hf"]}, {"field": "body", "value": ["Begrepet \u00abflyt\u00bb skaper mening n\u00e5r jeg kjenner at hverdagen glir behagelig lett. Bevegelsene g\u00e5r greit, tankene flyter i en meningsfull str\u00f8m, jeg overveldes ikke av ubehagelige f\u00f8lelser og energien er bra. Jeg finner fort tilbake til flytf\u00f8lelsen n\u00e5r mindre forstyrrelser oppst\u00e5r. Jeg opprettholder mine faste gode rutiner.", "Ingen er i den gode flytf\u00f8lelsen hele tiden. Noen er der aldri. Mange s\u00f8ker hjelp av den grunn, uten at det blir knyttet til manglende rytme i bevegelser. For det er det det handler om; takt og rytme i bevegelser som grunnlag for en bedre m\u00e5te \u00e5 h\u00e5ndtere hverdagen p\u00e5. God kvalitet i vanlige bevegelser viser seg \u00e5 v\u00e6re en n\u00f8kkel for en mer generell f\u00f8lelse av flyt. Opplevelsen av kontroll \u2013 ogs\u00e5 p\u00e5 tanker og f\u00f8lelser \u2013 \u00f8ker. Rytme kan ingen snakke eller tenke seg til. Kun bevege seg til.", "LES OGS\u00c5: Slik unng\u00e5r du \u00e5 legge p\u00e5 deg s\u00e5 mye i jula", "I begrepet ligger innbakt f\u00f8lelsen av at det g\u00e5r av seg selv. Ingen sensur. Ingen indre stemme som sier at det jeg n\u00e5 skal gj\u00f8re, gj\u00f8r i \u00f8yeblikket eller har gjort \u2013 ikke er bra nok. Ingen nagende tvil om egen utf\u00f8relse og prestasjon. Det bare rusler og g\u00e5r. Samtidig er det rom for \u00e5 pr\u00f8ve noe nytt, tenke og handle litt annerledes.", "Det er behagelig \u00e5 ha det slik. Det er behagelig \u00e5 v\u00e6re sammen med en eller flere n\u00e5r vi samlet fungerer i flyt. Avslappet gj\u00f8r vi hverandre gode. Ting ruller og g\u00e5r. Ingen kontrollerer negativt. Men br\u00e5tt kan idyllen forstyrres. Ett nytt menneske inn kan v\u00e6re nok. Ett skeivt ord kan v\u00e6re nok. Kontroll og negativ dominans popper opp. Med ett oppst\u00e5r usikkerhet, kl\u00f8nethet, skurrete kommentarer osv. \u2013 hos alle. Gleden over et fint samarbeid forsvinner.", "LES OGS\u00c5: Her er \u00e5rets vinner av jule\u00f8ltesten", "LES OGS\u00c5: \u00c9n bit sm\u00e5godt inneholder 15 e-stoffer", "Som fysioterapeut p\u00e5 voksenpsykiatrisk poliklinikk i Molde, m\u00f8ter jeg daglig pasienter som ikke mestrer livet tilfredsstillende. Fellesnevneren er en opplevelse av redusert kontroll, b\u00e5de kroppslig og mentalt. Symptomene er mange og ulike. I 16 \u00e5r har fysioterapeut Kirsti Leira i Levanger, hjerneforsker Per Brodal i Oslo og undertegnede utforsket sammenhengen mellom kroppslig og mental balanse \u2013 med nevrovitenskapelige \u00abbriller\u00bb. \u00c5 skjele til barnet viste seg \u00e5 v\u00e6re n\u00f8dvendig.", "I tett samarbeid med mange ulike pasienter har vi utviklet tiln\u00e6rmingen balansekoden/l\u00e6ringsorientert fysioterapi. Verkt\u00f8ykassa inneholder ti bevegelsesverkt\u00f8y. Hvordan ser verkt\u00f8yene ut? Hvordan kan hver og en arbeide med \u00e5 f\u00e5 p\u00e5 plass rytme i bevegelser som grunnlag for at hverdagen lettere kan g\u00e5 av seg selv \u2013 uten altfor mye forstyrrende tvil og uro?", "G\u00e5 gjerne inn p\u00e5 hjemmesiden v\u00e5r www.balansekoden.no. Der presenteres alle verkt\u00f8yene som korte filmsnutter. For \u00e5 kvalitetssikre ligger det bak hvert verkt\u00f8y m\u00e5neder og \u00e5r med intens utpr\u00f8ving. Selv om de ved f\u00f8rste \u00f8yekast kan se lette ut, kreves \u00f8ving, presis utf\u00f8ring og disiplinerte rutiner for \u00e5 f\u00e5 de integrert. Det gjelder b\u00e5de for \u00e5 forebygge og n\u00e5r kontrolltap truer. Ikke alle skal ha alle, men alle b\u00f8r starte med de mest grunnleggende. L\u00e6ringsprosesser tar tid og krever innsats og motivasjon. S\u00e5 ogs\u00e5 denne. Dette er ingen quick fix til et bedre liv. Men med god innsats kan alle lykkes.", "Det f\u00f8rste verkt\u00f8yet, kalt Balansen\u00f8kkelen, er en komprimert utgave av viktig kompetanse vi alle b\u00f8r l\u00e6re i starten av livet. Under gode l\u00e6ringsforhold vil barnet \u00f8ve og \u00f8ve p\u00e5 balanse og oppmerksomhet i tett samspill f\u00f8r det reiser seg for \u00e5 g\u00e5. Fra 0\u20132 \u00e5r legges et viktig grunnlag for hvordan best mulig h\u00e5ndtere livets sm\u00e5 og store utfordringer framover. Kompetansen inneholder blant annet \u00e5 sikre et skarpstilt eierskap til seg selv, rette oppmerksomheten ut i verden uten \u00e5 bli fjern for seg selv, trekke oppmerksomheten tilbake for \u00e5 beskytte seg og \u00e5 oppdatere balansen vertikalt n\u00e5r oppmerksomheten vendes helt inn (\u00abhjem\u00bb). Det er for eksempel ikke de lange pausene mellom handlinger som er mest virksomme for \u00e5 ha god utholdenhet, men derimot innbakte korte \u00f8yeblikk undervegs der oppmerksomheten vendes \u00abhjem\u00bb for mental hvile. Evnen til \u00e5 beskytte seg er en n\u00f8kkel for bedre kontroll p\u00e5 egen l\u00e6ring. Det blir enklere \u00e5 ta gode valg.", "N\u00e5r sekvenser fra dette verkt\u00f8yet gjenkjennes i de verkt\u00f8yene som kommer etterp\u00e5 \u2013 for eksempel n\u00e5r jeg reiser meg for \u00e5 g\u00e5 \u2013 tilrettelegger jeg for \u00e5 bevege meg rytmisk videre. I denne \u00abgr\u00e5\u00bb, men like fullt balansekrevende hverdagsbevegelsen, oppdaterer jeg automatisk den rytmen som trengs for \u00e5 fortsette i god flyt n\u00e5r jeg g\u00e5r videre mot et m\u00e5l. Kompetansen er ikke engang for alltid etablert. Den er som flyktig damp. N\u00f8dvendigheten av stadige oppdateringer sikres n\u00e5r det vi l\u00e6rer automatisk blir ivaretatt i vanlige bevegelser. Det krever selvsagt \u00f8ving, men gevinsten er livslang l\u00e6ring som verken koster penger, krever utstyr, internett eller glemmes igjen noe sted. Etter hvert kan det gj\u00f8res helt diskret. Som egne interne hemmeligheter.", "Om du kikker p\u00e5 hjemmesida, s\u00e5 legg ogs\u00e5 merke til de markerte stoppene i utf\u00f8relsen av de praktiske verkt\u00f8yene. Stoppene sikrer god balansekontroll og tydeliggj\u00f8r eierskapet til meg selv; det er jeg som bestemmer over handlingene mine. Uten stoppene vil alt flyte sammen og gi en ubehagelig f\u00f8lelse av diffus fjernhet. Vi l\u00e6rer \u00e5 ta en ting av gangen. Av den grunn er kanskje begrepet kontrollert flyt enda mer presist.", "N\u00e5 vil jeg intensivere innsatsen min framover for \u00e5 minimalisere ubehagelig stress. Takk til enkle, effektive, treffsikre og diskrete bevegelsesverkt\u00f8y!"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "abba226d3954d2fb0abd38c66d008f208752bf9cd0e870252a8770bb6540da26"}, {"field": "createtime", "value": "2016-12-27T07:15:26.000Z"}, {"field": "description", "value": "G\u00e5r det an \u00e5 dempe stressf\u00f8lelsen? Motstykket til \u00e5 f\u00f8le seg stresset m\u00e5 v\u00e6re opplevelsen av behagelig flyt."}, {"field": "dominantimage", "value": "http://www.adressa.no/pluss/meninger/article13932462.ece/ddiflf/ALTERNATES/w980-default/250691467"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cc2f4dfce3575f8cf1f5f542833495a98fb6bb0e.jpg?58d8d3ba"}, {"field": "dominantthumbnaildimensions", "value": "300x169"}, {"field": "heading", "value": "Slik takler du stress -adressa.no"}, {"field": "id", "value": "cc2f4dfce3575f8cf1f5f542833495a98fb6bb0e"}, {"field": "keyword", "value": ["stress", "flyt", "bevegelse"]}, {"field": "keywords", "value": "stress,flyt,bevegelse"}, {"field": "kw-category", "value": ["pluss", "meninger"]}, {"field": "kw-concept", "value": ["oppmerksomheten vendes", "flyt", "bevege", "vanlige bevegelser", "stress", "behagelig", "kontroll", "l\u00e6re", "verkt\u00f8y"]}, {"field": "kw-entity", "value": ["balansen\u00f8kkelen", "per brodal"]}, {"field": "kw-location", "value": ["levanger", "oslo", "molde"]}, {"field": "kw-pageclass", "value": "article"}, {"field": "kw-person", "value": "kirsti leira"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article13932462.ece/ddiflf/ALTERNATES/w980-default/250691467"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik takler du stress"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/12/27/Slik-takler-du-stress-13932463.ece"}, {"field": "pageclass", "value": ["article"]}, {"field": "publishtime", "value": "2016-12-27T07:12:37.000Z"}, {"field": "recs-articleid", "value": "13932463"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-12-27T07:12:37.000Z"}, {"field": "recs-rawtitle", "value": "Slik takler du stress -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "G\u00e5r det an \u00e5 dempe stressf\u00f8lelsen? Motstykket til \u00e5 f\u00f8le seg stresset m\u00e5 v\u00e6re opplevelsen av behagelig flyt."}, {"field": "thumbnail", "value": "http://content-thumbnail.cxpublic.com/content/thumbnail200x150/cc2f4dfce3575f8cf1f5f542833495a98fb6bb0e.jpg?58d8d3ba"}, {"field": "thumbnailfullheightdimensions", "value": "200x1509"}, {"field": "timestamp", "value": "2017-03-27T08:56:26.000Z"}, {"field": "title", "value": "Slik kan du redusere stress"}, {"field": "url", "value": "http://www.adressa.no/pluss/meninger/2016/12/27/Slik-takler-du-stress-13932463.ece"}, {"field": "urlhash", "value": "cc2f4dfce3575f8cf1f5f542833495a98fb6bb0e"}], "score": 0.51407945, "siteId": "9222270286501375973", "id": "cc2f4dfce3575f8cf1f5f542833495a98fb6bb0e"}

