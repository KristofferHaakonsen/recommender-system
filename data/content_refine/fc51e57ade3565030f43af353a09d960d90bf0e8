{"fields": [{"field": "modifiedtime", "type": "time", "value": "2012-06-19T06:04:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Nyhetsnotisen i avisen for et par uker siden om at Bjugn har f\u00e5tt en kvinne med kappe - men uten utdanning, vakte spredt latter under kirkekaffen sist s\u00f8ndag. Riktignok har \u00c5slaug Elvebakk brutt en barriere i kirken som den f\u00f8rste presten uten vanlig presteutdanning som er tilsatt i fast stilling. Men noen novise p\u00e5 det teologiske omr\u00e5det er hun slett ikke. Tvert imot er hun meget kvalifisert for jobben som ny sokneprest.", "Om tro og tall", "Elvebakk ble sist s\u00f8ndag ordinert foran en feststemt forsamling med biskop, menighet og gode venner. Hun talte om Jesu f\u00f8rste mirakel, om vannet som ble til vin. Men Bjugn-presten var langt fra s\u00e5 bokstavelig som domprosten i Nidaros. Elvebakk serverte nemlig ikke hvitvin, men en tolkning av Maria, bryllupet og Jesus som tok regien for sitt eget liv.", "- Ordinasjonen var en stor dag. Du blir h\u00f8ytidelig spurt av biskopen om \u00e5 v\u00e6re prest. Og jeg svarte h\u00f8yt og tydelig; ja!", "Det var egentlig realist hun ville bli da hun i ungdommen satt oppe til langt p\u00e5 natt og regnet tredjegrads likninger. Det endte da ogs\u00e5 med l\u00e6rerskole og p\u00e5bygning med matematikk og fysikk. At dragningen mot tall og fasitsvar til slutt skulle ende i en karriere som bygger p\u00e5 de store, og for mange helt ubesvarte, sp\u00f8rsm\u00e5l, kan \u00c5slaug Elvebakk ikke helt forklare. Like fullt valgte hun Menighetsfakultetet og etter hvert jobb som ungdomssekret\u00e6r i \u00abLaget\u00bb, med ansvar for all kristenrussen. Hun har ogs\u00e5 jobbet som leder for barn og ungdomsarbeidet i Santalmisjonen i 15 \u00e5r.", "- Det f\u00f8rte meg over i internasjonalt arbeid og et utviklingsprosjekt i samarbeid med NORAD. Jeg fikk anledning til \u00e5 reise mye, blant annet til Bangladesh. Der har jeg v\u00e6rt fem ganger siden, seinest ved nytt\u00e5r.", "Departementet tvilte", "Tanken om en gang \u00e5 bli prest ble s\u00e5dd p\u00e5 slutten av 60-tallet da hun jobbet to \u00e5r som l\u00e6rer i Nord-Norge, der hun hadde tett kontakt med kristenlivet. Seinere spurte hun seg om hun skulle gj\u00f8re noe annet enn ungdomsarbeid etter at hun hadde passert de femti. Hovedfag i kristendom og videreutdanning i kirkelig ledelse ble tatt innimellom. Det kunne f\u00f8re til en jobb som kirkebyr\u00e5krat, men det var ikke det hun egentlig \u00f8nsket.", "- Jeg har alltid likt \u00e5 formidle og v\u00e6re ute blant folk. Jeg synes det er utfordrende \u00e5 forkynne og kommunisere. Det har v\u00e6rt nyttig i mine tidligere jobber med ungdom fordi du m\u00e5tte si ting enkelt og forst\u00e5elig.", "Forslaget om at kirken kunne tilsette prester med annen type utdanning har v\u00e6rt fremme med jevne mellomrom. Likevel har forslaget ligget i en skuff i departementet i nesten 20 \u00e5r. Det tar tid \u00e5 endre en praksis som er rotfestet i en s\u00e5 tradisjonell institusjon som kirken.", "- Jeg vet ikke hvorfor det har tatt s\u00e5 langt tid. Tanken om \u00e5 godta annen type utdanning har modnet, og s\u00e5 har det kanskje ogs\u00e5 litt \u00e5 gj\u00f8re med prestemangelen i Den norske kirke.", "Da lovendringen til slutt kom v\u00e5ren 1999, s\u00e5 Elvebakk sin mulighet. Hun hadde relevant utdanning og lang, variert praksis. Men hun n\u00f8lte litt med \u00e5 ta steget fullt ut.", "T\u00f8ff start", "- Jeg pr\u00f8vde meg f\u00f8rst som vikarprest i S\u00f8rum kommune for \u00e5 se om det var dette jeg ville. Livserfaringen kom godt med da hun fikk d\u00f8dsbud allerede f\u00f8rste uken. En ung mann var g\u00e5tt bort, og Elvebakk m\u00e5tte ta den tunge jobben med \u00e5 formidle det triste budskapet til foreldrene.", "- Jeg hadde f\u00e5tt et tips om at jeg burde ha presteskjorten tilgjengelig p\u00e5 kontoret. Da jeg kom til familien med den p\u00e5, forsto de med en gang hva som var fatt.", "Dette er en del av jobben som man ikke kan lese seg til uansett hvilken utdanning man har. Det krever at du har v\u00e6rt med p\u00e5 dette i praksis, og tenkt gjennom at det kan skje. Elvebakk kjenner seg selv p\u00e5 kriser, og har merket at hun blir rolig og handlekraftig n\u00e5r slike hendelser skjer.", "- Det er ogs\u00e5 dette som gj\u00f8r prestejobben s\u00e5 spesiell. Du lever intenst med i alle livssituasjoner samtidig. Fra d\u00e5p og bryllup til begravelse.", "Forel\u00f8pig har hun ikke viet noen, selv om hun har v\u00e6rt vikarprest b\u00e5de i S\u00f8rum og i Leksvik. Bryllup er ogs\u00e5 en juridisk handling, og bare forbeholdt ordinerte prester. Men begravelser har det v\u00e6rt nok av, s\u00e6rlig p\u00e5 S\u00f8rum. Der ble hun nesten mer kjent med de d\u00f8de enn de levende i menigheten.", "Man kan nesten f\u00e5 inntrykk av Elvebakk bevisst s\u00f8ker kriseomr\u00e5der; f\u00f8rst S\u00f8rum (Orderud-saken), deretter Bjugn.", "- Jeg tenker ikke p\u00e5 det slik, men folk nevner jo historien n\u00e5r de h\u00f8rer at jeg er blitt prest i Bjugn. Jeg svarer at; jo jeg skal til Bjugn og der er det helt storartet.", "Rent kvinnekontor", "Oslo-kvinnen Elvebakk synes at det var litt langt \u00e5 dra til Bjugn, men s\u00e5 f\u00f8lte hun seg utfordret. Elvebakk ville ut av Oslo, og dro med hele seg. N\u00e5 er hun for s\u00e5 vidt ikke helt ukjent med Fosen. Farens slekt er fra \u00c5fjord, og selv har hun hytte i kommunen.", "- Jeg husker godt sykkelturene til fotografbr\u00f8drene Breivold med film som skulle fremkalles. Og det er en fordel \u00e5 kjenne litt til lynnet i befolkningen du skal tjene. Tr\u00f8nderne har jo sin egen \u00abkode\u00bb. De er kanskje litt reserverte og venter at du som kommer skal ta initiativet.", "Men i Bjugn er hun blitt mottatt med \u00e5pne armer. Sammen med kirkeverge, diakon og den andre presten i kommunen er prestetjenesten i Bjugn noks\u00e5 atypisk og kvinnedominert.", "- Jeg tok opp med biskopen om det ikke var dumt at prestekontoret bare hadde kvinner. De svarte at ingen hadde spurt om det samme hvis det bare var menn.", "Det er heller ingen tvil om at kvinnene n\u00e5 gj\u00f8r sitt inntog i kirken. Elvebakk synes det er flott at kvinneprosenten \u00f8ker, men hun h\u00e5per ikke at dette skal bli et rent kvinneyrke.", "- Det blir vel sett p\u00e5 som et omsorgsyrke. Det utfordrer kvinner i sterkere grad enn menn. Selv om det ogs\u00e5 er et t\u00f8ft yrke med ugunstig arbeidstid, er det ogs\u00e5 veldig meningsfylt hvis du er interessert i mennesker.", "Kirken st\u00e5r st\u00f8tt", "- Betyr kvinnenes inntog ogs\u00e5 en mer tolerant og radikal kirke?", "- Det vet jeg ikke. Selv tilh\u00f8rer jeg nok den konservative leir. Jeg er skrifttro og mener at bibelen ikke er noen vanlig bok. Det er en avsluttet \u00e5penbaring, og den kan ikke endres.", "Utfordringen ligger mer i sp\u00f8rsm\u00e5let om tolkningen av skriften i sin tid. Elvebakk, som til n\u00e5 har v\u00e6rt klokkeklar og sikker, blir mer vag n\u00e5r vi kommer inn p\u00e5 tidens kontroversielle teologiske sp\u00f8rsm\u00e5l. Hun \u00f8nsker ikke \u00e5 komme med noen programerkl\u00e6ringer eller syn p\u00e5 de mest omstridte kirkelige sp\u00f8rsm\u00e5l.", "- Jeg tror at synet p\u00e5 for eksempel kvinnelig prester mer er farget av hva som er s\u00f8mmelig i sin tid enn en teologisk begrunnelse. For \u00f8vrig synes jeg det er fint at folk kommer til kirken med livene sine, s\u00e5 f\u00e5r vi samtale om det.", "Den nye Bjugn-presten er opptatt av at kirken ikke bare skal favne kjernemenigheten, men ogs\u00e5 v\u00e6re en folkekirke. Hun avviser at kirken er i ferd med \u00e5 miste taket p\u00e5 folket.", "- Jeg synes biskop Finn Wagle sier det s\u00e5 presist n\u00e5r han mener at vi skal ha en kirke som vil folket vel. Mitt inntrykk etter \u00e5 ha snakket med mange er at kirken er dypt forankret i det norske folk b\u00e5de som kulturfaktor og religi\u00f8s institusjon.", "- Og n\u00e5 er dere blitt s\u00e5 folkelige at det er fritt frem for presteansettelser?", "- Nei, det er ikke slik at alle kan bli prester. Jeg tror nok lekbevegelsen mener at de nye forskriftene ikke g\u00e5r langt nok i \u00e5pne for at enda flere kan bli prester. Det stilles fortsatt krav om b\u00e5de utdanning og erfaring, sier \u00c5slaug Elvebakk, som er mer enn godt nok kvalifisert."]}, {"field": "category0", "value": "kultur"}, {"field": "contenthash", "value": "6483c5728201f4d300a249c0ba3eb121ac32a92deff89031d095f2bea7fc3017"}, {"field": "createtime", "value": "2016-02-10T03:59:24.000Z"}, {"field": "description", "value": "Hun er skrifttro, kvinne og uten teologisk embetseksamen. \u00c5slaug Elvebakk g\u00e5r den \u00abandre vei\u00bb for \u00e5 bli landet f\u00f8rste ikke-presteutdannede prest i Bjugn."}, {"field": "dominantimage", "value": "http://www.adressa.no/incoming/article1014262.ece5/ALTERNATES/w980-default/ver2%20elvebakk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc51e57ade3565030f43af353a09d960d90bf0e8.jpg?596a654f"}, {"field": "dominantthumbnaildimensions", "value": "300x169"}, {"field": "heading", "value": "Valgte den smale vei -adressa.no"}, {"field": "id", "value": "fc51e57ade3565030f43af353a09d960d90bf0e8"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "religion-and-spirituality"}, {"field": "kw-concept", "value": ["annen type", "kvinne", "jobb", "type utdanning", "prest", "kirke", "annen type utdanning", "smale vei"]}, {"field": "kw-entity", "value": ["orderud", "fosen", "menighetsfakultetet", "breivold", "nidaros", "d. jeg", "maria", "jesu", "laget", "santalmisjonen"]}, {"field": "kw-location", "value": ["bjugn", "s\u00f8rum", "leksvik", "oslo", "nord-norge", "bangladesh", "\u00e5fjord"]}, {"field": "kw-pageclass", "value": "article"}, {"field": "kw-person", "value": ["finn wagle", "\u00e5slaug elvebakk"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1014262.ece5/ALTERNATES/w980-default/ver2%20elvebakk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Valgte den smale vei"}, {"field": "og-type", "value": "article"}, {"field": "og-url", "value": "http://www.adressa.no/kultur/article300072.ece"}, {"field": "pageclass", "value": ["article"]}, {"field": "publishtime", "value": "2001-01-28T18:58:30.000Z"}, {"field": "recs-articleid", "value": "2990766"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-28T18:58:30.000Z"}, {"field": "recs-rawtitle", "value": "Valgte den smale vei -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hun er skrifttro, kvinne og uten teologisk embetseksamen. \u00c5slaug Elvebakk g\u00e5r den \u00abandre vei\u00bb for \u00e5 bli landet f\u00f8rste ikke-presteutdannede prest i Bjugn."}, {"field": "thumbnail", "value": "http://content-thumbnail.cxpublic.com/content/thumbnail200x150/fc51e57ade3565030f43af353a09d960d90bf0e8.jpg?596a654f"}, {"field": "thumbnailfullheightdimensions", "value": "200x1467"}, {"field": "timestamp", "value": "2017-07-15T18:56:15.000Z"}, {"field": "title", "value": "Valgte den smale vei"}, {"field": "url", "value": "http://www.adressa.no/kultur/article300072.ece"}, {"field": "urlhash", "value": "fc51e57ade3565030f43af353a09d960d90bf0e8"}], "score": 0.37352172, "siteId": "9222270286501375973", "id": "fc51e57ade3565030f43af353a09d960d90bf0e8"}

