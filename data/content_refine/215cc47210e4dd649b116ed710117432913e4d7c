{"fields": [{"field": "modifiedtime", "type": "time", "value": "2012-04-18T14:32:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lars gisn\u00e5s951 98 750lars.gisnaas@adresseavisen.no"}, {"field": "body", "value": ["Saken oppdateres.", "Ingen i hele Norge har produsert s\u00e5 mange hytter som bedriften Sande startet i 1951, og som han selv eide og drev frem til 1979.", "- Jeg tror trygt man kan si at Erling Sande er Norges hyttekonge, sier Oddmund Stenset, daglig leder i Sande Hus og Hytter. Neste m\u00e5ned markerer bedriften at det er 50 \u00e5r og 10 000 hus og hytter siden Sande startet eventyret.", "- Men selv er jeg teknisk idiot, og har aldri bygd ei eneste hytte. Dyktige medarbeidere har st\u00e5tt for produksjonen, sier Erling Sande, og legger til: - Det er selger jeg er!", "Vi m\u00f8ter den spreke hyttegr\u00fcnderen i produksjonshallen til Sande Hus og Hytter p\u00e5 Berk\u00e5k. Her blir han vist rundt av Stenset.", "Etter at Sandes hyttefabrikk gikk konkurs i 1979, har ikke gr\u00fcnderen akkurat tr\u00e5kket ned d\u00f8rstokken hos bedriften.", "- Men jeg er glad for at hyttefabrikken lever videre, sier Sande.", "Ogs\u00e5 forretningsmannen i Erling Sande lever i beste velg\u00e5ende. Da han var 84 \u00e5r, begynt han \u00e5 selge egendesignede gapahuker. Dessuten har han tatt opp igjen produksjonen av de sammenleggbare hagem\u00f8blene som det hele startet med for 60 \u00e5r siden. Dermed er ringen sluttet for gr\u00fcnderen fra \u00d8vre Surnadal.", "Slik begynte det: Hardhausen Sande hadde v\u00e6rt p\u00e5 t\u00f8mmerhogst i Namdalen vinteren 1944, da han kom over den sammenleggbare hagestolen som skulle endre hans liv.", "- Jeg fikk se den under en rast p\u00e5 sykkelturen hjem til Surnadal. Jeg ville kj\u00f8pe den, men fikk avslag. Det endte med at jeg leide stolen, forteller Sande.", "Med hagestolen bakp\u00e5 sykkelen dro t\u00f8mmerhoggeren hjem til Surnadal. Her fikk broren Lars klar beskjed; kopier denne stolen. Vi skal starte bedrift!", "Arbeidsdelingen i Br\u00f8drene Sande var grei. Lars skulle produsere m\u00f8blene, og Erling skulle selge dem. Med miniatyrmodeller av m\u00f8blene i reisevesken syklet Erling Sande rundt i Midt-Norge og opps\u00f8kte potensielle kunder.", "Men Sande ville videre. I 1951 kj\u00f8pte han et nedlagt sagbruk p\u00e5 Berk\u00e5k, kj\u00f8pte t\u00f8mmer p\u00e5 rot og satte i gang.", "Han skulle imidlertid snart st\u00e5 overfor en utfordring. Det var s\u00e5 mye kvist i furua.", "- Vi bestemte oss for \u00e5 f\u00e5 laftet ei hytte, for \u00e5 f\u00e5 utnyttet t\u00f8mmeret, forteller Sande.", "Denne hytta skulle snart vekke oppsikt blant bilistene som passerte p\u00e5 E6. En dag stanset en av bilene. Den kvinnelige sj\u00e5f\u00f8ren ville kj\u00f8pe hytta.", "Dermed begynte konturene av et nytt marked \u00e5 avtegne seg for Sande & Co. Resten er historie.", "Superselger Sande syklet fortsatt rundt n\u00e5r han skulle markedsf\u00f8re sine produkter. I sekken hadde han niste. Og seng for natten fant han ofte i naturen. Det var om \u00e5 gj\u00f8re \u00e5 holde utgiftene nede.", "Likevel m\u00e5tte det ofte ti-tolv timers dag til, dersom det skulle g\u00e5 rundt.", "En dag fikk Sande invitasjon fra Norges Eksportr\u00e5d, som ville ha ham med p\u00e5 en messe i Danmark. Men selvsagt var det ikke \u00f8konomi til dette.", "Eksportr\u00e5det ville imidlertid ikke gi seg. Det b\u00f8r hele Rennebu takke Eksportr\u00e5det for. Sandes messedeltakelse skulle nemlig bli starten p\u00e5 et eksporteventyr som fortsatt varer:", "Den f\u00f8rste Danmark-hytta ble solgt i 1964. I dag har Sande-fabrikken passert 4000 Danmark-hytter. Og \u00abSande-bj\u00e6lkehuse\u00bb er for lengst blitt et begrep.", "I perioder var Sande ener\u00e5dende p\u00e5 det danske hyttemarkedet. Og han var en av de st\u00f8rste hytteprodusentene i Norge.", "Erling Sande var ogs\u00e5 Rennebus st\u00f8rste private arbeidsgiver, med over 90 mann i arbeid. Og han ble en av de viktigste personene bak Berk\u00e5ks vekst og utvikling.", "Men alt gikk ikke p\u00e5 skinner. Det hendt at Sande m\u00e5tte g\u00e5 til familiebedriften Sande kaf\u00e9 og pensjonat, og senere Berk\u00e5k Turistheim for \u00e5 f\u00e5 penger til l\u00f8nn til arbeiderne p\u00e5 hyttefabrikken.", "Disse to bedriftene var livsverket til Erling Sandes kone Margit.", "P\u00e5 1970-tallet fikk Sandes hyttefabrikk \u00f8konomiske utfordringer som skulle bli for store. I juni 1979, 25 \u00e5r etter produksjonen av den f\u00f8rste Sande-hytta, ble hj\u00f8rnesteinsbedriften sl\u00e5tt konkurs. Med ni millioner i ordrereserver. Sande ble med videre en tid etter konkursen, men forlot snart bedriften for godt.", "I dag er det import\u00f8ren av hyttene i Danmark, Mogens Clorius i Trelleborg Typehuse, som er hovedaksjon\u00e6r i Sande Hus og Hytter. Men n\u00e5r bedriften skal markerer sitt 50-\u00e5rsjubileum som hytteprodusent neste m\u00e5ned, kommer man ikke utenom gr\u00fcnderen Erling Sande."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "dfc522627bee8dadaa93369ed2621e3fa6bc52dc4410beb9bd0f3c4a53bc49c4"}, {"field": "createtime", "value": "2016-02-01T18:21:05.000Z"}, {"field": "description", "value": "Femti \u00e5r etter at Erling Sande (87) startet hytteproduksjon, har Sande-fabrikken p\u00e5 Berk\u00e5k bygd 10 000 hus og hytter."}, {"field": "dominantimage", "value": "http://www.adressa.no/incoming/article1163270.ece5/ALTERNATES/w980-default/Vegard_Heggem_Erling_Sande_"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/215cc47210e4dd649b116ed710117432913e4d7c.jpg?5989cbcd"}, {"field": "dominantthumbnaildimensions", "value": "300x169"}, {"field": "heading", "value": ["Erling er Norges hyttekonge -adressa.no", "Syklende m\u00f8belselger", "Danmarks hyttebygger", "Driftig kone", "Dansk storeier"]}, {"field": "id", "value": "215cc47210e4dd649b116ed710117432913e4d7c"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "home-and-garden"}, {"field": "kw-concept", "value": ["bedrift", "hytta"]}, {"field": "kw-entity", "value": ["norges eksportr\u00e5d", "sande hus og hytter", "berk\u00e5k turistheim", "namdalen", "lars", "eksportr\u00e5det", "sande hus", "margit", "trelleborg typehuse", "\u00f8vre surnadal"]}, {"field": "kw-location", "value": ["danmark", "sande", "rennebu", "midt-norge"]}, {"field": "kw-pageclass", "value": "article"}, {"field": "kw-person", "value": ["br\u00f8drene sande", "mogens clorius", "oddmund stenset", "erling sande"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1163270.ece5/ALTERNATES/w980-default/Vegard_Heggem_Erling_Sande_"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erling er Norges hyttekonge"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article650204.ece"}, {"field": "pageclass", "value": ["article"]}, {"field": "publishtime", "value": "2006-04-11T09:03:00.000Z"}, {"field": "recs-articleid", "value": "2026128"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-04-11T09:03:00.000Z"}, {"field": "recs-rawtitle", "value": "Erling er Norges hyttekonge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Femti \u00e5r etter at Erling Sande (87) startet hytteproduksjon, har Sande-fabrikken p\u00e5 Berk\u00e5k bygd 10 000 hus og hytter."}, {"field": "thumbnail", "value": "http://content-thumbnail.cxpublic.com/content/thumbnail200x150/215cc47210e4dd649b116ed710117432913e4d7c.jpg?5989cbcd"}, {"field": "thumbnailfullheightdimensions", "value": "200x2228"}, {"field": "timestamp", "value": "2017-08-08T14:33:49.000Z"}, {"field": "title", "value": "Erling er Norges hyttekonge"}, {"field": "url", "value": "http://www.adressa.no/nyheter/okonomi/article650204.ece"}, {"field": "urlhash", "value": "215cc47210e4dd649b116ed710117432913e4d7c"}], "score": 1.0953903, "siteId": "9222270286501375973", "id": "215cc47210e4dd649b116ed710117432913e4d7c"}

