{"fields": [{"field": "modifiedtime", "type": "time", "value": "2015-05-17T11:29:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "levin nestvold jr."}, {"field": "body", "value": ["Saken oppdateres.", "Det sa en stolt og ydmyk Abid Raja som kom til Falstadskogen for \u00e5 holde 17.mai-tale og minnes de som d\u00f8de i kampen for freden i den beryktede Falstadskogen.", "- Det er spesielt at jeg, i n\u00e6rhet til denne grusomme fangeleiren, der ogs\u00e5 muslimer mest sannsynlig har m\u00e5tte b\u00f8te med livet har jeg blitt fortalt, kan st\u00e5 og snakke fritt til dere. En helt utenkelig og til og med kanskje absurd tanke for en muslim kun 70 \u00e5r tilbake i tid. Det er ogs\u00e5 derfor et \u00e6refult oppdrag \u00e5 f\u00e5 anledning til \u00e5 dele noe tanker med dere, innledet Raja.", "Han mente at nettopp 17. mai burde gi rom for \u00e5 reflektere ogs\u00e5 over de grufullheter som skjedde, selv om dette var en gledens dag.", "- Vi skal glede oss over den friheten som mange ble torturert i fors\u00f8ket p\u00e5 \u00e5 vinne tilbake. Det er et tankekors at ideen om frihet i dag gir oss glede og en varm f\u00f8lelse. For de som satt fanget p\u00e5 Falstad kunne nok frihet assosieres med helt andre f\u00f8lelser. Ethvert uttrykk fangene her gav av frihet, ble sl\u00e5tt kraftig ned p\u00e5. \u00c5 f\u00f8le frihet var forbudt. \u00c5 f\u00f8le frihet var vondt, sa han.", "Raja mente at det som stortingspolitikker var s\u00e6rlig spesielt \u00e5 sette seg inn i historien til en fangeleir for politiske fanger.", "- For en frittalende kar som meg, uten s\u00e6rlig evne til \u00e5 tie eller sitte i ro, n\u00e5r jeg opplever urettferdighet i samfunnet, vekker det mange tanker. Flere fanger som satt her var nettopp slike typer. I en tid man ofte kunne redde seg selv og sin familie ved \u00e5 tie, valgte mange \u00e5 kjempe for sine inderligste behov, selv om man visste hva det horrible SS-systemet var i stand til.", "Raja dro oss linjene til i dag og terrortrusselen som stadig truer verdens demokratier.", "- Man minnes stadig, og dessverre, oftere og oftere om at disse selvf\u00f8lgelige rettigheter og friheter knyttet til politisk syn og religion, har sin kostnad. Terrortrusselen mot Norge har ikke v\u00e6rt s\u00e5 reell og s\u00e5 alvorlig, etter andre verdenskrig, som den er i dag. Trusselen er rettet mot v\u00e5rt demokrati, v\u00e5r tro overbevisning om at alle kan mene og tro hva de vil. Grunnleggende rettigheter her i Norge trues, som n\u00e5 gj\u00f8r v\u00e5rt lands terrorberedskap historisk h\u00f8y.", "Raja mente det var viktigere enn p\u00e5 lenge vi p\u00e5 dager som 17. mai reflekterer over hvor dyrebar v\u00e5r frihet er. Og at denne friheten ikke skal rokkes ved.", "- Ikke mine; men deres fedre har kjempet for friheten vi har i dag. Men jeg skal kjempe med dere - mot alle de som \u00f8nsker \u00e5 ta fra oss friheten; ytringsfriheten, demokratiet, likestillingen. Nei; slike som meg var ikke her til \u00e5 st\u00e5 opp mot nazistene, men mange som meg er her n\u00e5 for \u00e5 st\u00e5 opp mot islamistene \u2013 sammen med dere. Ingen skal kunne true oss til taushet, sa stortingspolitiker Abid Raja.", "Kj\u00e6re landsmenn, aller f\u00f8rst \u00f8nsker jeg \u00e5 gratulere dere alle med dagen.", "Jeg er fylt av b\u00e5de stolthet og ydmyket, n\u00e5r jeg st\u00e5r her foran dere, og skal holde \u00e5rets 17.mai tale. Selv om jeg tilh\u00f8rer den f\u00f8rste generasjonen av etniske minoriteter som ble f\u00f8dt i Norge p\u00e5 midten av 70-tallet, selv om jeg er norsk statsborger, og selv om jeg betrakter meg som norsk, er det likevel et stolt \u00f8yeblikk for meg \u00e5 st\u00e5 her foran dere med min bakgrunn. F\u00f8dt av pakistanske foreldre, oppdratt som muslim, en som klart skiller seg ut. Stolt over \u00e5 ha blitt spurt, stolt over landet mitt, Norge, som betrakter meg norsk, borger, lojal nok, til \u00e5 kunne \u00e6res med \u00e5 st\u00e5 her, p\u00e5 dette historiske stedet p\u00e5 selveste 17.mai.", "P\u00e5 en dag som denne, p\u00e5 en feiringens dag der alt med Norge som er vakkert, trygt og godt skal bejubles, er det med et hav av f\u00f8lelser jeg st\u00e5r her. Spesielt er det ogs\u00e5 at jeg, i n\u00e6rhet til denne grusomme fangeleiren, der ogs\u00e5 muslimer mest sannsynlig har m\u00e5tte b\u00f8te med livet har jeg blitt fortalt, kan st\u00e5 og snakke fritt til dere. En helt utenkelig og til og med kanskje absurd tanke for en muslim kun 70 \u00e5r tilbake i tid. Det er ogs\u00e5 derfor et \u00e6refult oppdrag \u00e5 f\u00e5 anledning til \u00e5 dele noe tanker med dere.", "Fra tid til annen vil demokratier m\u00e5tte kjempe for sin rett til \u00e5 v\u00e6re. Og for sin rett til \u00e5 best\u00e5 som den frihetens bastion et velfungerende demokrati er. Under andre verdenskrig fikk nordmenn, som kun noen \u00e5r tidligere tok demokratiet som en like stor selvf\u00f8lge som vi gj\u00f8r i dag, f\u00f8le p\u00e5 tapet av frihet. Man fikk f\u00f8le p\u00e5 hvordan det var \u00e5 g\u00e5 fra stor meningsfrihet til \u00e5 m\u00e5tte holde inne selv de mest banale ideer og tanker. Selv om man p\u00e5 30- og 40-tallet ikke opplevde total frihet for alle meninger, folkegrupper og individer som i dag, var det ytringsfrihet og fri meningsutveksling som var gjeldende norm i Norge. Man s\u00e5 tidlig at nordmenn ikke lot seg stoppe av tyskerne.", "Man s\u00e5 tidlig at her l\u00e5, dypt inne i folkesjelen, en vilje til \u00e5 kjempe imot. En kraft som gjorde det sv\u00e6rt vanskelig for tyskerne \u00e5 n\u00e5 helt frem med sin propaganda. Samtidig var det denne iboende kraften hos enkeltindivider, som f\u00f8rte til at de m\u00e5tte b\u00f8te med livet. De kjempet til siste slutt, i troen p\u00e5 noe enkelt, men likevel sv\u00e6rt komplisert, nemlig troen p\u00e5 frihet.", "Man forst\u00e5r ikke, og skyver gjerne bort tankene om de ekstreme kreftene som fikk fri utfoldelse p\u00e5 steder som Falstad. Man h\u00f8rer gjerne om disse stedene i Norge, uten helt \u00e5 klare \u00e5 ta inn over seg realitetene rundt hva som skjedde her. Det er et innblikk i en hverdag man egentlig vegrer seg mot \u00e5 fordype seg i. Men det er n\u00f8dvendig og viktig.", "En feiringens dag som 17. mai b\u00f8r gi rom for \u00e5 reflektere ogs\u00e5 over de grufullheter som skjedde, selv om vi f\u00f8rst og fremst i dag skal glede oss. Glede oss over den friheten som mange ble torturert i fors\u00f8ket p\u00e5 \u00e5 vinne tilbake. Det er et tankekors at ideen om frihet i dag gir oss glede og en varm f\u00f8lelse. For de som satt fanget p\u00e5 Falstad kunne nok frihet assosieres med helt andre f\u00f8lelser. Ethvert uttrykk fangene her gav av frihet, ble sl\u00e5tt kraftig ned p\u00e5. \u00c5 f\u00f8le frihet var forbudt. \u00c5 f\u00f8le frihet var vondt.", "Samtidig vet vi at fangene her dr\u00f8mte om denne friheten. Forut for bes\u00f8ket her fikk jeg innblikk i de rike kildene man har over hvordan fangene kom seg gjennom hverdagen. Man ser til og med hvordan humor ble en overlevelsesmekanisme.", "Det ble ogs\u00e5 skrevet flere dikt. Diktet til Odd Lie, som satt p\u00e5 Falstad men som ble skrevet etter at han ble flyttet til tysk konsentrasjonsleir, gj\u00f8r s\u00e6rlig inntrykk. P\u00e5 Falstad ble han kraftig mishandlet. Han overlevde den tyske konsentrasjonsleiren, men bare tre uker etter hjemkomsten til Norge, d\u00f8de han. De siste \u00e5rs mishandlinger hadde gjort uopprettelig skade. Likevel, da han var som lengst nede, skrev han et sv\u00e6rt vakkert dikt. Han gir uttrykk for sine dr\u00f8mmer og lengsler, om hverdagslige ting jeg og dere opplever hver dag. Lengselen etter \u00e5 m\u00f8te barn og familie, lukten av skog og synet av natur. Og ikke minst lengsel etter frihet. Diktet avsluttes med f\u00f8lgende vers:", "Eg lengtar til v\u00e5re fedres jord,", "til folket, og Guds gode ord.", "Eg lengtar til ljos og frihet,", "til fred og godheit.", "Det er viktig \u00e5 merke seg hvor vakker friheten er for dem som ikke f\u00e5r f\u00f8le den. Men frihet skal ikke v\u00e6re en dr\u00f8m. Den skal virkeliggj\u00f8res, oppleves og den skal leves ut. Og det er v\u00e5r alles plikt \u00e5 kjempe for dette.", "Som stortingspolitikker er det s\u00e6rlig spesielt \u00e5 sette seg inn i historien til en fangeleir for politiske fanger. For en frittalende kar som meg, uten s\u00e6rlig evne til \u00e5 tie eller sitte i ro, n\u00e5r jeg opplever urettferdighet i samfunnet, vekker det mange tanker. Flere fanger som satt her var nettopp slike typer. I en tid man ofte kunne redde seg selv og sin familie ved \u00e5 tie, valgte mange \u00e5 kjempe for sine inderligste behov, selv om man visste hva det horrible SS-systemet var i stand til.", "Et eksempel er Henry Gleditsch, sjef p\u00e5 Tr\u00f8ndelag Teater p\u00e5 begynnelsen av 40-tallet. Han understreket at teaterscenen skulle v\u00e6re \u00e5pen for det frie ord. Han klarte \u00e5 formidle kontroversielle budskap p\u00e5 scenen, og i kulissene. Skuespillerne p\u00e5 teateret ble beordret til \u00e5 delta p\u00e5 NS-arrangement, men Gleditsch stakk ofte kjepper i hjulene for disse opptredende. En dag ble han hentet p\u00e5 sitt kontor og senere skutt her i Falstadskogen.", "Historien om den modige redakt\u00f8r Harald Langhelle gj\u00f8r ogs\u00e5 inntrykk. Hans skriverier i Arbeider-Avisen ble lagt merke til og notisen han skrev, som i f\u00f8rste omgang f\u00f8rte til at avisen ble gjort forbudt i \u00e9n uke, l\u00f8d som f\u00f8lger:", "\u00abVi har tenkt \u00e5 \u00f8ke linjeavstanden i bladet, slik at det skal bli lettere \u00e5 lese mellom linjene\u00bb.", "Langhelle sluttet etter hvert som redakt\u00f8r, men var fortsatt i nazistenes s\u00f8kelys. Ogs\u00e5 han ble hentet og senere skutt her i skogen.", "Det er viktig \u00e5 hente frem disse historiene om hvilket mot som regjerte. For det er dette motet som gj\u00f8r at vi i dag kan st\u00e5 her, med norske flagg og feire disse menneskene og Norges frihet. Mennesker som dette er forbilder. Det er fanger som satt her, slike menn og kvinner, som er selve grunnpilaren i et sterkt demokrati som Norge var, og igjen ble etter frigj\u00f8ringen i 1945.", "Motet til de som gikk i d\u00f8den for sin urokkelige tro p\u00e5 frie ytringer og bekjemping av okkupasjonsmaktene, skal ikke glemmes. Man skal tvert imot hente disse historiene frem igjen, spesielt i tider som n\u00e5, n\u00e5r demokratier i Europa trues av dem som ikke setter pris p\u00e5 v\u00e5r frihet.", "Man minnes stadig, og dessverre, oftere og oftere om at disse selvf\u00f8lgelige rettigheter og friheter knyttet til politisk syn og religion, har sin kostnad. Terrortrusselen mot Norge har ikke v\u00e6rt s\u00e5 reell og s\u00e5 alvorlig, etter andre verdenskrig, som den er i dag. Trusselen er rettet mot v\u00e5rt demokrati, v\u00e5r tro overbevisning om at alle kan mene og tro hva de vil. Grunnleggende rettigheter her i Norge trues, som n\u00e5 gj\u00f8r v\u00e5rt lands terrorberedskap historisk h\u00f8y.", "Vi trues av krefter som vil demokratiet og friheten v\u00e5r til livs. Kanskje viktigere enn p\u00e5 lenge er det at vi p\u00e5 dager som 17. mai reflekterer over hvor dyrebar v\u00e5r frihet er. Og at denne friheten ikke skal rokkes ved.", "Fremmede folk, religioner og kulturer har inntatt Norge. Det er og b\u00f8r v\u00e6re uproblematisk. Vi skal alltid kunne diskutere n\u00e5r vi n\u00e5r grensen for at det er mange nok innvandrere her. Og vi kan alltids diskutere hvordan innvandrere skal oppf\u00f8re seg. Men la det ikke v\u00e6re noen tvil \u2013 v\u00e5rt samfunn st\u00e5r overfor store verdikonflikter i dag. Grunnleggende forskjeller. Urovekkende holdninger har st\u00e5tt p\u00e5 v\u00e5r d\u00f8rstokk lenge, og mye vondt har inntatt nasjonen. Selv om man selvsagt skal kunne praktisere sin religion og sin kultur, er det visse verdier vi m\u00e5 sette foten ned for, visse verdier vi m\u00e5 aktivt bekjempe. Det gj\u00f8r deg ikke til rasist. Vi m\u00e5 v\u00e5ge \u00e5 si at noen verdier rett og slett er urokkelige, som vi ikke kan g\u00e5 p\u00e5 akkord med, og vi m\u00e5 v\u00e5ge \u00e5 si at noen verdier er rett og slett bedre, og andre er d\u00e5rlige.", "Ikke mine; men deres fedre har kjempet for friheten vi har i dag. Men jeg skal kjempe med dere - mot alle de som \u00f8nsker \u00e5 ta fra oss friheten; ytringsfriheten, demokratiet, likestillingen. Nei; slike som meg var ikke her til \u00e5 st\u00e5 opp mot nazistene, men mange som meg er her n\u00e5 for \u00e5 st\u00e5 opp mot islamistene \u2013 sammen med dere. Ingen skal kunne true oss til taushet.", "Tvangsekteskap, vold mot kvinner og barn, lojalitet til innvandrerkultur framfor storsamfunnet, ekstremisme og islamisme, ja til og med \u00f8nske om \u00e5 g\u00e5 med annet flagg enn den norske p\u00e5 17.mai, alt dette er holdninger vi m\u00e5 klart si nei til.", "Jeg har opplevd flaggdebatten i mange \u00e5r n\u00e5. S\u00e5 fremmed tanke \u2013 at jeg \u2013 eller mine barn, skulle flagge med noe annet enn det norske. Flagget symboliserer mange verdier, iallfall b\u00f8r det vekke lojalitet og f\u00f8lelse av patriotisme. Og vi m\u00e5 v\u00e5ge si at ogs\u00e5 innvandrere som flytter hit til v\u00e5re trygge havner, b\u00f8r innordne seg de verdier det norske flagget st\u00e5r for. Og innvandrere har en oppgave \u00e5 l\u00e6re sin barn verdier som dette landet er tuftet p\u00e5. Dette gj\u00f8r deg ikke til rasist \u00e5 mene. Tvert om er det din plikt. Dette er ikke tid for \u00e5 tie. Vi kan ikke tie n\u00e5. Det \u00e5 tie er ogs\u00e5 \u00e5 akseptere. Dette er v\u00e5r tids store frihetskamp. Vi kan ikke stilltiende akseptere et splittet Norge hvor noen grupper ikke opplever samme frihet som oss \u2013 vi kan for eksempel ikke finne oss i at innvandrerkvinner lider under undertrykkelsen, eller at ekstremismen brer om seg blant yngre generasjoner av muslimer selv om de er f\u00f8dt og oppvokst i Norge, blant oss. Dette handler faktisk om deg og meg, om v\u00e5re barn og deres barn. Frihetskampen gj\u00f8r seg ogs\u00e5 gjeldende i dag, over hele landet, det v\u00e6re seg kampen mot nazister, rasister eller muslimske ekstremister.", "Som stortingsrepresentant var jeg i fjor med p\u00e5 \u00e5 utforme og vedta historisk mange endringer i Grunnloven. Vi vet alle at det er Grunnloven vi feirer i dag, og v\u00e5r Grunnlov som fylte to hundre \u00e5r i fjor fikk i jubileums\u00e5ret b\u00e5de en spr\u00e5klig reformering og en rekke nye Grunnlovsbestemmelser. Samtidig som arbeidet f\u00f8ltes tungt og kanskje ogs\u00e5 frustrerende, s\u00e6rlig for oss Grunnlovskonservatistene som ville beholde originalspr\u00e5ket, var det ogs\u00e5 en grunnleggende god f\u00f8lelse at det \u00e5 endre Grunnloven ikke var noe man tok lett p\u00e5. Vi opplevde et stort engasjement blant befolkningen, og politikerne fikk anledning til \u00e5 jobbe godt og grundig med forslagene. En stor kontrast til det hastige arbeidet som ble utf\u00f8rt p\u00e5 Eidsvoll i 1814. Likevel var det fascinerende \u00e5 se hvordan tankene om frihet stod seg likegodt i dag, som da. I Norge har man hatt store omveltninger, der ogs\u00e5 ytringsfriheten i flere hundre \u00e5r var utopisk fantasi. Men fra skjebne\u00e5rene p\u00e5 begynnelse av 1800-tallet og frem til i dag, har disse ideene f\u00e5tt solid fotfeste.", "Det er et tankekors at Norge, p\u00e5 40-tallet, men ogs\u00e5 i dag, m\u00f8tte trusler fra de som \u00f8nsker seg s\u00e5 langt bort fra grunnpilarene i Grunnloven som det er mulig \u00e5 komme. Trusselen mot Norge har v\u00e6rt sterkest fra dem som opplever v\u00e5r frihet som ytterligg\u00e5ende. Fangene p\u00e5 Falstad var blant dem som ikke klarte \u00e5 sitte stille og se p\u00e5 hvordan landets konstitusjonelle ryggrad ble brukket. Det verdt \u00e5 ha deres mot, deres urokkelige tro p\u00e5 at demokratiet, den frie tanke og ytring, med seg i m\u00f8tet med de nye truslene Norge st\u00e5r over i dag og vil m\u00f8te i fremtiden.", "Med min bakgrunn som muslim st\u00e5r jeg her i dag og taler til dere om frihet og demokrati, med trua p\u00e5 at vi har mer til felles enn det som splitter oss. Mange som meg er lagspillere, medspillere. F\u00f8dt og oppvokst her. Planlegger \u00e5 d\u00f8 her, og beredt til \u00e5 d\u00f8 for landet n\u00e5r det vil beh\u00f8ves. Ser for oss \u00e5 bli gravlagt i Norge. Mer sambygding kan man ikke bli. Og slike som jeg fylles av stolthet og glede n\u00e5r vi p\u00e5 tur i utlandet kan skryte at vi er norske og elsker brunost. P\u00e5 barneskolen fikk jeg b\u00e6re det norske flagget forbi slottet, og i dag st\u00e5r jeg foran dere if\u00f8rt jubileumsdrakten til hovedstaden. Jeg har trua p\u00e5 fremtida - vi m\u00e5 klare sl\u00e5 ring rundt felleskapet, vi m\u00e5 klare st\u00e5 sammen i verdikampene som venter oss. Dere fedre og forfedre har kjempet, n\u00e5 skal vi kjempe sammen.", "Jeg \u00f8nsker dere en fantastisk 17. mai med feiring av frihet, og med ettertanke om det urokkelige mot som gjorde seg gjeldene p\u00e5 Falstad og i denne skogen."]}, {"field": "category0", "value": "nyheter"}, {"field": "category1", "value": "nyheter|nordtrondelag"}, {"field": "contenthash", "value": "6ebb110cee88466879914bcf52ab2d24e55b3039abe3c7efe09ebdf3e1bcf0b8"}, {"field": "createtime", "value": "2016-02-08T15:29:11.000Z"}, {"field": "description", "value": "\u2013 Vi var ikke her til \u00e5 st\u00e5 opp mot nazistene, men mange som meg er her n\u00e5 for \u00e5 st\u00e5 opp mot islamistene \u2013 sammen med dere. Ingen skal kunne true oss til taushet."}, {"field": "dominantimage", "value": "http://www.adressa.no/incoming/article10969564.ece/6qeck/ALTERNATES/w980-default/IMG_26512.jpg.jpeg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7df2baea07ecbfefa16e0ef58c263a263d1e5667.jpg?598212c9"}, {"field": "dominantthumbnaildimensions", "value": "300x169"}, {"field": "heading", "value": ["- Ingen skal true oss til taushet -adressa.no", "Rom for refleksjon", "Demokratiet trues igjen", "Dyrebar frihet", "Her er talen i sin helhet:"]}, {"field": "id", "value": "7df2baea07ecbfefa16e0ef58c263a263d1e5667"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "nordtrondelag"]}, {"field": "kw-classification", "value": "religion-and-spirituality"}, {"field": "kw-concept", "value": ["terrorberedskap historisk h\u00f8y", "v\u00e5rt lands terrorberedskap", "lands terrorberedskap historisk", "f\u00f8le frihet", "norske flagg", "dag", "fri"]}, {"field": "kw-entity", "value": ["grunnlov", "grunnlovsbestemmelser", "grunnlovskonservatistene", "falstadskogen", "tr\u00f8ndelag teater", "grunnloven", "falstad", "guds", "arbeider-avisen"]}, {"field": "kw-location", "value": ["eidsvoll", "europa", "norge"]}, {"field": "kw-pageclass", "value": "article"}, {"field": "kw-person", "value": ["henry gleditsch", "harald langhelle", "odd lie", "abid raja"]}, {"field": "kw-taxonomy", "value": ["nyheter", "nyheter/nordtrondelag"]}, {"field": "og-image", "value": "http://www.adressa.no/incoming/article10969564.ece/6qeck/ALTERNATES/w980-default/IMG_26512.jpg.jpeg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ingen skal true oss til taushet"}, {"field": "og-type", "value": "article"}, {"field": "og-url", "value": "http://www.adressa.no/nyheter/nordtrondelag/article10969300.ece"}, {"field": "pageclass", "value": ["article"]}, {"field": "publishtime", "value": "2015-05-17T11:29:43.000Z"}, {"field": "recs-articleid", "value": "10969300"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|nordtrondelag"}, {"field": "recs-publishtime", "value": "2015-05-17T11:29:43.000Z"}, {"field": "recs-rawtitle", "value": "- Ingen skal true oss til taushet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/nordtrondelag"]}, {"field": "teaser", "value": "\u2013 Vi var ikke her til \u00e5 st\u00e5 opp mot nazistene, men mange som meg er her n\u00e5 for \u00e5 st\u00e5 opp mot islamistene \u2013 sammen med dere. Ingen skal kunne true oss til taushet."}, {"field": "thumbnail", "value": "http://content-thumbnail.cxpublic.com/content/thumbnail200x150/7df2baea07ecbfefa16e0ef58c263a263d1e5667.jpg?598212c9"}, {"field": "thumbnailfullheightdimensions", "value": "200x2765"}, {"field": "timestamp", "value": "2017-08-02T17:58:33.000Z"}, {"field": "title", "value": "- Ingen skal true oss til taushet"}, {"field": "url", "value": "http://www.adressa.no/nyheter/nordtrondelag/article10969300.ece"}, {"field": "urlhash", "value": "7df2baea07ecbfefa16e0ef58c263a263d1e5667"}], "score": 0.3474943, "siteId": "9222270286501375973", "id": "7df2baea07ecbfefa16e0ef58c263a263d1e5667"}

