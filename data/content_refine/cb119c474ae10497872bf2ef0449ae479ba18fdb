{"fields": [{"field": "modifiedtime", "type": "time", "value": "2012-04-23T09:44:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Da Helle Leinslie overtok som virksomhetsleder for barnevernet i \u00d8rland for noen \u00e5r siden syntes hun det var merkelig at det kom s\u00e5 f\u00e5 bekymringsmeldinger fra skolene og barnehagene. Hun kalte derfor sammen de ansatte og politiet til et m\u00f8te og informerte om hvilket ansvar de har og hvordan barnevernet fungerer.", "- Det f\u00f8rte til at barnevernet i \u00d8rland ble mer synlig og de ansatte var raskere med \u00e5 melde fra til oss. Siden har vi hatt en kraftig \u00f8kning i antall saker. Bare i l\u00f8pet av de to f\u00f8rste m\u00e5nedene i \u00e5r har vi mottatt 18 meldinger om mulig omsorgssvikt.", "Politikere reagerte", "Men ikke alle var like begeistret for den \u00f8kte aktiviteten. Politikere og kontrollutvalget i \u00d8rland kommune reagerte p\u00e5 at barnevernet brukte betydelige midler til ulike tiltak, og langt mer enn nabokommunen Bjugn. I 2002 brukte \u00d8rland 5,5 millioner kroner p\u00e5 barnevern, mens Bjugn brukte 1,8 millioner. Dette f\u00f8rte til at revisjonen ble koblet inn og bedt om \u00e5 sammenligne de to kommunene for \u00e5 forklare hvorfor det var s\u00e5 stor forskjell.", "- Jeg forst\u00e5r at politikerne er opptatt av kommune\u00f8konomien, men jeg oppfattet ogs\u00e5 dette som en skjult kritikk p\u00e5 at vi brukte for mye penger, sier Leinslie.", "N\u00e5 mener virksomhetslederen at de to kommunene er for ulike til \u00e5 sammenliknes, blant annet har \u00d8rland langt flere barn. Men rapporten viser ogs\u00e5 at det jobbes ulikt, og at \u00f8kt innsats f\u00f8rer til flere saker.", "- Jeg har jobbet i Trondheim i mange \u00e5r og hadde aldri trodd at det skulle v\u00e6re s\u00e5 ille p\u00e5 \u00d8rland. Jeg vet likevel ikke om \u00d8rland er spesiell eller om alle sakene skyldes god innsats av barneverntjenesten.", "Hun utelukker ikke at det er en kombinasjon. \u00d8rland har stor gjennomtrekk i befolkningen. Familier som flytter til kommunen mangler nettverk, eller har med seg en \u00abhistorie\u00bb n\u00e5r de kommer. Revisjonen viste at \u00d8rland har flere bekymringssaker enn Bjugn, som ogs\u00e5 ligger h\u00f8yt i Tr\u00f8ndelag. Det er likevel en viktig forskjell; \u00d8rland har vesentlig flere omsorgsovertakelser, med 17 mot Bjugns to. Bjugn har i st\u00f8rre grad fors\u00f8kt \u00e5 sette inn tiltakene i hjemmet.", "Millioner i nytt hjem", "- Dette tiltaket bruker ogs\u00e5 vi n\u00e5r vi kan, men erfaringene har ikke alltid v\u00e6rt like gode. Der vi mener det er alvorlig omsorgssvikt fremmer vi alltid saken for Fylkesnemnda. S\u00e5 langt har vi f\u00e5tt medhold i alle sakene, ogs\u00e5 i de tilfellene som er anket til tingretten.", "Tiltakene der kommunen overtar omsorgsansvaret er ogs\u00e5 sv\u00e6rt kostbare. Egenandelen for kommunen er 22 000 kroner per barn i m\u00e5neden. Dette betyr at \u00d8rland bruker tre millioner i \u00e5ret bare p\u00e5 \u00e5 plassere barn i andres hjem eller i institusjon.", "N\u00e5r det gjelder enhetskostnaden per barn p\u00e5 ulike tiltak ligger likevel \u00d8rland med sine 44 750 langt under fylkesgjennomsnittet p\u00e5 vel 84 000 i 2002. Bjugn ligger blant de laveste i S\u00f8r-Tr\u00f8ndelag med vel 21 000. Det er likevel stor forskjell mellom Tydal (20 000), som bruker minst per barn i fylket, og Fr\u00f8ya (150 000) som bruker mest. Trondheim l\u00e5 i fjor nest h\u00f8yest med 120 000 kroner per barn.", "Den kraftige \u00f8kningen i barnevernsaker sliter ogs\u00e5 meget tungt p\u00e5 de ansatte, mener flere av barnevernslederne p\u00e5 Fosen. Etatsleder Turid Nilsen i Bjugn frykter at arbeidspresset og all negativ fokus p\u00e5 barnevernet gj\u00f8r det vanskeligere \u00e5 f\u00e5 fagfolk til \u00e5 jobbe i etaten. I Rissa har samtlige innenfor barneverntjenesten enten sagt opp eller g\u00e5tt ut i permisjon. Dette f\u00f8rte nylig til at kommunen ga fylkesmannen beskjed om at de ikke klarte \u00e5 holde de lovp\u00e5lagte fristene for behandlingstid. Dette har imidlertid fylkesmannen avvist som unnskyldning, og han krever n\u00e5 at fristene skal holdes.", "Vanskeligere", "Tidligere etatsleder Unni Korshavn i Rissa vil ikke skylde p\u00e5 arbeidspresset til tross for at kommunen har f\u00e5tt tre ganger s\u00e5 mange bekymringsmeldinger de siste \u00e5rene. Selv med dette h\u00f8ye aktivitetsniv\u00e5et tror hun at det er vanskeligere \u00e5 fremme vedtak om omsorgsovertakelse i mindre kommuner som Rissa.", "- Rettssikkerheten for barn er d\u00e5rligere i sm\u00e5 kommuner fordi terskelen for \u00e5 melde fra om omsorgssvikt er st\u00f8rre. Det skal ogs\u00e5 mer til f\u00f8r barnevernet griper inn i kommuner der alle kjenner alle, sier Korshavn.", "Om det er dette som er \u00e5rsaken til at \u00c5fjord ligger helt p\u00e5 bunn n\u00e5r det gjelder omsorgsovertakelser i Tr\u00f8ndelag er usikkert. Kommunen har ikke hatt en omsorgsovertakelse p\u00e5 elleve \u00e5r. \u00c5fjord har bare ett aktivt vedtak, men bruker 780 000 p\u00e5 barnevernet. N\u00e5 skal innsatsen \u00f8kes ytterligere, blant annet ved et tettere samarbeid med skole og barnehage. Kommunen frykter for at det kan v\u00e6re store m\u00f8rketall ogs\u00e5 i \u00c5fjord.", "- Det er nok en viss underrapportering. Men \u00c5fjord jobber meget godt med forebygging, og vi har en oversiktlig kommune med godt utbygd omsorgstjenester, sier leder av barnevernet Kenth Hallb\u00e4ck.", "Kombinasjon D\u00e5rligere sikkerhet"]}, {"field": "category0", "value": "nyheter"}, {"field": "contenthash", "value": "eddd0b6f86eaac3beaac0499d28b1ec91d0aaa7042a118ca33697ef0dec54b72"}, {"field": "createtime", "value": "2017-02-06T19:20:52.000Z"}, {"field": "description", "value": "Mens \u00d8rland bruker 5,5 millioner p\u00e5 barnevern er summen 1,8 mill. hos naboen Bjugn. Rissa hadde i fjor overtatt omsorgen for 18 barn, mens \u00c5fjord ikke har hatt et tvangstiltak p\u00e5 elleve \u00e5r."}, {"field": "dominantimage", "value": "http://www.adressa.no/incoming/article1083073.ece5/ALTERNATES/w980-default/ver2%20barnevernet15"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb119c474ae10497872bf2ef0449ae479ba18fdb.jpg?5999621a"}, {"field": "dominantthumbnaildimensions", "value": "300x169"}, {"field": "heading", "value": "Milliongap i barnevernet -adressa.no"}, {"field": "id", "value": "cb119c474ae10497872bf2ef0449ae479ba18fdb"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["kommune", "bruker", "barnevern", "saken", "barn"]}, {"field": "kw-entity", "value": ["kenth hallb\u00e4ck", "fosen", "fylkesnemnda", "d\u00e5rligere", "helle leinslie"]}, {"field": "kw-location", "value": ["fr\u00f8ya", "s\u00f8r-tr\u00f8ndelag", "tydal", "bjugn", "tr\u00f8ndelag", "trondheim", "\u00e5fjord", "rissa", "\u00f8rland"]}, {"field": "kw-pageclass", "value": "article"}, {"field": "kw-person", "value": ["turid nilsen", "unni korshavn"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1083073.ece5/ALTERNATES/w980-default/ver2%20barnevernet15"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Milliongap i barnevernet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article20485.ece"}, {"field": "pageclass", "value": ["article"]}, {"field": "publishtime", "value": "2004-04-30T05:56:06.000Z"}, {"field": "recs-articleid", "value": "2498614"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-04-30T05:56:06.000Z"}, {"field": "recs-rawtitle", "value": "Milliongap i barnevernet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Mens \u00d8rland bruker 5,5 millioner p\u00e5 barnevern er summen 1,8 mill. hos naboen Bjugn. Rissa hadde i fjor overtatt omsorgen for 18 barn, mens \u00c5fjord ikke har hatt et tvangstiltak p\u00e5 elleve \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/cb119c474ae10497872bf2ef0449ae479ba18fdb.jpg?5999621a"}, {"field": "thumbnailfullheightdimensions", "value": "200x1299"}, {"field": "timestamp", "value": "2017-08-20T10:19:06.000Z"}, {"field": "title", "value": "Milliongap i barnevernet"}, {"field": "url", "value": "http://www.adressa.no/nyheter/article20485.ece"}, {"field": "urlhash", "value": "cb119c474ae10497872bf2ef0449ae479ba18fdb"}], "score": 0.88402575, "siteId": "9222270286501375973", "id": "cb119c474ae10497872bf2ef0449ae479ba18fdb"}

