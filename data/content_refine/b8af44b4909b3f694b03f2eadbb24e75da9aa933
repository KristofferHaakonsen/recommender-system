{"fields": [{"field": "modifiedtime", "type": "time", "value": "2013-01-31T08:47:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Tommy Wirkolas f\u00f8rste Hollywood-produksjon gj\u00f8r litt av det samme med Br\u00f8drene Grimms ber\u00f8mte eventyr som hans \u00abD\u00f8d sn\u00f8\u00bb gjorde med norsk krigshistorie: Rister skikkelig p\u00e5 det, leker litt og fyrer l\u00f8s med gr\u00f8sseraction og lar monstrene f\u00e5 gjennomg\u00e5 skikkelig.", "I motsetning til hans tre f\u00f8rste filmer, ser denne ut som om den er laget for 50\u201360 millioner dollar. Internasjonale toppfolk i sentrale roller og spektakul\u00e6r vold i grotesk vri p\u00e5 gammelt eventyr, b\u00f8r gj\u00f8re \u00abHansel & Gretel: Witch Hunters\u00bb salgbar i segmentet som i fjor tok s\u00e5nn passe imot \u00abAbraham Lincoln: Vampire Hunter\u00bb.", "Som filmforteller viser Wirkola seg omtrent like ujevn i stor m\u00e5lestokk som i mindre. Tilgang til den dyreste verkt\u00f8ykassa har gjort det mulig \u00e5 fors\u00f8ke \u00e5 overd\u00f8ve svakheter i manus, spill og oppbygging av drama med action, vold og buldrende effekter. Samt humor, som kanskje er Wirkolas st\u00f8rste styrke som filmskaper.", "Stigende stjerner som Jeremy Renner, Gemma Arterton og Famke Janssen gir filmen et anstr\u00f8k av klasse som dialogen dessverre jobber imot. Replikker som: \u00abHeksene har noe stort p\u00e5 gang!\u00bb gir film og spill et kalkunpreg filmen som helhet unng\u00e5r fordi Wirkola viser at han behersker sjangerens f\u00f8rste bud: Du skal ikke kjede ditt publikum.", "Heksejegerne Hans og Grete opptrer i noe som kan se ut som ca. 1700-tallet med kostymer og v\u00e5pen tilsynelatende hentet fra \u00abThe Matrix\u00bb. Melkeflasker med etterlysninger av bortf\u00f8rte barn og det som m\u00e5 v\u00e6re tidenes f\u00f8rste platespiller, er andre eksempler p\u00e5 frekk lek med tid og historie.", "Gode nordmenn som Bj\u00f8rn Sundquist og Ingrid Bols\u00f8 Berdal dukker opp i mindre roller uten \u00e5 miste hodet, billedlig talt. I praksis ser det nemlig ut til at det er der Wirkolas skapertrang p\u00e5 stort budsjett har f\u00e5tt mest utl\u00f8p: Muligheten til \u00e5 bl\u00e5se hodet av folk og andre skikkelser.", "\u00abHansel & Gretel: Witch Hunters\u00bb er langt fra noen god film, p\u00e5 sitt verste skikkelig d\u00e5rlig. Som primitiv, leken og fartsfylt underholdning som bare pumper p\u00e5 i stedet for \u00e5 bygge opp, f\u00e5r den til en del av det den pr\u00f8ver p\u00e5. Amerikanske anmeldere som mener dette er av det verste de har sett, har neppe sett de forrige filmene til Wirkola. Han var ikke bedre f\u00f8r, og vil n\u00e5 flere enn noen gang med dette heksebrygget."]}, {"field": "category0", "value": "kultur"}, {"field": "category1", "value": "kultur|film"}, {"field": "category2", "value": "kultur|film|filmanmeldelser"}, {"field": "contenthash", "value": "926a4072646519f31f51777c5bddf2a3e679c30556daca31db2978b7714fb52e"}, {"field": "createtime", "value": "2016-12-21T07:06:55.000Z"}, {"field": "description", "value": "FILM: Br\u00f8drene Grimm vil sannsynligvis snu seg i graven om Tommy Wirkolas filmversjon av \u00abHans og Grete\u00bb tilflyter dem. Men kjede seg vil de neppe."}, {"field": "dominantimage", "value": "http://www.adressa.no/incoming/article7035135.ece/ALTERNATES/w980-default/Hansel&Gretel.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b8af44b4909b3f694b03f2eadbb24e75da9aa933.jpg?58b0a0d2"}, {"field": "dominantthumbnaildimensions", "value": "300x169"}, {"field": "heading", "value": "Hodel\u00f8s Grimm og gru -adressa.no"}, {"field": "id", "value": "b8af44b4909b3f694b03f2eadbb24e75da9aa933"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "filmanmeldelser", "film"]}, {"field": "kw-concept", "value": "film"}, {"field": "kw-entity", "value": ["the matrix", "d\u00f8d", "gemma arterton og famke janssen", "famke janssen", "hansel", "br\u00f8drene grimms", "gretel", "bj\u00f8rn sundquist og ingrid bols\u00f8 berdal", "hans og grete"]}, {"field": "kw-location", "value": ["hunter", "hollywood"]}, {"field": "kw-pageclass", "value": "article"}, {"field": "kw-person", "value": ["abraham lincoln", "gemma arterton", "jeremy renner", "bj\u00f8rn sundquist", "tommy wirkolas", "ingrid bols\u00f8 berdal"]}, {"field": "kw-taxonomy", "value": ["kultur/film/filmanmeldelser", "kultur", "kultur/film"]}, {"field": "og-image", "value": "http://www.adressa.no/incoming/article7035135.ece/ALTERNATES/w980-default/Hansel&Gretel.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hodel\u00f8s Grimm og gru"}, {"field": "og-type", "value": "article"}, {"field": "og-url", "value": "http://www.adressa.no/kultur/film/filmanmeldelser/article7035191.ece"}, {"field": "pageclass", "value": null}, {"field": "publishtime", "value": "2013-01-31T07:49:12.000Z"}, {"field": "recs-articleid", "value": "7035191"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-category2", "value": "taxonomy|kultur|film|filmanmeldelser"}, {"field": "recs-publishtime", "value": "2013-01-31T07:49:12.000Z"}, {"field": "recs-rawtitle", "value": "Hodel\u00f8s Grimm og gru -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/film/filmanmeldelser", "kultur", "kultur/film"]}, {"field": "teaser", "value": "FILM: Br\u00f8drene Grimm vil sannsynligvis snu seg i graven om Tommy Wirkolas filmversjon av \u00abHans og Grete\u00bb tilflyter dem. Men kjede seg vil de neppe."}, {"field": "thumbnail", "value": "http://content-thumbnail.cxpublic.com/content/thumbnail200x150/b8af44b4909b3f694b03f2eadbb24e75da9aa933.jpg?58b0a0d2"}, {"field": "thumbnailfullheightdimensions", "value": "200x1282"}, {"field": "timestamp", "value": "2017-02-24T21:08:34.000Z"}, {"field": "title", "value": "Hodel\u00f8s Grimm og gru"}, {"field": "url", "value": "http://www.adressa.no/kultur/film/filmanmeldelser/article7035191.ece"}, {"field": "urlhash", "value": "b8af44b4909b3f694b03f2eadbb24e75da9aa933"}], "score": 0.95543915, "siteId": "9222270286501375973", "id": "b8af44b4909b3f694b03f2eadbb24e75da9aa933"}

