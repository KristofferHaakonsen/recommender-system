{"fields": [{"field": "modifiedtime", "type": "time", "value": "2016-12-31T09:13:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Joralf Gjerstad", "Sn\u00e5sa", "Sn\u00e5samannen", "Margreth Olin"]}, {"field": "author", "value": "b\u00e5rd sande"}, {"field": "body", "value": ["Mobiltelefonen ringer. Joralf Gjerstad fisker den opp fra brystlomma innafor genseren. Det er noen han kjenner og det dreier seg om en middagsinvitasjon kommende helg. Gjerstad sier han ikke vet om det passer den fredagen, og ber om \u00e5 bli oppringt litt n\u00e6rmere innp\u00e5 avtalen. Damestemmen fortsetter, forteller at en ung kvinne han kjenner skal ha eksamen i dagen etter.", "\u2013 Du m\u00e5 tenke p\u00e5 henne, sier hun i andre enden av r\u00f8ret.", "\u2013 Ja, det g\u00e5r bra det der, du m\u00e5 hilse henne, svarer Gjerstad.", "For selv om det er litt ensomt p\u00e5 sykehjemmet, er han slettes ikke glemt. Fortsatt kommer telefonene og brevene, selv om det er lenge siden han har trakk seg tilbake. Han er for lengst blitt kjendis, og lenge f\u00f8r det gikk ordet om helbrederen fra Sn\u00e5sa som tok imot folk med sine plager. Og n\u00e5, i sin \u00ablivskveld\u00bb som han sier selv, er han ikke i tvil om at han ville valgt samme vei, om han fikk velge p\u00e5 nytt.", "\u2013 Ja, det er aldeles sikkert. Det er det som har gitt meg styrke i livet, at jeg fikk disse evnene og fikk m\u00f8te s\u00e5 mye folk. Det har v\u00e6rt mye glede, men ogs\u00e5 mye sorg. I dag st\u00e5r hele det norske folk og \u00e6rer meg. Det t\u00f8r jeg si, for det er sant. Det er enkelte som synes at det der ikke er n\u00f8dvendig \u00e5 tenke p\u00e5, men jeg tror det var godt at jeg fikk v\u00e6re med og vise evnen og styrken fra det ukjente til folket og at jeg fikk t\u00f8rket av t\u00e5rene til s\u00e5 mange som gr\u00e5t. Jeg gjorde min plikt og det beh\u00f8vde jeg ikke f\u00e5 noe \u00e6re for, for jeg kjente styrken i meg selv. Jeg har f\u00e5tt fred i meg selv for det jeg har gjort. Det er mange som n\u00e5 vil lese Adresseavisen og det dere har skrevet, som t\u00f8rker noen t\u00e5rer for det minnet de har om meg, det minnet de har da de ble frisk \u00f8yeblikkelig og fikk forandret livet sitt.", "Joralf Gjerstad sitter i rullestolen p\u00e5 sykehjemmet i Sn\u00e5sa. Det er tidlig i november og vi har snakket sammen i snart en time. Med den lille oppsummerende monologen er Gjerstad i ferd med \u00e5 avslutte intervjuet som startet med et nyttel\u00f8st fors\u00f8k p\u00e5 sm\u00e5prat fra journalist og fotograf. \u00abDu m\u00e5 bare begynne \u00e5 skrive du\u00bb, sier han ut\u00e5lmodig til de innledende sp\u00f8rsm\u00e5lene om hvordan det st\u00e5r til i dag.", "Praten har g\u00e5tt i alle retninger. Han er samfunnsengasjert, f\u00f8lger med p\u00e5 nyhetssendingene. 90-\u00e5ringen rister p\u00e5 hodet over Oslo-leiligheter som g\u00e5r flere millioner over prisantydning. \u00abDet har g\u00e5tt over styr. Hvor f\u00e5r de pengene fra dem som kj\u00f8per? Det er nesten ikke til \u00e5 tro at det g\u00e5r an\u00bb. Han er oppgitt over norsk partipolitikk. \u00abDet er lite fasthold i det de gj\u00f8r og lite utvikling. Velgerne vet ikke hva de skal tro p\u00e5 eller hvem de skal stemme p\u00e5\u00bb, sier han. At USA er i ferd med \u00e5 velge Donald Trump oppr\u00f8rer ham ogs\u00e5.", "Vi sp\u00f8r om hva folk skal gj\u00f8re n\u00e5r han en dag blir borte, alle de som s\u00e5 gjerne ville truffet ham? \u00abNei, det gj\u00f8r seg sj\u00f8l. Jeg m\u00e5 passe p\u00e5 meg selv n\u00e5\u00bb. Og om han er forn\u00f8yd med hvordan livsverket hans ble fremstilt i \u00abMannen fra Sn\u00e5sa\u00bb, \u00e5rets mest sette dokumentarfilm p\u00e5 norske kinoer?", "\u2013 Ja, folket synes n\u00e5 det. Men jeg har ikke tenkt s\u00e5 mye p\u00e5 det.", "\u2013 Det er som det er?", "\u2013 Ja, det er det.", "Han er moderat interessert i alle disse sp\u00f8rsm\u00e5lene om evnene, om andre kan f\u00e5 dem og om det er mulig \u00e5 l\u00e6re dem bort. Det er s\u00e5 mange som har spurt om det f\u00f8r, og igjen m\u00e5 han si at han ikke kan l\u00e6re det bort og at han ikke vet om andre som har de samme evnene.", "\u2013 Men hva synes du om langrennssporten da, Joralf? sp\u00f8r fotografen.", "90-\u00e5ringen lyser opp. Snakker om Bj\u00f8rgen og Northug, gledene de har gitt ham foran tv-skjermen. Og Northug kjenner han jo, han har til og med v\u00e6rt p\u00e5 middag hjemme hos familien. \u00abDet var trivelig\u00bb, fastsl\u00e5r Gjerstad. N\u00e5 er han er oppr\u00f8rt over behandlingen Therese Johaug har f\u00e5tt i dopingsaken, og plutselig f\u00e5r han en god id\u00e9: Han vil hilse dem alle personlig gjennom avisa.", "\u2013 Det skal mange tenke p\u00e5 n\u00e5r de leser avisa, sier Gjerstad og smiler godt.", "Han er blir oppstemt over praten om idrettsut\u00f8verne. Om vi ikke skal ha kaffe?", "\u2013 Jo, beska d\u00f8, sier han, og triller ut p\u00e5 gangen for \u00e5 ordne med kaffekopp og lefsebit til journalist, fotograf og seg selv. P\u00e5 vei ut i korridoren kj\u00f8rer han s\u00e5 skart at han sneier inn i d\u00f8rkarmen, slik at den ene fotskammelen faller av rullestolen.", "Etter intervjuet kj\u00f8rer vi oppom Sn\u00e5sa kirke, som Gjerstad har utsikt til fra rommet p\u00e5 sykehjemmet. \u00abDet var mine beste \u00e5r\u00bb, sier han om de 17 \u00e5rene han jobbet der som klokker. Det er stille p\u00e5 kirkeg\u00e5rden. Vi tar noen bilder av steinkirka og spekulerer p\u00e5 om det g\u00e5r an \u00e5 komme seg inn og se. Noen sekunder etter \u00e5pnes kirked\u00f8ra. Det er renholder Ing-Mari Fins\u00e5s som akkurat er ferdig med dagens \u00f8kt. Vi slipper inn og f\u00e5r en omvisning i rommet hvor Gjerstad har lest mang en klokkerb\u00f8nn. Vi var ogs\u00e5 oppe p\u00e5 galleriet, der han som barn satt sammen med organisten og fulgte begravelsene til bygdefolket. Lyset faller inn gjennom de blyinnfattede vinduene og treffer den store, hvite Kristus-figuren med et vakkert fargespill. I utmarka bortenfor presteg\u00e5rden ligger Lysthusberget, et popul\u00e6rt friluftsomr\u00e5de. Der st\u00e5r ogs\u00e5 den tre meter h\u00f8ye 17. mai-steinen som Gjerstad lenge har v\u00e6rt opptatt av \u00e5 f\u00e5 vist frem. Historien forteller at den ble reist i 1835 av prestes\u00f8nnen og teologistudenten Ole Rynning og noen venner. Bautaen er ett av Norges eldste nasjonalmonument. Like ved, p\u00e5 stien inn til steinen, st\u00e5r en gr\u00f8nnmalt benk godt forankret i bakken. En liten plakett forteller at dette var kommunens gave til 90-\u00e5ringen i v\u00e5r. Noen hundre meter nedenfor monumentet ligger Gjerstads barndomshjem, n\u00e5 omgjort til museum, og 60-tallshuset hvor han selv bodde og tok imot tusenvis av mennesker.", "Han sier han savner den tida da tunet var fullt av biler og folk som kom for \u00e5 f\u00e5 hjelp.", "\u2013 Ungene var sm\u00e5, og jeg husker de satt og s\u00e5 p\u00e5 dem som gikk inn, og s\u00e5 n\u00e5r de kom ut friske. Det var en gyllen tid, sier han.", "Han savner ogs\u00e5 livet hjemme med kona Signe, som er dement. De giftet seg i 1954 og for to \u00e5r siden feiret de diamantbryllup, 60 \u00e5rs bryllupsdag. Kj\u00e6rligheten er fortsatt sterk, de treffes ofte og hun husker fortsatt hvem han er.", "S\u00e5 hvordan har de greid \u00e5 holde sammen, har han noe r\u00e5d?", "\u2013 Jeg skj\u00f8nner ikke at folk skiller seg, de m\u00e5 heller pr\u00f8ve \u00e5 f\u00e5 det bra. Hva?", "Han summer seg.", "\u2013 N\u00e5r folk forlanger at de skal ha alt det de vil ha, s\u00e5 blir det snart g\u00e6li. Du m\u00e5 ofre litt ogs\u00e5. Hvis du greier \u00e5 gi, og glede deg over det, da f\u00e5r du styrke. Og det er det som ofte mangler. Egoismen er stor n\u00e5 i dag, sier han.", "Det er blitt desember og vi sl\u00e5r p\u00e5 tr\u00e5den til Gjerstad. Julebrevene str\u00f8mmer inn fra fjern og n\u00e6r og han har god tid til \u00e5 lese dem alle innimellom de faste m\u00e5ltidene, kvilestundene og bes\u00f8kene p\u00e5 sykehjemmet p\u00e5 Sn\u00e5sa.", "\u2013 Jeg setter pris p\u00e5 at folk husker meg. F\u00f8r, da folk kom og bes\u00f8kte meg tenkte jeg ikke s\u00e5 mye p\u00e5 det. Men n\u00e5, n\u00e5r jeg sitter her alene er det veldig trivelig, sier Gjerstad, og kommer p\u00e5 at han vil sende en varm tanke til en spesiell gruppe mennesker.", "\u2013 Jeg vil hilse god jul og godt nytt \u00e5r til alle de andre aldersheimene i Tr\u00f8ndelag, sier 90-\u00e5ringen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "373fc0ef539e31b870c6a88ce66a28664540a203425885133e6b2a351ca7a8d6"}, {"field": "createtime", "value": "2016-12-30T21:10:34.000Z"}, {"field": "description", "value": "De rundt ham sier han m\u00e5 tenke mest p\u00e5 seg selv n\u00e5 i \u00ablivskvelden\u00bb. Men Joralf Gjerstad (90) tenker fortsatt p\u00e5 de mange tusen som har opps\u00f8kt ham gjennom livet. Og mye annet."}, {"field": "dominantimage", "value": "http://www.adressa.no/pluss/magasin/article13981908.ece/u8tyi/ALTERNATES/w980-default/joralf_.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a6d1e14879dabe88a14cbd03485489c4b2664bc8.jpg?58b8a9e0"}, {"field": "dominantthumbnaildimensions", "value": "300x169"}, {"field": "heading", "value": ["Mannen og Sn\u00e5sa -adressa.no", "T\u00f8rket t\u00e5rer", "Mest sette dokumentar", "Kaffe og lefse", "Kirka, bautaen og benken", "Samlivsr\u00e5d", "Julebrev"]}, {"field": "id", "value": "a6d1e14879dabe88a14cbd03485489c4b2664bc8"}, {"field": "keyword", "value": ["Joralf Gjerstad", "Sn\u00e5sa", "Sn\u00e5samannen", "Margreth Olin"]}, {"field": "keywords", "value": "Joralf Gjerstad,Sn\u00e5sa,Sn\u00e5samannen,Margreth Olin"}, {"field": "kw-category", "value": ["pluss", "magasin"]}, {"field": "kw-concept", "value": ["evnen", "dag", "livet", "styrke", "tenke"]}, {"field": "kw-entity", "value": ["kristus", "norges", "northug", "ing-mari fins\u00e5s", "bj\u00f8rgen og northug", "mannen", "lysthusberget", "adresseavisen", "signe"]}, {"field": "kw-location", "value": ["sn\u00e5sa", "tr\u00f8ndelag", "oslo"]}, {"field": "kw-pageclass", "value": "article"}, {"field": "kw-person", "value": ["joralf gjerstad", "donald trump", "ole rynning", "therese johaug"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13981908.ece/u8tyi/ALTERNATES/w980-default/joralf_.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mannen og Sn\u00e5sa"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/12/30/Mannen-og-Sn%C3%A5sa-13981921.ece"}, {"field": "pageclass", "value": null}, {"field": "publishtime", "value": "2016-12-30T21:03:53.000Z"}, {"field": "recs-articleid", "value": "13981921"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-12-30T21:03:53.000Z"}, {"field": "recs-rawtitle", "value": "Mannen og Sn\u00e5sa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "De rundt ham sier han m\u00e5 tenke mest p\u00e5 seg selv n\u00e5 i \u00ablivskvelden\u00bb. Men Joralf Gjerstad (90) tenker fortsatt p\u00e5 de mange tusen som har opps\u00f8kt ham gjennom livet. Og mye annet."}, {"field": "thumbnail", "value": "http://content-thumbnail.cxpublic.com/content/thumbnail200x150/a6d1e14879dabe88a14cbd03485489c4b2664bc8.jpg?58b8a9e0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-02T23:25:20.000Z"}, {"field": "title", "value": "Sn\u00e5samannen: - Det er det som har gitt meg styrke i livet, at jeg fikk disse evnene og fikk m\u00f8te s\u00e5 mye folk."}, {"field": "url", "value": "http://www.adressa.no/pluss/magasin/2016/12/30/Mannen-og-Sn%c3%a5sa-13981921.ece"}, {"field": "urlhash", "value": "a6d1e14879dabe88a14cbd03485489c4b2664bc8"}], "score": 0.7833354, "siteId": "9222270286501375973", "id": "a6d1e14879dabe88a14cbd03485489c4b2664bc8"}

