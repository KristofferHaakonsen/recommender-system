{"fields": [{"field": "modifiedtime", "type": "time", "value": "2014-09-30T08:16:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["hilde \u00f8stmoe", "foto: terje visnes"]}, {"field": "body", "value": ["Lenestolen i stua er tom. Askebegeret p\u00e5 bordet ogs\u00e5.", "Kvinnen som bor her i denne leiligheten p\u00e5 Bromstad har ikke v\u00e6rt i dette rommet siden jul. Hun lever livet sitt nedenunder.", "I en stol p\u00e5 gjesterommet.", "\u00abDet er ikke noe liv \u00e5 st\u00e5 opp for \u00e5 sitte i en stol\u00bb", "Elisif \u00abSiffen\u00bb B\u00f8dtker har bladd seg gjennom en bunke papirer da hun finner utklippet fra Adresseavisen i sommer. Artikkelen handler om multihandikappede Vibeke. Men det kunne ogs\u00e5 v\u00e6rt tittelen p\u00e5 Siffens liv. Det er derfor hun har klippet det ut.", "\u2013 Jeg har lagt det her s\u00e5nn at hjemmehjelpene skal se det, sier Siffen, 79 \u00e5r, glad for bes\u00f8k. Hun har ikke s\u00e5 mye \u00e5 smile over. Eller s\u00e5 mange \u00e5 smile til.", "Dette er hva hun viser oss, dette er livet hennes. Et lite rom. Det n\u00f8dvendigste. Bildene. Medisinen. Sigarettene. TVen. Et sjal om det trekker fra vinduet. Hun n\u00e5r ikke fram dit, til vinduet. Hun sitter i en stol. Hele dagen. Hver dag. Alene.", "\u2013 Jeg har ikke f\u00e5tt trent bena mine. Jeg fikk beskjed om at for \u00e5 f\u00e5 trene, m\u00e5tte et vedtak til. Men Helse- og velferdskontor \u00d8stbyen sier de ikke har vedtak for dette, bare for blinde, synshemmede eller demente. Men ikke for meg som er klar i hodet, sier Siffen. Klar i hodet, men med en lang sykdomshistorikk. Hjernebl\u00f8dning p\u00e5 80-tallet, infarkt, slag, utlagt tarm. Og n\u00e5 sist. Kreft.", "\u2013 Jeg har vent meg til mye, men kreften klarer jeg ikke \u00e5 venne meg til, sier Siffen.", "Hun har ikke v\u00e6rt i stua si ovenp\u00e5 siden jul. Etter kreftbehandlingen ble hun tynn. Svak. For d\u00e5rlig til beins.", "\u2013 Jeg s\u00f8kte om trappeheis, det m\u00e5 v\u00e6re minst to \u00e5r siden. Det kom s\u00e5 langt at de kom og m\u00e5lte opp. Men s\u00e5 skjedde det ikke noe mer. Til slutt foreslo jeg at jeg fikk flytte ned hit p\u00e5 dette rommet, sier Siffen.", "Ved NAV hjelpemiddelsentral i S\u00f8r-Tr\u00f8ndelag bekrefter leder Frode Selbo at henvendelsen om trappeheis kom inn til dem fra kommunen i juli 2012.", "\u2013 Vi var inne og gjorde en vurdering, men fikk senere beskjed om at personen var flyttet ned p\u00e5 ett plan og at man dermed avventer saken inntil videre. N\u00e5r det gjelder trappeheis, er det ikke uvanlig at man ser etter andre alternativer, sier Selbo.", "Det er alts\u00e5 ikke sendt inn en formell s\u00f8knad i saken.", "\u2013 Om det kommer en s\u00f8knad, vil vi selvsagt g\u00e5 inn og se p\u00e5 den p\u00e5 vanlig m\u00e5te, sier Selbo.", "I mellomtiden sitter Siffen nede. Oppe i andre etasje st\u00e5r alle m\u00f8blene. Lenestolen, det lille bordet med askebegeret. Der er bokhylla og familiebildene. Oppe i andre etasje kan man g\u00e5 rett ut til en balkong med frisk luft. Men oppe i andre etasje er hun ikke. Hun er nede.", "\u2013 Jeg trives jo mye bedre oppe, men jeg kommer ikke opp dit n\u00e5. Det tar for lang tid for hjemmehjelpene, sier Siffen. I stedet holder hun til i f\u00f8rste, der soverommet og badet er. Det er lettere s\u00e5nn. \u00c5 ha livet liggende p\u00e5 bordet foran seg.", "Men hun ville s\u00e5 gjerne ha kommet seg litt ut. Det var derfor hun skrev et leserinnlegg i Adresseavisen i juni, med tittelen \u00abHunder luftes \u2013 ikke mennesker\u00bb. I det lille innlegget forklarer hun det meste: \u00abJeg har hatt hjemmesykepleie i elleve \u00e5r og er n\u00e5 ikke gangbar. Sitter i en stol hele dagen og kommer meg ikke ut uten hjelp med rullestor eller rullator\u00bb.", "S\u00e5nn er Siffens virkelighet.", "\u2013 Hvorfor de ikke kan lufte meg, vet jeg ikke, hjemmesykepleien som Rita Ottervik skryter av, imponerer meg ikke, sier Siffen fra stolen sin.", "Henter fram sigarettpakken. Tar seg en r\u00f8yk.", "\u2013 Jeg r\u00f8ker dessverre, men det er den eneste tr\u00f8sten jeg har.", "Enhetsleder Ann Karin Ehlie ved Helse- og velferdskontor \u00d8stbyen skriver i en mail til Ukeadressa at hun ikke har lest Siffen B\u00f8dtkers leserinnlegg og ikke kan kommentere detaljer i enkeltsaker, men at hun p\u00e5 generelt grunnlag kan si at Trondheim kommune ikke fatter vedtak for at en person skal f\u00e5 en kommunalt ansatt til \u00e5 g\u00e5 tur med seg.", "\u2013 Personer f\u00e5r vedtak i forhold til behov de har ut fra den kartlegging som er gjort, og i forhold til de kvalitetsstandarder vi har \u00e5 forholde oss til. Vi m\u00e5 prioritere medisinske omsorgsoppgaver, skriver Ehlie.", "Videre skriver hun at dersom det er slik at en person har behov for \u00e5 komme seg ut fordi man ikke er i stand til det p\u00e5 grunn av egne fysiske begrensninger, vil de alltid foresl\u00e5 for personen at de kan bist\u00e5 med \u00e5 komme i kontakt med frivilligsentraler, som ofte kan gi tilbud om \u00e5 g\u00e5 tur med personer, eventuelt tilbud om dagtilbud, R\u00f8de kors bes\u00f8kstjeneste eller andre tjenester ut fra den kartlegging som er gjort av personen. Noen velger \u00e5 takke nei til andre tilbud som kommunen kan gi.", "Siffen vet hun burde ha solgt leiligheten, s\u00f8kt om omsorgsbolig. Men hun veier 42 kilo, er kreftsyk, hun orker ikke.", "\u2013 \u00c5 flytte alle tingene mine, sier hun og ser seg rundt:", "\u2013 Nei, jeg orker ikke. Jeg har alltid trivdes godt i mitt eget selskap. Men n\u00e5 er jeg ensom, sier hun.", "Tenker tilbake p\u00e5 en lang yrkeskarriere. 33 \u00e5r i Forsvaret. Joda, hun har god pensjon. S\u00e5 hvorfor ikke bruke pengene p\u00e5 \u00e5 komme seg mer ut?", "Hun ser forundret ut. Har aldri tenkt p\u00e5 at det g\u00e5r an \u00e5 kj\u00f8pe omsorgstjenester til noe annet enn den vaskingen hun betaler for annenhver uke. Dveler litt ved den uvante tanken.", "\u2013 Nei, dagene har bare g\u00e5tt, og jeg har ikke orket noen ting etter kreftbehandlingen. Jeg har ikke tenkt p\u00e5 det, jeg har v\u00e6rt s\u00e5 langt nede. Men de er vel travle de ogs\u00e5..? Det m\u00e5 vel eventuelt bli med bes\u00f8ksvenn det, sp\u00f8r hun.", "Siffen har ikke noe stort nettverk rundt seg. Et barnebarn er en av f\u00e5 som bes\u00f8ker henne i leiligheten p\u00e5 Bromstad. Han kommer hver uke, handler og ordner med praktiske ting.", "\u2013 Hadde det ikke v\u00e6rt for ham, hadde jeg v\u00e6rt d\u00f8d. Det er ham jeg lever for, sier Siffen.", "Dette er dagene. Hjemmehjelpen som kommer i halv ti-tiden, og deretter tre ganger til f\u00f8r det er kveld. Sm\u00f8rer p\u00e5 mat, ordner med f\u00f8ttene og hjelper til med det n\u00f8dvendige p\u00e5 badet.", "En fysioterapeut en gang i uka. En bes\u00f8ksvenn fra R\u00f8de Kors har v\u00e6rt der. En venninne kan kanskje stikke innom innimellom. Om det er tid. Barnebarnet, han er blitt en ung mann n\u00e5.", "Men som oftest er det ingen.", "\u2013 Jeg leser, er blitt glad i \u00e5 lese. Og s\u00e5 ser jeg p\u00e5 tv. Dyreprogrammer og krim. Og Heartbeat, den liker jeg. Jeg har jo sett det f\u00f8r, men det gj\u00f8r ikke noe.", "Hva hadde hun \u00f8nsket seg av hverdagen?", "\u2013 \u00c5 jeg savner en vofs, som jeg hadde f\u00f8r. Og naturen. Jeg ville gjerne ha kommet meg ut og g\u00e5tt, holdt bena ved like. Men det burde jo ha skjedd allerede ved juletider, sier hun. N\u00e5 er hun blitt s\u00e5 svak at hun knapt klarer \u00e5 reise seg i stolen. Likevel skulle hun gjerne ha sittet oppe litt lenger om kveldene, b-menneske som hun er, og mange av de beste tv-programmene g\u00e5r jo seint. Men seinest halv ti kommer hjemmehjelpen og legger henne.", "N\u00e5r natta kommer, er det med barmhjertighet.", "\u2013 Jeg har det best n\u00e5r jeg sover. Da dr\u00f8mmer jeg. Dr\u00f8mmer om det som var, sier Siffen.", "Til en ny dag gryr.", "En str\u00e5lende h\u00f8stsol lyser over Ringve g\u00e5rd, der en opplagt hvith\u00e5ret dame man\u00f8vrerer rullatoren over et litt tr\u00f8blete brosteinstun mot Tordenskiold kaf\u00e9. Alene? Neida, der runder en kvinne hj\u00f8rnet og hjelper til de siste meterne. \u00c5se og Berit er p\u00e5 tur. Som \u00absjef\u00bb og ansatt. Men ogs\u00e5 som venninner.", "\u2013 \u00c5 ja, vi fant tonen med en gang!", "Latteren runger i gamle trevegger, der de to kvinnene har buksert seg p\u00e5 plass ved et bord innerst i kafeen. N\u00e5 sitter \u00c5se Camilla Wilson (88) og Berit Grannes og prater lett over kaffe, te og vafler. Det er ikke f\u00f8rste gang de er her. I ett \u00e5r har de kjent hverandre, helt siden den dagen i fjor sommer da \u00c5ses s\u00f8nn kom p\u00e5 bes\u00f8k og hadde med seg en dame fra Trondheim aktiv omsorg.", "\u2013 Det kom egentlig litt som lyn fra klar himmel, minnes \u00c5se. Men det viste seg snart at s\u00f8nnens initiativ til noen timer betalt omsorg ble et lykkelig valg for moren.", "\u2013 Jeg ser s\u00e5nn frem til at Berit kommer om morgenen, sprudlende og i godt hum\u00f8r. Og det er s\u00e5 kjekt \u00e5 vite at man f\u00e5r bes\u00f8k og noen \u00e5 snakke med. I min alder faller jo etter hvert venninnene fra, sier \u00c5se, som har Berit til sin disposisjon tre timer i uka.", "\u2013 Men hva synes du om at du m\u00e5 betale for disse tjenestene?", "\u00c5se ler h\u00f8yt og hjertelig over tekoppen.", "\u2013 \u00c5, det er s\u00f8nnen som ordner med den delen! Men om man har penger i banken, hvorfor ikke bruke dem p\u00e5 seg selv - og nyte livet!", "Det er hovedoppdraget. Nyte livet. Riktignok er det gjerne noen sm\u00e5ting i huset som f\u00f8rst skal gj\u00f8res. Men s\u00e5 er det ut p\u00e5 tur.", "\u2013 Noen velger seg vin og sigaretter, jeg velger meg heller hyggelig samv\u00e6r, sier \u00c5se.", "\u00c5se er slett ikke alene om \u00e5 kj\u00f8pe seg noen timer sosialt samv\u00e6r i uka. If\u00f8lge Statistisk sentralbyr\u00e5s Levek\u00e5rsunders\u00f8kelse om helse fra 2008, betalte n\u00e6r \u00e9n av ti eldre for privat hjelp til omsorg eller husarbeid. Det er stor grunn til \u00e5 tro at denne andelen har \u00f8kt. If\u00f8lge daglig leder Grethe Enlid i Trondheim private omsorgstjenester har den \u00f8kt kraftig.", "\u2013 Minstepensjonistgenerasjonen er p\u00e5 vei ut. De som n\u00e5 etterhvert \u00f8nsker \u00e5 kj\u00f8pe denne tjenesten, har v\u00e6rt yrkesaktive. De fleste har r\u00e5d til \u00e5 kj\u00f8pe seg litt omsorg og samv\u00e6r, sier Enlid. Hun forteller om en s\u00e6rlig stor \u00f8kning i kj\u00f8p av sosialt samv\u00e6r.", "\u2013 Da vi startet i 2007 var 80 prosent av markedet v\u00e5rt renhold, resten var stort sett praktiske ting. N\u00e5 er anslagsvis halvparten av v\u00e5re tjenester sosialt samv\u00e6r, sier Enlid. I dag har hun rundt 600 kunder i sin kundeportef\u00f8lje. Og markedet er voksende. Stadig flere \u00f8nsker seg ut p\u00e5 tur, p\u00e5 kaf\u00e9, ut i frisk luft. Og mange er glad i dyr.", "N\u00e5r Anne Marit Strand er ute p\u00e5 oppdrag, har hun ofte med seg hunden Hero, som er blitt en stor helt for mange eldre. Og denne dagen f\u00e5r dyrevennen Marie Sylthe (94) i Hasselbakken enda en ekstra bonus. En lys levende papeg\u00f8ye er med p\u00e5 husvasken!", "\u2013 Veldig mange eldre er glad i dyr, s\u00e5 papeg\u00f8yen Zoey har ofte v\u00e6rt med ut, og blir veldig godt mottatt. Marie her har vokst opp b\u00e5de med fugler og hunder, s\u00e5 dette var ekstra stas, sier Grethe Enlid.", "\u2013 \u00c5 ja! Og vi har jo samme farge p\u00e5 oss i dag, ler Marie.", "Og etter vasken er det tid for en kopp kaffe og en prat.", "Grethe Enlid kan fortelle at den sosiale biten har v\u00e6rt i sterk vekst de siste par \u00e5rene, sier Grete Enlid.", "\u2013 Vi har en h\u00e5ndfull kunder som bruker mellom 15 000 og 20 000 kroner i m\u00e5neden p\u00e5 omsorgstjenester. I alle disse oppdragene utgj\u00f8r den sosiale biten en stor del av timene, i tillegg til annen type hjelp. I disse timene kan det for eksempel inng\u00e5 et kaffebes\u00f8k p\u00e5 Britannia, sier hun. Men gjennomsnittskunden er som \u00c5se Wilson, med sine halvannen timer to ganger i uka.", "Etter at \u00c5se Wilson i fjor ble innlagt til operasjon p\u00e5 St. Olavs og deretter tilbrakte fem uker i rehabilitering p\u00e5 Saupstad, har hun bodd alene i blokkleiligheten p\u00e5 Valentinlyst. Mannen var p\u00e5 Nidarvoll helsehus, og da han gikk bort i sommer, ble Berits bes\u00f8k ekstra viktig for \u00c5se, som tidligere hadde organisert hverdagen sin rundt turene til mannen. Da han ble borte, l\u00e5 alle dagene \u00e5pne.", "\u2013 Det er et veldig tomrom etter ham, sier hun enkelt. Og selv om hun har god kontakt med s\u00f8nnen og hans familie, er det godt \u00e5 vite at hun har Berit.", "\u2013 Etter at jeg ble alene, er det s\u00e5 veldig greit \u00e5 ha henne p\u00e5 bes\u00f8k, sier \u00c5se.", "Og s\u00e5 hjelper det henne \u00e5 komme seg ut. Og turene med Berit g\u00e5r slett ikke alltid til konditoriet p\u00e5 Valentinlystsenteret, men like gjerne til byen, til arrangement i regi av Den kulturelle spaserstokken, til Rockheim, Byhaven, konserter eller kaf\u00e9er.", "\u2013 Berit er som poteten, hun kan brukes til alt. Og s\u00e5 er hun lett \u00e5 snakke med. Det er det viktigste, mener \u00c5se.", "Tidligere hadde hun en kommunal vaskehjelp hver fjortende dag.", "\u2013 Men de var alltid s\u00e5 travle, det var s\u00e5 mye de skulle rekke. Jeg er s\u00e5 heldig som har f\u00e5tt Berit, sier \u00c5se forn\u00f8yd.", "Og det er visst gjensidig, for Berit bryter ut i det samme.", "\u2013 Samme her! Jeg kaller \u00c5se en venninne. Det f\u00f8les ikke som noen jobb i det hele tatt.", "Det er tydelig at disse to kvinnene er p\u00e5 b\u00f8lgelengde. Selv om det koster penger. Men det er verdt det, mener \u00c5se.", "\u2013 \u00c5 leve her og n\u00e5. Det er det viktigste!", "\u00c5 leve her og n\u00e5. Virkelig \u00e5 leve . Det er ikke alltid like lett. For pensjonert lege Finn Olav Skogmo (68) har livet tatt en br\u00e5 vending. Mannen som sitter i sofaen i sin nyinnkj\u00f8pte omsorgsleilighet p\u00e5 Ranheim er spesialist i psykiatri og allmennmedisin, men n\u00e5 er det ikke lenger han som er hjelperen.", "Etter \u00e5r med sykdom er Skogmo selv blitt hjelpetrengende, og uten familie i byen har han valgt \u00e5 leie inn Vivian Krogh i Prima omsorg som sin gode hjelper. N\u00e5 sitter hun her sammen med ham, som hun gj\u00f8r hver dag. For selv om hjemmesykepleien er innom, hjelper det ikke p\u00e5 det verste. Den tyngende ensomheten.", "\u2013 Ensomheten er mitt hovedproblem. Jeg er verdens ensomste menneske, sier han.", "De siste \u00e5rene har b\u00e5de den mentale og fysiske helsen v\u00e6rt sviktende, d\u00e5rlig motorikk og tunge depresjoner har preget hverdagen. N\u00e5 sitter han i sofaen og forteller lavm\u00e6lt at han er helt avhengig av betalt omsorg. Noen som kan sette seg ned og snakke, noen som har tid. Et menneske. Ett menneske.", "\u2013 Jeg har hjemmehjelp tre ganger i d\u00f8gnet, men de kommer og g\u00e5r, det er utallige personer \u00e5 forholde seg til. I l\u00f8pet av en m\u00e5ned i sommer var det ti forskjellige personer innom, sier han.", "Det er ingen ny problemstilling i sektoren. I kommunerevisjonen 2012 for Trondheim blir det p\u00e5pekt at \u00abBrukerne av hjemmetjenesten skal ha f\u00e6rrest mulig ansatte \u00e5 forholde seg til\u00bb og at kommunen b\u00f8r utvikle en metodikk eller et verkt\u00f8y for dette. Ogs\u00e5 kommunaldirekt\u00f8r for helse og velferd, Helge Gar\u00e5sen, ser problemet.", "\u2013 Vi jobber med \u00e5 f\u00e5 ned antall ansatte per bruker. Vi har jo en turnusutfordring. Men vi \u00f8nsker \u00e5 \u00f8ke stillingsandelene, s\u00e5 det blir f\u00e6rre deltidsansatte, det vil nok hjelpe noe, mener han.", "Per i dag er fremdeles manuell telling den eneste m\u00e5ten \u00e5 f\u00e5 oversikt p\u00e5 hvor mange brukere hver ansatt har.", "\u2013 Vi har en bestilling til dataleverand\u00f8ren om m\u00e5leverkt\u00f8y, men vet ikke n\u00e5r dette vil v\u00e6re p\u00e5 plass, sier Gar\u00e5sen.", "Men for Finn Olav er det ikke m\u00e5linger, men hverdager som gjelder. Da han kom flyttende tilbake til sin barndoms by i sommer, fikk han tips om private omsorgstjenester av en bekjent. Etter mange yrkesaktive \u00e5r som lege, har han midler \u00e5 bruke. Og siden har han og Vivian tilbragt tre timer sammen om dagen, sju dager i uka.", "\u2013 N\u00e5r det ringer to ganger p\u00e5 d\u00f8ra vet jeg at det er Vivian som kommer. Da kjenner jeg ro i sjela, sier han.", "\u2013 Tre timer daglig hele uka, det koster ganske mye penger?", "\u2013 Jo, men jeg f\u00e5r ikke med meg noe i grava. Og uten Vivian og Prima Omsorg hadde jeg ligget p\u00e5 kirkeg\u00e5rden n\u00e5, mener Finn Olav. Selv om hverdagen kan v\u00e6re tung, blir den lettere med en hjelper som Vivian. Selv om det koster.", "\u2013 Hun tar over 400 kroner i timen, jeg synes det er svindyrt, du kan jo regne ut sj\u00f8l. Men greit nok. Hadde jeg ikke hatt penger, ville jeg v\u00e6rt stuet bort i en krok p\u00e5 et sykehjem, sier han. Timene med Vivian brukes gjerne p\u00e5 Ladestien. Eller p\u00e5 restaurant. Tre ganger i uka f\u00f8lger hun ham til trening p\u00e5 Rosenborgklinikken. Ellers er hun f\u00f8lge til tannlege, lege, handling til huset. Og n\u00e5 skal hun hjelpe ham med \u00e5 finne seg til rette i ny leilighet.", "\u2013 I dag skal vi henge opp bilder, sier Vivian blidt.", "\u2013Ja. Jeg m\u00e5 vite at ting er p\u00e5 plass. Ha \u00e9n person jeg er trygg p\u00e5. For \u00e5 beholde roen, sier Finn Olav.", "Regnestykket p\u00e5 tre timer hver dag i ett \u00e5r lander p\u00e5 godt over 400 000 kroner.", "\u2013 Hvor lenge har du r\u00e5d til \u00e5 betale for dette?", "\u2013 Uten familie og vennekrets her, er jeg helt avhengig av Vivian for \u00e5 ha menneskelig kontakt, sier han.", "\u2013 Jeg bruker jo ikke stort ellers.", "Hva kan man bruke penger p\u00e5 n\u00e5r man er pleietrengende? Hva trenger man mer enn omsorg? Grethe Enlid sitter p\u00e5 kontoret i Fossegrenda og forteller om en kunde p\u00e5 Moholt. Hun er 86 \u00e5r. Hun ser tv og leser Se og H\u00f8r. Hun bor i fjerde etasje uten heis og har hele livet sitt p\u00e5 stuebordet. Hun har ikke v\u00e6rt ute av leiligheten p\u00e5 \u00e5tte \u00e5r.", "\u2013 Sofaen og gleden over at vi er der, er det som er livet hennes, sier Grethe Enlid. Kvinnen \u00f8nsker ikke \u00e5 m\u00f8te oss, (\u00f8nsker ikke \u00e5 blottstille livet sitt for omverdenen). S\u00e5 vi m\u00e5 ta Enlids ord for at det er sant. Som vi m\u00e5 med den gamle damen som sliter med depresjoner, men blir lettere til sinns etter en tur i frisk luft. Eller mannen med Parkinson som kj\u00f8per seg en mulighet til \u00e5 komme seg ut og m\u00f8te folk.", "\u2013 Det er mye positivt som skjer i kommunehelsetjenesten, som Livsglede for eldre. Og all \u00e6re til hjemmetjenesten. De gj\u00f8r virkelig en kjempejobb, men de har knapt med ressurser og har en fryktelig travel arbeidshverdag, sier Enlid, som \u00f8nsker seg et samarbeid mellom offentlig og privat omsorg. \u2013Etter mitt hode er det ikke mulig \u00e5 gjennomf\u00f8re alt dette i det kommunale apparatet.", "Nede i sentrum, i selve \u00abpensjonisthovedkvarteret\u00bb Hornemannsg\u00e5rden, sitter Sigrid Seppola p\u00e5 sitt kontor i andre etasje og kunne ikke ha v\u00e6rt mer enig. Men som entusiastisk tjenesteutvikler og gr\u00fcnder i stiftelsen Livsglede for eldre, mener hun at framtidens l\u00f8sning heller ligger i selve samfunnsstrukturen, hos privat personers omsorg. Frivillighet satt i system.", "\u2013 Enn\u00e5 kan de som har r\u00e5d, kj\u00f8pe seg omsorg. Men om noen \u00e5r finnes det uansett ikke nok folk \u00e5 kj\u00f8pe omsorgen fra. Og hvorfor skulle de beh\u00f8ve \u00e5 kj\u00f8pe den, p\u00e5peker Seppola.", "Tall fra Statistisk sentralbyr\u00e5 gir henne rett. Vi eldes, og vi importerer omsorgen. Innvandrere st\u00e5r for halvparten av tilveksten i \u00e5rsverk de siste \u00e5rene, og allerede i 2011 var mer enn hver tiende av de nesten 129 000 \u00e5rsverkene i omsorgssektoren innvandrer. Samtidig vokser andelen eldre over 67 \u00e5r fra dagens 13 prosent til 21 prosent i 2050. Selv med n\u00f8kterne beregninger vil bemanningsbehovet i helsen\u00e6ringen i Norge \u00f8ke sterkt.", "\u2013 Det er ikke mulig \u00e5 opprettholde det vi har i dag. Om noen \u00e5r sliter vi kraftig, sier Seppola. Sigrid Seppola er motoren bak sertifiseringsordningen Livsgledesykehjem, som har spredt seg fra Trondheim og ut i hele landet. N\u00e5 er hun i full gang med prosjektet Livsglede for hjemmeboende eldre.", "\u2013 Vi vet jo at mange sitter ensomme der ute, uten sosiale nettverk. Men vi bryr oss ikke lenger, sier Seppola. Hun vil involvere alle deler av samfunnet i omsorgsansvaret.", "\u2013 Hjemmesykepleien er ute p\u00e5 vedtak, de ser jo ensomheten, men om det er en som \u00f8nsker \u00e5 g\u00e5 seg en tur, har de ikke mulighet til \u00e5 gj\u00f8re noe med det. Men andre kan! Og Trondheim kommune har egentlig ganske mange tilbud til eldre. Vi m\u00e5 f\u00e5 til en ordentlig kartlegging av de gamles \u00f8nsker, sier hun.", "\u2013 Det vanskelige er \u00e5 finne dem.", "Men de er der ute."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "fe8fc6c650e2d5d2cd71a6bb74782ae6c69eb41d2279345909a1279e44a5a0cc"}, {"field": "createtime", "value": "2016-01-11T21:37:49.000Z"}, {"field": "description", "value": "Stadig flere eldre har penger til \u00e5 kj\u00f8pe seg en vei ut av ensomheten. Men alle kan ikke betale for kafebes\u00f8k, kj\u00f8returer eller samtalepartnere."}, {"field": "dominantimage", "value": "http://www.adressa.no/pluss/nyheter/article10141695.ece/ALTERNATES/w980-default/cant_by_me_love_1_2.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9c83897ec1e37f58301cdb15a7be4b3e7f997f9c.jpg?5974ecfe"}, {"field": "dominantthumbnaildimensions", "value": "300x169"}, {"field": "heading", "value": ["Eldre kj\u00f8per seg sosialt liv -adressa.no", "Hunder luftes \u2013 ikke mennesker", "Et barnebarn. En bes\u00f8ksvenn.", "\u00c5se og Berit", "Store penger", "N\u00e5r dagene er lange", "Timene med Vivian", "Livsglede!"]}, {"field": "id", "value": "9c83897ec1e37f58301cdb15a7be4b3e7f997f9c"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["omsorg", "eldre", "frisk luft", "kj\u00f8p", "liv", "sosialt samv\u00e6r", "dag", "hjelp"]}, {"field": "kw-entity", "value": ["hasselbakken", "r\u00f8de kors", "heartbeat", "nidarvoll", "fossegrenda", "saupstad", "rosenborgklinikken", "helse", "hero", "byhaven", "ranheim", "\u00f8stbyen", "siffen b\u00f8dtkers", "livsglede", "valentinlystsenteret", "statistisk", "alene", "rockheim", "forsvaret", "ringve", "ladestien", "st. olavs", "tordenskiold", "prima", "ukeadressa", "se og h\u00f8r", "bromstad", "hunder", "livsgledesykehjem", "\u00e5se", "levek\u00e5rsunders\u00f8kelse", "parkinson", "valentinlyst", "adresseavisen", "moholt", "enlid", "britannia", "brukerne", "prima omsorg", "hornemannsg\u00e5rden"]}, {"field": "kw-location", "value": ["norge", "s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["frode selbo", "finn olav skogmo", "helge gar\u00e5sen", "berit grannes", "grethe enlid", "anne marit strand", "vivian krogh", "finn olav", "\u00e5se camilla wilson", "\u00e5se wilson", "marie sylthe", "grete enlid", "sigrid seppola", "rita ottervik", "ann karin ehlie"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/nyheter/article10141695.ece/ALTERNATES/w980-default/cant_by_me_love_1_2.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eldre kj\u00f8per seg sosialt liv"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10141698.ece"}, {"field": "pageclass", "value": ["article"]}, {"field": "publishtime", "value": "2014-09-20T04:00:00.000Z"}, {"field": "recs-articleid", "value": "10141698"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-09-20T04:00:00.000Z"}, {"field": "recs-rawtitle", "value": "Eldre kj\u00f8per seg sosialt liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Stadig flere eldre har penger til \u00e5 kj\u00f8pe seg en vei ut av ensomheten. Men alle kan ikke betale for kafebes\u00f8k, kj\u00f8returer eller samtalepartnere."}, {"field": "thumbnail", "value": "http://content-thumbnail.cxpublic.com/content/thumbnail200x150/9c83897ec1e37f58301cdb15a7be4b3e7f997f9c.jpg?5974ecfe"}, {"field": "thumbnailfullheightdimensions", "value": "200x4935"}, {"field": "timestamp", "value": "2017-07-23T18:37:50.000Z"}, {"field": "title", "value": "Eldre kj\u00f8per seg sosialt liv"}, {"field": "url", "value": "http://www.adressa.no/pluss/magasin/article10141698.ece"}, {"field": "urlhash", "value": "9c83897ec1e37f58301cdb15a7be4b3e7f997f9c"}], "score": 0.377435, "siteId": "9222270286501375973", "id": "9c83897ec1e37f58301cdb15a7be4b3e7f997f9c"}

