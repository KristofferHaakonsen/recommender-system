{"fields": [{"field": "modifiedtime", "type": "time", "value": "2012-04-17T12:02:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Filmen \u00abRed\u00bb ble en d\u00f8r\u00e5pner, forteller lyddesigneren fra Havstein i Trondheim. Hans arbeid kan du h\u00f8re p\u00e5 kino i helgens premierefilm \u00abRed\u00bb, regissert av norske Trygve Allister Diesen i USA. Dette var Schaannings f\u00f8rste oppdrag i Hollywood, der han har arbeidet p\u00e5 fem filmprosjekter det siste \u00e5ret.", "- Det er veldig morsomt, rett og slett. Niv\u00e5et er s\u00e5 h\u00f8yt, og de beste s\u00e5 gode, at jeg kan l\u00e6re veldig mye av \u00e5 jobbe her. Det var ogs\u00e5 derfor jeg i utgangspunktet ville dra over, forteller Schaanning.", "Prisbel\u00f8nnet i Norge", "32-\u00e5ringen st\u00e5r bak lyden i en rekke norske filmsuksesser de siste \u00e5rene, inkludert \u00abBlodsb\u00e5nd\u00bb, \u00abFritt Vilt 1 og 2\u00bb, \u00abS\u00f8nner\u00bb og Cannes-vinner \u00abDen brysomme mannen\u00bb. Arbeidet har gitt b\u00e5de Kanon-pris og Amanda-nominasjon. Schaanning hadde planlagt \u00e5 satse i Los Angeles allerede f\u00f8r Allister Diesens Hollywood-sjanse dukket opp, men oppdaget raskt at det er lettere n\u00e5r man har et oppdrag \u00e5 starte med. \u00abRed\u00bb skaffet ham agent og arbeidstillatelse. Etterp\u00e5 har Schaanning designet lydbildet til to independent-produksjoner og \u00abBlack Water Transit\u00bb, en film av \u00abAmerican History X\u00bb-regiss\u00f8r Tony Kaye som n\u00e5 ferdigstilles.", "- Den siste amerikanske filmen jeg har v\u00e6rt med p\u00e5 er \u00abHigh School Musical 3\u00bb, forteller Schaanning.", "Dette er en av \u00e5rets st\u00f8rste filmer i verdenssammenheng, men en film Schaaning enn\u00e5 ikke er blitt kreditert for offisielt. Det skyldes at han enn\u00e5 ikke er gjennom papirm\u00f8lla for \u00e5 bli fagorganisert.", "- N\u00e5r jeg f\u00e5r papirer p\u00e5 at jeg er organisert, blir det ogs\u00e5 lettere \u00e5 f\u00e5 jobbe med st\u00f8rre studiofilmer, forklarer Schaanning.", "- Hva er forskjellig fra filmbransjen hjemme?", "- Det er en litt annen tiln\u00e6rming til film i Hollywood. Det finnes ikke noe filmfond \u00e5 f\u00e5 st\u00f8tte fra, folk er n\u00f8dt til \u00e5 tjene penger. Som regel har de fleste pantsatt huset sitt p\u00e5 at filmen skal tjene penger, folk g\u00e5r personlig konkurs om ikke filmen kommuniserer med publikum. Det er et interessant aspekt. Dessuten blir niv\u00e5et h\u00f8yere n\u00e5r det er s\u00e5 mange om beinet. Men jeg ser nok film mer som kunst enn hva folk gj\u00f8r her, sier Schaanning.", "Filmbransjen er mer hierarkisk organisert i USA enn i Norge.", "- Regiss\u00f8rens ord er lov, man stiller ikke sp\u00f8rsm\u00e5l ved avgj\u00f8relsene. Jeg er ikke vant til \u00e5 skulle holde kjeft p\u00e5 den m\u00e5ten man gj\u00f8r her, fastsl\u00e5r Schaanning.", "Mye jobb, litt fest", "Han kom inn i lydfaget via musikken og dr\u00f8mte opprinnelig om \u00e5 bli musikkprodusent. Film kom han borti mens han gikk p\u00e5 lydskole i Oslo, noe som f\u00f8rte videre til Filmskolen p\u00e5 Lillehammer.", "- Jeg f\u00f8ler det er ganske tilfeldig at jeg lager lyden og noen andre fotograferer. Jeg er ikke ekstremt opptatt av lyd, men jeg er ekstremt opptatt av \u00e5 fortelle en historie p\u00e5 film, forklarer lyddesigneren.", "I utgangspunktet tenkte Schaanning \u00e5 jobbe ett \u00e5r i L.A, men det f\u00f8rste \u00e5ret har gitt mersmak.", "- N\u00e5 tenker jeg at jeg i alle fall skal bli her i to-tre \u00e5r, sier Schaaning. Han treffer flere utvandrede nordmenn i filmbyen, inkludert Kosmorama-kurator Sindre Kartveit og kjendisbokforfatter Magnus S. R\u00f8nningen.", "- Du sier du dro for \u00e5 l\u00e6re mer. Det var kanskje litt eventyrlyst med i bildet ogs\u00e5?", "- Ja, det er vel litt begge deler. Mange kan f\u00e5 tida til \u00e5 g\u00e5 her borte ved \u00e5 dra fra fest til fest. Hvis du vil feste sju dager i uka, 52 uker i \u00e5ret, er dette stedet der du kan dra i skytteltrafikk mellom Hollywood Hills og Beverly Hills. Men som regel er folk ganske seri\u00f8se, i alle fall de norske jeg kjenner. N\u00e5r man f\u00f8rst velger \u00e5 dra hit, er det fordi man har noe man vil gj\u00f8re her."]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "b4b7ea277b39531f4a2ae604b2acf7dfa39205aa7af713fb5855542e941972ba"}, {"field": "createtime", "value": "2015-09-08T06:51:32.000Z"}, {"field": "description", "value": "Lyddesigner Christian Schaanning fra Trondheim etablerer seg n\u00e5 i filmbransjen i Hollywood, der han blant annet har v\u00e6rt med \u00e5 utforme lydbildet i kinoaktuelle \u00abRed\u00bb og \u00abHigh School Musical 3\u00bb."}, {"field": "dominantimage", "value": "http://www.adressa.no/incoming/article1278165.ece5/ALTERNATES/w980-default/schaaning2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cd0901ac4e481be9ac62e87bde0f6e25df4cf50d.jpg?5982e6ec"}, {"field": "dominantthumbnaildimensions", "value": "300x169"}, {"field": "heading", "value": "Lager lyden av Hollywood -adressa.no"}, {"field": "id", "value": "cd0901ac4e481be9ac62e87bde0f6e25df4cf50d"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-classification", "value": "arts-and-entertainment"}, {"field": "kw-concept", "value": ["lager lyden", "film"]}, {"field": "kw-entity", "value": ["blodsb\u00e5nd", "s\u00f8nner", "amanda", "schaaning", "kanon", "high school musical 3", "fritt vilt 1", "filmskolen", "a. dette", "kosmorama", "red", "havstein", "allister diesens hollywood", "hollywood hills", "american history x", "black water transit", "hollywood hills og beverly hills"]}, {"field": "kw-location", "value": ["oslo", "cannes", "trondheim", "beverly hills", "los angeles", "norge", "lillehammer"]}, {"field": "kw-pageclass", "value": "article"}, {"field": "kw-person", "value": ["trygve allister diesen", "tony kaye", "sindre kartveit", "magnus s. r\u00f8nningen", "christian schaanning"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1278165.ece5/ALTERNATES/w980-default/schaaning2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lager lyden av Hollywood"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article1197133.ece"}, {"field": "pageclass", "value": ["article"]}, {"field": "publishtime", "value": "2008-11-25T09:06:32.000Z"}, {"field": "recs-articleid", "value": "1513424"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2008-11-25T09:06:32.000Z"}, {"field": "recs-rawtitle", "value": "Lager lyden av Hollywood -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "Lyddesigner Christian Schaanning fra Trondheim etablerer seg n\u00e5 i filmbransjen i Hollywood, der han blant annet har v\u00e6rt med \u00e5 utforme lydbildet i kinoaktuelle \u00abRed\u00bb og \u00abHigh School Musical 3\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/cd0901ac4e481be9ac62e87bde0f6e25df4cf50d.jpg?5982e6ec"}, {"field": "thumbnailfullheightdimensions", "value": "200x1703"}, {"field": "timestamp", "value": "2017-08-03T09:03:40.000Z"}, {"field": "title", "value": "Lager lyden av Hollywood"}, {"field": "url", "value": "http://www.adressa.no/kultur/film/article1197133.ece"}, {"field": "urlhash", "value": "cd0901ac4e481be9ac62e87bde0f6e25df4cf50d"}], "score": 0.87017745, "siteId": "9222270286501375973", "id": "cd0901ac4e481be9ac62e87bde0f6e25df4cf50d"}

