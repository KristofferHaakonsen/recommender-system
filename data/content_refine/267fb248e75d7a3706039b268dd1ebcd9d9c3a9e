{"fields": [{"field": "modifiedtime", "type": "time", "value": "2012-06-20T09:38:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vi tror nesten ikke v\u00e5re egne \u00f8yne idet vi svinger Volvo'en inn foran en nedlagt bensinstasjon p\u00e5 Rognes. Der, bak en parkert Toyota, f\u00e5r vi \u00f8ye p\u00e5 to ekte Gilbarco-pumper fra begynnelsen av 60-tallet. De st\u00e5r der og skinner i duskregnet, den ene er r\u00f8d og den andre gr\u00f8nn. Skjelvende av iver g\u00e5r vi bort til de sjeldne skulpturene . . .", "Men vent litt, la oss n\u00e5 ikke forgripe oss p\u00e5 hovedretten for tidlig. Vi begynner forfra.I gr\u00e5lysningen legger vi ut fra byen, som vanlig i v\u00e5r trettitre \u00e5r gamle Volvo. F\u00f8rst idet vi svinger ut p\u00e5 E6, bestemmer vi oss for \u00e5 pr\u00f8ve oppover Gauldalen.Vi er ute etter bensinpumper av det gamle slaget. Disse skulpturene fra bilismens templer, bensinstasjonene, har lenge fascinert oss, og vi har oppdaget at det finnes en hel kultus rundt dem, med fanatiske tilhengere, egne b\u00f8ker og nettsteder.", "En lekker forrett f\u00e5r vi p\u00e5 Hovin, dette avglemte tettstedet p\u00e5 \u00abfeil\u00bb side av Gaula. Utenfor Hovind Handelsforening st\u00e5r tre bensinpumper med et tak som har teksten \u00abEsso selvbetjening\u00bb.Ved f\u00f8rste \u00f8yekast en vanlig landsens butikk med helt vanlige bensinpumper. Men installasjonen utenfor samvirkelaget er morgendagens sjeldenhet, midt i overgangen fra samtid til historie. Vanlige Esso-stasjoner har ikke lenger \u00abselvbetjening\u00bb som lokkemiddel. Skiltet med logoen er i seg selv et funn. Men hvor gamle er pumpene?", "Som aspirerende samtidsarkeolog har jeg for lengst l\u00e6rt meg et av bensinpumpe-kultus-triksene. Alle pumper har et lite aluminiumsskilt p\u00e5 siden. Her stempler Justervesenet inn \u00e5rstallet for sine kontroller, to bittesm\u00e5, nesten usynlige siffer med en sirkel rundt.", "P\u00e5 Hovin er to av pumpene av merket Ljungmanns, begge med tallet 70 stemplet inn, de ble alts\u00e5 f\u00f8rste gang kontrollert i 1970. Senere sjekker jeg kildene og finner ut at Ljungmanns i Malm\u00f6 laget denne modellen, Star 167, fra 1965.Mens jeg ligger mysende p\u00e5 kne og bedriver intens pumpe-datering, strener bestyrer Svein Storr\u00f8 litt bister mot oss. Hvem er vi og hva vil vi, lurer han p\u00e5, forst\u00e5elig nok. Smilet sitter imidlertid l\u00f8st n\u00e5r han skj\u00f8nner at vi er pumpe-entusiaster.", "Vi p\u00e5 v\u00e5r side blir lettere bedr\u00f8vet n\u00e5r han forteller at hele ruklet skal vekk i l\u00f8pet av v\u00e5ren. Storr\u00f8 har allerede g\u00e5tt over til \u00e5 selge bare diesel, og ser ikke noen mulighet til \u00e5 ta vare p\u00e5 morgendagens verneverdige kulturminner.I bilen p\u00e5 vei videre snakker vi om at bestyreren p\u00e5 Hovin er et hjul i tidens ub\u00f8nnh\u00f8rlige kvern. Lite i v\u00e5re omgivelser er mer forgjengelig enn bensinstasjonene. Nye konsepter kommer hvert ti\u00e5r, og det gamle g\u00e5r p\u00e5 skraphaugen. Innenfor annen arkitektur blir det gamle st\u00e5ende side om side med det nye. Nettopp derfor blir det s\u00e5 spennende \u00e5 finne bensinpumper fra f\u00f8r 1975, s\u00e6rlig om de st\u00e5r i sitt opprinnelige milj\u00f8.", "Vi passerer St\u00f8ren og n\u00e6rmer oss det som skal bli hovedretten. P\u00e5 Rognes ser vi den r\u00f8de og den gr\u00f8nne pumpa og klarer ikke \u00e5 ta blikket fra dem. De er som to kunstverk. Den harmonisk avrundete formen, de klare fargene, den forseggjorte Gilbarco-logoen, telleverket, slangen med h\u00e5ndtak og den karakteristiske bueformete bensinstasjon-lyskasteren, alt inng\u00e5r i en helhet der det funksjonelle og estetiske er to sider av samme sak.", "En gang var disse pumpene helt vanlige bruksgjenstander, n\u00f8dvendige for \u00e5 fylle drivstoff p\u00e5 bilen. I dag er de for lengst l\u00f8ftet over i det mytiske. De st\u00e5r der som bilismens gjenglemte skulpturer, budbringere fra en tid som er forbi.Ikke rart det blir en kultus. Ville Veier-reporterne er forlengst angrepet av viruset som gir akutt bensinpumpe-galskap. Hver gang vi f\u00e5r \u00f8ye p\u00e5 en pumpe av rette sorten, sl\u00e5r hjertet fortere. Hvem har forresten sagt at det er galskap \u00e5 verdsette noe som b\u00e5de er vakkert og sjeldent og som samtidig gir deg en gjenopplevelse av sm\u00e5 glimt fra ditt tidligere liv? Kanskje er det rett og slett en m\u00e5te \u00e5 forlenge livet p\u00e5?", "Rognes er enda et av de utd\u00f8dde bygdesentrene. For noen ti\u00e5r siden var det bakeri, meieri, kaf\u00e9, flere butikker og bensinstasjoner og tre fabrikker. N\u00e5 er det bare en blomsterbutikk her.Bensinpumpene \u00abv\u00e5re\u00bb er siste synlige minne om en svunnen tid. Jeg foretar \u00e5rstall-sjekken og finner ut at pumpene er fra f\u00f8r 1963.Arnt Storr\u00f8 var siste driver p\u00e5 n\u00e6rbutikken og bensinstasjonen her. Butikken ble nedlagt i 1988. N\u00e5 er det broren Alf Storr\u00f8 som eier pumpene.", "- Stadig vekk kommer det folk som vil kj\u00f8pe klenodiene, men nei, de er ikke til salgs, sier Alf bestemt.", "Vi har funnet hva vi lette etter, hovedretten var perfekt, men vi er likevel lysten p\u00e5 en dessert. Langt bak i hodet har jeg en fornemmelse av at jeg har sett en eller flere bensinpumper av interessant \u00e5rgang et sted p\u00e5 veien mellom Budal og Soknedal. Jeg kj\u00f8rte der for mange \u00e5r siden, da var jeg bare lett angrepet av bensinpumpe-viruset, s\u00e5 det er ikke mer enn en fornemmelse.", "Vi tar av ved Kjelden bru og lar Volvo'en kose seg med bakkene oppover nordsiden av dalen. P\u00e5 Enodd blir fotografen begeistret over det fine lyset over bensinstasjonen i tidstypisk eternitt.- Interessant nok, sier jeg, men vil videre, jeg har en fornemmelse av at noe venter oss p\u00e5 h\u00f8yre side av veien . . .", "Fotografen kj\u00f8rer av g\u00e5rde mot Soknedal, dagslyset forsvinner, jeg speider ut av bilvinduene. Enslige g\u00e5rder og glissen skog. Var det ikke her et sted . . .? I veikrysset p\u00e5 Bjerken\u00e5s stopper han opp.", "- Se her, sier han.", "Butikk og tre bensinpumper av samme slag og \u00e5rgang som de p\u00e5 Hovin.", "- Joda, de er fine, sier jeg frav\u00e6rende og stirrer mot h\u00f8yre. Der, p\u00e5 den andre siden av veien - jeg er lettere paralysert - st\u00e5r en sylinderformet, to og en halv meter h\u00f8y pumpe fra en helt annen tid! Slike pumper ble laget f\u00f8r krigen og er noe man aldri ser langs veiene lenger.", "Vi gisper av beundring og overraskelse. Det er snart helt m\u00f8rkt, og vidunderet st\u00e5r som en obelisk i silhuett mot det \u00f8de landskapet. R\u00f8d og hvit, glasskolbe \u00f8verst, h\u00e5ndtak for manuell pumping, sm\u00e5rusten og svart av diesels\u00f8l. Denne er autentisk, den mangler bare Esso-kuppelen p\u00e5 toppen. N\u00e6rmere ekstasen kommer du ikke om du er fanget av bensinpumpe-kultusen.Jeg klarer ikke \u00e5 identifisere merke og \u00e5rgang, men finner senere ut at den ligner en Ljungmans Vici fra 1927, den mest vanlige modellen i 30- og 40-\u00e5rene.", "Mens vi studerer og fotograferer pumpa, kommer en mann ut p\u00e5 strekkmetalltrappa i det n\u00e6rmeste huset. Det er 80-\u00e5rige Annar Bjerken\u00e5s, eier av klenodiet. Den gamle pumpa tilh\u00f8rte Bakkgj\u00e6re handelslags filial som l\u00e5 her. Da butikken ble nedlagt, overtok Annar pumpa og brukte den til \u00e5 fylle diesel p\u00e5 lastebilen som han kj\u00f8rte i en mannsalder fram til for ti \u00e5r siden. Siden har den bare blitt st\u00e5ende.", "Vi ber mannen passe godt p\u00e5 obelisken og tenker at dette var litt av en dessert! Mette og forn\u00f8yde durer vi av g\u00e5rde i retning Soknedal og E6. Men det er ikke slutt. Etter desserten skal det bli b\u00e5de kaffe og avec. Hauka m\u00e5 v\u00e6re bensinpumpe-kultens Mekka. Ikke langt unna Bjerken\u00e5s-krysset, utenfor en stor garasje, kommer vi over en Ljungmans Star 97, stemplet i 1963, en nydelig \u00e5rgang.", "Jeg jogger bort til en bil og en traktor som st\u00e5r med motorene i gang ved enden av parkeringsplassen.", "- Vet dere hvem som eier bensinpumpa der borte?", "- Det er han, sier mannen i traktoren og peker p\u00e5 mannen i bilen.", "- Men han har ogs\u00e5 en gammel pumpe, sier mannen i bilen og peker p\u00e5 traktormannen.", "De to heter Nils Ingebrigt og Frode Rise og er s\u00f8skenbarn. Vi blir med Frode hjem for \u00e5 se p\u00e5 hans Gilbarco Trimline fra 1972. Den er litt ny, men ekstra interessant, for den har oktanvalg (ni sorter!) og original Mobil-logo. S\u00e5 viser det seg at Frode har en gammel pumpe til ved en garasje et stykke unna!Halvveis nedsn\u00f8dd, bak en vedhaug, finner vi en Gilbarco Calco-Meter med \u00e5rstallet 1956! Pumpa er merket Esso Diesel. N\u00e5 begynner det \u00e5 smake av god congac!", "- Hvis dere er interessert i gamle pumper, begynner Frode", ".- Ja . . .?", "- S\u00e5 vil dere finne en til et par kilometer ned i veien, hos onkelen min, Endre Rise, som har kj\u00f8rt lastebil i alle \u00e5r.", "En til!? Klarer vi en fjerde drink etter desserten? Familien Rise m\u00e5 ha spesialisert seg p\u00e5 \u00e5 ta vare p\u00e5 bensinpumper, og \u00e6re v\u00e6re dem for det.", "Joda, hos Endre st\u00e5r det en fin, gul femtitalls pumpe med vindu og innskriften Shell Diesoline. Den er av et for oss ukjent engelsk merke, Beck & co Meters. Jeg noterer ivrig alle fakta, samtidsarkeologen er i arbeid. Jeg ser at den har v\u00e6rt kontrollert av Justervesenet i perioden 1956-68, s\u00e5 det er et eksemplar av skikkelig edel \u00e5rgang som runder av opplevelsen.I kraftig pumpe-rus lar vi v\u00e5r kj\u00e6re Volvo trille inn p\u00e5 europaveien. Vi tenker at vi har hatt en heldig dag, for norske veikanter er stort sett grundig rensket for spor av den tapte tid.", "Det som ikke er kastet, er kj\u00f8pt opp av ivrige samlere.La st\u00e5, burde v\u00e6re slagordet. Vi i Ville Veier synes at det er best n\u00e5r det gamle f\u00e5r st\u00e5 der det alltid har st\u00e5tt. St\u00e5 og eldes med verdighet. Bensinpumper som st\u00e5r \u00abp\u00e5 rot\u00bb burde egentlig, s\u00e6rlig hvis ogs\u00e5 noe av den gamle bensinstasjonen er intakt, bli vernet. S\u00e5 verdifulle er de. Alternativet er \u00e5 gi dem et liv etter d\u00f8den, slik flere av pumpene vi har sett, hos lastebileiere og b\u00f8nder. Da f\u00e5r de tross alt fortsette som enslige, men intakte monumenter som gir oss reiser tilbake til v\u00e5r n\u00e6re, men snart utviskede fortid.", "(Ukeadressa 6.3.2004, ogs\u00e5 publisert i boka \"P\u00e5 ville veier\" 2005)", "G\u00e5 til serien \"P\u00e5 ville veier\""]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "7cbad0aa596a3ae09892fa9f14e495b2fb11aa4668d6c23e84c8b87edaeb8918"}, {"field": "createtime", "value": "2012-09-29T03:04:23.513Z"}, {"field": "description", "value": "De er landeveiens moderne bautasteiner, de er ikoner i en merkverdig kultus. Vi drar ut for \u00e5 se etter gamle bensinpumper."}, {"field": "dominantimage", "value": "http://www.adressa.no/incoming/article1078137.ece5/ALTERNATES/w980-default/ver2%20VV_PUMPER001"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/267fb248e75d7a3706039b268dd1ebcd9d9c3a9e.jpg?5974926b"}, {"field": "dominantthumbnaildimensions", "value": "300x169"}, {"field": "heading", "value": "Pumper og prakt i veikanten -adressa.no"}, {"field": "id", "value": "267fb248e75d7a3706039b268dd1ebcd9d9c3a9e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "automotive"}, {"field": "kw-company", "value": ["toyota", "volvo"]}, {"field": "kw-concept", "value": ["pumpa", "gammel pumpe", "bensinpumpa", "gamle pumpa"]}, {"field": "kw-entity", "value": ["beck", "soknedal", "gaula", "gilbarco trimline", "esso diesel", "shell diesoline", "meters", "mobil", "gilbarco calco-meter", "gilbarco", "hovind handelsforening", "st\u00f8ren", "ljungmans star 97", "kjelden", "mette", "bakkgj\u00e6re", "enodd", "ukeadressa", "star 167", "budal og soknedal", "justervesenet", "frode", "ljungmanns", "nils ingebrigt og frode rise", "ljungmans vici", "ville veier"]}, {"field": "kw-location", "value": ["gauldalen", "malm\u00f6", "mekka", "rognes"]}, {"field": "kw-pageclass", "value": "article"}, {"field": "kw-person", "value": ["arnt storr\u00f8", "endre rise", "alf storr\u00f8", "nils ingebrigt", "frode rise", "svein storr\u00f8", "annar bjerken\u00e5s"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1078137.ece5/ALTERNATES/w980-default/ver2%20VV_PUMPER001"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pumper og prakt i veikanten"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article21650.ece"}, {"field": "pageclass", "value": ["article"]}, {"field": "publishtime", "value": "2004-04-20T13:48:21.000Z"}, {"field": "recs-articleid", "value": "863183"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-04-20T13:48:21.000Z"}, {"field": "recs-rawtitle", "value": "Pumper og prakt i veikanten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "De er landeveiens moderne bautasteiner, de er ikoner i en merkverdig kultus. Vi drar ut for \u00e5 se etter gamle bensinpumper."}, {"field": "thumbnail", "value": "http://content-thumbnail.cxpublic.com/content/thumbnail200x150/267fb248e75d7a3706039b268dd1ebcd9d9c3a9e.jpg?5974926b"}, {"field": "thumbnailfullheightdimensions", "value": "200x2561"}, {"field": "timestamp", "value": "2017-07-23T12:11:23.000Z"}, {"field": "title", "value": "Pumper og prakt i veikanten"}, {"field": "url", "value": "http://www.adressa.no/tema/villeveier/article21650.ece"}, {"field": "urlhash", "value": "267fb248e75d7a3706039b268dd1ebcd9d9c3a9e"}], "score": 0.7290817, "siteId": "9222270286501375973", "id": "267fb248e75d7a3706039b268dd1ebcd9d9c3a9e"}

