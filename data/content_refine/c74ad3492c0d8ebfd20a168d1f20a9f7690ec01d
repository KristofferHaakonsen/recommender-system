{"fields": [{"field": "modifiedtime", "type": "time", "value": "2012-04-17T00:32:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "17. mai er den norskeste av alle dager. Ingen tradisjon er s\u00e5 uforanderlig livskraftig som v\u00e5r markering av grunnlovsdagen.", "-Nasjonalf\u00f8lelsen sitter i bakhodet, sa en kjent barnelege en gang til meg. \u2013Bakhodet til bergenserne er helt flatt. Det er derfor de mangler nasjonalf\u00f8lelse, la han til. Til gjengjeld har de patriotisme for sin by.", "Vi som har et stort bakhode vet hva 17. mai egentlig handler om. Det er ikke bare hornmusikk hele dagen, et folk i festkl\u00e6r, p\u00f8lser og is s\u00e5 mye barna vil ha, heliumballonger og eggedosis. Det er Norges selvstendighet og frihet vi feirer. Vi ble ikke en helt fri nasjon i 1814, men fikk erstattet danskestyret med en union med svenskene. Helt fri ble vi f\u00f8rst i 1905, en frihet vi midlertidig mistet i 1940-45.", "Vi feirer en grunnlov som var en av de mest moderne i sin tid, inspirert av idealene fra den franske revolusjon og den amerikanske uavhengighetserkl\u00e6ringen. Den sier at menneskene er f\u00f8dt og forblir frie, og at vi alle har like rettigheter. Det er den grunnleggende verdien for v\u00e5rt samfunn og vel verdt \u00e5 feire.", "Som nasjon er vi fortsatt i en slags pubertet. Vi bygger identitet, er usikre p\u00e5 hvem vi egentlig er. Det er kanskje derfor vi elsker \u00e5 h\u00f8re hva utlendinger synes om oss. Vi liker at de skriver b\u00f8ker om den norske modellen, om verdens beste land, om norsk utakt, om norske verdier, om det s\u00f8kkrike annerledeslandet som ikke vil v\u00e6re i klubb med resten av Europa. Enten de riser eller roser oss, elsker vi det. Det betyr at de andre ser oss. Alts\u00e5 er vi. Slik barn t\u00f8rster etter bekreftelse, suger vi til oss enhver form for omtale. Enn\u00e5 er vi ikke helt trygge p\u00e5 oss selv.", "Det er kanskje derfor vi er det folket som mest iherdig feirer v\u00e5r nasjonaldag. Det er bare \u00e5 se over til den gamle stormakten Sverige. \u00abFlaggans dag\u00bb er ikke en gang en blass skygge av v\u00e5r 17. mai-feiring. Svenskene er s\u00e5 trygge i sin selvforst\u00e5else at de ikke trenger \u00e5 feire det nasjonale.", "I verdens beste land har vi fortsatt et stort behov for det. Vi bygger selvforst\u00e5else og nasjonal identitet. Det er ikke blitt lettere \u00e5 vite hvem vi er. F\u00f8r var vi alle like norske. N\u00e5 er det en del av det typisk norske \u00e5 komme fra hele verden. Hvordan vi skal utvikle oss som flerkulturelt samfunn har vi ikke funnet helt ut av. Vi er underveis p\u00e5 en ferd med mange skritt frem og noen tilbake. De ikke etnisk norske barna g\u00e5r selvf\u00f8lgelig i barnetog. De f\u00e5r vifte med sitt opprinnelige hjemlands flagg, hvis de vil. Vi er alle like, som det heter i Grunnloven, ogs\u00e5 med flagg.", "-Brunosten er det norskeste vi har, p\u00e5st\u00e5r en Tine-reklame. Kanskje det. Dessuten har vi krisetelefon for ribbestekere p\u00e5 julaften. N\u00e5 har vi f\u00e5tt et nummer \u00e5 ringe hvis vi strever med bunadsskjorta. Et land med s\u00e5 sm\u00e5 problemer m\u00e5 v\u00e6re spesielt begunstiget. Det er ikke sikkert vi har fortjent det.", "-Det er typisk norsk \u00e5 v\u00e6re god, lyder det mest forslitte Gro-sitatet. Vi m\u00e5 passe oss s\u00e5 det ikke blir typisk norsk \u00e5 v\u00e6re selvgod. Vi m\u00e5 unng\u00e5 at 17. mai blir en manifestasjon av norsk selvtilfredshet.", "Det kan lett ta av . Ikke bare er vi blitt verdens rikeste land, ved en geologisk tilfeldighet. Vi er k\u00e5ret til verdens beste land \u00e5 bo i. Vi er det mest likestilte landet med de mest barnepassende fedrene. Vi er verdens snilleste og mest moralske land. Det synes vi i alle fall selv. Vi tr\u00e5r til med n\u00f8dhjelp, u-hjelp og milit\u00e6rt n\u00e6rv\u00e6r der det trengs, og vi \u00abbrander\u00bb oss som verdens fredsmeglere. Vi er sm\u00e5, men gj\u00f8r mye utav oss, if\u00f8lge Hillary Clinton. New York Times har endog k\u00e5ret oss til verdensmester i \u00e5 takle den \u00f8konomiske krisen.", "Og hvis n\u00e5 Alexander Rybak, sjarmtrollet med hviterussisk bakgrunn vinner Grand Prix-finalen for oss, blir vi ogs\u00e5 verdens beste Eurovision Song Contest-land.", "Jovisst har vi mye \u00e5 feire. Ha en fin og jordn\u00e6r 17. mai!"]}, {"field": "category0", "value": "meninger"}, {"field": "contenthash", "value": "adb9c2bbc44b0c7aba8cbd701480e52328f4bf1f559a2f1455222f55f27844a2"}, {"field": "createtime", "value": "2017-05-02T10:31:48.000Z"}, {"field": "description", "value": "Bunader, norske flagg, barnetog. Og sol over det fagre landet. Den perfekte 17. mai fyrer opp under nasjonalf\u00f8lelsen."}, {"field": "dominantimage", "value": "http://www.adressa.no/incoming/article1311488.ece5/ALTERNATES/w980-default/17.maibilde18_2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c74ad3492c0d8ebfd20a168d1f20a9f7690ec01d.jpg?5991f98e"}, {"field": "dominantthumbnaildimensions", "value": "300x169"}, {"field": "heading", "value": "Hvor sitter nasjonalf\u00f8lelsen? -adressa.no"}, {"field": "id", "value": "c74ad3492c0d8ebfd20a168d1f20a9f7690ec01d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["land", "norsk", "typisk norsk", "verdens"]}, {"field": "kw-entity", "value": ["eurovision song contest", "norges", "grand prix", "gro", "york times", "tine", "grunnloven"]}, {"field": "kw-location", "value": ["europa", "sverige"]}, {"field": "kw-pageclass", "value": "article"}, {"field": "kw-person", "value": ["hillary clinton", "alexander rybak"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1311488.ece5/ALTERNATES/w980-default/17.maibilde18_2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvor sitter nasjonalf\u00f8lelsen?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1326421.ece"}, {"field": "pageclass", "value": ["article"]}, {"field": "publishtime", "value": "2009-05-18T08:47:31.000Z"}, {"field": "recs-articleid", "value": "1384666"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-18T08:47:31.000Z"}, {"field": "recs-rawtitle", "value": "Hvor sitter nasjonalf\u00f8lelsen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Bunader, norske flagg, barnetog. Og sol over det fagre landet. Den perfekte 17. mai fyrer opp under nasjonalf\u00f8lelsen."}, {"field": "thumbnail", "value": "http://content-thumbnail.cxpublic.com/content/thumbnail200x150/c74ad3492c0d8ebfd20a168d1f20a9f7690ec01d.jpg?5991f98e"}, {"field": "thumbnailfullheightdimensions", "value": "200x1317"}, {"field": "timestamp", "value": "2017-08-14T19:27:10.000Z"}, {"field": "title", "value": "Hvor sitter nasjonalf\u00f8lelsen?"}, {"field": "url", "value": "http://www.adressa.no/meninger/article1326421.ece"}, {"field": "urlhash", "value": "c74ad3492c0d8ebfd20a168d1f20a9f7690ec01d"}], "score": 0.8490029, "siteId": "9222270286501375973", "id": "c74ad3492c0d8ebfd20a168d1f20a9f7690ec01d"}

