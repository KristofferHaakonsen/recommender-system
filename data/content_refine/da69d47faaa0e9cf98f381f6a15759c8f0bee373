{"fields": [{"field": "modifiedtime", "type": "time", "value": "2015-11-04T11:41:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Skole", "Oppvekst", "Barn og unge"]}, {"field": "author", "value": "emma therese hansen"}, {"field": "body", "value": ["28 elever, en l\u00e6rer. Hva skjer i l\u00f8pet av en skoledag?", "Det er en regnfull h\u00f8stdag i Kunnskapsveien 19 i utkanten av Lillestr\u00f8m i Akershus. Klokken er litt over \u00e5tte og tredjeklassingene p\u00e5 Kjeller skole st\u00e5r i garderoben og fors\u00f8ker \u00e5 finne regnkl\u00e6rne sine. Den som har glemt st\u00f8vler sliter p\u00e5 v\u00e5tt f\u00f8re.", "\u2014 Dere m\u00e5 g\u00e5 ut, sier l\u00e6rer Carina Sl\u00e5ttun.", "Hun l\u00e5ser seg inn i et tomt klasserom der tre tavler og en storskjerm lyser opp rommet, og oransje og svarte stoler st\u00e5r med beina godt plantet p\u00e5 pultene. I en handlekurv har hun alt hun trenger for en hel skoledag i klasse 3B; PC, penn og l\u00e6reb\u00f8ker i norsk, matte og naturfag.", "Mor: Jeg ble s\u00e5 r\u00f8rt at jeg begynte \u00e5 gr\u00e5te .", "Hun har v\u00e6rt p\u00e5 skolen siden 7.30 og skal n\u00e5 klargj\u00f8re klasserommet for 28 elever med lopper i blodet.", "F\u00f8rst m\u00e5 hun henge opp dagens timeplan. Forutsigbarhet er n\u00f8dvendig. For hver time som g\u00e5r skal hun fjerne \u00e9n og \u00e9n lapp.", "\u2014 Fortsatt ser vi at enkelte som kommer fra sm\u00e5 plasser unnlater \u00e5 si det.", "Klatreveggen t\u00f8mmes, hoppetauet rulles sammen og fotballen parkeres f\u00f8r flere hundre elever stiller seg opp i skoleg\u00e5rden foran inngangsd\u00f8ren. Lei overfylte skap og skuffer?", "Carina organiserer sin rekke og s\u00e5 marsjerer elevene inn til hvert sitt fargerike garderobeskap.", "\u2014 Ta av regnkl\u00e6rne, ta p\u00e5 innesko, plasser alt i hyllen, ingenting p\u00e5 gulvet!", "Crocs og joggesko finner f\u00f8tter, mens st\u00f8yniv\u00e5et \u00f8ker i takt med antall plagg som dyttes inn i hyller og smale skap.", "50/50-barna forteller: Slik er det \u00e5 vokse opp i to hjem", "\u2014 Er alle utesko p\u00e5 hyllen? S\u00e5 flinke dere er!", "Carina st\u00e5r i d\u00f8ren med utstrakt h\u00e5nd.", "\u2014 God morgen, Selma! God morgen, Andreas! 28 tredjeklassinger h\u00e5ndhilser og ser l\u00e6reren dypt inn i \u00f8ynene f\u00f8r de finner hver sin pult, henger sekken sin p\u00e5 stolen og vender blikket mot Carina. Skoledagen er i gang.", "Ta av regnkl\u00e6rne, ta p\u00e5 innesko, plasser alt i hyllen, ingenting p\u00e5 gulvet! L\u00e6rer Carina Sl\u00e5ttun", "Kalenderen viser h\u00f8st og Carina sjekker om alle har f\u00e5tt med seg overgangen til ny m\u00e5ned og hva den heter p\u00e5 engelsk. Flere rekker opp h\u00e5nden og vet svaret.", "Allerede fra f\u00f8rste klassetrinn l\u00e6rer de engelsk, men denne timen er f\u00f8rst og fremst viet til norsk. P\u00e5 storskjermen kommer det opp beskjed om hva som skal gj\u00f8res f\u00f8rst og sist: \u00abFinn frem biblioteksboka di. N\u00e5 skal vi lese i 15 minutter.\u00bb", "Carina titter p\u00e5 klokken og gjentar beskjeden.", "Frem fra hyllene dukker Kaptein Supertruse og Rampete Robin opp. Dinosaurer og apekatter l\u00f8per over boksidene. H\u00e5ndlagde bokmerker som kan festes i h\u00f8yre hj\u00f8rne ligger p\u00e5 pultene, klare til \u00e5 lage bitemerke n\u00e5r lesestunden er over.", "P\u00e5 stolen gaper lilla, rosa, r\u00f8de, bl\u00e5 og gr\u00e5 sekker. Elsa i Frost f\u00f8lger med. En gaffel stikker ut, en bunke b\u00f8ker og et pennal i flere etasjer venter p\u00e5 tur. 15 minutter virker som fem.", "Klapp, klapp, klapp...klapp, klapp, klapp. Seks klapp og b\u00f8kene klappes igjen.", "\u2014 Veldig bra! S\u00e5 flinke dere er!", "Det er tid for ny aktivitet, biblioteksboken plasseres i hyllen, spr\u00e5kboken og ABC-boken skal hentes frem. Noen har satt p\u00e5 bokbind p\u00e5 og tegnet r\u00f8de blomster utenp\u00e5.", "\u2014 S\u00e5 fin! kommenterer en av jentene.", "Beskjeder gis. Beskjeder gis p\u00e5 nytt. M\u00e5l for timen dukker opp p\u00e5 skjermen; \u00abL\u00e6re \u00e5 bruke stor bokstav i fornavn og etternavn.\u00bb", "\u2014 Lukk opp spr\u00e5kboken p\u00e5 side 12 og 13. Hva st\u00e5r i overskriften?", "Noen er klare, andre har ikke \u00e5pnet boken enn\u00e5. Carina holder pekefingeren i v\u00e6ret.\u2014 Husk lesefingeren, slik at dere kan f\u00f8lge med. Stopp ved punktum og sp\u00f8rsm\u00e5lstegn.", "De leser h\u00f8yt alle sammen, da blir det ikke s\u00e5 flaut. De finner navnene som rimer, store bokstaver i alle navn og etternavn. Og hvilke fornavn skjuler seg i ordene \u00abbl\u00e5se, panne, isbj\u00f8rn, stor, hopper, klasse, maling og skoledag\u00bb?", "\u2014 Det er jo ingen som heter Dag! protesterer en jente.", "- Jo, bestefaren min, svarer en gutt.", "\u2014 Bj\u00f8rn da?", "\u2014 Bj\u00f8rn Helge Riise vel!", "Tuva har funnet et navn i navnet, for i Bj\u00f8rn finner hun ogs\u00e5 J\u00f8rn.", "\u2014 Bra jobbet, Tuva! sier en imponert klassekamerat.", "Det blir plutselig morsomt \u00e5 finne flere uoppdagede navn, for kan man ikke ogs\u00e5 hete Lin eller Ling?Carina gir elevene nye oppgaver. En av dem er \u00e5 skrive navnet til den som sitter ved siden av. Det skaper full forvirring.", "\u2013 Jeg skj\u00f8nner ikke hvem jeg skal sp\u00f8rre!", "\u2013 Hvis dere lurer p\u00e5 noe, s\u00e5 sp\u00f8r den som sitter ved siden av f\u00f8r dere sp\u00f8r meg, oppfordrer Carina, som ikke har mulighet til \u00e5 hjelpe absolutt alle i l\u00f8pet av en skoletime.", "P\u00e5 stolen gaper lilla, rosa, r\u00f8de, bl\u00e5 og gr\u00e5 sekker. Elsa i Frost f\u00f8lger med. En gaffel stikker ut, en bunke b\u00f8ker og et pennal i flere etasjer venter p\u00e5 tur.", "\u2013 Carina, kan jeg g\u00e5 p\u00e5 do?", "Klokken er 9.11. Om tre minutter vil Carina h\u00f8re svarene de har notert. Noen har allerede skrevet en hel side, andre er p\u00e5 f\u00f8rste linje. De har d\u00e5rlig tid. Blyanter i bevegelse snus opp ned n\u00e5r viskel\u00e6ret m\u00e5 jobbe. Ute lokker en lekeplass full av s\u00f8ledammer, et lite gjesp kan skimtes i en krok. Hender i v\u00e6ret. Carina rekker enda en pult.", "Klapp, klapp, klapp... klapp, klapp, klapp.", "\u2014 Hvilke navn har dere funnet?", "Ole Telle, Siv Sand, Ida Glad, Ivo Stokke og Georg Mo ropes opp. Setningene med utropstegn ramses ogs\u00e5 opp, mens praten i klasserommet tiltar i takt med tegnene.", "- N\u00e5 h\u00f8rere jeg ikke hva Alicia sier, for noen prater!", "Carina m\u00e5 heve stemmen f\u00f8r hun gir beskjed om at det n\u00e6rmer seg friminutt.", "\u2014 Legg spr\u00e5kboken i hyllen, ABC der borte. Stille og rolig rydder dere opp. Og dere f\u00e5r ikke g\u00e5 ut uten regnt\u00f8y!", "F\u00f8tter og stolben skraper mot gulvet.", "\u2014 Skal vi ha p\u00e5 regnbukse? lurer ei jente p\u00e5 vei ut.", "Carina t\u00f8mmer klasserommet, men blir selv igjen for \u00e5 forberede neste time. Ute i skoleg\u00e5rden har fem voksne i gule refleksvester funnet sine omr\u00e5der: Ved hovedinngangen st\u00e5r J\u00f8rn, p\u00e5 ballbanen er Stine, ved klatrestativet finner vi Kristin, ved akebakken st\u00e5r Arber, mens Thomas streifer rundt. Idet noen elever beveger seg mot sykkelstativene, m\u00e5 Stine rope dem tilbake. Det er forbudt omr\u00e5de. Flere barn i oransje vester er spredt utover skoleg\u00e5rden. De er trivselsledere fra 4.\u20137. trinn som har ansvaret for \u00e5 sette i gang leker som \u00e5 hoppe tau og spille ball. Dansk stikkball er popul\u00e6rt. Fire jenter holder varmen med klappeleker. S\u00e5 er 15 minutter i frisk luft over.", "Ny oppstilling, organisering, av med kl\u00e6rne i garderoben, p\u00e5 rekke og rad inn i klasserommet. I inngangen m\u00f8ter vi r\u00e5dgiver Siri Dovland.", "- De er de st\u00f8rste heltene jeg vet om.", "Hun mener l\u00e6rerne.", "\u2014 De som skal v\u00e6re med Radica, henter Multi bl\u00e5boken.", "Serbiske Radica er ressursl\u00e6rer og har ansvaret for matematikk. Hun tar med seg ti elever inn i et litt mindre klasserom. Handlekurven hennes er fylt med tusjer og byggeklosser formet som staver, kuber og kvadrater.", "\u2014 Kan dere finne opp et navn p\u00e5 denne staven?", "\u2014 Tierstav, foresl\u00e5r en av guttene.", "Det er et fint navn, syns Radica, for staven best\u00e5r av ti klosser. Alle tar hver sin stav for \u00e5 sjekke at det stemmer. Flere klosser deles ut. Noen bygger et t\u00e5rn, andre en bro, en oljeplattform blir til.\u2014 Hva kaller vi denne da? sp\u00f8r Radica, og tar opp en firkantet, flat byggekloss.", "\u2014 Hundrerstav, svarer en av elevene.", "\u2014 Men hvorfor? undrer l\u00e6reren. 100 klosser er svaret denne gangen.", "\u2014 Hva med denne da? En kube fanger oppmerksomheten.- Tusenstav, kommer det kjapt fra en av jentene.", "De har knekt koden p\u00e5 kuben. Matematikk er lekende lett.", "Inne hos resten av klasse 3B spilles det om h\u00f8ye summer. P\u00e5 pultene ligger lapper med ulike tall. Elevene skal trekke ett og ett kort etter tur tre ganger. For hvert kort som trekkes skal de si verdien kortet skal ha og legge det p\u00e5 hundrer-, tier- eller enerplass. M\u00e5let er \u00e5 f\u00e5 h\u00f8yest tresifret tall hver gang.", "\u2014 Jeg vinner hele tiden! roper en av jentene. Hun har skj\u00f8nt at n\u00e5r hun trekker tallet ni, m\u00e5 hun sette det p\u00e5 hundrerplass med en gang. Det gir flest poeng.", "\u2014 Vi spiller i tre minutter til, roper Carina og holder tre fingre i v\u00e6ret og sjekker klokken som n\u00e6rmer seg 10.30. Hysj, hysj, hysj! 10, 9, 8...0. Noen plystrer, en bok kastes opp i luften og ny nedtelling er p\u00e5krevd. Etter hvert senker roen seg og elevene m\u00e5 finne hundrer-, tier- og enerstaver i tallene 352, 567 og 484. Det greier de fleste fint.", "\u2014 Legg Multi bl\u00e5 i sekken, sier Carina mens hun gir lekser.", "\u2014 N\u00e5 kan dere vaske hendene!", "Guttene er raskest fremme ved den flere meter lange sinkvasken. Sulten har f\u00e5tt frem konkurranseinstinktet.", "\u2014 N\u00e5 ble det v\u00e5tt, p\u00e5peker en av jentene i k\u00f8en.", "De er de st\u00f8rste heltene jeg vet om. R\u00e5dgiver Siri Dovland om l\u00e6rerne", "\u2014 De som har vasket hender, kan begynne \u00e5 spise, sier Radica, som har ansvaret for \u00e5 sitte i klasserommet og spise sammen med elevene denne dagen. Fargerike matbokser med mange rom st\u00e5r rundt om p\u00e5 pultene.", "Turkise og rosa melkekartonger i miniatyrst\u00f8rrelse hentes frem. Noen fjerner kalkunp\u00f8lsene fra br\u00f8dskivene og spiser kun br\u00f8det, mens andre spidder en drue.", "Ut av matpapir, plast- og aluminiumsfolie trylles frukt og gr\u00f8nnsaker frem. Med melon i munnviken, lytter de til lydboken Hubert i vikarkaos . Det er stille helt til en l\u00e6rer l\u00f8per rundt i kjole. 3B m\u00e5 le. Det er p\u00e5 tide \u00e5 bes\u00f8ke l\u00e6rerv\u00e6relset.", "En ung l\u00e6rerstab sitter i sofaen i andre etasje og sm\u00e5prater med dempede stemmer. I kj\u00f8kkenkroken p\u00e5 l\u00e6rerv\u00e6relset treffer vi Carina som st\u00e5r og spiser knekkebr\u00f8d. Dette er hennes andre \u00e5r som l\u00e6rer. L\u00e6ringskurven har v\u00e6rt bratt.", "\u2014 F\u00f8rste \u00e5ret var intenst med en stor elevgruppe. Jeg hadde forberedt meg mye, men det viste seg at jeg m\u00e5tte forberede meg enda mer, sier Carina, som vanligvis kommer rundt 7.30 til skolen og underviser frem til 13.30, f\u00f8r hun begynner \u00e5 forberede en ny dag. Det hender hun m\u00e5 ta med arbeidsoppgaver hjem om kvelden.- N\u00e5 vet jeg hva som m\u00f8ter meg i l\u00f8pet av et helt skole\u00e5r, hvilke perioder som er mest kaotiske, hvordan klasserommet skal v\u00e6re, hvilke regler man m\u00e5 ha, tiden med foreldre- og utviklingssamtaler. Hun har f\u00f8lgende r\u00e5d til nye l\u00e6rere;", "\u2014 Man m\u00e5 stille sp\u00f8rsm\u00e5l, bruke kolleger og ledelse og ikke st\u00e5 alene om saker.", "Utfordringene er mange; store klasser, d\u00e5rlig samvittighet for ikke \u00e5 kunne f\u00f8lge opp alle like godt hele tiden, rydde opp i konflikter hvis noe har skjedd i friminuttene ...", "Carina kaster et blikk p\u00e5 klokken. P\u00e5 tide \u00e5 l\u00f8pe til ny time.", "Noe har skjedd i friminuttet. Mens elevene i 3B g\u00e5r inn i klasserommet, sitter Radica p\u00e5 benken i garderoben med to jenter. Det har v\u00e6rt en liten konflikt i venninnegjengen. Den m\u00e5 l\u00f8ses.", "Tredje time: naturfag", "Markblomster og tr\u00e6r, bier og blomster. Bilder av blader og ulike \u00e5rstidene vises p\u00e5 skjermen.", "\u2014 H\u00f8sten er finest, konstaterer en av elevene.", "Flere er enig.", "\u2014 Hvordan ser l\u00f8nnebladet ut? sp\u00f8r Carina.", "\u2014 Det er litt bulkete, som en bil som har kr\u00e6sja i en ulykke, svarer en av guttene.", "Etter gjennomgangen p\u00e5 tavlen, m\u00e5 de finne svaret p\u00e5 hvordan plantene formerer seg, om de husker de vanligste l\u00f8vtr\u00e6rne og hva markblomster er. Lav summing av samarbeid n\u00e5r bier og blomster diskuteres rundt pultene.", "Klapp, klapp, klapp...klapp, klapp, klapp.\u2014 Veldig bra! Dere er kjempeflinke! sier Carina, som lurer p\u00e5 om noen vet hvordan plantene formerer seg.Seks-syv par hender i v\u00e6ret.", "\u2014 Det starter med at ei humle eller noe kommer p\u00e5 blomster, best\u00f8ver dem, s\u00e5 kommer det st\u00f8vgreier ut ...", "... og suger nektar.", "\u2014 Hva med de vanligste tresortene da? Hva heter de?", "\u2014 B\u00f8k, osp og ask, svarer en jente.", "\u2014 Frisk-Asker! roper en gutt. Han tenker p\u00e5 ishockeylaget.", "Carina ber dem hente Cumulus-b\u00f8kene sine, men noen svever p\u00e5 en helt annen sky.", "10, 9, 8, 7, 6, 5, 4, 3, 2, 1 ... O!", "Br\u00e5ket tiltar, Carina m\u00e5 heve stemmen.", "\u2014 N\u00e5 er vi over to p\u00e5 lyds\u00f8ylen. N\u00e5 er vi p\u00e5 fem!", "\u2014 Carina, kan du be de andre om \u00e5 g\u00e5 foran pulten min og ikke bak?", "\u2014 Du vet at jeg gikk forbi deg i sted? smiler en gutt i ertehum\u00f8r.", "\u2014 Da dasker jeg til deg med denne boken! svarer jenta, mens gutten dukker ned under pulten sin.", "En annen presser blyanten mot brystkassen.", "\u2014 Pr\u00f8v dette! Det gj\u00f8r vondt!", "B\u00f8ker i hyllen, en stol g\u00e5r i gulvet. S\u00e5 er det friminutt.", "\u2014 Dere er litt halvtr\u00f8tte! Reis dere opp! sier Carina. S\u00e5 begynner 28 elever \u00e5 leke kylling som har en vinge, to vinger, et ben, to ben, en rumpe og et nebb. Armer og bein ristes l\u00f8s.", "\u2014 Jeg er fortsatt tr\u00f8tt, roper noen. Kan jeg ta fire pushups?", "Et par slappe sokker ligger under en pult.", "5, 4, 3, 2, 1 ... 0!", "Det er tid for \u00e5 lese om Ignora som er forelsker i Georg. Og n\u00e5r Georg har skrevet \u00abDu er s\u00e5 s\u00f8t!\u00bb p\u00e5 en lapp han har sendt henne, m\u00e5 ikke Ignora bare ignorere det. Hun m\u00e5 jo svare. Men hva svarer man, egentlig?", "Etter flere mulige forslag, m\u00e5 alle skrive lappen helt p\u00e5 egen h\u00e5nd. Skriveb\u00f8kene fylles med kj\u00e6rlige ord og r\u00f8de hjerter.\u2014 Du er s\u00f8t som en rose. Skal vi m\u00f8tes i kveld?", "\u2014 M\u00f8t meg med vannfontenen!", "\u2014 Skal vi bli sammen og f\u00e5r hundre babyer?", "Knis og r\u00f8dmende kinn, hjertebank og stj\u00e5lne blikk. Timen g\u00e5r mot slutten og det passer fint \u00e5 avslutte med en sang. Alf Pr\u00f8ysens \u00c5ret rundt i karaokeversjon er en favoritt.", "Hvert ord f\u00f8lges p\u00e5 storskjermen og er god lesetrening. G\u00e5sehuden kommer krypende omtrent samtidig med at g\u00e5sungene dukker opp nedi hellet og holder seg helt til vi svinger oss i kretsen og neier og bukker.", "\u2014 Takk for en fin dag! sier Carina og tar elevene i h\u00e5nden f\u00f8r hun rusler opp p\u00e5 kontoret for \u00e5 forberede nok en ny dag for elevene i 3B. P\u00e5 kontoret sitter allerede kollegaen Stine. Arbeidsdagen deres er p\u00e5 ingen m\u00e5te over.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst.", "50/50-barna forteller: Slik er det \u00e5 vokse opp i to hjem", "Artikkelen er levert av m\u00e5nedsmagasinet Aftenposten Oppvekst."]}, {"field": "category0", "value": "familieogoppvekst"}, {"field": "contenthash", "value": "e4a64360f61e588c3cce7f977d6703e48125b2dcc7eb69575b548e1f382414cc"}, {"field": "createtime", "value": "2017-01-11T18:15:51.000Z"}, {"field": "description", "value": "Bli med inn til 3B en helt vanlig tirsdag."}, {"field": "heading", "value": ["Hvis man var flue p\u00e5 veggen i en barneskoleklasse... -adressa.no", "8.30: Skoleklokken ringer inn", "10, 9, 8, 7, 6, 5, 4, 3, 2, 1 ... 1\u20442 ... O!", "F\u00f8rste time: norsk", "\u2014 Husk lesefingeren", "\u2014 N\u00e5 h\u00f8rer jeg ikke hva Alicia sier, for noen prater!", "9.30: Skoleklokken ringer ut. Friminutt", "Andre time: matte", "Noen plystrer, en bok kastes opp i luften", "10.45-11.25: Matpause og storefri", "L\u00e6rerv\u00e6relset", "11.25: Skoleklokken ringer inn", "12.35: Siste time: norsk"]}, {"field": "id", "value": "da69d47faaa0e9cf98f381f6a15759c8f0bee373"}, {"field": "keyword", "value": ["Skole", "Oppvekst", "Barn og unge"]}, {"field": "keywords", "value": "Skole,Oppvekst,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["crocs", "facebook"]}, {"field": "kw-concept", "value": ["jente", "plantene formerer", "vasket hender", "gaper lilla", "husk lesefingeren", "gaffel stikker", "etasjer venter", "bok kastes", "beskjeder gis", "klapp", "stolen gaper", "navn", "l\u00e6re", "stolen gaper lilla", "svare", "klasse 3b", "gr\u00e5 sekker", "bunke b\u00f8ker", "elever", "heve stemmen"]}, {"field": "kw-entity", "value": ["ling", "hubert", "ignora", "aftenposten oppvekst", "dag", "ivo stokke og georg mo", "kjeller", "multi", "lin", "twitter", "rampete robin", "barn", "stine", "frost", "cumulus", "tuva", "thomas", "radica", "georg", "familie", "kaptein supertruse", "ute", "kristin", "finn", "arber", "b. p\u00e5", "kunnskapsveien 19", "kaptein supertruse og rampete robin", "j\u00f8rn"]}, {"field": "kw-location", "value": ["akershus", "elsa", "selma", "andreas", "alicia", "lillestr\u00f8m"]}, {"field": "kw-pageclass", "value": "article"}, {"field": "kw-person", "value": ["ole telle", "carina sl\u00e5ttun", "georg mo", "siri dovland", "ida glad", "alf pr\u00f8ysens \u00e5ret", "siv sand", "ivo stokke", "bj\u00f8rn helge riise"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/e8c11bc3-2a11-40bf-84f4-d579dc070d24?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvis man var flue p\u00e5 veggen i en barneskoleklasse..."}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvis-man-var-flue-pa-veggen-i-en-barneskoleklasse-9296b.html"}, {"field": "pageclass", "value": ["article"]}, {"field": "publishtime", "value": "2015-11-03T10:36:11.000Z"}, {"field": "recs-articleid", "value": "9296"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-11-03T10:36:11.000Z"}, {"field": "recs-rawtitle", "value": "Hvis man var flue p\u00e5 veggen i en barneskoleklasse... -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Bli med inn til 3B en helt vanlig tirsdag."}, {"field": "thumbnail", "value": "http://content-thumbnail.cxpublic.com/content/thumbnail200x150/da69d47faaa0e9cf98f381f6a15759c8f0bee373.jpg?5994a135"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T19:47:01.000Z"}, {"field": "title", "value": "Hvis man var flue p\u00e5 veggen i en barneskoleklasse..."}, {"field": "url", "value": "http://www.adressa.no/familieogoppvekst/Hvis-man-var-flue-pa-veggen-i-en-barneskoleklasse-9296b.html"}, {"field": "urlhash", "value": "da69d47faaa0e9cf98f381f6a15759c8f0bee373"}], "score": 0.483918, "siteId": "9222270286501375973", "id": "da69d47faaa0e9cf98f381f6a15759c8f0bee373"}

