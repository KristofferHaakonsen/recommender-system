{"fields": [{"field": "modifiedtime", "type": "time", "value": "2017-01-20T15:10:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjem", "Hjemme hos", "Interi\u00f8r"]}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Gunn Berit ser etter fine ting p\u00e5 sosiale medier og lager lignende l\u00f8sninger i rekkehuset p\u00e5 Flat\u00e5sen. Av og til med en egen vri, men hun synes ikke det er et stort poeng i seg selv.", "- Det blir jo uansett mitt eget s\u00e5 lenge det er i mitt hjem. Noen synes det er veldig kjedelig \u00e5 ha det samme som alle andre, men jeg bryr meg ikke om slikt.", "Gunn Berit liker K\u00e4hler like godt som f\u00f8r, selv om de karakteristiske stripene er blitt selve symbolet p\u00e5 saueflokkmentalitet blant interi\u00f8rinteresserte.", "- Det er jo slik at vi oppdager enkelte ting fordi de er trendy og vises fram p\u00e5 bilder over alt. Men hvis det er ting du virkelig liker, bytter du det ikke ut selv om trenden forandrer seg. Mange sier at K\u00e4hler er s\u00e5 utbrukt, men jeg har kjempesans for de stripene. Jeg er sikker p\u00e5 at jeg kommer til \u00e5 ha det til jeg g\u00e5r iveg, sier Gunn Berit. Selv om hun ser p\u00e5 seg selv som en veldig kreativ person, ser hun ingen grunn til \u00e5 late som om hun er et oppkomme av ideer som ingen andre har tenkt p\u00e5 f\u00f8r.", "- N\u00e5r det kommer til stykket, tror jeg det er ytterst f\u00e5 som ikke henter ideer fra andre, selv om noen hevder at de finner p\u00e5 alt selv.", "Etter flere \u00e5r utenfor arbeidslivet p\u00e5 grunn av kronisk sykdom, opplever Gunn Berit at interi\u00f8rinteressen og muligheten til \u00e5 dele denne p\u00e5 sosiale medier, gir henne etterlengtet respons.", "- N\u00e5r du er i jobb, f\u00e5r du tilbakemeldinger p\u00e5 det du gj\u00f8r. Men det er ingen som kommer hjem til deg og sier at du har v\u00e6rt flink til \u00e5 vaske gulv eller lage mat. N\u00e5r jeg f\u00e5r likes p\u00e5 Instagram, er det en hyggelig bekreftelse p\u00e5 at noen synes jeg har gjort noe bra, at jeg har f\u00e5tt til noe. Det er inspirerende \u00e5 kunne inspirere andre, forklarer Gunn Berit. Hun har erfart at det kan v\u00e6re nedbrytende b\u00e5de for psyke og selvtillit \u00e5 v\u00e6re utenfor arbeidslivet. At Instagram kan v\u00e6re med p\u00e5 \u00e5 motvirke dette, er en positiv side ved sosiale medier, p\u00e5peker hun. Samtidig er hun oppmerksom p\u00e5 farene.", "- Det er lett \u00e5 g\u00e5 i fella og tenke at alle andre kj\u00f8per seg noe nytt hele tiden og har r\u00e5d til \u00e5 reise bort stadig vekk. Men da m\u00e5 du huske p\u00e5 dette: Hvis du f\u00f8lger tusen folk p\u00e5 Instagram, da er jo en eller annen p\u00e5 tur eller shopping til enhver tid. Men det er jo ikke de samme som reiser eller shopper hver gang!", "Selv har Gunn Berit et n\u00f8kternt budsjett. N\u00e5r hun skal kj\u00f8pe noe, sjekker hun alltid p\u00e5 finn.no f\u00f8rst, om det er mulig \u00e5 f\u00e5 tak i varen brukt. Veldig ofte blir det treff. Kanskje ikke med det samme, men n\u00e5r hun legger inn et s\u00f8k, f\u00e5r hun beskjed dersom varen dukker opp. G\u00e5r hun til anskaffelse av noe som ikke ble en fulltreffer, selger hun det igjen.", "For \u00f8vrig er hun flink til \u00e5 skape forandring ved \u00e5 flytte rundt p\u00e5 det hun har, framfor \u00e5 stadig kj\u00f8pe nye ting.", "LES OGS\u00c5: \u00d8nsket seg utedo-feeling p\u00e5 badet", "Gunn Berit unng\u00e5r for det meste de dyre innkj\u00f8pene. Men av og til gj\u00f8r hun unntak. Som da de trengte to barstoler til kj\u00f8kkenbaren.", "- Det m\u00e5tte v\u00e6re stoler som Lars-Erik likte \u00e5 sitte p\u00e5 og som jeg likte \u00e5 se p\u00e5. Det var ikke enkelt, skal jeg fortelle deg. Da jeg fant disse, inns\u00e5 jeg at her var det bare \u00e5 begynne \u00e5 spare.", "Stolene fra Hay kostet om lag 2000 kroner stykket, noe Gunn Berit egentlig synes er galskap. Stolene rundt kj\u00f8kkenbordet er til gjengjeld fra Jysk og tilh\u00f8rer en helt annen prisklasse. Fargen har alle stolene til felles: Svart.", "- Jeg er mest glad i n\u00f8ytrale farger, sier Gunn Berit. Hjemmet er nesten utelukkende innredet i svart og hvitt, med et og annet innslag i gr\u00e5tt. Og gr\u00f8nt. La oss ikke glemme det gr\u00f8nne som kommer inn i form av planter.", "- Jeg jobbet p\u00e5 Plantasjen i en del \u00e5r, s\u00e5 det er mulig det er en gammel yrkesskade, sier Gunn Berit n\u00e5r vi kommenterer alle plantene som er integrert i interi\u00f8ret. P\u00e5 hyller, i veggpotter, og p\u00e5 avlastningsbord st\u00e5r det sm\u00e5 grupper med planter - over alt, bare ikke i den tradisjonelle vinduskarmen.", "LES OGS\u00c5: IKEA-sjefens hjem ser ikke ut som en IKEA-katalog", "Det er fem familiemedlemmer pluss katten Rambo som bor p\u00e5 om lag 130 kvadrat fordelt p\u00e5 tre plan. Selvsagt kunne de ha \u00f8nsket seg flere soverom. Og Gunn Berit skulle gjerne hatt gelender i pleksiglass og st\u00e5l i trappa. Men, som hun p\u00e5peker: Hemmeligheten er \u00e5 v\u00e6re forn\u00f8yd med det du har, og ikke alltid hige etter noe mer og finere. N\u00e5r hun stadig omm\u00f8blerer hjemme, er det ikke fordi hun er misforn\u00f8yd med tingenes tilstand.", "- Fordi jeg ikke kan jobbe fullt, har jeg mye tid til overs. Den m\u00e5 jeg bruke til noe. Og s\u00e5 blir jeg litt lei av \u00e5 ha det likt hele tiden, siden jeg er s\u00e5 mye hjemme.", "Et av Gunn Berits triks er at hun samler alle l\u00f8se gjenstander p\u00e5 stuebordet n\u00e5r hun t\u00f8rker st\u00f8v. Da opplever hun at stua blir et blankt lerret som hun kan innrede p\u00e5 nytt.", "- Jeg setter tilbake tingene p\u00e5 en annen m\u00e5te, og pr\u00f8ver \u00e5 tenke komposisjon. Gr\u00f8nt, men ikke for mye. Gi luft mellom tingene, men allikevel samle dem i grupper. Ulike h\u00f8yder.", "Hun bytter ikke bare plass p\u00e5 ting i stuen, men lar interi\u00f8relementer rullere i hele huset. Et pledd fra soverommet kan oppleves som nytt n\u00e5r det kommer inn p\u00e5 stua. Skinn, lamper og puter kan fungere i mange ulike rom.", "- Av og til flytter jeg p\u00e5 ting fordi jeg har lyst til \u00e5 skape et nytt motiv for Instagram. Men jeg opplever ikke det som negativt. Det er heller slik at Instagram inspirerer meg til \u00e5 gj\u00f8re endringer. Men alts\u00e5 f\u00f8rst og fremst med de tingene jeg har. Man trenger ikke kj\u00f8pe nytt.", "hjem@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "1461598147af12a315589bd90aacc742926c91b912e4a2cd16832c4a1813ab05"}, {"field": "createtime", "value": "2017-01-20T15:14:05.000Z"}, {"field": "description", "value": "Gunn Berit er ikke opptatt av \u00e5 v\u00e6re unik. Hun synes K\u00e4hlervasen er like stilig selv om \u00aballe har den\u00bb."}, {"field": "dominantimage", "value": "http://www.adressa.no/pluss/article14089791.ece/g0hbif/ALTERNATES/w980-default/541A8026.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e409c025d6b77f0af550eb9e82caec489e2d8f5.jpg?5981df4d"}, {"field": "dominantthumbnaildimensions", "value": "300x169"}, {"field": "heading", "value": ["K\u00e4hler holder koken -adressa.no", "Bekreftelse og inspirasjon", "Svart, hvitt og gr\u00f8nt", "Forandre uten \u00e5 kj\u00f8pe nytt"]}, {"field": "id", "value": "6e409c025d6b77f0af550eb9e82caec489e2d8f5"}, {"field": "keyword", "value": ["Hjem", "Hjemme hos", "Interi\u00f8r"]}, {"field": "keywords", "value": "Hjem,Hjemme hos,Interi\u00f8r"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-company", "value": ["jysk", "instagram"]}, {"field": "kw-concept", "value": ["ting", "nytt", "sosiale medier", "kj\u00f8pe", "hjem"]}, {"field": "kw-entity", "value": ["k\u00e4hlervasen", "lars-erik", "plantasjen", "gunn berit", "flat\u00e5sen", "k\u00e4hler", "rambo"]}, {"field": "kw-location", "value": "hay"}, {"field": "kw-pageclass", "value": "article"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/article14089791.ece/g0hbif/ALTERNATES/w980-default/541A8026.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "K\u00e4hler holder koken"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/20/K%C3%A4hler-holder-koken-14089806.ece"}, {"field": "pageclass", "value": ["article"]}, {"field": "publishtime", "value": "2017-01-20T15:10:22.000Z"}, {"field": "recs-articleid", "value": "14089806"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-20T15:10:22.000Z"}, {"field": "recs-rawtitle", "value": "K\u00e4hler holder koken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Gunn Berit er ikke opptatt av \u00e5 v\u00e6re unik. Hun synes K\u00e4hlervasen er like stilig selv om \u00aballe har den\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/6e409c025d6b77f0af550eb9e82caec489e2d8f5.jpg?5981df4d"}, {"field": "thumbnailfullheightdimensions", "value": "200x1885"}, {"field": "timestamp", "value": "2017-08-02T14:18:53.000Z"}, {"field": "title", "value": "I dette hjemmet p\u00e5 Flat\u00e5sen er alle rommene svarte og hvite"}, {"field": "url", "value": "http://www.adressa.no/pluss/magasin/2017/01/20/K%c3%a4hler-holder-koken-14089806.ece"}, {"field": "urlhash", "value": "6e409c025d6b77f0af550eb9e82caec489e2d8f5"}], "score": 0.45360985, "siteId": "9222270286501375973", "id": "6e409c025d6b77f0af550eb9e82caec489e2d8f5"}

