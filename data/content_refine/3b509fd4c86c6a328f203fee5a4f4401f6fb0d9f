{"fields": [{"field": "modifiedtime", "type": "time", "value": "2015-04-08T18:09:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "\u00abUforsvarlig pasientbehandling\u00bb, fastsl\u00e5r Fylkeslegen.", "N\u00e5 sitter datteren Ronja M. Jonassen (21) alene igjen sammen med lilles\u00f8ster Aurora p\u00e5 tolv, etter at ogs\u00e5 storebroren deres, Ruben Jonassen, d\u00f8de f\u00f8r jul i fjor.", "\u2013 Det var forferdelig \u00e5 se mamma den siste uka f\u00f8r hun d\u00f8de. Hun gr\u00e5t og gr\u00e5t, var redd og ville v\u00e6re p\u00e5 sykehuset, men ble ikke tatt p\u00e5 alvor. Mamma hadde s\u00e5 sterke smerter at hun \u00f8nsket hun kunne kappe av armen, forteller Ronja M. Jonassen.", "LES OGS\u00c5: - Plassproblemer p\u00e5 sykehuset truer pasientsikkerheten", "Hun sitter p\u00e5 kontoret til advokat Kyrre Osmundsen hos Adnor Advokat, som hjelper de p\u00e5r\u00f8rende med \u00e5 fremme erstatningssak til Norsk pasientskadeerstatning.", "Det er tungt \u00e5 snakke om morens smerter de siste dagene i august 2013, men datteren har skrevet en detaljert tidslinje over det som skjedde. N\u00e5 sitter hun med den foran seg og g\u00e5r gjennom den, dag for dag. Innimellom tar hun fram bunken med alle journalpapirene i morens sak.", "Les mer: Pasient d\u00f8de etter forstoppelse", "Linda Jonassen hadde v\u00e6rt plaget med kroniske nakkesmerter etter en prolapsoperasjon i 2009. Prolapsen klemte p\u00e5 nervene til venstre arm og ga henne sv\u00e6rt sterke smerter. Etter en s\u00f8vnl\u00f8s natt var smertene s\u00e5 sterke at hun 24. august opps\u00f8kte legevakten, som sendte henne videre til St. Olavs. Etter at de smertestillende medikamentene ble trappet opp, ville hun pr\u00f8ve \u00e5 dra hjem. Hun kom imidlertid tilbake igjen samme kveld, da smertene fortsatte.", "27. august ble hun skrevet ut igjen. I utskrivningsnotatet skrev ansvarlig lege at pasienten var sterkt smertep\u00e5virket, og at medisinene ble trappet opp for \u00e5 gi effekt. Etter \u00e5 ha vurdert MR-bildene, \u00f8nsket nevrokirurgen \u00e5 tilby Jonassen operasjon p\u00e5 grunnlag av smerteindikasjon. Operasjonen ble satt opp 2. september, og etter \u00e5 ha f\u00e5tt en resept p\u00e5 opioider (stoffer med morfinlignende effekt, red.anm.), ble hun skrevet ut.", "\u2013 Utskrivelsen var imot mammas vilje, men vakthavende lege sa at det var fullt p\u00e5 avdelingen. P\u00e5 sykehuset mistet hun kontrollen over bl\u00e6refunksjonen, og if\u00f8lge sykehusets nettsider kan dette i noen tilfeller skyldes at prolapset trykker p\u00e5 nervegreinene som g\u00e5r fra ryggmargen til urinbl\u00e6ra. I de tilfellene anbefales operasjon raskt, framholder Ronja M. Jonassen.", "To dager senere klarte ikke moren mer og kom tilbake til St. Olavs Hospital. I innkomstnotatet skrev legen at pasienten var smertep\u00e5virket, hadde \u00f8kt morfinbehov og at pasienten burde legges inn for natten.", "Dagen etter, 30. august, ble hun imidlertid skrevet ut p\u00e5 nytt. Etter at medisineringen ble trappet opp, hadde hun noe mindre smerter, if\u00f8lge legens utskrivningsnotat. Hun skulle fortsette med samme medisindosering fram til operasjonen tre dager senere. Legen viste ogs\u00e5 til at Jonassen hadde v\u00e6rt flere turer ut for \u00e5 r\u00f8yke.", "\u2013 I journalen skriver legen at mamma var enig i at hun skulle skrives ut. Det stemmer ikke. Hun var s\u00e5 redd, hun turte ikke v\u00e6re hjemme alene med smertene og all medisinen, sier datteren Ronja M. Jonassen.", "Les mer: D\u00f8de ett \u00e5r etter at sykehuset ville avslutte livet", "Ronja, som hadde bodd hos mormoren den siste tiden, var flere ganger hjemme hos moren etter at hun ble skrevet ut for siste gang. Hun forteller om skremmende mengder medisiner og en utslitt og fortvilet mor.", "\u2013 Den siste dagen jeg var hjemme hos henne var hun veldig p\u00e5virket av de sterke smertene og medisinen. N\u00e5r hun var v\u00e5ken gr\u00e5t hun bare. Hun klarte ikke r\u00f8re p\u00e5 seg.", "Den siste kvelden spurte datteren moren om hun ville at hun skulle v\u00e6re der sammen med henne.", "\u2013 Men da sa mamma at jeg bare skulle dra ut med vennene mine og kose meg. Hun skulle f\u00e5 en venn til \u00e5 v\u00e6re hos seg i stedet.", "Dagen etter ringte vennen til Ronja.", "\u2013 Da jeg kom hjem til mamma s\u00f8ndag formiddag, var hun d\u00f8d.", "I sin gjennomgang av saken har Fylkesmannen vurdert om foreskrivingen medisiner var forsvarlig sett ut i fra pasientens totale situasjon. Obduksjonsrapporten viste en h\u00f8y konsentrasjon av opiatet oksykodon, og konsentrasjonen er i seg selv forenlig med potensielt d\u00f8delig forgiftning. I tillegg ble det funnet virkestoff i flere medikamenter som har sentraldempende virkning, samt en alkoholpromille p\u00e5 0,48. Disse kan ha forsterket den sentraldempende effekten og bidratt til d\u00f8dsfallet.", "St. Olavs Hospital har overfor Fylkesmannen ikke tatt selvkritikk p\u00e5 hendelsesforl\u00f8pet i saken. If\u00f8lge sykehuset avviker ikke denne helsehjelpen fra det som er normalt i tilsvarende pasientforl\u00f8p. Sykehuset framholder at Linda Jonassen var adekvat smertelindret, slik at hun kunne v\u00e6re hjemme i p\u00e5vente av operasjonen tre dager senere.", "Les mer: Sengekapasiteten er sprengt", "Fylkesmannen mener imidlertid at St. Olavs ikke har besvart saken tilfredsstillende ut fra sakens alvorlighet.", "Fylkesmannen understreker at det burde v\u00e6rt tatt hensyn til hvilken situasjon pasienten samlet sett var i, og om hennes tilstand tilsa at hun kunne administrere et s\u00e5 omfattende og potent medikamentregime: \u00abHun hadde over tid v\u00e6rt sterkt smertep\u00e5virket. Det m\u00e5 legges til grunn at pasienten m\u00e5 ha v\u00e6rt veldig sliten. Det m\u00e5 ogs\u00e5 legges til grunn at pasienten var sterkt p\u00e5virket av de medikamenter som var foreskrevet\u00bb . Videre: \u00abDet var kjent at pasienten bodde alene. Pasientens gjentatte kontakt tilbake til sykehuset m\u00e5 anses \u00e5 v\u00e6re et uttrykk for behov for bistand. Den helsehjelp som ytes skal v\u00e6re omsorgsfull, og bidra til \u00e5 skape trygghet hos pasienten\u00bb.", "Fylkesmannen er ogs\u00e5 kritisk til at sykehuset ikke har informert pasienten slik de burde om kombinasjonen av legemidler eller bruk av alkohol. Fylkesmannen i S\u00f8r-Tr\u00f8ndelag er sv\u00e6rt tydelig i sin konklusjon om at helsehjelpen Linda Jonassen fikk ikke var faglig forsvarlig, til tross for at St. Olav selv hevder det motsatte. I vedtaket skriver Fylkesmannen at pasienten enten burde blitt lagt inn, eller dersom hun skulle skrives ut burde de ha forsikret seg om at hun hadde tilsyn, og at dette var nedtegnet i journalen.", "Ronja M. Jonassen er n\u00e5 sykemeldt fra jobben som slakter p\u00e5 Nortura, etter at ogs\u00e5 broren d\u00f8de f\u00f8r jul i fjor.", "\u2013 Broren min ble veldig preget av det som hendte med mamma. De var sterkt knyttet til hverandre. Han slet psykisk, men mamma var ankerfestet hans. Da mamma d\u00f8de ble han veldig sint p\u00e5 hvordan hun var blitt behandlet. Han syntes det var s\u00e5 urettferdig. S\u00e5 ble han d\u00e5rligere selv etter hvert.", "Advokat Kyrre Osmundsen, som ogs\u00e5 er en venn av familien, hjelper de p\u00e5r\u00f8rende med \u00e5 fremme erstatningssak til Norsk pasientskadeerstatning.", "\u2013 Den ene tragedien har etterfulgt den andre for denne lille familien. I etterp\u00e5klokskapens lys ser man at her har noen gjort en feilvurdering som resulterte i at et relativt ungt menneske d\u00f8de. Forh\u00e5pentligvis tar de l\u00e6rdom. Noen m\u00e5 ta selvkritikk i denne saken, fastl\u00e5r advokat Kyrre Osmundsen.", "Ronja og mormoren har n\u00e5 s\u00f8kt om \u00e5 bli fosterfamilie til lilles\u00f8steren.", "\u2013 Fra n\u00e5 av er det bare lilles\u00f8ster, meg og mormor. Og n\u00e5r mormor ikke er lenger, blir det bare meg og lilles\u00f8steren min.", "Viseadministrerende direkt\u00f8r ved St. Olavs Hospital, Stein Kaasa, sier at pasienten ikke skulle blitt sendt hjem p\u00e5 den m\u00e5ten hun ble sendt hjem p\u00e5. Han mener imidlertid at dosen pasienten fikk av opiater er en helt vanlig startdose for en pasient med sterke smerter.", "Kaasa har sin bakgrunn fra s\u00e5kalt palliativ behandling \u2013 smertelindring \u2013 for kreftpasienter.", "\u2013 Den i seg selv skulle ikke medf\u00f8re noen fare. I tillegg har hun jo f\u00e5tt Vival og sovemedisin, og de dosene skal heller ikke v\u00e6re noe problem i seg selv. If\u00f8lge Fylkeslegen har hun tatt en h\u00f8yere dose enn det som var foreskrevet, og f\u00e5tt i seg en overdosering av opiater. Sp\u00f8rsm\u00e5let vi m\u00e5 stille oss i ettertid er: Kunne vi gjort noe for \u00e5 forhindre det? Og svaret er at i ettertid er det lett \u00e5 se at hun ikke burde reist hjem p\u00e5 den m\u00e5ten. Her skulle man ha forsikret seg om at p\u00e5r\u00f8rende kunne f\u00f8lge opp pasienten. Det er v\u00e5rt ansvar i slike situasjoner \u00e5 ta totalansvar, ofte i samarbeid med kommunehelsetjenesten.", "Les mer: Flott sykehus under press", "\u2013 Kan man sende s\u00e5 store mengder medikamenter med en s\u00e5 smertep\u00e5virket og sliten pasient uten tilsyn?", "\u2013 Det er vanlig at man gj\u00f8r det. \u00c5 behandle folk med sterke smerter poliklinisk, og sende dem hjem med medisiner de trenger, er vanlig prosedyre. Men det er tydelig at man ikke skulle gjort det i dette tilfellet. Skulle vi ha passet bedre p\u00e5? N\u00e5r det gjelder rusmisbrukere gj\u00f8r vi jo det, men det var jo ikke tilfelle her. Det vi uansett m\u00e5 gj\u00f8re annerledes er \u00e5 innskjerpe rutinene og s\u00f8rge for at pasient og p\u00e5r\u00f8rende ogs\u00e5 f\u00e5r skriftlig informasjon om farene ved bruk av denne type medisiner, eventuelt kombinert med alkohol. Jeg kan ikke si annet at det som skjedde her er veldig, veldig trist.", "\u2013 Fylkeslegen er kritisk til at hun ble sendt hjem uten tilsyn?", "\u2013 Hvis det er eldre pasienter, eller kreftpasienter som er sv\u00e6rt d\u00e5rlige, kan hjemmesykepleien kobles inn. Det er sjelden det gj\u00f8res med en s\u00e5 ung pasient. Men vi m\u00e5 \u00e5penbart forbedre informasjonen om bruk av opiater, ogs\u00e5 til p\u00e5r\u00f8rende.", "\u2013 Fylkeslegen sier ogs\u00e5 at det en uheldig kryssvirkning av disse medisinene?", "\u2013 Det er ikke uvanlige kombinasjoner \u00e5 gi. Men med en gang du bruker forskjellige typer medikamenter \u00f8ker risikoen for overdosering, og da m\u00e5 vi v\u00e6re spesielt \u00e5rv\u00e5kne."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "dcf7e097154e2446c51ebc6760eccc8ebb01b0accf08eb1541067a105c7d071f"}, {"field": "createtime", "value": "2015-04-08T03:39:23.000Z"}, {"field": "description", "value": "Trebarnsmoren Linda Jonassen (46) ble sendt hjem alene og mot sin vilje fra St. Olavs Hospital med sv\u00e6rt sterke prolapssmerter og morfinpreparater. S\u00e5 d\u00f8de hun av forgiftning."}, {"field": "dominantimage", "value": "http://www.adressa.no/pluss/nyheter/article10828395.ece/z6hu8g/ALTERNATES/w980-default/20150327_RichardSagen_UforsvarligBehandling_StOlavs-09530.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3b509fd4c86c6a328f203fee5a4f4401f6fb0d9f.jpg?5945b067"}, {"field": "dominantthumbnaildimensions", "value": "300x169"}, {"field": "heading", "value": ["Sendt hjem med sterke smerter", "Utskrevet mot sin vilje", "\u2013 Fullt p\u00e5 avdelingen", "Klarte ikke r\u00f8re seg", "Tar ikke selvkritikk", "\u2013 Skal v\u00e6re omsorgsfull", "Tragedie p\u00e5 tragedie", "Skulle ikke blitt sendt hjem"]}, {"field": "id", "value": "3b509fd4c86c6a328f203fee5a4f4401f6fb0d9f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "health-and-fitness"}, {"field": "kw-company", "value": "nortura"}, {"field": "kw-concept", "value": ["pasient", "d\u00f8d", "sendt hjem", "hjem", "sterke smerter", "sterke"]}, {"field": "kw-entity", "value": ["fylkeslegen", "jonassen", "pluss", "olavs hospital", "adnor advokat", "fylkesmannen", "st. olav", "norsk", "st. olavs hospital", "vival"]}, {"field": "kw-location", "value": ["aurora", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["ruben jonassen", "stein kaasa", "kyrre osmundsen", "ronja m. jonassen", "linda jonassen"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10828395.ece/z6hu8g/ALTERNATES/w980-default/20150327_RichardSagen_UforsvarligBehandling_StOlavs-09530.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sendt hjem med sterke smerter - d\u00f8de hjemme"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10828396.ece"}, {"field": "pageclass", "value": ["article"]}, {"field": "publishtime", "value": "2015-04-08T04:27:41.000Z"}, {"field": "recs-articleid", "value": "10828396"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-04-08T04:27:41.000Z"}, {"field": "recs-rawtitle", "value": "Sendt hjem med sterke smerter - d\u00f8de hjemme -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Trebarnsmoren Linda Jonassen (46) ble sendt hjem alene og mot sin vilje fra St. Olavs Hospital med sv\u00e6rt sterke prolapssmerter og morfinpreparater. S\u00e5 d\u00f8de hun av forgiftning."}, {"field": "thumbnail", "value": "http://content-thumbnail.cxpublic.com/content/thumbnail200x150/3b509fd4c86c6a328f203fee5a4f4401f6fb0d9f.jpg?5945b067"}, {"field": "thumbnailfullheightdimensions", "value": "200x2731"}, {"field": "timestamp", "value": "2017-06-17T22:42:47.000Z"}, {"field": "title", "value": "Sendt hjem med sterke smerter - d\u00f8de hjemme (Pluss)"}, {"field": "url", "value": "http://www.adressa.no/pluss/nyheter/article10828396.ece"}, {"field": "urlhash", "value": "3b509fd4c86c6a328f203fee5a4f4401f6fb0d9f"}], "score": 0.68935263, "siteId": "9222270286501375973", "id": "3b509fd4c86c6a328f203fee5a4f4401f6fb0d9f"}

