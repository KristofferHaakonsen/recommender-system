{"fields": [{"field": "modifiedtime", "type": "time", "value": "2012-04-23T12:27:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En sexklubb som n\u00e6rmeste nabo kan f\u00e5 selv de mest liberale nabolag til \u00e5 se r\u00f8dt, og for beboerne i Tordenskioldsgate i Trondheim ble det for mye av det meste; de mente usexy aktiviteter som flaskeknusing, urinering, spying, trusler og br\u00e5k i forbindelse med Club 4-lokalene \u00f8dela nattes\u00f8vnen deres. Derfor gikk de til s\u00f8ksm\u00e5l mot naboen, og fikk i september i fjor namsretten med seg p\u00e5 \u00e5 kaste ut Club 4 fra lokalene i Tordenskioldsgate 4. Kjennelsen var en midlertidig forf\u00f8yning, og saken har derfor ventet p\u00e5 \u00e5 f\u00e5 sin endelige avgj\u00f8relse. - Det er inng\u00e5tt forlik mellom naboene og Tom Ketil Krogstad. Fordi Club 4 er borte og huseieren har solgt lokalene, avslutter vi saken. Krogstad er dessuten blakk; han har betalt et lite bel\u00f8p, men utover det er det ingen vits i \u00e5 kreve ham for mer erstatning, sier advokat Dag Herrem. Han representerer syv av Krogstads tidligere naboer. Ferdige med saken If\u00f8lge Krogstad var Tordenskioldsgate 4 et \u00aberotisk bofellesskap\u00bb \u00bf et privat hjem der han inviterte gode venner til \u00e5 m\u00f8tes for \u00e5 utfolde seg seksuelt. Men retten var ikke overbevist. I forbindelse med forf\u00f8yningen fant Trondheim namsrett det sannsynliggjort at Club 4 ikke bare var et privat hjem, men en virksomhet som var \u00e5pen for allmennheten, og som tiltrakk seg et meget stort antall personer, spesielt p\u00e5 kvelds- og nattestid. I tillegg mente retten at naboene hadde sannsynliggjort et erstatningskrav for skader og ulemper b\u00e5de av \u00f8konomiske og ikke-\u00f8konomisk art. Derfor ble det tatt arrest i alt innbo og l\u00f8s\u00f8re som befant seg p\u00e5 eiendommen for inntil 700?000 kroner. - Naboene f\u00f8ler seg n\u00e5 ferdige med saken. Det viktigste er at Club 4 er borte fra nabolaget, og p\u00e5 grunn av Krogstads \u00f8konomiske situasjon ville det ikke hatt noen hensikt \u00e5 g\u00e5 videre i rettssystemet med dette, sier advokat Herrem. Forn\u00f8yd Krogstad Krogstads advokat, \u00d8ystein Skogrand, mener det er god grunn til \u00e5 v\u00e6re forn\u00f8yd med forliket. - Det som opprinnelig var et s\u00f8ksm\u00e5l p\u00e5 mange hundre tusen kroner er kokt ned til 10.000 kroner for dekning av saksomkostninger. Naboene frafalt ethvert annet erstatningskrav, og beklager dessuten sine anklager om at Club 4 har tilknytninger til kriminelle milj\u00f8er, sier Skogrand. Men ogs\u00e5 Krogstad og Club 4 beklager. If\u00f8lge Skogrand heter det i forliket at Club 4-sjefen beklager eventuelle ubehageligheter naboene m\u00e5tte ha hatt i den tiden Club 4 var nabo. - Med hensyn til hvor h\u00f8yt naboene gikk ut, stusser Krogstad litt p\u00e5 at alt n\u00e5 legges d\u00f8dt, sier Skogrand. I forliket inng\u00e5r det ingen lovnad om at Club 4 ikke senere kan komme til \u00e5 re-etablere seg i nabolaget. Imidlertid blir det i f\u00f8rste omgang et annet omr\u00e5de av byen som f\u00e5r en ny erotisk nabo; f\u00f8rstkommende fredag g\u00e5r nemlig Tom Ketil Krogstad inn fengselsd\u00f8rene p\u00e5 Tunga, der han skal sone en fengselsstraff p\u00e5 ett \u00e5r og fire m\u00e5neder for hallikvirksomhet."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "5430dfc59f875a102d15479dcc8bbf9bf015c4b39d203a97583b9ae750c37353"}, {"field": "createtime", "value": "2016-09-18T12:14:52.000Z"}, {"field": "description", "value": "Lite erotikk og mye fyll og br\u00e5k var Club 4-naboenes erfaring med det spesielle innslaget i n\u00e6rmilj\u00f8et. N\u00e5 er fuglen fl\u00f8yet, og s\u00f8ksm\u00e5let ble i dag gjort opp ved forlik."}, {"field": "dominantimage", "value": "http://www.adressa.no/incoming/article1051343.ece5/ALTERNATES/w980-default/ver2%20STEINAR%20FUGELS%C3%98Y"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc6835e199e2ae605a2c4fa483249f60e2968bd9.jpg?594ed464"}, {"field": "dominantthumbnaildimensions", "value": "300x169"}, {"field": "heading", "value": "Forlik mellom Club 4 og naboer -adressa.no"}, {"field": "id", "value": "fc6835e199e2ae605a2c4fa483249f60e2968bd9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["privat hjem", "nabo"]}, {"field": "kw-entity", "value": ["krogstad krogstads", "club 4", "tordenskioldsgate 4", "if\u00f8lge krogstad", "krogstad og club 4", "krogstad"]}, {"field": "kw-location", "value": ["tunga", "trondheim"]}, {"field": "kw-pageclass", "value": "article"}, {"field": "kw-person", "value": ["tom ketil krogstad", "dag herrem", "\u00f8ystein skogrand"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1051343.ece5/ALTERNATES/w980-default/ver2%20STEINAR%20FUGELS%C3%98Y"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forlik mellom Club 4 og naboer"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article75217.ece"}, {"field": "pageclass", "value": ["article"]}, {"field": "publishtime", "value": "2003-02-03T19:26:16.000Z"}, {"field": "recs-articleid", "value": "2589678"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-02-03T19:26:16.000Z"}, {"field": "recs-rawtitle", "value": "Forlik mellom Club 4 og naboer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Lite erotikk og mye fyll og br\u00e5k var Club 4-naboenes erfaring med det spesielle innslaget i n\u00e6rmilj\u00f8et. N\u00e5 er fuglen fl\u00f8yet, og s\u00f8ksm\u00e5let ble i dag gjort opp ved forlik."}, {"field": "thumbnail", "value": "http://content-thumbnail.cxpublic.com/content/thumbnail200x150/fc6835e199e2ae605a2c4fa483249f60e2968bd9.jpg?594ed464"}, {"field": "thumbnailfullheightdimensions", "value": "200x850"}, {"field": "timestamp", "value": "2017-06-24T21:06:44.000Z"}, {"field": "title", "value": "Forlik mellom Club 4 og naboer"}, {"field": "url", "value": "http://www.adressa.no/nyheter/trondheim/article75217.ece"}, {"field": "urlhash", "value": "fc6835e199e2ae605a2c4fa483249f60e2968bd9"}], "score": 1.2834016, "siteId": "9222270286501375973", "id": "fc6835e199e2ae605a2c4fa483249f60e2968bd9"}

