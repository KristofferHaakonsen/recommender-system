{"fields": [{"field": "modifiedtime", "type": "time", "value": "2012-10-15T06:50:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein aldridge"}, {"field": "body", "value": ["Saken oppdateres.", "I familier med mor og far h\u00f8ye stillinger og lange arbeidsdager bruker mange en au pair for \u00e5 hjelpe til med husarbeid og barnepass.", "Men hvordan p\u00e5virker det barn at mor eller far er mye borte i de f\u00f8rste leve\u00e5rene? If\u00f8lge barnepsykologer er det ikke n\u00f8dvendigvis uproblematisk \u00e5 la sm\u00e5barn tilbringe mye tid med au pairer, skriver Aftenposten.no.", "Barnepsykolog og forfatter Elisabeth Gerhardsen forklarer at babyer og sm\u00e5 barn setter voksenpersoner i et hierarki. Barnet knytter seg f\u00f8rst og sterkest til \u00e9n, s\u00e5 utvider de med flere i l\u00f8pet av sm\u00e5barnstiden.", "Barnets \u00abhovedtilknytningsperson\u00bb er s\u00e5 og si alltid den personen som har v\u00e6rt mest til stede i barnets f\u00f8rste halve leve\u00e5r - som oftest barnets mor.", "\u2013 Dette er jo veldig politisk ukorrekt, men de neste 3-4 \u00e5rene vil det v\u00e6re denne personen de savner mest hvis hun/han er borte. Det er hovedtilknytningspersonen de uvilk\u00e5rlig \u00f8nsker \u00e5 v\u00e6re hos n\u00e5r de sl\u00e5r seg eller blir skremt, sier Gerhardsen.", "Derfor er det ikke ubegrenset hvor lenge en mor i l\u00f8pet av en dag b\u00f8r v\u00e6re borte fra sm\u00e5barna sine. Det anbefales at mor holder seg til vanlig arbeidsdag, forteller Gerhardsen.", "\u2013 Det er ikke bra for en ett\u00e5ring \u00e5 ha en hovedtilknytningsperson som er veldig mye borte. 10-12 timer uten mor daglig, er for mye.", "LES OGS\u00c5: - For mye tv kan skade barnas hjerne", "Gerhardsen sier at gjentatte langvarige frav\u00e6r av mor kan gj\u00f8re et barn utrygt.", "\u2013 Foreldre kan ikke tenke at alt er bra fordi barnet virker forn\u00f8yd n\u00e5r man kommer hjem. Man vet jo ikke hvordan barnet har det resten av dagen. Effektene av utrygg tilknytning er det ikke sikkert man ser f\u00f8r langt opp i skolealder.", "Resultatet kan v\u00e6re at barna blir selvstendige p\u00e5 en forstrukket m\u00e5te, blir sta p\u00e5 at de skal greie seg selv, eller f\u00e5r vanskeligheter med \u00e5 s\u00f8ke kontakt n\u00e5r de er lei seg.", "\u2013 Det blir litt som \u00e5 ha en kj\u00e6reste som alltid er utilgjengelig. Du gir opp \u00e5 s\u00f8ke etter vedkommende n\u00e5r du trenger tr\u00f8st eller n\u00e6rhet, du innser du m\u00e5 klare deg alene, eller finner deg en annen. For barnets vedkommende blir det au pairen.", "\u2013 Men dette handler mer om frav\u00e6r av tilknytningspersoner enn om \u00e5 vokse opp med en au pair, understreker Gerhardsen.", "LES OGS\u00c5: Forlater tre\u00e5ringer i lekebutikken", "Videre forklarer hun at en au pair som bor i huset, blir som et ekstra familiemedlem. Parallelt med at barna savner moren sin, knytter de seg sterkt til au pairen.", "\u2013 Det er ikke mange timer sm\u00e5 barn er v\u00e5kne utenom barnehagetid. Hvis v\u00e5kentiden hovedsakelig tilbringes sammen med en au pair, knytter de seg til henne. Derfor er det ogs\u00e5 viktig, s\u00e6rlig for barn under tre \u00e5r, at familien holder seg til \u00e9n au pair. Jo mer au pairen er alene med barnet, jo viktigere er det at kontakten ikke brytes. Men enda viktigere er det at au pairen er varm og kj\u00e6rlig, sier Gerhardsen.", "Til slutt peker hun p\u00e5 at det \u00e5 benytte seg av en au pair, kan v\u00e6re en fin ordning for \u00e5 f\u00e5 roligere morgener og ettermiddager, men ikke for \u00e5 kunne jobbe 12 timer om dagen.", "Ogs\u00e5 Magne Raundalen er barnepsykolog og forfatter. Han er opptatt av hva hjerneforskningen sier om barnets utvikling.", "Hjernen blir bygget av erfaring. Som barnepsykolog er det viktig \u00e5 tenke p\u00e5 hva man \u00f8nsker \u00e5 gi barnet, sier Raundalen, og stiller seg selv et sp\u00f8rsm\u00e5l:", "Tar vi sjansen p\u00e5 at en au pair bygger det mest dyrebare vi har, nemlig hjernen?", "\u2013 Au pairer er ofte veldig unge mennesker med begrenset livserfaring og innsikt. Det \u00e5 la dem ta vare p\u00e5 barna, er et eksperiment. Det kan selvsagt g\u00e5 aldeles utmerket \u00e5 kombinere ulike omsorgspersoner, men sp\u00f8rsm\u00e5let er hva vi ber\u00f8ver barna, sier Raundalen.", "Han mener videre at foreldre, ved \u00e5 la en au pair tilbringe mye tid med barna, st\u00e5r i fare for at barna ikke p\u00e5f\u00f8res den stimuleringen man \u00f8nsker. Raundalen bruker sitt eget begrep \u00abp\u00e5f\u00f8rte goder\u00bb for \u00e5 forklare n\u00e6rmere.", "\u2013 P\u00e5f\u00f8rte goder er ganske enkelt de godene vi p\u00e5f\u00f8rer barna v\u00e5re. Det dreier seg om hvilke natur- og kulturopplevelser vi \u00f8nsker at de skal f\u00e5, hvilke erfaringer vi vil gi dem, hva vi \u00f8nsker \u00e5 l\u00e6re dem. I hvilken grad kan en administrerende au pair p\u00e5f\u00f8re barna disse godene, sp\u00f8r Raundalen.", "B\u00e5de han og Gerhardsen peker i tillegg p\u00e5 at spr\u00e5kutvikling er en utfordring for barn som har mye kontakt med au pair.", "\u2013 I dagliglivet henvender barn seg mer til foreldre enn til andre rundt dem. Det er veldig viktig for spr\u00e5ket at de har personer rundt dem som de kan henvende seg til. Barn snakker generelt altfor lite med voksne, sier Raundalen.", "Videre mener han at slik arbeidslivet er organisert i Norge i dag, er det vanskelig for mange \u00e5 komme utenom bruk av au pair.", "\u2013 I Norge er det en veldig avstand mellom familie og arbeidsplass. Flere arbeidsplasser b\u00f8r bli mer barnevennlige, og samtidig tilrettelegge for fleksible l\u00f8sninger s\u00e5 ansatte kan jobbe mer hjemmefra. Fordi dette er politisk fors\u00f8mt i Norge, er det mange som ikke kommer seg videre i karri\u00e8ren uten au pair, sier han.", "Videre peker Raundalen p\u00e5 at barn trenger forutsigbarhet: En au pair kan l\u00f8se det praktiske, men ikke mer.", "\u2013 Bruk av au pair n\u00e6rmer seg den perfekte ordning \u2013 hvis man da ser bort fra alt som g\u00e5r p\u00e5 utvikling av barnets hjerne, sier Raundalen.", "Stein Erik Ulvund er professor i pedagogikk ved Universitetet i Oslo og forfatter av flere b\u00f8ker om barneoppdragelse. Han sier det ikke finnes noen fasitsvar p\u00e5 hva som er best for et barn.", "- Hvis man bruker samme au pair over lang tid og barna stoler p\u00e5 denne, trenger ikke en slik ordning \u00e5 g\u00e5 utover barna. Det kommer helt an p\u00e5 au pairen. Det kan g\u00e5 bra og det kan g\u00e5 d\u00e5rlig. N\u00e5r barn har dannet en stabil tilknytning til foreldrene sine, t\u00e5ler de fleste godt \u00e5 bli passet av en au pair p\u00e5 dagtid. Dersom familier f\u00e5r det til \u00e5 fungere, m\u00e5 det derfor v\u00e6re greit \u00e5 bruke au pair. Samtidig kan det at en au pair tar seg av husarbeidet, frigj\u00f8re tid som foreldrene kan tilbringe med barna, sier Ulvund.", "\u2013 Barn t\u00e5ler litt pr\u00f8ving og feiling. N\u00e5r foreldrene f\u00f8rst er hjemme, er det viktig at de er til stede for barna og ikke hele tiden sjekker mobilen. Teknologien gj\u00f8r det mulig \u00e5 jobbe fleksibelt, slik at deler av arbeidet kan gj\u00f8res etter at barna har lagt seg.", "Ulvund understreker videre at barn er veldig forskjellige. Noen t\u00e5ler mye, andre t\u00e5ler nesten ingenting.", "\u2013 Derfor finnes det ingen standardsvar p\u00e5 disse sp\u00f8rsm\u00e5lene. Hvert barn er unikt. Jeg har stor tiltro til at foreldre kan bed\u00f8mme dette selv. Sannheten er at de aller fleste foreldre er gode nok, sier Ulvund."]}, {"field": "category0", "value": "jobb"}, {"field": "contenthash", "value": "c35932b6522fabf8012c38369014c6cfe99a6978c5fc89ad7b056fd139607deb"}, {"field": "createtime", "value": "2017-03-22T21:00:01.000Z"}, {"field": "description", "value": "10-12 timer uten mor daglig, er for mye, sier barnepsykolog og forfatter Elisabeth Gerhardsen."}, {"field": "dominantimage", "value": "http://www.adressa.no/incoming/article6440917.ece/ALTERNATES/w980-default/barnevogn.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/16fe518a94815190672b62047c916bc0221cc739.jpg?5915f4f2"}, {"field": "dominantthumbnaildimensions", "value": "300x169"}, {"field": "heading", "value": ["Mener sm\u00e5barnsm\u00f8dre ikke b\u00f8r jobbe mer enn vanlig arbeidsdag -adressa.no", "\u2013 Mor b\u00f8r holde seg til normal arbeidsdag", "Som en kj\u00e6reste du aldri ser", "Anbefaler \u00e5 holde seg til \u00e9n", "Hjernebygging", "Spr\u00e5k er en utfordring", "\u2013 Vanskelig med karri\u00e8re uten au pair", "\u2013 De fleste t\u00e5ler det godt", "Hvert barn er unikt"]}, {"field": "id", "value": "16fe518a94815190672b62047c916bc0221cc739"}, {"field": "keyword", "value": ["jobb", "ledige stillinger", "deltidsjobb", "sommerjobber", "arbeid"]}, {"field": "keywords", "value": "jobb,ledige stillinger,deltidsjobb,sommerjobber,arbeid"}, {"field": "kw-category", "value": "jobb"}, {"field": "kw-classification", "value": "careers"}, {"field": "kw-concept", "value": ["au pair", "barn", "pair"]}, {"field": "kw-entity", "value": ["universitetet", "aftenposten"]}, {"field": "kw-location", "value": ["norge", "oslo"]}, {"field": "kw-pageclass", "value": "article"}, {"field": "kw-person", "value": ["elisabeth gerhardsen", "stein erik ulvund", "magne raundalen"]}, {"field": "kw-taxonomy", "value": "jobb"}, {"field": "og-image", "value": "http://www.adressa.no/incoming/article6440917.ece/ALTERNATES/w980-default/barnevogn.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mener sm\u00e5barnsm\u00f8dre ikke b\u00f8r jobbe mer enn vanlig arbeidsdag"}, {"field": "og-type", "value": "article"}, {"field": "og-url", "value": "http://www.adressa.no/jobb/article6440919.ece"}, {"field": "pageclass", "value": ["article"]}, {"field": "publishtime", "value": "2012-10-14T20:44:09.000Z"}, {"field": "recs-articleid", "value": "6440919"}, {"field": "recs-category-type", "value": "taxonomy"}, {"field": "recs-category0", "value": "taxonomy|jobb"}, {"field": "recs-publishtime", "value": "2012-10-14T20:44:09.000Z"}, {"field": "recs-rawtitle", "value": "Mener sm\u00e5barnsm\u00f8dre ikke b\u00f8r jobbe mer enn vanlig arbeidsdag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "jobb"}, {"field": "teaser", "value": "10-12 timer uten mor daglig, er for mye, sier barnepsykolog og forfatter Elisabeth Gerhardsen."}, {"field": "thumbnail", "value": "http://content-thumbnail.cxpublic.com/content/thumbnail200x150/16fe518a94815190672b62047c916bc0221cc739.jpg?5915f4f2"}, {"field": "thumbnailfullheightdimensions", "value": "200x1717"}, {"field": "timestamp", "value": "2017-05-12T17:46:26.000Z"}, {"field": "title", "value": "Mener sm\u00e5barnsm\u00f8dre ikke b\u00f8r jobbe mer enn vanlig arbeidsdag"}, {"field": "url", "value": "http://www.adressa.no/jobb/article6440919.ece"}, {"field": "urlhash", "value": "16fe518a94815190672b62047c916bc0221cc739"}], "score": 0.6550256, "siteId": "9222270286501375973", "id": "16fe518a94815190672b62047c916bc0221cc739"}

