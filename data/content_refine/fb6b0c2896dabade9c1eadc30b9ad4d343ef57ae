{"fields": [{"field": "modifiedtime", "type": "time", "value": "2016-09-09T20:50:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "unni skoglund 072 00unni.skoglund@adresseavisen.no"}, {"field": "body", "value": ["Hvem: Geir og Annette S\u00e6ther med tre ten\u00e5ringsjenter og en hund.", "Hvor: Midt i sm\u00f8r\u00f8yet i Oppdal \u2013 p\u00e5 toppen av Aunasenteret", "Hvorfor: \u00c5 bygge en bolig i et butikklager er noe de f\u00e6rreste av oss har gjort. Desto mer spennende \u00e5 lese om familien som gjennomf\u00f8rte det som begynte som en vill id\u00e9!", "Opp en trapp og inn en d\u00f8r bor familien S\u00e6ther. Men det er ikke en helt vanlig trapp, eller en helt vanlig leilighet ...", "Utsikten! Det m\u00e5 et utropstegn bak dette ordet, for utsikten er sl\u00e5ende n\u00e5r man entrer hjemmet til Geir og Annette S\u00e6ther og jentene deres. Hele hovedveggen samt store deler av sideveggene er glass. Vi er oppe i h\u00f8yden. Utenfor breier Oppdal sentrum seg ut. Biler svinger inn og ut av parkeringsplassen foran bygget. Folk og firbeinte trasker mellom sentrumsforretningene. Litt bortenfor ser man kulturhuset, skolen og kirka. Og l\u00f8fter man blikket litt mer reiser Oppdals popul\u00e6re skifjell seg: Vangslia, Hovdin, St\u00f8len. Og ovenfor der igjen, den bl\u00e5 himmelen.", "- Utsikten er det vi er aller mest forn\u00f8yd med sier Geir og Annette. Og s\u00e5 er det godt \u00e5 slippe \u00e5 vedlikeholde et til\u00e5rskomment hus med hage. Vi har faktisk f\u00e5tt mer fritid til r\u00e5dighet etter at vi flyttet inn her, sier de forn\u00f8yd.", "Geir peker p\u00e5 barndomshjemmet sitt. Huset som bestefaren bygde. En generasjonsbolig hvor han bodde med kone og barn i f\u00f8rste etasje og foreldrene hans bodde i andre etasje. Da foreldrene kom fram til at de \u00f8nsket \u00e5 bo i en mer praktisk bolig, begynte ogs\u00e5 Geir og familien \u00e5 kikke etter noe annet.", "Utfordringen skulle vise seg \u00e5 v\u00e6re \u00e5 finne en ny bolig som oppfylte familiens \u00f8nsker. Den skulle v\u00e6re sentralt plassert, moderne og rommelig. Etter \u00e5 ha lett en stund, utbr\u00f8t megleren, som ogs\u00e5 er en bekjent: \u00abDa er det vel ikke noen annen r\u00e5d enn at dere m\u00e5 bygge p\u00e5 loftet p\u00e5 Aunasenteret!\u00bb", "Meglerens forslag trigget en tanke som hadde ulmet i bakhodet p\u00e5 Geir lenge.", "Da Aunasenteret ble bygget gjorde jeg mye av r\u00f8r- leggingen. Derfor hadde jeg v\u00e6rt her oppe flere ganger og tenkt p\u00e5 hvor stilig det hadde v\u00e6rt \u00e5 bo her.", "Familien tok kontakt og la fram et konkret forslag for senteret og eieren av loftet over hvordan de hadde tenkt \u00e5 realisere boligen, og hva de mente det kom til \u00e5 koste. S\u00e5 begynte prisforhandlingene. V\u00e5rt budsjett tilsvarte prisen vi hadde f\u00e5tt for \u00e5 selge generasjonsboligen, sier Geir.", "Forhandlingene f\u00f8rte fram og p\u00e5 ny\u00e5ret i 2015 begynte byggingen. Teambygg p\u00e5 Oppdal brukte kun tre m\u00e5neder p\u00e5 \u00e5 bygge det hele.", "- Vi er utrolig forn\u00f8yd med b\u00e5de Teambygg og de andre lokale h\u00e5ndverkerne. Det var godt \u00e5 kunne sette ut hele jobben.", "Geir og Annette planla og prosjekterte hele leiligheten selv uten arkitekthjelp. De to badene ble plassert f\u00f8rst, og s\u00e5 kom resten av rommene naturlig. P\u00e5 grunn av trappel\u00f8pet i bygget ble leiligheten bygget i en hesteskoform. I den ene enden har jentene sine rom og et bad p\u00e5 deling, i midten er det stue og kj\u00f8kken og i den siste enden av hesteskoen er foreldresoverommet samt bad og vaskerom. Leiligheten de har bygget er p\u00e5 200 kvadrat. I praksis bygde de et nytt hus inni Aunasenteret. Det eneste som er benyttet av det opprinnelige, er vindusfasaden.", "Takh\u00f8yden som varierer mellom 280 cm og 360 cm er med p\u00e5 \u00e5 gi den luftige f\u00f8lelsen.", "Det er litt uvanlig \u00e5 skride inn i et hjem via et kj\u00f8pesenter. Men straks man kommer innenfor, trer boligen fram med masse personlighet. Flotte eikegulv og hvite vegger har f\u00e5tt selskap av fargerike tapeter og detaljer.", "- Grunnfargen er hvitt, men jeg \u00f8nsket noen fargerike flater som kunne friske opp, sier Annette. Hun s\u00f8rget for at alle rom fikk en tapetvegg. En s\u00e5kalt fondvegg som gir rommet ekstra personlighet.", "P\u00e5 grunn av takh\u00f8yden blir veggene veldig sv\u00e6re og vanlige bilder ser sm\u00e5 ut.", "- Legger man derimot en tapet p\u00e5 en enkeltvegg s\u00e5 blir denne godt synlig, sier hun og tilf\u00f8yer: - Ungdomsrommene er i utgangspunktet ganske like, men jentene er ganske ulike. De valgte seg hver sin tapet, som speiler litt av personligheten deres. Det er et fint grep samtidig som det er enkelt \u00e5 male over hvis de \u00f8nsker endring om noen \u00e5r.", "Noen personlige bilder har likevel f\u00e5tt plass i leiligheten, selv om de store vindusflatene gj\u00f8r veggplassen begrenset. Men s\u00e5 kan jo ofte det som skjer utenfor vinduene fortone seg som et spennende bilde.", "- Det er flott bare \u00e5 sitte i sofaen og se utover, sier Geir. Utsikten fra takterrassen er det heller ikke noe \u00e5 si p\u00e5: derfra er det nesten 360 graders panorama, og helt bevisst strekker den seg s\u00e5 langt ut at de har godt utsyn til Hovden, hvor Geir har slitt ut mange par ski.", "- Mange av vennene v\u00e5re syntes vi var spinnville som bygde oss bolig p\u00e5 toppen av kj\u00f8pesenteret. Men vi har samtidig f\u00e5tt veldig mye positiv feedback, sier de.", "- Det er utrolig godt med en bolig som er s\u00e5 enkel. De store flatene, den romslige gangen, takh\u00f8yden og s\u00e5 klart lyset. Det er det jeg liker aller best. Det er artig om vinteren n\u00e5r heisene settes i gang, da f\u00e5r vi en ny utsikt \u00e5 f\u00f8lge med p\u00e5. V\u00e6ret og \u00e5rstidene s\u00f8rger for kontinuerlig endring, sier Annette Kraft S\u00e6ther."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "92ec491177d83fa49d0f2ab2a66b6ecd82e3a1a36e0c49395ae53cbcf4e39812"}, {"field": "createtime", "value": "2017-05-01T17:28:19.000Z"}, {"field": "description", "value": "Loftet p\u00e5 Aunasenteret i Oppdal ble etter over ti \u00e5r som butikklager forvandlet til en familiebolig."}, {"field": "dominantimage", "value": "http://www.adressa.no/incoming/article13304796.ece/ls7bb2/ALTERNATES/w980-default/7.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb6b0c2896dabade9c1eadc30b9ad4d343ef57ae.jpg?59077033"}, {"field": "dominantthumbnaildimensions", "value": "300x169"}, {"field": "heading", "value": ["Oppdals feteste penthouseleilighet -adressa.no", "Solgte barndomshjemmet", "Tegnet alt selv", "Livet utenfor"]}, {"field": "id", "value": "fb6b0c2896dabade9c1eadc30b9ad4d343ef57ae"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["rom", "vanlig", "utsikt", "bygge", "familien", "bolig", "feteste penthouseleilighet", "leilighet"]}, {"field": "kw-entity", "value": ["geir og annette s\u00e6ther", "hovdin", "hovden", "teambygg", "geir", "st\u00f8len", "aunasenteret", "geir og annette"]}, {"field": "kw-location", "value": "oppdal"}, {"field": "kw-pageclass", "value": "article"}, {"field": "kw-person", "value": ["annette kraft s\u00e6ther", "annette s\u00e6ther"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13304796.ece/ls7bb2/ALTERNATES/w980-default/7.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppdals feteste penthouseleilighet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/09/09/Oppdals-feteste-penthouseleilighet-13304801.ece"}, {"field": "pageclass", "value": ["article"]}, {"field": "publishtime", "value": "2016-09-09T20:14:07.000Z"}, {"field": "recs-articleid", "value": "13304801"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-09-09T20:14:07.000Z"}, {"field": "recs-rawtitle", "value": "Oppdals feteste penthouseleilighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Loftet p\u00e5 Aunasenteret i Oppdal ble etter over ti \u00e5r som butikklager forvandlet til en familiebolig."}, {"field": "thumbnail", "value": "http://content-thumbnail.cxpublic.com/content/thumbnail200x150/fb6b0c2896dabade9c1eadc30b9ad4d343ef57ae.jpg?59077033"}, {"field": "thumbnailfullheightdimensions", "value": "200x2194"}, {"field": "timestamp", "value": "2017-05-01T17:28:19.000Z"}, {"field": "title", "value": "Bli med inn i Oppdals feteste penthouseleilighet"}, {"field": "url", "value": "http://www.adressa.no/pluss/magasin/2016/09/09/Oppdals-feteste-penthouseleilighet-13304801.ece"}, {"field": "urlhash", "value": "fb6b0c2896dabade9c1eadc30b9ad4d343ef57ae"}], "score": 0.94183433, "siteId": "9222270286501375973", "id": "fb6b0c2896dabade9c1eadc30b9ad4d343ef57ae"}

