{"fields": [{"field": "modifiedtime", "type": "time", "value": "2012-08-23T09:31:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Gleden var stor i Lykke-dynastiet da Trond Lykkes eldste s\u00f8nn, Christian, bestemte seg for \u00e5 g\u00e5 inn i familiebedriften sist h\u00f8st. Men historie hovedfag (erkebiskopens \u00f8konomi p\u00e5 1400-tallet), statsvitenskap mellomfag og deleksamener i filosofi og latin er ingen skreddersydd utdanning for en som skal lede en dagligvarekjede med 1,55 milliarder kroner i \u00e5rlig omsetning. Derfor satser 26-\u00e5ringen seri\u00f8st p\u00e5 aktive l\u00e6rlinge\u00e5r sammen med sin far og resten av bedriftsledelsen.", "Helt blank er han likevel ikke. Allerede som gutt jobbet Christian i Bunnpris-butikken p\u00e5 Nyborg, der han startet med \u00e5 stable tomflasker. Siden avanserte han til kassen og kj\u00f8ttdisken. I kassen satt ogs\u00e5 hun som skulle bli hans kone. Da Christian var 20 og Berit 23 ble de kj\u00e6rester.", "Odelsarving", "I f\u00f8rste omgang har Christian f\u00e5tt ansvaret for eiendommene som firmaet eier og leier over store deler av det nordenfjeldske - 63 butikker til sammen. N\u00e5r faren en gang trapper ned er han innstilt p\u00e5 \u00e5 overta og lede det hele videre etter de samme retningslinjene som gjelder for firmaet i dag.", "Christian hevder at han ikke er presset til \u00e5 overta, men at han f\u00f8ler forpliktelser overfor familiebedriften som har eksistert i Trondheim siden 1830.", "- Jeg har mye til felles med en odelsarving p\u00e5 en slektsg\u00e5rd. Det handler om tradisjoner som skal f\u00f8res videre.", "N\u00f8kternhet", "Juniorsjefen ser ikke p\u00e5 seg selv som en riking. Med unntak av \u00absj\u00f8lens\u00bb prangende biler har ogs\u00e5 barndommen v\u00e6rt preget av n\u00f8kternhet. En lignende oppvekst \u00f8nsker han ogs\u00e5 \u00e5 gi egne barn.", "- Jeg innser likevel at verdiene som skapes i firmaet p\u00e5legger oss et samfunnsansvar. N\u00e5r publikum legger igjen penger hos oss, m\u00e5 vi gi noe tilbake. Selv er jeg opptatt av kirkeforfallet i Trondheim. Det er en skam \u00e5 se hvordan slike kulturskatter vanskj\u00f8ttes i oljenasjonen Norge. I fremtiden kan jeg tenke meg \u00e5 st\u00f8tte kirkene med penger, sier 26-\u00e5ringen fast.", "- Jeg har alltid hatt s\u00e6re interesser; jeg st\u00f8pte mine egne tinnsoldater og leste mye i Grimbergs historie allerede fra 12-\u00e5rsalderen. Historiekunnskapen kan komme godt med, jeg vet at tr\u00f8nderske forretningsimperier ogs\u00e5 tidligere har vokst fram og g\u00e5tt til grunne. Og selv om vi sl\u00e5r sammen b\u00e5de Rema og Bunnpris blir vi vel aldri s\u00e5 store som erkebiskopene i den siste delen av senmiddelalderen. Da hadde de nesten full kontroll med handelen nordenfjells."]}, {"field": "category0", "value": "nyheter"}, {"field": "contenthash", "value": "931d7cb10f8b9970bd3ae6f3a20bf64876ce2f4bdd7cb5a64e3dc249cc3778e1"}, {"field": "createtime", "value": "2015-05-03T09:29:29.000Z"}, {"field": "description", "value": "Alder: 26 Familie: Gift med Berit Norseth Lykke (29). Barn: August (20 mnd.), nr. 2 ventes snart. Formue -99: 2 206 000 Inntekt: 258 500 Skatt: 88 949 Bolig: Enebolig i Lagmann Lindboes veg Bil: Chrysler Voyager 1997-modell Utdanning: Cand. philol"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/40ae53beea77098e8f45e18a24bbcc58bad5a941.jpg?59886b58"}, {"field": "dominantthumbnaildimensions", "value": "256x256"}, {"field": "heading", "value": "Christian Lykke (26) -adressa.no"}, {"field": "id", "value": "40ae53beea77098e8f45e18a24bbcc58bad5a941"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["trondheim", "firmaet"]}, {"field": "kw-entity", "value": ["familie", "utdanning", "bolig", "bil", "inntekt", "berit 23", "skatt", "voyager 1997", "lykke", "rema og bunnpris", "bunnpris", "grimbergs", "lagmann lindboes"]}, {"field": "kw-location", "value": ["nyborg", "norge", "trondheim"]}, {"field": "kw-pageclass", "value": "article"}, {"field": "kw-person", "value": ["trond lykkes", "berit norseth lykke", "christian lykke"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Christian Lykke (26)"}, {"field": "og-type", "value": "article"}, {"field": "og-url", "value": "http://www.adressa.no/nyheter/article298526.ece"}, {"field": "pageclass", "value": ["article"]}, {"field": "publishtime", "value": "2001-02-01T23:00:00.000Z"}, {"field": "recs-articleid", "value": "912947"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-02-01T23:00:00.000Z"}, {"field": "recs-rawtitle", "value": "Christian Lykke (26) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Alder: 26 Familie: Gift med Berit Norseth Lykke (29). Barn: August (20 mnd.), nr. 2 ventes snart. Formue -99: 2 206 000 Inntekt: 258 500 Skatt: 88 949 Bolig: Enebolig i Lagmann Lindboes veg Bil: Chrysler Voyager 1997-modell Utdanning: Cand. philol"}, {"field": "thumbnail", "value": "http://content-thumbnail.cxpublic.com/content/thumbnail200x150/40ae53beea77098e8f45e18a24bbcc58bad5a941.jpg?59886b58"}, {"field": "thumbnailfullheightdimensions", "value": "200x876"}, {"field": "timestamp", "value": "2017-08-07T13:30:00.000Z"}, {"field": "title", "value": "Christian Lykke (26)"}, {"field": "url", "value": "http://www.adressa.no/nyheter/article298526.ece"}, {"field": "urlhash", "value": "40ae53beea77098e8f45e18a24bbcc58bad5a941"}], "score": 0.7731566, "siteId": "9222270286501375973", "id": "40ae53beea77098e8f45e18a24bbcc58bad5a941"}

