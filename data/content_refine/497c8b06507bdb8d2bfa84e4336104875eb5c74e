{"fields": [{"field": "modifiedtime", "type": "time", "value": "2015-05-31T22:27:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "hilde skjesol"}, {"field": "body", "value": ["Saken oppdateres.", "Heimdal, Tiller, Jakobsli og Ranheim er bydelene hvor det i \u00e5r er st\u00f8rst kamp om barnehageplassene. Det opplyser Oppvekstkontoret i Trondheim som n\u00e5 er godt i gang med \u00e5rets hovedopptak til barnehage.", "P\u00e5 Heimdal stenger Sagmoen barnehage med dr\u00f8yt 50 plasser d\u00f8rene i slutten av juni, samtidig som en annen barnehage p\u00e5 Tiller kutter i antallet barn. Det merker sm\u00e5barnsforeldre som n\u00e5 s\u00f8ker barnehageplass i Heimdalsomr\u00e5det.", "\u2013 Alle som har rett p\u00e5 barnehage, f\u00e5r et tilbud. Men ikke alle har f\u00e5tt f\u00f8rste\u00f8nsket oppfylt. Noen av s\u00f8kerne har f\u00e5tt tilbud i andre bydeler, eller n\u00e6rmere sentrum. Vi har sett p\u00e5 hvor foreldrene bor og hvor de jobber. Jeg tror de fleste er forn\u00f8yd med det tilbudet de har f\u00e5tt, sier Tove Hansen Markovic, opptakskonsulent ved Oppvekstkontoret i Trondheim kommune.", "Les ogs\u00e5:  Barnehagen blir billigere for noen i Trondheim", "Sagmoen barnehage \u00e5pnet midlertidig i 2006 i gamle Breidablikk skole, og planen var \u00e5 restaurere det velkjente \u00abR\u00f8dbygget\u00bb som st\u00e5r like ved, til ny barnehage. Men \u00abR\u00f8dbygget\u00bb var i s\u00e5 d\u00e5rlig forfatning at prisen ble for h\u00f8y. Dermed ble prosjektet skrinlagt.", "N\u00e5 blir den midlertidige barnehagen innlemmet i Breidablikk barnehage.", "\u2013 Vi flytter over med 18 storbarn og 4 sm\u00e5barn samt en del av de ansatte. Dette har vi visst om en periode, s\u00e5 vi har hatt god tid til \u00e5 forberede oss. N\u00e5 gleder vi oss til \u00e5 flytte inn i en ny barnehage, sier Bente Marie Vang, enhetsleder i Heimdal barnehager.", "Men dette inneb\u00e6rer at Breidablikk barnehage ikke har s\u00e6rlig mange plasser for nye barn.", "\u2013 Vi kunne tatt inn 24 sm\u00e5barn hvis Sagmoen ikke hadde blitt stengt. N\u00e5 kan vi heller ikke ta inn s\u00f8sken i barnehagen. Vi h\u00e5per at dette ordner seg igjen til neste \u00e5r, sier Vang.", "Les ogs\u00e5:  Barnehagen har egne bier", "N\u00e6rmere 1900 barn s\u00f8ker i \u00e5r om barnehageplass i Trondheim. Samtidig har kommunen n\u00e6rmere 2300 ledige plasser.", "Men til tross for at over 400 barnehageplasser st\u00e5r ledige etter \u00e5rets hovedopptak, vil ikke alle f\u00e5 barnehageplass fra h\u00f8sten av. Barn som er f\u00f8dt etter 1. september 2014 har ingen garanti for barnehageplass, fordi de if\u00f8lge barnehageloven ikke har lovmessig rett p\u00e5 barnehage. Flere barnehager vil derfor fortsette med ledig kapasitet, slik de ogs\u00e5 har gjort i \u00e5r.", "\u2013 Vi har 100 plasser til disposisjon for barn som er f\u00f8dt etter 1. september. Disse vil i stor grad bli fordelt til barn som er f\u00f8dt i september og oktober. I tillegg har 135 null\u00e5ringer f\u00e5tt plass i private barnehager , sier Markovic.", "I alt har 560 null\u00e5ringer s\u00f8kt om barnehageplass. Det betyr at 325 barn som er f\u00f8dt etter 1. september, st\u00e5r i barnehagek\u00f8. Hvor mange som til slutt m\u00e5 vente p\u00e5 barnehage til neste hovedopptak, er det for tidlig \u00e5 si noe om.", "I tillegg til Heimdal og Tiller er Jakobsli og Ranheim bydeler hvor det i \u00e5r er knapt med barnehageplasser. Her er \u00e5rsaken stor utbygging, og dermed \u00f8kende antall barnehages\u00f8kere.", "I Nardo og sentrum er det derimot flere barnehageplasser enn s\u00f8kere p\u00e5 storbarnsplassene.", "Les ogs\u00e5:  Flere barnefamilier m\u00e5 bosette seg i midtbyen"]}, {"field": "category0", "value": "pluss"}, {"field": "contenthash", "value": "a59235eb2e28efc7ab6b262797ae00b8f8c23bcb59f18b0711b9c7ced2464920"}, {"field": "createtime", "value": "2017-03-30T09:11:05.000Z"}, {"field": "description", "value": "Dermed blir det t\u00f8ffere kamp om barnehageplassene p\u00e5 Heimdal."}, {"field": "dominantimage", "value": "http://www.adressa.no/pluss/article11134238.ece/4d6iyn/ALTERNATES/w980-default/DSC_0072.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/497c8b06507bdb8d2bfa84e4336104875eb5c74e.jpg?593f2276"}, {"field": "dominantthumbnaildimensions", "value": "300x169"}, {"field": "heading", "value": ["Barnehage stenger d\u00f8rene -adressa.no", "Flytter", "Ledige plasser", "Null\u00e5ringer"]}, {"field": "id", "value": "497c8b06507bdb8d2bfa84e4336104875eb5c74e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-concept", "value": ["barnehageplass", "t\u00f8ffere kamp", "ledige plasser", "barnehage", "\u00e5rets hovedopptak"]}, {"field": "kw-entity", "value": ["nardo", "jakobsli og ranheim", "heimdal", "r\u00f8dbygget", "heimdal og tiller", "heimdalsomr\u00e5det", "sagmoen", "breidablikk", "tiller", "oppvekstkontoret"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["bente marie vang", "tove hansen markovic"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11134238.ece/4d6iyn/ALTERNATES/w980-default/DSC_0072.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnehage stenger d\u00f8rene"}, {"field": "og-type", "value": "article"}, {"field": "og-url", "value": "http://www.adressa.no/pluss/article11134240.ece"}, {"field": "pageclass", "value": ["article"]}, {"field": "publishtime", "value": "2015-05-28T18:03:55.000Z"}, {"field": "recs-articleid", "value": "11134240"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-05-28T18:03:55.000Z"}, {"field": "recs-rawtitle", "value": "Barnehage stenger d\u00f8rene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Dermed blir det t\u00f8ffere kamp om barnehageplassene p\u00e5 Heimdal."}, {"field": "thumbnail", "value": "http://content-thumbnail.cxpublic.com/content/thumbnail200x150/497c8b06507bdb8d2bfa84e4336104875eb5c74e.jpg?593f2276"}, {"field": "thumbnailfullheightdimensions", "value": "200x1468"}, {"field": "timestamp", "value": "2017-06-12T23:23:34.000Z"}, {"field": "title", "value": "T\u00f8ffere kamp om barnehageplassene"}, {"field": "url", "value": "http://www.adressa.no/pluss/article11134240.ece"}, {"field": "urlhash", "value": "497c8b06507bdb8d2bfa84e4336104875eb5c74e"}], "score": 0.84370553, "siteId": "9222270286501375973", "id": "497c8b06507bdb8d2bfa84e4336104875eb5c74e"}

