{"fields": [{"field": "modifiedtime", "type": "time", "value": "2017-05-06T08:53:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "hilde skjesol"}, {"field": "body", "value": ["To av tre gifte holder sammen til s\u00f8lvbryllup. N\u00e5r Bernt og Betty sliter, melder de seg p\u00e5 kurs.", "- Jeg har aldri tenkt p\u00e5 skilsmisse, men jeg har tenkt p\u00e5 mord noen ganger, sier Betty og gapskratter. Hun er kjent som den munnrappe og h\u00f8ylytte rockeartisten fra Bergen, men har bodd i Trondheim i mer enn 30 \u00e5r. I de fleste av dem har hun delt st\u00f8vsuger og seng med Bernt. Det var hun som fridde, han sa ja, og n\u00e5 skal s\u00f8lvbryllupet feires med et nytt bryllup i Ranheim kirke.", "- Vi skal feire kj\u00e6rligheten, sier Betty.", "Fortsatt v\u00e5kner hun om morgenen og gleder seg til \u00e5 vekke Bernt slik at de kan starte dagen sammen.", "- Feiringen er en slags \u00abgodt jobba, n\u00e5 tar vi dette videre!\u00bb sier Bernt.", "For det har v\u00e6rt 25 \u00e5r med kj\u00e6rlighet, krangler, kos og konflikter. Og t\u00f8ffe kamper.", "Da yngstes\u00f8nnen ble f\u00f8dt tre m\u00e5neder for tidlig, da Bernt ble rammet av hjerneslag, da Betty ble rammet av brystkreft, og da Bernt gikk i kjelleren etter \u00e5 ha st\u00e5tt ved Bettys side gjennom den t\u00f8ffe kreftbehandlingen.", "En ettermiddag i slutten av april sitter de ved enden av et langbord ved den ferske restauranten p\u00e5 Grilstad. Den ligger bare et par minutters sykkeltur fra leiligheten deres. Mens tr\u00f8nderv\u00e6ret byr p\u00e5 iskaldt regn, sure vindkast og plutselige innfall av sol, har de et m\u00f8te med en prest, slik skikken er n\u00e5r en skal gifte seg i kirken. Det er prosten i Strinda, biskopkandidat Herborg Finnset.", "N\u00e5 har de brukt en time p\u00e5 \u00e5 bli kjent, se p\u00e5 kirkens nye vigselsritual og snakke om salmer de \u00f8nsker seg. \u00abO store Gud\u00bb og \u00abAmazing Grace\u00bb har Betty notert p\u00e5 arket. Hun vil ha mange musikkinnslag, har engasjert en kapellmester. Musikere plukker de fra gjestelista.", "Prosten er \u00e5pen for det meste.", "- Jeg kan ikke erkl\u00e6re dere for \u00e5 v\u00e6re rette ektefolk igjen, for det er dere allerede. S\u00e5 det blir vel ikke noe ja denne gangen. Men vi st\u00e5r ganske fritt i hvordan vi skal gj\u00f8re dette, sier Finnset.", "- Er det mange som vil feire s\u00f8lvbryllup med \u00e5 gifte seg p\u00e5 nytt?", "- Nei, det er ikke ofte vi f\u00e5r slike henvendelser. Men n\u00e5r et par har lyst til \u00e5 ha en kirkelig ramme rundt et jubileum, s\u00e5 er det kjempefint. Dette er en god anledning til \u00e5 takke og glede seg over det som har v\u00e6rt og det som skal bli. Og da skal folk vite at det g\u00e5r fint an \u00e5 gj\u00f8re det i kirken, sier Finnset.", "- Hvor mange er det plass til i kirken? undrer Betty, og synes det h\u00f8res litt lite ut med 250. De har invitert 150, og ser gjerne at flere kommer.", "- Dette skal bli stilig, smiler hun.", "- Stilig og verdig, smiler presten.", "Da Betty og Bernt giftet seg i 1992, var de ett av rundt 18 600 par som sa ja til hverandre. I l\u00f8pet av \u00e5rene som senere har passert, har over en tredjedel av disse parene g\u00e5tt fra hverandre.", "Skal en lykkes med parlivet, m\u00e5 en erkjenne at en ikke kan endre den andre, mener Tine Kr\u00e4mer, psykolog og familieterapeut ved Familievernkontoret i S\u00f8r-Tr\u00f8ndelag.", "To tredeler av de problemene en har i et parforhold, skyldes nemlig varige personlighetsforskjeller. Disse ulikhetene kan handle om at \u00e9n er utadvendt, mens den andre er innadvendt, \u00e9n vil ha orden i stua mens den andre kan t\u00e5le litt rot, \u00e9n er forsiktig, mens den andre er risikovillig. Men dette kan du ikke gj\u00f8re noe med, selv om du pr\u00f8ver igjen og igjen.", "- Da blir det viktig \u00e5 finne ut av hvordan du kan l\u00e6re \u00e5 leve med disse ulikhetene, uten at du krenker den andre eller g\u00e5r p\u00e5 akkord med deg selv, sier Kr\u00e4mer.", "Familievernkontoret tilbyr bufferkurs til par som har levd lenge nok sammen til at de har innsett at irritasjoner og konflikter gjentar seg.", "P\u00e5 kursene \u00f8ver par seg p\u00e5 \u00e5 gjenkjenne n\u00e5r konflikter oppst\u00e5r og stoppe opp f\u00f8r pulsen blir for h\u00f8y. De lager en gj\u00f8dslingsplan for forholdet og de m\u00e5 finne det de kaller partnerens kj\u00e6rlighetsspr\u00e5k.", "- Vi anbefaler par \u00e5 sette av fem timer i uka til \u00e5 styrke parforholdet. Dette handler ikke om \u00e5 dra p\u00e5 weekendtur til Barcelona en gang i \u00e5ret, men gj\u00f8re hverdagslige ting. Det kan v\u00e6re \u00e5 ligge p\u00e5 armen fem minutter hver dag, spise en middag etter at barna har lagt seg, se en film sammen. De som f\u00e5r til dette, klarer seg bedre som par, sier Kr\u00e4mer.", "R\u00f8de roser og diamantsmykke beh\u00f8ver ikke v\u00e6re den beste m\u00e5ten \u00e5 vise sin kj\u00e6rlighet p\u00e5 hvis mottakeren elsker markblomster og \u00f8nsker seg nye fjellsko. Kr\u00e4mer har opplevd par hvor hun har fortalt at den ultimate kj\u00e6rlighetsgaven den siste sommeren var at han t\u00f8mte utedoen p\u00e5 hytta, n\u00e5r det egentlig var hennes tur.", "- Partnerne kan ha ulike m\u00e5ter \u00e5 uttrykke sin kj\u00e6rlighet p\u00e5, og det er ulikt hva som gj\u00f8r at en f\u00f8ler seg elsket. Det kan handle om tid, tjenester, gaver, fysisk n\u00e6rhet, anerkjennende ord. En m\u00e5 finne ut av partnerens kj\u00e6rlighetsspr\u00e5k, slik at en f\u00e5r uttelling for sine innskudd i kj\u00e6rlighetsbanken, p\u00e5peker Kr\u00e4mer og drar opp den klassiske krangelen som vi s\u00e5 ofte havner i, men som handler om noe helt annet enn det som smeller ut av munnen p\u00e5 oss.", "- N\u00e5r hun vil ha speltlompe, men han kommer hjem med vanlig lompe, kan det starte en krangel. Men det er sjelden speltlompen som er problemet. Det ligger noe grunnleggende bak, det kan v\u00e6re at hun har en livsdr\u00f8m om \u00e5 leve sunt mens han ikke bryr seg. Da kan hun lure p\u00e5 om han egentlig bryr seg, sier Kr\u00e4mer.", "Betty og Bernt m\u00f8ttes p\u00e5 Uffa hvor de begge spilte i band.", "Han syntes hun hadde vakre \u00f8yne, inviterte henne med p\u00e5 kino, og fant ut at han likte \u00e5 prate med henne. Hun jublet ja over kinoinvitasjonen, fordi hun gikk p\u00e5 selvutviklingskurs og hadde blitt utfordret til \u00e5 finne seg en mann.", "- Men jeg var livredd Bernt. Jeg kom fra et dysfunksjonelt hjem i Bergen, et hjem uten b\u00f8ker. Bernt hadde h\u00f8y utdanning, h\u00f8y inntekt og jobbet med data. Jeg valgte litt utenfor komfortsonen, sier hun og ler fordi en i familien h\u00f8ylytt p\u00e5pekte at hun heller burde finne seg en r\u00f8rlegger, \u00e9n de hadde bruk for.", "Men rockestjernen og sivilingeni\u00f8ren ble et par, og l\u00f8rdag 20. juni 1992 giftet de seg i Nidarosdomen. Samme dag smilte Betty i hvit brudekjole fra coveret til Ukeadressa. Der fortalte hun \u00e5pent om sin vanskelige barndom og t\u00f8ffe fortid som narkoman, om avrusingsoppholdet p\u00e5 Selbukollektivet, og om hvor mye hun gledet seg til bryllupet.", "\u00abBernt og jeg har spart et helt \u00e5r. 30 000 kroner koster det, og det er det verdt, sa hun som gledet seg til bryllupsmiddagen p\u00e5 Pirsenteret med melon og skinke, grillet laks og hjemmelaget is\u00bb.", "Hun fortalte at hun var redd for at ikke noen mann skulle orke henne med hennes fortid. Og at hun var s\u00e5 stolt av Bernt:", "\u00abHan er h\u00f8y og lys og flott og sivilingeni\u00f8r. Han er et menneske som t\u00f8r \u00e5 m\u00f8te meg, og det skal det guts til. N\u00e5r jeg er forbannet, s\u00e5 er jeg det virkelig. Men han stikker ikke av. Det beundrer jeg ham for\u00bb, sa 28-\u00e5ringen Betty. Hun h\u00e5pet at de to skulle v\u00e6re like flotte og glade i hverandre 30 \u00e5r senere: - Vi skal t\u00e5le en fight, sa hun.", "Og fighter har det v\u00e6rt.", "Knappe tre m\u00e5neder etter bryllupet ble de foreldre, men John Arvid veide mindre enn ett kilo da han ankom verden s\u00e5 altfor tidlig. Ett \u00e5r tilbrakte de p\u00e5 sykehuset mens s\u00f8nnen l\u00e5 i kuv\u00f8se. Deretter fulgte flere \u00e5r med mye sykdom.", "- John Arvid l\u00e6rte oss hva som var viktig. Jeg var midt i en turn\u00e9 da han ble f\u00f8dt, men skj\u00f8nte raskt at min plass var p\u00e5 sykehuset. Jeg m\u00e5tte v\u00e6re mor, og rydde tid til det som var viktig, sier Betty.", "Mange tenker at jobb og karriere er det som betyr noe i livet. Da rister den energiske 53-\u00e5ringen p\u00e5 hodet.", "- Karrieren kan v\u00e6re en luremus. Det er ikke den som til syvende og sist gir basen i livet ditt. Jeg vil heller sitte igjen med en god relasjon i ekteskapet enn en karriere som ikke er verdt noen ting, sier Betty.", "Tre \u00e5r etter at John Arvid ble f\u00f8dt kom Per Kristian, og ni m\u00e5neder etter en etterlengtet kj\u00e6rlighetsferie p\u00e5 Gran Canaria, s\u00f8rget Ruben Marius for at Betty og Bernt ble trebarnsforeldre. I \u00e5rene som kom hang de p\u00e5 i sm\u00e5barnskarusellen, i et jag mellom jobb, barnehage, skole, lekser, fritidsaktiviteter.", "- Vi har hatt v\u00e5r periode med fiskepinner og ris. Innimellom var vi helt tatt av det praktiske i hverdagen, sier Bernt.", "I dag ser de at de er gode til \u00e5 kjempe sammen, l\u00f8fte hverandre, st\u00f8tte hverandre i vonde dager. Det er verre n\u00e5r de gode dagene kommer, n\u00e5r det roer seg. Da er det lett \u00e5 f\u00f8le p\u00e5 tomheten. Som for ti \u00e5r siden, da Betty ble kreftfri og Bernt hadde kommet opp av kjelleren. Da kom det som de n\u00e5 beskriver som en liten krise i ekteskapet.", "- Da tenkte vi at enten g\u00e5r vi hver v\u00e5r vei, eller s\u00e5 g\u00e5r vi videre sammen, sier Bernt.", "- Vi var p\u00e5 randen av \u00e5 gi opp. Sett i ettertid tror jeg det handlet om at vi var s\u00e5 slitne og lei av \u00e5 sl\u00e5ss, sier Betty.", "Men ekteskapet var for dyrebart til at de ville gi opp, Bernt begynte \u00e5 g\u00e5 til psykolog, sammen begynte de \u00e5 g\u00e5 turer. Dro til fjells, pakket sovepose og reiste p\u00e5 telttur. Slik fant de tilbake til hverandre.", "- Hvorfor var det s\u00e5 viktig \u00e5 kjempe for ekteskapet?", "- Jeg var jo glad i dama, smiler Bernt.", "- Det er ingen ting som er s\u00e5 godt som \u00e5 ordne opp i en relasjon. Du trenger ikke en ny relasjon, du trenger kontakt og intimitet, sier Betty.", "N\u00e5 gleder hun seg over at de blir gamle sammen, hun liker \u00e5 se p\u00e5 kroppene som eldes og forandres, seksualiteten som endres. Og s\u00e5 kan de le av hverandre. Det er g\u00f8y \u00e5 v\u00e6re sammen, sier hun.", "- Og s\u00e5 er det en gave \u00e5 v\u00e6re sammen om det vi har skapt, v\u00e5re gutter.", "I l\u00f8pet av de 25 \u00e5r Betty og Bernt har v\u00e6rt gift, har nordmenns samliv endret seg: Folk venter lenger med \u00e5 gifte seg, andelen som gifter seg er mindre , andelen som skiller seg var i en periode st\u00f8rre, mens den n\u00e5 g\u00e5r ned. Og flere velger samboerskap.", "- \u00c5 gifte seg i dag er veldig annerledes enn tidligere. De som gifter seg n\u00e5 har sannsynligvis v\u00e6rt samboere, og mange har hus, barn og bil. De er sikre p\u00e5 sitt forhold og at de \u00f8nsker \u00e5 v\u00e6re sammen. S\u00e5 \u00f8nsker de \u00e5 markere kj\u00e6rligheten med et ekteskap, sier Lars Dommermuth, forsker ved Statistisk sentralbyr\u00e5.", "N\u00e5r ekteskapet er s\u00e5 planlagt, gir det f\u00e6rre skilsmisser. Til gjengjeld er samboerskap et skj\u00f8rere parforhold.", "Dr\u00f8yt \u00e9n av fire som deler postkasse med en partner, lever i samboerskap. Dommermuth mener denne gruppen rommer ulike dr\u00f8mmer og planer. Noen skal pr\u00f8ve ut et liv sammen, og ender opp med \u00e5 finne ut at det ikke fungerer. Andre g\u00e5r fra samboerskap til ekteskap, mens noen vil fortsette et stabilt samboerskap uten \u00e5 formalisere det gjennom en vigsel.", "- Sannsynligheten for at samboere g\u00e5r fra hverandre er betydelig h\u00f8yere enn blant", "ektepar. Det gjelder ogs\u00e5 n\u00e5r de har felles barn, sier Dommermuth.", "Bernt hadde lagt bak seg et sju \u00e5r langt ekteskap da han m\u00f8tte Betty. Da han sa ja i Nidarosdomen, visste han hva han hadde i vente: Hardt arbeid og sterk vilje.", "I dag sier de begge at de har gjort en kjempejobb for \u00e5 holde sammen. De har g\u00e5tt p\u00e5 kurs \u00abi b\u00f8tter og spann\u00bb som Betty sier. Selvutviklingskurs, hver for seg og sammen, og parkurs. Slik har de l\u00e6rt seg selv \u00e5 kjenne, l\u00e6rt \u00e5 identifisere egne f\u00f8lelser og blitt mer bevisste hvordan de selv opptrer.", "- Da jeg vokste opp ga det uttelling \u00e5 v\u00e6re flink og snill. Men hvis Betty blir sint, s\u00e5 fungerer det ikke i det hele tatt. Vi menn er ofte oppl\u00e6rt til at vi skal fikse ting, vi skal ikke gr\u00e5te, vi skal ikke vise f\u00f8lelser. I m\u00f8te med sinne og tristhet er det lett \u00e5 bli lammet, stille. Det er et klassisk m\u00f8nster at dama blir bitch og mannen holder kjeft, sier Bernt.", "Han mener kursene har gitt dem gode verkt\u00f8y som har gjort det mulig \u00e5 vokse som par.", "- For meg er det blitt lettere \u00e5 deale med Betty, sier Bernt. Han har innsett at en ikke kan forandre en annen person. Men du kan forandre deg selv.", "N\u00e5r han kommer hjem fra et kurs, s\u00e5 kommer det en ny fyr inn d\u00f8ra, opplever Betty. Med nye impulser gir det en friskhet og en spontanitet i hverdagslivet.", "- N\u00e5r par lurer p\u00e5 hvorfor de sliter, s\u00e5 er det gjerne fordi de ikke klarer \u00e5 kommunisere. Det er s\u00e5 mange som er redd for \u00e5 leve ut sine liv, de er redd for \u00e5 eksponere seg sj\u00f8l. Men da vil ingen f\u00e5 tak i kvaliteten som bor i deg, sier Betty.", "- Krangler dere?", "- \u00c5 ja, men det er m\u00e5ten en krangler p\u00e5 som er interessant. Krangler som er fulle av bebreidelser, det er usexy. Men det er klart, vi har g\u00e5tt i den fella vi ogs\u00e5, sier Betty.", "- Det er fullstendig legalt \u00e5 v\u00e6re sint, og gi uttrykk for det, men en m\u00e5 tenke p\u00e5 hva en sier og gj\u00f8r. Betty er flink til \u00e5 ville komme seg gjennom en s\u00e5nn fight og ikke legge seg sur. Hun er bedre enn meg til \u00e5 snakke seg gjennom det og bli ferdig med noe, sier Bernt.", "Noe har de ogs\u00e5 l\u00e6rt: Ikea er ikke stedet hvor de henter energi til ekteskapet.", "- N\u00e5r vi g\u00e5r inn p\u00e5 Ikea s\u00e5 \u00f8nsker vi hverandre lykke til. Etter et kvarter der, s\u00e5 er ikke vi venner lenger.", "LES OGS\u00c5: Ikea er alt vi har. Dessverre er det til \u00e5 bli gal av.", "Den siste l\u00f8rdagen i april skal en vinterst\u00f8vet kajakk ut i vannet p\u00e5 Grilstad. Bernt padler hele \u00e5ret, men Betty venter til v\u00e6ret ligner litt p\u00e5 sommer. N\u00e5 l\u00f8fter hun kajakken over hodet og tramper ned til vannkanten p\u00e5 Grilstad. Det er Bernt som har bygd kajakken, slik han ogs\u00e5 har bygd to andre til seg selv.", "Betty smyger seg ned i kajakken som er spesialtilpasset henne. Hun finner balansen, padler rolig av g\u00e5rde inne i sm\u00e5b\u00e5thavna. Ved Grilstadbekken skal det skje: Betty er klar for \u00e5rets f\u00f8rste rulle. Hun gruer seg s\u00e5 hun skjelver, men motet svikter ikke:", "- Hvis jeg pingler ut n\u00e5, s\u00e5 er dagen \u00f8delagt, sier hun og ser p\u00e5 mens Bernt ruller og ruller. N\u00e5r Betty skal under vann, st\u00e5r han ved siden av, f\u00f8lger med, er klar til \u00e5 hjelpe. Men Betty fikser det selv. To ganger. S\u00e5 hveser den rustne stemmen over Grilstad, mens turg\u00e5ere vinker og smiler.", "- Det er rusen sin det, jodler hun og l\u00f8fter \u00e5ren i seiersrus.", "- En blir s\u00e5 glad av \u00e5 t\u00f8rre noe man egentlig ikke t\u00f8r.", "De har v\u00e6rt flinke til \u00e5 utfordre hverandre.", "- Litt av hemmeligheten i et parforhold er at det skjer utvikling og vekst hos begge to. At ingen st\u00e5r stille, sier Bernt.", "Derfor lot han seg overtale til \u00e5 g\u00e5 p\u00e5 tangokurs, selv om han knapt har danset siden bryllupet.", "- Men s\u00e5 viste det seg at dette var j\u00e6kla artig, sier han. Kanskje handler det om at han fikk en arena hvor han er sjefen, for i tango er det mannen som skal f\u00f8re. Det synes Betty er utfordrende. Hun er ikke vant til \u00e5 gi slipp p\u00e5 kontrollen.", "- Som dame skal du ikke engang by opp til dans. Hallo! Vi er i 2017 alts\u00e5, smiler hun.", "Musikkinteressen har de begge, men p\u00e5 ulikt niv\u00e5. Betty er den proffe, Bernt betrakter seg som en garasjemusiker. F\u00f8r rota det seg til n\u00e5r de pr\u00f8vde \u00e5 spille sammen, forteller Bernt. Men n\u00e5 har de funnet tonen.", "- Jeg lemper p\u00e5 kravene, og han \u00f8ver litt mer, ler Betty.", "Ideen om et nytt bryllup kom i fjor sommer. Betty hadde ikke feiret 50-\u00e5rsdagen, og Bernt skulle snart runde 60. S\u00e5 husket de at det ogs\u00e5 n\u00e6rmet seg s\u00f8lvbryllup. N\u00e5 feirer de seg selv, kj\u00e6rligheten og livet med en bryllupsfest som starter med brudemarsj i Ranheim kirke og ender opp med kurvfest i Folkets Hus.", "- Det var Betty som foreslo kirka. Jeg er ikke medlem, men synes kirka er et fint sted, sier Bernt.", "- Gud bor i oss alle likevel, smiler Betty og blunker til ektemannen. Hun elsker kirkerommet, og den stemningen hun f\u00e5r der inne. De siste \u00e5rene har hun hatt flere konserter i kirken.", "- Jeg liker seremonier. En fest g\u00e5r s\u00e5 fort over. N\u00e5 f\u00e5r vi dratt ut festen, folk kan pynte seg. Det er s\u00e5 mange begravelser i kirken, s\u00e5 hvorfor kan vi ikke glede oss litt der ogs\u00e5? Jeg kjenner at jeg gleder meg til dette, vi blir mer opptatt av hverandre. Det kan jo ikke v\u00e6re noe galt i det?", "Hun har kjolen klar, og antyder at s\u00f8lv kan v\u00e6re en fin farge n\u00e5 som det er s\u00f8lvbryllup. Bernt er ikke like forberedt enn\u00e5, men \u00abskal leie et eller annet pent\u00bb. Men fest blir det. Og tango.", "- \u00c5 ja, ka du trur! Gjestene kan bare glede seg, sier Betty."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "a4e07717d2ad06eefde3e3b74d2b4eae75e1701ebebb3a72cf87bdad5f9a8cbc"}, {"field": "createtime", "value": "2017-05-06T08:04:43.000Z"}, {"field": "description", "value": "25 \u00e5r etter at de giftet seg i Nidarosdomen, feirer Betty Stjernen (53) og Bernt Marius Stjernen Johnsen (60) kj\u00e6rligheten med \u00e5 gifte seg p\u00e5 nytt."}, {"field": "dominantimage", "value": "http://www.adressa.no/incoming/article14679418.ece/oq0ogg/ALTERNATES/w980-default/doc6up3fmy2an71f6420bgb.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1735226d32d16bf5ce0015302c3e54a379271b80.jpg?59687be5"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 skal Betty og Bernt gifte seg igjen -adressa.no", "Ikke noe ja", "Fem timer i uka", "Melon og skinke", "P\u00e5 randen til \u00e5 gi opp", "Kurs i b\u00f8tter og spann", "F\u00e5r rus av \u00e5 rulle", "Feirer kj\u00e6rligheten"]}, {"field": "id", "value": "1735226d32d16bf5ce0015302c3e54a379271b80"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "society"}, {"field": "kw-company", "value": "ikea"}, {"field": "kw-concept", "value": ["gift", "par", "\u00e5ret", "ekteskap", "kj\u00e6rlighet", "dag", "kirke", "nytt bryllup", "partnerens kj\u00e6rlighetsspr\u00e5k", "hverandre", "glede"]}, {"field": "kw-entity", "value": ["nidarosdomen", "folkets hus", "herborg finnset", "ukeadressa", "strinda", "betty og bernt", "per kristian", "grilstad", "pirsenteret", "ranheim", "grilstadbekken", "amazing grace", "gud", "selbukollektivet", "statistisk", "familievernkontoret", "uffa", "bernt og betty", "tine kr\u00e4mer"]}, {"field": "kw-location", "value": ["s\u00f8r-tr\u00f8ndelag", "trondheim", "gran canaria", "bergen", "barcelona"]}, {"field": "kw-pageclass", "value": "article"}, {"field": "kw-person", "value": ["ruben marius", "bernt marius stjernen johnsen", "lars dommermuth", "betty stjernen", "john arvid"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14679418.ece/oq0ogg/ALTERNATES/w980-default/doc6up3fmy2an71f6420bgb.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 skal Betty og Bernt gifte seg igjen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/06/N%C3%A5-skal-Betty-og-Bernt-gifte-seg-igjen-14678957.ece"}, {"field": "pageclass", "value": ["article"]}, {"field": "publishtime", "value": "2017-05-06T08:53:37.000Z"}, {"field": "recs-articleid", "value": "14678957"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-06T08:53:37.000Z"}, {"field": "recs-rawtitle", "value": "N\u00e5 skal Betty og Bernt gifte seg igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "25 \u00e5r etter at de giftet seg i Nidarosdomen, feirer Betty Stjernen (53) og Bernt Marius Stjernen Johnsen (60) kj\u00e6rligheten med \u00e5 gifte seg p\u00e5 nytt."}, {"field": "thumbnail", "value": "http://content-thumbnail.cxpublic.com/content/thumbnail200x150/1735226d32d16bf5ce0015302c3e54a379271b80.jpg?59687be5"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-14T08:08:05.000Z"}, {"field": "title", "value": "N\u00e5 skal Betty og Bernt gifte seg igjen"}, {"field": "url", "value": "http://www.adressa.no/pluss/magasin/2017/05/06/N%c3%a5-skal-Betty-og-Bernt-gifte-seg-igjen-14678957.ece"}, {"field": "urlhash", "value": "1735226d32d16bf5ce0015302c3e54a379271b80"}], "score": 1.1334847, "siteId": "9222270286501375973", "id": "1735226d32d16bf5ce0015302c3e54a379271b80"}

