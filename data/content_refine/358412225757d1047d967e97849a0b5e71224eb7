{"fields": [{"field": "modifiedtime", "type": "time", "value": "2016-05-20T15:00:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["kjell bjordal", "styreleder i sparebank 1 smn"]}, {"field": "body", "value": ["I nasjoner flest er staten fattig, men de har kapitalister. Vi har en s\u00f8kkrik stat og knapt noen kapitalister. N\u00e5r norske bedrifter blir virkelig verdifulle og staten med pengene ikke vil bruke folkets kapital innenlands, s\u00e5 forsvinner de mest lovende og verdifulle bedriftene v\u00e5re til utenlandske eiere. Dette er en alvorlig defekt med den norske modellen som vi ellers er s\u00e5 stolte av. Vi mangler langsiktige og strategiske eiermilj\u00f8er til \u00e5 ta vare p\u00e5 de viktigste verdiene vi skaper. Etter krigen har Norge skapt to n\u00e6ringer hvor vi er verdensledende: havbruk og undervannsteknologi offshore. Det som allerede har skjedd i havbruk, er et likes\u00e5 trist som illustrerende eksempel: Kineserne har drevet akvakultur i 3000 \u00e5r, men vi trengte bare 40 \u00e5r p\u00e5 \u00e5 v\u00e6re de f\u00f8rste i verden som industrialiserte storskalaproduksjon av fisk. Det globale potensialet er beregnet til 100 ganger norsk oppdrettsn\u00e6ring.", "Avl, vaksine og ern\u00e6ring har v\u00e6rt de avgj\u00f8rende byggesteinene som har gjort industrialiseringen mulig. Norske bedrifter ble p\u00e5 kort tid verdensledende i alle tre disipliner. Vi hadde globalt lederskap og et perfekt utgangspunkt for \u00e5 v\u00e6re i f\u00f8rersetet i den n\u00e6ringen som skal s\u00f8rge for at milliarder av nye munner skal mettes, if\u00f8lge Verdens Matorganisasjon. Alle bedriftene fra alle tre disipliner er blitt solgt til utlandet. Avlsselskapene, deriblant AquaGen og Salmobreed, som har eierskapet til den videreutviklede nordatlantiske laksen og mange andre av verdens oppdrettsarter, er solgt til Tyskland og England. Vi har forhandlet bort eierskapet til den norske oppdrettslaksen. Pharmaq er verdensledende p\u00e5 vaksine til fisk og har bidratt til at oppdrett av laks er den f\u00f8rste industrielle husdyrproduksjonen i verden som er uavhengig av antibiotika. Selskapet er solgt til USA.", "Alle de tre globalt ledende f\u00f4rselskapene, Ewos, Skretting og Biomar, var norske. De er alle solgt til utlandet. S\u00e5 sent som i oktober i fjor ble Ewos og Pharmaq solgt til USA for over 20 milliarder kroner. Det fantes ingen i Norge som kunne eller ville betale halvparten. Hvem skulle det v\u00e6re? Utlendinger eier i tillegg allerede 30\u201340 prosent av den evigvarende retten til \u00e5 drive havbruk langs norskekysten. N\u00e5 er den andre n\u00e6ringen hvor vi har globalt lederskap, offshore undervannsteknologi, nede i en midlertidig b\u00f8lgedal, og de fleste bedriftene vil bli tvunget til \u00e5 skaffe ny egenkapital. Det kommer til \u00e5 ende med at mange av disse verdensledende bedriftene ogs\u00e5 f\u00e5r utenlandske eierskap om kort tid.", "Men arbeidsplassene blir vel i Norge? Noen av arbeidsplassene blir i Norge, men det er en naiv unnlatelsessynd \u00e5 tro at det ikke spiller noen rolle hvem som eier. N\u00e5r verdens st\u00f8rste selskaper innen sine felt plukker opp norske kronjuveler, har vi gitt fra oss unike muligheter som vi har skapt selv. Hadde vi ledet OL-stafetten i langrenn suverent etter tre etapper, og s\u00e5 vekslet med svenskene f\u00f8r sisteetappen fordi vi ikke gidder \u00e5 g\u00e5 den selv, ville det blitt ramaskrik i hele Norge. Her st\u00e5r det om hva vi skal leve av fremover, og verken politikere eller folk flest synes \u00e5 bry seg nevneverdig.", "Vi f\u00e5r tydeligvis godt betalt for kronjuvelene? Sp\u00f8rsm\u00e5let illustrerer at strategiske eiermilj\u00f8er utenlands med mindre penger enn oss ser verdier vi ikke vet \u00e5 ta vare p\u00e5 selv. Penger er det eneste vi har mer enn nok av, og gevinstene fra disse salgene g\u00e5r typisk inn i et allerede overopphetet norsk eiendomsmarked, blant annet for \u00e5 spare formuesskatt. Skattemodellen v\u00e5r har noen svakheter som truer v\u00e5r fremtidige levevei og Stortinget er klar over det.", "Vil fjerning av formuesskatten l\u00f8se problemet? Formuesskatt er greit nok, men det er skadelig \u00e5 ha en s\u00e6regen norsk straffeskatt p\u00e5 investeringer i norske arbeidsplasser og verdiskaping, mens lottogevinster er skattefrie. Fjerning av formuesskatt p\u00e5 investeringer i norske arbeidsplasser ville hjelpe litt, men ikke l\u00f8se problemet, fordi det begynner \u00e5 bli for sent. Det tar tid \u00e5 flytte den begrensede private formuen i Norge fra skatterabattert fast eiendom til arbeidsplasser og verdiskapning.", "S\u00e5 vel den r\u00f8dgr\u00f8nne som den sittende bl\u00e5 regjeringen har solgt n\u00f8kkelbedrifter til utlandet, s\u00e5 det m\u00e5 v\u00e6re bred enighet i Stortinget om at v\u00e5r fellesformue ikke skal investeres i \u00e5 eie norsk verdiskaping og norske arbeidsplasser. Det er mange gode grunner til \u00e5 holde storting og regjering langt unna n\u00e6ringsvirksomhet, men kloke retningslinjer for styring av folkets formue kan og skal de gi.", "N\u00e5r Staten med pengene ikke vil, og folk flest enten ikke vil eller kan eie kronjuvelene, er veien til utlandet kort dersom vi p\u00e5 ny skaper virksomheter med global konkurransekraft. Vi kan naturligvis stole p\u00e5 at vi har en innovasjonskraft, en evne til hele tiden \u00e5 skape nye unike n\u00e6ringer, som er sterkere enn andre industrialiserte land og leve av \u00e5 eksportere dem. Det er en helt un\u00f8dvendig sjanse \u00e5 ta n\u00e5 n\u00e5r vi gradvis m\u00e5 erstatte verdier pumpet opp fra havbunnen med n\u00e5tidig verdiskapning.", "Penger har vi mer enn nok av. Det er kloke penger vi mangler i Norge."]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "0c290d0bc756192ac2446c3e408bdb630d0609f62c206bbaa84dfd4d40edefcc"}, {"field": "createtime", "value": "2016-05-18T06:48:07.000Z"}, {"field": "description", "value": "Vi har alt vi trenger for \u00e5 sikre b\u00e5de full sysselsetting og velferdsstaten. Men bedrifter som er verdensledende i sine markeder, selges til utlandet p\u00e5 l\u00f8pende b\u00e5nd. Uten debatt."}, {"field": "dominantimage", "value": "http://www.adressa.no/pluss/meninger/article12725693.ece/fl3nzw/ALTERNATES/w980-default/IMG_Skretting3.jpg_2_1_BK3SO6R.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/358412225757d1047d967e97849a0b5e71224eb7.jpg?58d21c29"}, {"field": "dominantthumbnaildimensions", "value": "300x169"}, {"field": "heading", "value": "Kronjuvelene forsvinner til utlandet -adressa.no"}, {"field": "id", "value": "358412225757d1047d967e97849a0b5e71224eb7"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "meninger"]}, {"field": "kw-company", "value": "pharmaq"}, {"field": "kw-concept", "value": ["bedrifter", "norske arbeidsplasser", "norsk"]}, {"field": "kw-entity", "value": ["staten", "aquagen og salmobreed", "tyskland og england", "ewos og pharmaq", "stortinget", "verdens matorganisasjon", "ewos", "skretting og biomar"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12725693.ece/fl3nzw/ALTERNATES/w980-default/IMG_Skretting3.jpg_2_1_BK3SO6R.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kronjuvelene forsvinner til utlandet"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/05/18/Kronjuvelene-forsvinner-til-utlandet-12725694.ece"}, {"field": "pageclass", "value": ["article"]}, {"field": "publishtime", "value": "2016-05-18T07:38:47.000Z"}, {"field": "recs-articleid", "value": "12725694"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-05-18T07:38:47.000Z"}, {"field": "recs-rawtitle", "value": "Kronjuvelene forsvinner til utlandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Vi har alt vi trenger for \u00e5 sikre b\u00e5de full sysselsetting og velferdsstaten. Men bedrifter som er verdensledende i sine markeder, selges til utlandet p\u00e5 l\u00f8pende b\u00e5nd. Uten debatt."}, {"field": "thumbnail", "value": "http://content-thumbnail.cxpublic.com/content/thumbnail200x150/358412225757d1047d967e97849a0b5e71224eb7.jpg?58d21c29"}, {"field": "thumbnailfullheightdimensions", "value": "200x1448"}, {"field": "timestamp", "value": "2017-03-22T06:39:37.000Z"}, {"field": "title", "value": "Kronjuvelene forsvinner til utlandet"}, {"field": "url", "value": "http://www.adressa.no/pluss/meninger/2016/05/18/Kronjuvelene-forsvinner-til-utlandet-12725694.ece"}, {"field": "urlhash", "value": "358412225757d1047d967e97849a0b5e71224eb7"}], "score": 0.91314614, "siteId": "9222270286501375973", "id": "358412225757d1047d967e97849a0b5e71224eb7"}

