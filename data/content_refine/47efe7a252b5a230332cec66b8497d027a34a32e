{"fields": [{"field": "modifiedtime", "type": "time", "value": "2012-06-01T10:14:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00f8ystein jorem"}, {"field": "body", "value": ["Saken oppdateres.", "Etter kort tids sykdom mistet Linn Bj\u00f8rnsvik og samboeren fra R\u00f8ros barnet de hadde ventet p\u00e5 i 23 uker.", "Les ogs\u00e5: - Forferdelig trist og beklagelig", "Saken er n\u00e5 til behandling hos Helsetilsynet som skal avgj\u00f8re om behandlingen Linn fikk var forsvarlig.", "Lille Andrea ble f\u00f8dt nesten 20 uker for tidlig og hadde ikke sjanse til \u00e5 overleve mer enn noen f\u00e5 timer ute av mors liv.", "\u2013 Det har v\u00e6rt et helvete, jeg kan ikke beskrive det p\u00e5 en annen m\u00e5te. Jeg er sjokkert, jeg hadde s\u00e5 stor tro p\u00e5 at det skulle g\u00e5 bra, sier hun til adressa.no.", "I dag tenker Linn p\u00e5 om noe kunne v\u00e6rt gjort for \u00e5 redde barnet. Smertene begynte 15 uker ut i svangerskapet. Hun hadde vondt i magen og i ryggen, men visste ikke om det skyldtes graviditeten. Fire uker etter har smertene blitt s\u00e5 voldsomme at hun ikke klarer \u00e5 r\u00f8re seg. Flere ganger tidligere har hun blitt innlagt p\u00e5 sykehus med nyrebekkenbetennelse. Penicillin i tablettform har ikke fungert p\u00e5 henne, s\u00e5 hun har f\u00e5tt det intraven\u00f8st.", "\u2013 Det var s\u00e5 ille at jeg nesten ikke kunne st\u00e5, og jeg klarte ikke \u00e5 sitte ordentlig da jeg kom til legekontoret. Fastlegen bekreftet at det var nyrebetennelse, men at utslagene p\u00e5 pr\u00f8vene ikke var verre enn at det skulle g\u00e5 bort med penicillin, sier hun til adressa.no.", "Derfor ble hun sendt hjem med penicillin i tablettform, selv om hun gjorde legen oppmerksom p\u00e5 at det ikke brukte \u00e5 fungere.", "If\u00f8lge Linn sa legen at barnet hadde det bra, til tross for at hun hadde infeksjon. Tablettene skulle virke om 12 timer, og det st\u00e5r ogs\u00e5 i pasientjournalen fastlegen har skrevet. Men penicillinet tok ikke vekk smertene, og heller ikke de smertestillende tablettene fungerte utover kvelden. Derfor tok Linns samboer kontakt med legevakten. Pasientjournalen fra legevakten viser at de mente at hun burde avvente litt, og ta kontakt dersom det ikke ga seg. Da hun ringte tilbake etter en time fikk hun beskjed om \u00e5 ta kontakt med fastlegen igjen, som \u00e5pnet \u00e8n time senere.", "Tilbake p\u00e5 legekontoret skrek hun i smerte. Da legen pr\u00f8vde \u00e5 trykke p\u00e5 nyren, trengte hun knapt \u00e5 v\u00e6re borti f\u00f8r Linn f\u00f8r smertene kom. L\u00f8sningen ble en ny penicillinkur, sterkere enn den forrige. S\u00e5 ble hun sendt hjem.", "Etter \u00e5 ha tatt de nye tablettene begynte hun \u00e5 kaste opp. Alt av drikke og mat kom i retur. Hun kontaktet legevakten, og fikk komme inn med en gang. Pr\u00f8vene hadde blitt \u00abenda finere\u00bb og hun fikk beskjed om \u00e5 dra hjem og vente til hun ble bedre. Pasientjournalen sier ingenting om barnets tilstand.", "Fortsatt blir ingenting bedre. For tredje dag p\u00e5 rad dro hun til legekontoret, og n\u00e5 krevde Linn at de skulle ta plagene alvorlig. Urinpr\u00f8ver og blodpr\u00f8ve ble tatt, og to leger studerte pr\u00f8vene under mikroskopet. Da oppdaget de at blodet kom fra nyren, og at hun trolig vil f\u00e5 kronisk nyrebekkenbetennelse. \u00abTa penicillinet en uke til, s\u00e5 leverer du nye urinpr\u00f8ver\u00bb, var beskjeden fra legene.", "Mandag 3. mai skulle hun tilbake med pr\u00f8vene. Men da hun la seg natt til s\u00f8ndag f\u00f8lte hun riene komme. Hun var i uke 23 av svangerskapet. Et normalt svangerskap varer i 40\u201342 uker.", "Ambulansen kom etter at Linn hadde hatt rier i en time. I ambulansen fikk hun beskjed om at hun hadde full \u00e5pning, men f\u00f8ttene til barnet var vendt nedover. Derfor m\u00e5tte det gjennomf\u00f8res hastekeisersnitt. Hun ble lagt i full narkose da hun ankom St. Olavs Hospital.", "Da hun v\u00e5knet opp skj\u00f8nte hun hva som har skjedd. Barnet var s\u00e5 lite at legene sa til samboeren at de ikke s\u00e5 muligheter for \u00e5 redde det. Tre timer etter den lille jenta ble f\u00f8dt, ebbet livet hennes ut. De fikk bare noen minutter sammen med datteren. Barnet var friskt, fikk de vite av en barnelege p\u00e5 sykehuset.", "\u2013 Jeg har f\u00e5tt beskjed om at jeg ikke kan f\u00f8de normalt lenger. Barnet v\u00e5rt ble obdusert, og vi fikk vite at det trolig var infeksjonen som satte f\u00f8dselen i gang. Jeg hadde ikke en gang f\u00e5tt vite at slike infeksjoner kan v\u00e6re farlig for gravide. N\u00e5r jeg s\u00f8kte p\u00e5 internett i ettertid er det det f\u00f8rste som kommer opp. Hadde jeg visst hvor alvorlig det var ville jeg krevd \u00e5 bli lagt inn, og nektet \u00e5 g\u00e5 igjen, sier hun.", "I juni valgte hun \u00e5 sende saken inn til Helsetilsynet i S\u00f8r-Tr\u00f8ndelag som for tiden behandler saken.", "- Vi h\u00e5per at klagen vil f\u00e5 konsekvenser. Ingen m\u00e5 oppleve dette igjen, sier hun."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "d2ada790874af83f8f711a7531224939db9f7ad419c1d10ffe40577c856e2c6d"}, {"field": "createtime", "value": "2017-07-18T23:21:31.000Z"}, {"field": "description", "value": "Linn Bj\u00f8rnsvik mener datteren kunne v\u00e6rt i live med bedre legebehandling."}, {"field": "dominantimage", "value": "http://www.adressa.no/incoming/article1368535.ece5/ALTERNATES/w980-default/linngrav"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/47efe7a252b5a230332cec66b8497d027a34a32e.jpg?596e97fb"}, {"field": "dominantthumbnaildimensions", "value": "300x169"}, {"field": "heading", "value": ["De mistet lille Andrea etter bare tre timer -adressa.no", "- Et helvete", "Nyrebetennelse", "Smertene fortsatte", "Blod fra nyrene", "Spontan f\u00f8dsel", "Pustet i tre timer"]}, {"field": "id", "value": "47efe7a252b5a230332cec66b8497d027a34a32e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "family-and-parenting"}, {"field": "kw-concept", "value": ["penicillin", "sendt hjem", "smertene", "beskjed", "mistet lille", "barnet", "uke", "f\u00f8dt", "timer", "tablettene", "legen", "nyren", "pr\u00f8vene"]}, {"field": "kw-entity", "value": ["helsetilsynet", "olavs hospital", "andrea", "st. olavs hospital"]}, {"field": "kw-location", "value": ["r\u00f8ros", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": "linn bj\u00f8rnsvik"}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/incoming/article1368535.ece5/ALTERNATES/w980-default/linngrav"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De mistet lille Andrea etter bare tre timer"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article1533194.ece"}, {"field": "pageclass", "value": ["article"]}, {"field": "publishtime", "value": "2010-09-26T12:09:59.000Z"}, {"field": "recs-articleid", "value": "1133259"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2010-09-26T12:09:59.000Z"}, {"field": "recs-rawtitle", "value": "De mistet lille Andrea etter bare tre timer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Linn Bj\u00f8rnsvik mener datteren kunne v\u00e6rt i live med bedre legebehandling."}, {"field": "thumbnail", "value": "http://content-thumbnail.cxpublic.com/content/thumbnail200x150/47efe7a252b5a230332cec66b8497d027a34a32e.jpg?596e97fb"}, {"field": "thumbnailfullheightdimensions", "value": "200x2022"}, {"field": "timestamp", "value": "2017-07-18T23:21:31.000Z"}, {"field": "title", "value": "De mistet lille Andrea etter bare tre timer"}, {"field": "url", "value": "http://www.adressa.no/nyheter/sortrondelag/article1533194.ece"}, {"field": "urlhash", "value": "47efe7a252b5a230332cec66b8497d027a34a32e"}], "score": 0.7320962, "siteId": "9222270286501375973", "id": "47efe7a252b5a230332cec66b8497d027a34a32e"}

