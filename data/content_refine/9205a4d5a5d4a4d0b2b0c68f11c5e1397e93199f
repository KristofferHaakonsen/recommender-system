{"fields": [{"field": "modifiedtime", "type": "time", "value": "2013-09-30T07:39:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar westin", "professor i sosialmedisin", "fastlege"]}, {"field": "body", "value": ["Saken oppdateres.", "Ikke at det har v\u00e6rt stille om saken. Tvert imot. Men det meste dreier seg om tekniske l\u00f8sninger, problemer, datasystemer som ikke snakker sammen, budsjetter som sprekker, men ogs\u00e5 om hvor nyttig det kan v\u00e6re, iblandet lystige visjoner om hvor flott det skal bli n\u00e5r vi selv kan lese p\u00e5 nettet hjemmefra \u00abom v\u00e5r plagede sjel og v\u00e5rt kranke legeme\u00bb, som Kai Sibbern uttrykte det da saken s\u00e5 vidt var innom NRKs Verdib\u00f8rsen i sommer.", "Der fikk psykiater Finn Sk\u00e5rderud og jeg snakke om den andre siden av saken, den som dreier seg om personvern, taushetsplikt og h\u00e5ndtering av f\u00f8lsomme pasienthistorier. Og da var det ikke disse \u00abooops!\u2013 dette skulle ikke skjedd\u00bb-sakene som vi opplever n\u00e5r nettet lekker vi snakket om. Det m\u00e5 v\u00e5re datavenner greie \u00e5 mestre etter hvert. Men det er prinsippene. Hvor bred og hvor omfattende skal denne elektroniske tilgangen til pasientjournaler v\u00e6re? Finn Sk\u00e5rderud var bekymret for integriteten til sine psykiatriske pasienter med vanskelige livshistorier. \u00abDette er et farlig stykke tekst\u00bb, h\u00f8rte jeg han si om Stortingsmelding nr 9 som kom f\u00f8r jul i fjor, den som annonserte visjonen om \u00ab\u00c9n innbygger \u2013 \u00e9n journal\u00bb.", "Jeg har ogs\u00e5 lest den. Ikke noen tykk sak. Og mest om tekniske muligheter og visjoner om hvilke fordeler som ligger i at alt samles i \u00e9n journal, som kan f\u00f8lge pasienten n\u00e5r man som moderne pasient skal utnytte fritt sykehusvalg og bli det Teknologir\u00e5det ogs\u00e5 anbefaler: at vi skal bli flinkere \u00abhelse-shoppere\u00bb. Det er nesten ingen forbehold i stortingsmeldingen, ingen dr\u00f8fting av etiske sp\u00f8rsm\u00e5l eller utilsiktede konsekvenser. Ikke engang om helse-shopping i seg selv er noe vi skal tilstrebe. Bare p\u00e5stander om at dette vil gj\u00f8re helsetjenesten bedre og pasientene friskere, leste jeg.", "Som allmennlege merker jeg meg at det ogs\u00e5 er en uttalt m\u00e5lsetting at vi alle skal ha direkte nett-tilgang til fastlegejournalen, med dens innkomne svar p\u00e5 laboratorietester og r\u00f8ntgen, ultralyd og MR-bilder. Og v\u00e5re notater, selvsagt. Det omtales som en demokratisk rettighet. Og la meg da straks melde at jeg ikke har problemer med at pasienter siden 1977 har rett til \u00e5 f\u00e5 utlevert sin journal n\u00e5r de sp\u00f8r om det. Ikke alle blir like l\u00f8ftet over \u00e5 lese det som st\u00e5r der. Men slik er det. Og jeg forklarer n\u00e5r jeg kan.", "Men det er et langt sprang derfra til l\u00f8pende nett-surfing p\u00e5 det som nedfelles i min fastlegejournal. F\u00f8rst og fremst er det mine egne mer og mindre velformulerte stikkord om hva jeg har oppfattet under konsultasjonen, og hva jeg tenker om den videre utredningen av de helseproblemene jeg skal pr\u00f8ve \u00e5 hjelpe med. Da er journalen f\u00f8rst og fremst mitt arbeidsredskap, min notatblokk for hukommelsen, med tanker om hvilke veier jeg kan g\u00e5 for \u00e5 finne ut mer. Ofte m\u00e5 jeg innom hva jeg kan gj\u00f8re i kommende konsultasjoner for \u00e5 utelukke \u00abverste-fall\u00bb \u2013 kreft og sjeldne sykdommer. Jeg m\u00e5 sile hvilke avvikende pr\u00f8vesvar jeg mener det er grunn til \u00e5 bry seg om og hvilke som neppe betyr noe. Det er alltid noe.", "Men hvordan skal pasienter vite hva som er viktig? Min antagelse er at slik nett-tilgang vil skape mer opptatthet av egen helse, mer helseangst, ikke mindre, og mer behov for ekstra telefoner, oppklaringer, kanskje til og med flere tester og henvisninger. Og da b\u00e6rer det mot ett av v\u00e5r tids store helseproblemer, \u00aboverdiagnostikken\u00bb \u2013 at vi faktisk gj\u00f8r for mye, at vi tar r\u00f8ntgen av andres rygger for \u00e5 beskytte v\u00e5r egen, som en professorkollega sa. Og jeg tviler p\u00e5 at folk \u00f8nsker seg leger som blir mer opptatt av velformulerte tekster p\u00e5 skjermen enn innsats for \u00e5 gj\u00f8re den syke friskere.", "Men teknologitoget g\u00e5r \u00e5penbart videre, i valgfrihetens og pasientrettighetenes navn. Jeg fristes til \u00e5 si om de som \u00f8nsker seg direkte nett-tilgang til journalene, det som George Bernhard Shaw visstnok skal ha sagt om to tragedier i menneskers liv: Den ene er \u00e5 ikke f\u00e5 sitt \u00f8nske oppfylt. Den andre er \u00e5 f\u00e5 det oppfylt.", "steinar.westin@ntnu no"]}, {"field": "category0", "value": "meninger"}, {"field": "category1", "value": "meninger|annenside"}, {"field": "contenthash", "value": "248e65b137c06cc30a601ba94af8f08982765bb21e2cad1e42215f7fdb5ccce1"}, {"field": "createtime", "value": "2016-12-28T10:54:21.000Z"}, {"field": "description", "value": "Det forbauser meg at det ikke har v\u00e6rt en bredere diskusjon om hvordan medisinske opplysninger skal h\u00e5ndteres i internettets tidsalder. Og om vi blir friskere av journalen p\u00e5 nett."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9205a4d5a5d4a4d0b2b0c68f11c5e1397e93199f.jpg?594302e9"}, {"field": "dominantthumbnaildimensions", "value": "256x256"}, {"field": "heading", "value": "Pasientjournalen p\u00e5 nett? -adressa.no"}, {"field": "id", "value": "9205a4d5a5d4a4d0b2b0c68f11c5e1397e93199f"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "annenside"]}, {"field": "kw-concept", "value": ["pasient", "direkte nett-tilgang", "journal", "nett", "sak", "snakk"]}, {"field": "kw-entity", "value": ["verdib\u00f8rsen", "teknologir\u00e5det", "stortingsmelding"]}, {"field": "kw-pageclass", "value": "article"}, {"field": "kw-person", "value": ["kai sibbern", "george bernhard shaw", "finn sk\u00e5rderud"]}, {"field": "kw-taxonomy", "value": ["meninger", "meninger/annenside"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pasientjournalen p\u00e5 nett?"}, {"field": "og-type", "value": "article"}, {"field": "og-url", "value": "http://www.adressa.no/meninger/annenside/article8350167.ece"}, {"field": "pageclass", "value": ["article"]}, {"field": "publishtime", "value": "2013-09-30T04:00:00.000Z"}, {"field": "recs-articleid", "value": "8350167"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|annenside"}, {"field": "recs-publishtime", "value": "2013-09-30T04:00:00.000Z"}, {"field": "recs-rawtitle", "value": "Pasientjournalen p\u00e5 nett? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/annenside"]}, {"field": "teaser", "value": "Det forbauser meg at det ikke har v\u00e6rt en bredere diskusjon om hvordan medisinske opplysninger skal h\u00e5ndteres i internettets tidsalder. Og om vi blir friskere av journalen p\u00e5 nett."}, {"field": "thumbnail", "value": "http://content-thumbnail.cxpublic.com/content/thumbnail200x150/9205a4d5a5d4a4d0b2b0c68f11c5e1397e93199f.jpg?594302e9"}, {"field": "thumbnailfullheightdimensions", "value": "200x1008"}, {"field": "timestamp", "value": "2017-06-15T21:58:01.000Z"}, {"field": "title", "value": "Pasientjournalen p\u00e5 nett?"}, {"field": "url", "value": "http://www.adressa.no/meninger/annenside/article8350167.ece"}, {"field": "urlhash", "value": "9205a4d5a5d4a4d0b2b0c68f11c5e1397e93199f"}], "score": 0.6955294, "siteId": "9222270286501375973", "id": "9205a4d5a5d4a4d0b2b0c68f11c5e1397e93199f"}

