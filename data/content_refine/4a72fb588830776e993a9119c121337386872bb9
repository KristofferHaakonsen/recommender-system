{"fields": [{"field": "modifiedtime", "type": "time", "value": "2012-04-11T12:53:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vannmilj\u00f8"}, {"field": "body", "value": ["Saken oppdateres.", "G. salaris er en introdusert art med drepende suksess i Norge. Parasitten ble innf\u00f8rt for mer enn 30 \u00e5r siden. Erfaringsgrunnlaget og kunnskapsniv\u00e5et om hva som skjer i vassdrag som blir infisert er derfor stort. I vassdrag parasitten, invaderer d\u00f8r nesten 90 % av laksen innen kort tid, og i l\u00f8pet av f\u00e5 laksegenerasjoner vil laksestammen v\u00e6re utryddet eller utrydningstruet. Det gj\u00f8r G. salaris til en av de mest omfattende kjente tapsfaktorer for\u00e5rsaket av menneskelig aktivitet som har rammet norske laksebestander de siste \u00e5rene! Ogs\u00e5 \u00f8konomisk kan G. salaris betraktes som en trussel. If\u00f8lge myndighetenes beregninger f\u00f8rer parasitten til et \u00e5rlig samfunns\u00f8konomisk tap i st\u00f8rrelsesorden 200-250 mill. kroner. Det samlete tapet ble allerede i 2002 beregnet til \u00e5 v\u00e6re i st\u00f8rrelsesorden 3-4 milliarder kroner. Et tap som i stor grad rammer lokalsamfunnene rundt de smittede vassdragene.", "Norge har signert konvensjonen om biologisk mangfold. Vi har dermed forpliktet oss internasjonalt til \u00e5 f\u00e5 fjernet parasitten. Heldigvis finnes det her, i motsetning til mange andre ansvarsomr\u00e5der, b\u00e5de politisk vilje, midler og et faglig grunnlag i form av en godkjent handlingsplan for \u00e5 f\u00e5 dette til. Et flott u tgangspunkt! Milj\u00f8vernmyndighetenes m\u00e5l er alts\u00e5 \u00e5 utrydde G. salaris fra infiserte vassdrag. En langsiktig handlingsplan utarbeidet av Direktoratet for naturforvaltning (DN) og den skal f\u00f8lges for \u00e5 n\u00e5 dette m\u00e5let. Planen som ble lagt fram i 2008 er et grundig stykke arbeid som har tatt for seg virkemiddelbruken spesielt. Rotenon er fortsatt forvaltningens viktigste virkemiddel for bekjempelse av G. salaris. Det virkemidlet eller den kombinasjon av virkemidler som til en hver tid antas \u00e5 gi st\u00f8rst effekt skal benyttes. Dette er en absolutt forutsetning for \u00e5 n\u00e5 m\u00e5let! Av totalt 46 smittede elver, er s\u00e5 langt hele 21 av dem friskmeldt som f\u00f8lge av vellykkede rotenonbehandlinger, 5 er under overv\u00e5king etter endt behandling, mens 11 vassdrag fremdeles ikke er fors\u00f8kt behandlet.", "Det har v\u00e6rt mislykkede behandlinger. I ni elver er situasjonen den at selve behandlingen har v\u00e6rt mislykket eller at smitten har kommet tilbake fra nabovassdrag der behandlingen var mislykket. De har likevel gitt mye kunnskap om hvordan behandlinger b\u00f8r gjennomf\u00f8res. Grundige evalueringer er gjort, og sjansene for \u00e5 lykkes har n\u00e5 \u00f8kt. At en har lyktes i de store vassdragene Rana og R\u00f8ss\u00e5ga, viser hvor langt en n\u00e5 har kommet! Driva er en stor og komplisert elv. For Driva vil bygging av ei fiskesperre 24 km opp i vassdraget v\u00e6re n\u00f8dvendig f\u00f8r en kjemisk behandling kan skje. Det vil \u00f8ke mulighetene for \u00e5 lykkes vesentlig, og spare mange mil av elva fra \u00e5 bli behandlet. I tillegg gir det en sv\u00e6rt god mulighet for \u00e5 ta vare p\u00e5 sj\u00f8\u00f8rreten p\u00e5 en naturlig m\u00e5te i hele perioden. Det er ikke tvil om at en kjemisk behandling av Driva vil by p\u00e5 utfordringer. Vi snakker om store, kostbare og tidkrevende inngrep. Fiskesperren m\u00e5 st\u00e5 i minimum 5 \u00e5r f\u00f8r behandlingen kan iverksettes. Selve behandlingen vil trolig skje over 2-3 \u00e5r. Deretter er det snakk om 7-8 \u00e5r (max smoltalder + ett \u00e5r) f\u00f8r elva tidligst kan friskmeldes. Likevel er det en sjanse for \u00e5 mislykkes. Uansett er det fors\u00f8ket verd, og vi er forpliktet til \u00e5 gj\u00f8re det! V\u00e5rt tidsperspektiv m\u00e5 v\u00e6re at v\u00e5re barn og barnebarns barn ogs\u00e5 skal f\u00e5 oppleve villaksen i Driva.", "I Drivaregionen har frykten for at bygging av fiskesperre og behandling av vassdraget skal gi \u00f8konomiske tap i turistn\u00e6ringen f\u00e5tt solid feste. Avlsgenetikere har dessuten f\u00e5tt folk til \u00e5 tro at alt vil ordne seg dersom det iverksettes systematisk avl p\u00e5 laks som t\u00e5ler parasitten best. Noen mener ogs\u00e5 at svaret ligger i naturlig seleksjon, og at laksen i Driva allerede er i ferd med \u00e5 bli resistent. Dette ut fra opplevelsen av at det stadig blir mer laks i elva, at det observeres lite p\u00e5slag av G. salaris, og videre at det stadig blir bedre yngeltetthet i \u00f8vre deler av vassdraget. Til dette er det bare \u00e5 si: Det er den langsiktige forvaltningsstrategien av villaksen som vil gi de st\u00f8rste \u00f8konomiske utellingene. I dette tilfellet - et m\u00e5lbevisst planlagt arbeid for ei G. salaris fri elv. \u00c5 avle fram en immun laks kan nok sikkert la seg gj\u00f8re, men resultatet vil uansett v\u00e6re noe annet enn den unike Drivalaksen, og ideen er for lengst forkastet av myndighetene. Det har ingenting med bevaring av villaksen \u00e5 gj\u00f8re, og er ikke et aktuelt virkemiddel for milj\u00f8forvaltningen. Ideen om \u00e5 vente p\u00e5 at naturlig seleksjon skal gi en laks som kan leve med parasitten er heller ingen l\u00f8sning. En slik strategi over tid vil f\u00f8re til at stadig flere vassdrag blir smittet. Det kan vi ikke forholde oss passive til!", "For Drivas framtid som attraktiv lakseelv og for \u00e5 hindre videre spredning av parasitten til nye vassdrag m\u00e5 handlingsplanen gjennomf\u00f8res. Laks med G. salaris kan i dag g\u00e5 helt opp til E-6 i Drivdalen s\u00f8r for Oppdal. Driva utgj\u00f8r derfor i dag en enorm smitterisiko. Det er med andre ord ogs\u00e5 behov for at etablering av fiskesperren skjer raskt slik at man f\u00e5r redusert spredningsmulighetene for parasitten s\u00e5 fort som mulig. De som motarbeider tiltakene i Driva tar p\u00e5 seg et stort ansvar. Ikke bare for villaksens framtid i Driva, men ogs\u00e5 for n\u00e6rliggende vassdrag.", "Kunnskapssenter for laks og vannmilj\u00f8 oppfordrer sterkt til at best tilgjengelig kunnskap skal benyttes i forvaltningen av villaksen, det gjelder ogs\u00e5 for laksedreperen G. salaris i alle gjenv\u00e6rende infiserte vassdrag i Norge."]}, {"field": "category0", "value": "meninger"}, {"field": "contenthash", "value": "e93043baf8ce1c35bbe1e6829a241c91f9643cfda757cb732ef29e1f77e09c07"}, {"field": "createtime", "value": "2016-09-02T11:28:09.000Z"}, {"field": "description", "value": "Den fantastiske villaksen er generelt i sterk tilbakegang. \u00c5rsakene er \u00e5penbart flere. Noen av dem verken kjenner vi omfanget av eller har umiddelbare egnede botemidler mot. For lakseparasitten Gyrodactylus salaris er det annerledes. Her har vi b\u00e5de kunnskap, metoder og penger til planmessig \u00e5 bli kvitt trusselen. Derfor er det overraskende at noen \u00f8nsker \u00e5 beholde den. Eksempelvis er det sterke motforestillinger mot de planlagte tiltakene for \u00e5 fjerne laksedreperen fra Driva."}, {"field": "dominantimage", "value": "http://www.adressa.no/incoming/article1370716.ece5/ALTERNATES/w980-default/kronikknett%20191010"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4a72fb588830776e993a9119c121337386872bb9.jpg?596bbc9b"}, {"field": "dominantthumbnaildimensions", "value": "300x169"}, {"field": "heading", "value": "D\u00f8d over Gyro i Driva -adressa.no"}, {"field": "id", "value": "4a72fb588830776e993a9119c121337386872bb9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "hobbies-and-interests"}, {"field": "kw-concept", "value": ["kjemisk behandling", "parasitten", "vassdrag", "infiserte vassdrag", "selve behandlingen", "salaris", "naturlig seleksjon", "behandlet", "elv", "laks"]}, {"field": "kw-entity", "value": ["driva", "gyrodactylus", "direktoratet", "rana og r\u00f8ss\u00e5ga", "drivdalen", "drivaregionen", "drivalaksen", "gyro"]}, {"field": "kw-location", "value": ["oppdal", "norge"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1370716.ece5/ALTERNATES/w980-default/kronikknett%20191010"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "D\u00f8d over Gyro i Driva"}, {"field": "og-type", "value": "article"}, {"field": "og-url", "value": "http://www.adressa.no/meninger/article1542069.ece"}, {"field": "pageclass", "value": ["article"]}, {"field": "publishtime", "value": "2010-10-19T09:21:26.000Z"}, {"field": "recs-articleid", "value": "1123491"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-19T09:21:26.000Z"}, {"field": "recs-rawtitle", "value": "D\u00f8d over Gyro i Driva -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Den fantastiske villaksen er generelt i sterk tilbakegang. \u00c5rsakene er \u00e5penbart flere. Noen av dem verken kjenner vi omfanget av eller har umiddelbare egnede botemidler mot. For lakseparasitten Gyrodactylus salaris er det annerledes. Her har vi b\u00e5de kunnskap, metoder og penger til planmessig \u00e5 bli kvitt trusselen. Derfor er det overraskende at noen \u00f8nsker \u00e5 beholde den. Eksempelvis er det sterke motforestillinger mot de planlagte tiltakene for \u00e5 fjerne laksedreperen fra Driva."}, {"field": "thumbnail", "value": "http://content-thumbnail.cxpublic.com/content/thumbnail200x150/4a72fb588830776e993a9119c121337386872bb9.jpg?596bbc9b"}, {"field": "thumbnailfullheightdimensions", "value": "200x1373"}, {"field": "timestamp", "value": "2017-07-16T19:20:59.000Z"}, {"field": "title", "value": "D\u00f8d over Gyro i Driva"}, {"field": "url", "value": "http://www.adressa.no/meninger/article1542069.ece"}, {"field": "urlhash", "value": "4a72fb588830776e993a9119c121337386872bb9"}], "score": 0.7403777, "siteId": "9222270286501375973", "id": "4a72fb588830776e993a9119c121337386872bb9"}

