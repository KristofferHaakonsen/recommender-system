{"fields": [{"field": "modifiedtime", "type": "time", "value": "2012-04-23T09:46:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Vestlandstradisjonen i norsk kunst utvides med H\u00e5vard Vikhagens skildringer av kystfjell p\u00e5 Sunnm\u00f8re, og med \u00d8rnulf Opdahls malerier med samme synsvinkel. Over all vestlandsk kunst svever imidlertid Nikolai Astrups \u00e5nd. Fra sn\u00f8- og isdekkede topper ned bratte gr\u00f8nne lier til smale fjorder og brattlendte g\u00e5rder r\u00e5der han stadig grunnen med sin naturlyrikk. I en ramme av den storsl\u00e5tte naturen skildret Astrup et frodig folkeliv, ikke minst de lyse, festlige sider av tilv\u00e6relsen. Flere av disse bildene er blitt klassikere i norsk kunsthistorie og har gjort Astrups kunst til nasjonal folkeeie, samtidig som originalene er forbeholdt de f\u00e5. P\u00e5 auksjoner de senere \u00e5rene har noen av maleriene n\u00e5dd opp i millionbel\u00f8p, senest \u00abStangfisker i m\u00e5neskinn\u00bb, som gikk for 2,3 mill. kr hos Johan Albert Mohn i Bergen h\u00f8sten 2002. Slike priser har lokket frem flere Astrup-bilder for salg, f.eks. har Grev Wedel Plass Auksjoner i l\u00f8pet av de siste fem \u00e5rene solgt fem malerier, til en gjennomsnittspris p\u00e5 n\u00e6rmere 600 000 kr. I samme periode har det ogs\u00e5 dukket opp ukjente, angivelige Astrup-bilder som har voldt ekspertene en viss bry. H\u00f8sten 2002 var to slike bilder til vurdering hos Astrup-kjenneren Hallvard Viken i J\u00f8lster og kunsthistorikeren \u00d8ystein Loge i Bergen. Det ene var et av de kjente \u00abPriseld\u00bb-motivene, et lignende bilde som ble stj\u00e5let og gjenfunnet i Trondheim i fjor og som senere ble solgt for 1500 kr i en auksjon p\u00e5 Klett. Konklusjonen for to \u00e5r siden var at de \u00abnye\u00bb maleriene var etterligninger. N\u00e5r det gjelder det siste bildet, har ikke falt noen endelig dom. Men Loge er ogs\u00e5 denne gang sv\u00e6rt skeptisk.", "Den 14. \u00abPriseld\u00bb", "Jonsokmotivet er trolig det mest kjente i Astrups kunst. 13 malerier med dette motivet er kjent, vekselvis kalt \u00abPriseld\u00bb, \u00abJonsokb\u00e5l\u00bb og \u00abSt. Hansb\u00e5l\u00bb. Da et 14. \u00abPriseld\u00bb-bilde s\u00e5 ut til \u00e5 foreligge h\u00f8sten 2002, inspirerte det forfatteren Rune Timberlid til \u00e5 bruke dette som tema i en kriminalbok. Og f\u00f8ljetongen ser alts\u00e5 ut til \u00e5 fortsette n\u00e5r et nytt mulig 14. jonsokbilde er til n\u00f8ye granskning av de fremste Astrup-ekspertene p\u00e5 Vestlandet. Et av problemene rundt Nikolai Astrups kunst er at han inspirerte mange til \u00e5 male i samme stil. Formen hans var enkel, nesten naiv, og det var en ikke uoverkommelig utfordring for dyktige amat\u00f8rer \u00e5 gjengi motivene hans. Astrup hadde selv noen elever som naturlig nok ogs\u00e5 gikk i samme spor, blant dem Toralv Flatjord og Elias Eide fra J\u00f8lster, Martin Bergqvam fra F\u00f8rde og Johan Indrekvam fra Naustdal. En vestlandsleser p\u00e5peker i et brev til Adresseavisen at ogs\u00e5 Harald Seim fra Flor\u00f8 malte motiver som kunne minne om Astrup.", "Den store oppmerksomheten rundt de usikre Astrup-bildene som har dukket opp, har skapt forsterket interesse for denne kunstneren. H\u00f8ye priser b\u00e5de p\u00e5 malerier og fargetresnitt har ogs\u00e5 f\u00f8rt til \u00f8kt nysgjerrighet. I \u00e5r som f\u00f8r st\u00e5r Astruptunet p\u00e5 Sandalstrand i J\u00f8lster godt rustet til \u00e5 ta imot publikum, med \u00e5pningstid fra slutten av mai til sist i august. Dette var Astrups eget sted, et lite sm\u00e5bruk han kj\u00f8pte i 1912. Astruptunet har en stor samling malerier, grafikk, trykkplater og tegninger etter kunstneren, og et moderne galleri er bygd som en kopi av den gamle l\u00f8a p\u00e5 bruket. Her bygde Astrup seg atelier og ryddet jorda i terrasser i det bratte terrenget og plantet bl.a. frukttr\u00e6r, eksotiske planter og blomster, som etter hvert ogs\u00e5 ble gjengitt i flere av bildene hans. Men livet hans hadde ogs\u00e5 m\u00f8rke sider, alkoholmisbruk, tuberkulose og astma. Han var bare 48 \u00e5r da han d\u00f8de i 1928.", "Skole\u00e5r i Trondheim", "Nikolai Astrup var prestes\u00f8nn og vokste opp i Bremanger og J\u00f8lster. Som 15-\u00e5ring ble han sendt til Katedralskolen i Trondheim og var elev der i to \u00e5r, fra 1895 til 1897. Mot familiens \u00f8nske, begynte han deretter p\u00e5 Harriet Backers malerskole og studerte hos Christian Krohg i Paris i 1902. I 1905 viste han sin f\u00f8rste utstilling og slo seg samme \u00e5r ned hjemme i J\u00f8lster, der han p\u00e5 ingen m\u00e5te var velsett av familien etter det egenr\u00e5dige yrkesvalget. Faren hindret ham i \u00e5 kj\u00f8pe hus i n\u00e6rheten av presteg\u00e5rden, og etter bryllupet med den 16-\u00e5rige Engel Sunde i 1907 bodde Astrup i et lite tun p\u00e5 Myklebust ved J\u00f8lstravatnet f\u00f8r kj\u00f8pet av sm\u00e5bruket p\u00e5 Sandalstrand i 1912. Engel ble siden ofte brukt modell i flere kjente bilder fra presteg\u00e5rdshagen p\u00e5 \u00c5lhus og fra Sandalstrand, og kanskje er det hennes ungpikeskikkelse som litt melankolsk er malt inn i bildet ved det sist tente jonsokb\u00e5let. Om det f\u00e5r brenne ned i fred eller fortsatt holdes varmt, vil tiden vise.", "Astruptunet"]}, {"field": "category0", "value": "kultur"}, {"field": "contenthash", "value": "a46216dfb3e7573c1e7b9a37aac2afabeff110565b5e4e28855690fb08278caa"}, {"field": "createtime", "value": "2017-04-29T07:06:22.000Z"}, {"field": "description", "value": "Nikolai Astups jonsokb\u00e5l er et av de mest kjente motiver i norsk kunst. Men har han malt flere enn de 13 b\u00e5l-bildene som til n\u00e5 er kjent?"}, {"field": "dominantimage", "value": "http://www.adressa.no/incoming/article1082547.ece5/ALTERNATES/w980-default/ver2%20hons.big"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2a9563e3062f28230fed4cc1a40a694bce1680b6.jpg?597f33b8"}, {"field": "dominantthumbnaildimensions", "value": "300x169"}, {"field": "heading", "value": "Ny varme til jonsokb\u00e5l -adressa.no"}, {"field": "id", "value": "2a9563e3062f28230fed4cc1a40a694bce1680b6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["jonsokb\u00e5l", "norsk kunst", "motiver", "kjent", "bilder", "malerier", "malt", "kunst"]}, {"field": "kw-entity", "value": ["stangfisker", "j\u00f8lstravatnet", "vestlandet", "bremanger og j\u00f8lster", "grev wedel plass auksjoner", "toralv flatjord", "toralv flatjord og elias eide", "priseld", "astruptunet", "f\u00f8rde og johan indrekvam", "klett", "\u00e5lhus", "jonsokb\u00e5l", "sandalstrand", "myklebust", "katedralskolen", "adresseavisen", "st. hansb\u00e5l"]}, {"field": "kw-location", "value": ["j\u00f8lster", "naustdal", "paris", "sunnm\u00f8re", "trondheim", "bergen", "flor\u00f8"]}, {"field": "kw-pageclass", "value": "article"}, {"field": "kw-person", "value": ["hallvard viken", "rune timberlid", "harriet backers", "h\u00e5vard vikhagens", "martin bergqvam", "nikolai astrup", "nikolai astups", "harald seim", "elias eide", "christian krohg", "johan indrekvam", "johan albert mohn", "\u00f8rnulf opdahls", "\u00f8ystein loge", "engel sunde"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1082547.ece5/ALTERNATES/w980-default/ver2%20hons.big"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ny varme til jonsokb\u00e5l"}, {"field": "og-type", "value": "article"}, {"field": "og-url", "value": "http://www.adressa.no/kultur/article21268.ece"}, {"field": "pageclass", "value": ["article"]}, {"field": "publishtime", "value": "2004-04-23T08:41:14.000Z"}, {"field": "recs-articleid", "value": "2499946"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-04-23T08:41:14.000Z"}, {"field": "recs-rawtitle", "value": "Ny varme til jonsokb\u00e5l -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Nikolai Astups jonsokb\u00e5l er et av de mest kjente motiver i norsk kunst. Men har han malt flere enn de 13 b\u00e5l-bildene som til n\u00e5 er kjent?"}, {"field": "thumbnail", "value": "http://content-thumbnail.cxpublic.com/content/thumbnail200x150/2a9563e3062f28230fed4cc1a40a694bce1680b6.jpg?597f33b8"}, {"field": "thumbnailfullheightdimensions", "value": "200x1039"}, {"field": "timestamp", "value": "2017-07-31T13:42:16.000Z"}, {"field": "title", "value": "Ny varme til jonsokb\u00e5l"}, {"field": "url", "value": "http://www.adressa.no/kultur/article21268.ece"}, {"field": "urlhash", "value": "2a9563e3062f28230fed4cc1a40a694bce1680b6"}], "score": 0.9775647, "siteId": "9222270286501375973", "id": "2a9563e3062f28230fed4cc1a40a694bce1680b6"}

