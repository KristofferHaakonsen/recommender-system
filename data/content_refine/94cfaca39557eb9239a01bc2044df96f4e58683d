{"fields": [{"field": "modifiedtime", "type": "time", "value": "2012-06-05T14:09:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "john sund"}, {"field": "body", "value": ["Saken oppdateres.", "De senere \u00e5rene har det v\u00e6rt stor interesse for kunnskap innen h\u00f8ydemedisin. Stadig flere nordmenn reiser til h\u00f8ye fjellomr\u00e5der p\u00e5 ekspedisjoner uten den basiskunnskapen som er viktig for \u00e5 unng\u00e5 h\u00f8ydesyke. Norge har lenge hatt tradisjon for forskning innen dykkermedisin ettersom det har v\u00e6rt stort behov for yrkesdykkere i oljeindustrien.", "Etter at norske myndigheter bestemte at Norge aktivt skulle delta i krigen i Afganistan har spesialstyrker i forsvaret etterspurt kompetanse om hva som skjer med kroppen i ekstrem h\u00f8yde. Ved Det Medisinske Fakultet p\u00e5 NTNU i Trondheim, har det gjennom de siste \u00e5rene blitt bygget opp en kompetansegruppe innen fagfeltet h\u00f8ydemedisin. Den siste tiden har gruppen blant annet samarbeidet med Forsvarets Spesialkommando/ H\u00e6rens Jegerkommando (FSK/ HJK). Det er ogs\u00e5 stadig flere toppidrettsut\u00f8vere som \u00f8nsker r\u00e5d i forhold til trening i h\u00f8yden.", "Norwegian Altitude Reasearch Group ble opprettet av Are L\u00f8set som har ledet flere forskingsprosjekter de siste \u00e5rene og jobber for en doktorgrad innen h\u00f8ydemedisin. Intensjonen med NARG er \u00e5 samle kompetanse rundt h\u00f8ydemedisin i ett forum. Gruppen er en interesseorganisasjon best\u00e5ende av medisinere ved Universitetet i Trondheim og Universitetet i Oslo med hovedsetet p\u00e5 NTNU i Trondheim. Et delm\u00e5l med NARG er \u00e5 holde kontinuitet innen fagfeltet og samtidig gj\u00f8re det lettere for andre \u00e5 starte opp med god forskning innen h\u00f8ydemedisin.", "B\u00e5de i 2003 og 2007 reiste norske medisinstudenter til Aconcagua (6962moh), Argentina, for \u00e5 forske p\u00e5 h\u00f8ydemedisin. \u00c5rets ekspedisjon er den tredje i rekken for NARG til Aconcagua. Fjellet egner seg veldig bra til h\u00f8ydemedisinsk forskning da det er relativt lett tilgjengelig. Gruppen som reiser ned i \u00e5r drar god nytte av de tidligere \u00e5rs erfaringer.", "Gjennom de siste \u00e5rs ulike h\u00f8ydemedisinske ekspedisjoner har NARG klart \u00e5 bygge opp en utstyrsbank best\u00e5ende av forskningsutstyr, nitrogentank og aggregat, som gj\u00f8r det mye lettere \u00e5 arrangere h\u00f8ydemedisinske ekspedisjoner.", "Medical Expedition Aconcagua 2008 er navnet p\u00e5 et av \u00e5rets NARG ekspedisjoner. Overlege ved Ullev\u00e5l Universitetssykehus Morten Rostrup og professor Alf O. Brubakk ved NTNU fungerer som veiledere for ekspedisjonen. Deltakerne p\u00e5 ekspedisjonen er 9 medisinstudenter og en lege ved NTNU og Universitetet i Oslo. Gruppen har valgt ut 3 delprosjekter som kan gi oss en bedre forst\u00e5else for utvikling av h\u00f8ydesyke. Gjennom flere samlinger i Trondheim denne h\u00f8sten har de gjort de forberedelser som m\u00e5 til i forkant av en medisinsk forskningsekspedisjon. Det er mange faktorer \u00e5 ta hensyn til blant annet m\u00e5 det opprettes kontakt med flyselskap og ambassader for \u00e5 kunne ha med seg forskningsutstyr og for \u00e5 f\u00e5 lov til \u00e5 gjennomf\u00f8re forskning i nasjonalparken. Alt forskningsutstyret er n\u00f8ye testet og nulltester, ogs\u00e5 kalt baselinem\u00e5linger, av hver forskningsdeltaker er gjennomf\u00f8rt og blodpr\u00f8ver er nedfrosset i en fryser til minus 80 grader. Disse pr\u00f8vene er sammenlikningsgrunnlaget for m\u00e5lingene gjort i h\u00f8yden under ekspedisjonen. Gruppen har 5 testdager under gradvis oppstigning i h\u00f8yden for \u00e5 samle inn pr\u00f8ver, hvorav siste testdag er p\u00e5 nesten 5000moh. Forskningsresultatene vil inng\u00e5 i hovedoppgaver og videre forskning, til bruk i doktorgradsavhandling og vil for alvor plassere NARG p\u00e5 kartet som ledende innen fagfeltet i Norge.", "V\u00e5ren 2005 reiste 10 nordmenn for \u00e5 bestige Mt Everest (8850moh). Da NARG ble forespurt om de kunne bidra med forskning innen h\u00f8ydemedisin var det ingen tvilom at de \u00f8nsket \u00e5 bidra. Prosjektet gikk ut p\u00e5 \u00e5 samle inn genetisk materiale fra klatrere p\u00e5 Everest for \u00e5 finne ut om man kan forutsi hvem som er mer utsatt for h\u00f8ydesyke. Artikkelen er nylig publisert i det internasjonale tidsskriftet High Altitude Medicine & Biology.", "En videref\u00f8ring av prosjektet fra 2005 ble ogs\u00e5 utf\u00f8rt av NARG i Everest basecamp (5300moh) v\u00e5ren 2007.", "NARG har ogs\u00e5 utf\u00f8rt forskning som skal bidra til \u00f8kt kunnskap om trening i h\u00f8yden. Et spesialbygget h\u00f8ydehus for rotter har blitt benyttet av Martin Skrove ved NTNU der forskningen viser hvor effektiv trening i h\u00f8yden er for toppidrettsut\u00f8vere innen kondisjonsidrett.", "H\u00f8ydesyke omfatter medisinske tilstander som er en direkte f\u00f8lge av opphold i et oksygenfattig milj\u00f8 uten at organismen er tilpasset dette. Utvikling av h\u00f8ydesyke forekommer hyppig, og selv p\u00e5 moderate h\u00f8yder (3000-4000 m.o.h.) utvikler 25 prosent symptomer og tegn p\u00e5 h\u00f8ydesyke og naturlig nok \u2013 jo h\u00f8yere opp, jo st\u00f8rre risiko.", "Tidligere personlig erfaring med opphold i h\u00f8yden er i dag den viktigste individuelle faktor som kan forutsi om en person er disponert for \u00e5 utvikle h\u00f8ydesyke. God fysisk form er ikke en beskyttende faktor mot h\u00f8ydesyke, og alder og kj\u00f8nn er av liten betydning. Oppstigningshastighet, oppn\u00e5dd h\u00f8yde, soveh\u00f8yde, grad av fysisk aktivitet, varighet av oppholdet og muligens genetisk disposisjon avgj\u00f8r hvorvidt h\u00f8ydesyke oppst\u00e5r eller ikke. Disse tilstandene henger sammen og overlapper hverandre p\u00e5 mange omr\u00e5der, men det er likevel nyttig \u00e5 dele dem inn i tre typer: Akutt h\u00f8ydesyke, h\u00f8ydebetinget hjerne-\u00f8dem og h\u00f8ydebetinget lunge-\u00f8dem.", "Akutt h\u00f8ydesyke er definert som hodepine hos en person som ikke er akklimatisert, som nylig har kommet til en h\u00f8yde over 2500 m.o.h. og som i tillegg har ett eller flere av f\u00f8lgende symptom: D\u00e5rlig matlyst, kvalme, oppkast, s\u00f8vnforstyrrelser, svimmelhet og tr\u00f8 tthet/utmattelse. Akutt h\u00f8ydesyke deles inn i lett og moderat form. Overgangen mellom de to er glidende, og ettersom h\u00f8ydesyken blir forverret blir symptomene mer tydelige. Symptomene oppst\u00e5r oftest gradvis i l\u00f8pet av de f\u00f8rste tolv timene etter oppstigning til ny h \u00f8yde.", "Akutt h\u00f8ydesyke er direkte knyttet til lite oksygen", "Oksygenmangelen f\u00f8rer til en rekke responser i menneskekroppen som resulterer i v\u00e6skeansamling i hjernen. Den eksakte prosessen bak akutt h\u00f8ydesyke er likevel ikke kjent. Lett h\u00f8ydesyke behandles med \u00e5 stoppe videre oppstigning for \u00e5 tillate god akklimatisering. Paracetamol kan gis mot hodepine og kvalmestillende mot kvalme. Dersom det skjer en forverring etter 24 timer, er nedstigning viktig. Ved moderat akutt h\u00f8ydesyke er nedstigning obligatorisk (500-1000 h\u00f8ydemeter). Dersom dette er umulig, er portabelt trykk-kammer eller oksygenbehandling aktuelt.", "H\u00f8ydeindusert v\u00e6skeansamling i hjernen har symptomer som begynnende ust\u00f8 gange, endret bevissthet eller begge deler hos en person med akutt h\u00f8ydesyke eller h\u00f8ydehjerne\u00f8dem. Tilstanden betraktes som en videreutvikling av akutt h\u00f8ydesyke, og overgangen fra mild eller moderat akutt h\u00f8ydesyke til h\u00f8ydehjerne\u00f8dem kan skje i l\u00f8pet av 1-3 dager. Ved utviklet h\u00f8ydelunge\u00f8dem kan det p\u00e5 grunn av lavt okysgenniv\u00e5 i blod skje en rask overgang til h\u00f8ydehjerne\u00f8dem. Alvorlige tilfeller kan ende i koma eller klem p\u00e5 livsviktige deler av hjernen og d\u00f8d. Nedstigning er p\u00e5krevd (500-1000 h\u00f8ydemeter) sammen med medisiner. Dersom dette ikke er mulig, behandles pasienten med portabelt trykk-kammer samt oksygen.", "H\u00f8ydeindusert v\u00e6skeansmling i lungene er \u00e5rsaken til de fleste d\u00f8dsfall direkte knyttet til h\u00f8ydesyke. Det oppst\u00e5r etter 1-3 dager, hyppigst den andre natten, etter oppstigning til ny h\u00f8yde. Symptomer kan v\u00e6re tungpust under hvile, t\u00f8rr hoste og utmattelse. Ofte har pasienten symptomer som ved akutt h\u00f8ydesyke i tillegg. Nedstigning er det viktigste tiltaket. I tillegg m\u00e5 oksygen og medisiner tilf\u00f8res. Dersom en utvikler symptomer er det viktig og lytte til disse og avvente videre oppstigning. Dersom en utvikler alvorlige symptomer er nedstigning den beste medisin."]}, {"field": "category0", "value": "meninger"}, {"field": "category1", "value": "meninger|blogg"}, {"field": "category2", "value": "meninger|blogg|aconcagua08"}, {"field": "contenthash", "value": "0b31cefc061451f4f53b9d5fd9fca8bc9ca0a20af4c532e3dd978e4e89e32388"}, {"field": "createtime", "value": "2017-05-01T23:43:04.000Z"}, {"field": "description", "value": "For tredje gang reiser norske medisinstudenter til Aconcagua (6962moh) i Argentina for \u00e5 forske p\u00e5 h\u00f8ydemedisin."}, {"field": "dominantimage", "value": "http://www.adressa.no/incoming/article1228923.ece5/ALTERNATES/w980-default/D%20Basecamp%20018"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/94cfaca39557eb9239a01bc2044df96f4e58683d.jpg?598c0352"}, {"field": "dominantthumbnaildimensions", "value": "300x169"}, {"field": "heading", "value": ["H\u00f8ydemedisinsk forskning p\u00e5 Aconcagua -adressa.no", "Norwegian Altitude Research Group - NARG", "Medical Expedition Aconcagua 2008", "Andre prosjekter", "H\u00f8ydesyke", "Erfaring viktigst", "Akutt h\u00f8ydesyke", "H\u00f8ydehjerne\u00f8dem", "H\u00f8ydelunge\u00f8dem"]}, {"field": "id", "value": "94cfaca39557eb9239a01bc2044df96f4e58683d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "aconcagua08", "blogg"]}, {"field": "kw-classification", "value": "health-and-fitness"}, {"field": "kw-concept", "value": ["h\u00f8yde", "moderat akutt h\u00f8ydesyke", "h\u00f8ydesyke", "akutt h\u00f8ydesyke", "reiser norske medisinstudenter"]}, {"field": "kw-entity", "value": ["expedition aconcagua 2008", "biology", "high altitude medicine", "altitude reasearch group", "trondheim og universitetet", "afganistan", "jegerkommando", "det medisinske fakultet", "universitetet", "ullev\u00e5l universitetssykehus morten rostrup", "forsvarets spesialkommando", "mt everest"]}, {"field": "kw-location", "value": ["trondheim", "oslo", "argentina", "norge"]}, {"field": "kw-pageclass", "value": "article"}, {"field": "kw-person", "value": ["martin skrove", "alf o. brubakk", "are l\u00f8set"]}, {"field": "kw-taxonomy", "value": ["meninger", "meninger/blogg", "meninger/blogg/aconcagua08"]}, {"field": "og-image", "value": "http://www.adressa.no/incoming/article1228923.ece5/ALTERNATES/w980-default/D%20Basecamp%20018"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00f8ydemedisinsk forskning p\u00e5 Aconcagua"}, {"field": "og-type", "value": "article"}, {"field": "og-url", "value": "http://www.adressa.no/meninger/blogg/aconcagua08/article1003612.ece"}, {"field": "pageclass", "value": ["article"]}, {"field": "publishtime", "value": "2008-01-02T10:24:46.000Z"}, {"field": "recs-articleid", "value": "1716488"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|blogg"}, {"field": "recs-category2", "value": "taxonomy|meninger|blogg|aconcagua08"}, {"field": "recs-publishtime", "value": "2008-01-02T10:24:46.000Z"}, {"field": "recs-rawtitle", "value": "H\u00f8ydemedisinsk forskning p\u00e5 Aconcagua -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/blogg", "meninger/blogg/aconcagua08"]}, {"field": "teaser", "value": "For tredje gang reiser norske medisinstudenter til Aconcagua (6962moh) i Argentina for \u00e5 forske p\u00e5 h\u00f8ydemedisin."}, {"field": "thumbnail", "value": "http://content-thumbnail.cxpublic.com/content/thumbnail200x150/94cfaca39557eb9239a01bc2044df96f4e58683d.jpg?598c0352"}, {"field": "thumbnailfullheightdimensions", "value": "200x2001"}, {"field": "timestamp", "value": "2017-08-10T06:55:14.000Z"}, {"field": "title", "value": "H\u00f8ydemedisinsk forskning p\u00e5 Aconcagua"}, {"field": "url", "value": "http://www.adressa.no/meninger/blogg/aconcagua08/article1003612.ece"}, {"field": "urlhash", "value": "94cfaca39557eb9239a01bc2044df96f4e58683d"}], "score": 1.0357326, "siteId": "9222270286501375973", "id": "94cfaca39557eb9239a01bc2044df96f4e58683d"}

