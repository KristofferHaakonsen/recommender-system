{"fields": [{"field": "modifiedtime", "type": "time", "value": "2012-04-16T21:30:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "unge"}, {"field": "body", "value": ["Saken oppdateres.", "I media i det siste har vi sett at det er mange barn og ungdommer som trenger fosterhjem. Det har v\u00e6rt oppslag fra situasjonen i Barne-, ungdoms- og familiedirektoratet (Bufetat) blant annet fra omr\u00e5dene Trondheim og Nordland. Barna st\u00e5r p\u00e5 \u00abventeliste\u00bb. De bor enten hjemme eller midlertidig i beredskapshjem eller institusjon. Det er innf\u00f8rt tidsfrister for hvor lang tid som kan brukes for \u00e5 konkludere meldinger og unders\u00f8kelser i barnevernet. Det finnes ingen tidsfrist for hvor lenge et barn eller ungdom kan bo midlertidig under offentlig omsorg.", "Mangelen p\u00e5 fosterhjem er kritisk for barn som m\u00e5 bo midlertidig lenge. I Norge forventer vi at barn skal ha gode k\u00e5r for vekst og utvikling. For at fosterbarna skal f\u00e5 en optimal utvikling, er det viktig at de f\u00e5r en god og permanent omsorgssituasjon fortest mulig.", "Barn er avhengig av \u00e5 kunne stole p\u00e5 sine n\u00e6rmeste voksne (de som innehar foreldreoppgaven) for \u00e5 kunne utvikle seg. Svik, kontrabeskjeder, dobbelkommunikasjon og traumer er faktorer som gj\u00f8r barnet utrygt, og de opparbeider mistillit til voksne. Dette gj\u00f8r barna fordi det er nettopp de voksne som skal beskytte dem mot slike belastninger. Barna har ingen andre \u00e5 stole p\u00e5 enn sine n\u00e6rmeste voksne.", "De barna som m\u00e5 flytte ut av biologisk hjem, har alle opplevd denne utryggheten, i ulik grad. Med en gang barnet flytter inn i et offentlig omsorgstilbud (beredskapshjem, fosterhjem, institusjon) m\u00e5 de voksne ta fatt p\u00e5 jobben; \u00ab\u00e5 hjelpe barnet til \u00e5 stole p\u00e5 voksne\u00bb. Barnet skal gjenvinne evnen til tillit og senere tilknytning. Det gj\u00f8res hovedsakelig gjennom relasjonsbygging mellom barnet og den/de som innehar foreldrerollen. Denne prosessen er en givende, men krevende jobb b\u00e5de for barnet og de voksne. Det tar gjerne flere \u00e5r. Ogs\u00e5 barnehage og l\u00e6rere m\u00e5 etter hvert delta i denne utviklingsprosessen for at barnet skal lykkes i sin utvikling, ved at barnet ogs\u00e5 kan knytte seg til dem personlig.", "Beredskapshjem gir god omsorg og barnet f\u00f8lges godt opp i barnehage, skole og fritid. Men p\u00e5 grunn av sin midlertidighet kan ikke barnet starte p\u00e5 denne livsviktige prosessen \u00ab\u00e5 gjenvinne tillit til voksne\u00bb p\u00e5 en fullverdig m\u00e5te. Det er ikke beredskapsforeldrene de skal knytte seg varig til. N\u00e5r sm\u00e5 barn m\u00e5 vente med \u00e5 starte denne prosessen, vil det kunne f\u00e5 betydelige negative konsekvenser, ogs\u00e5 i voksen alder. Hvis en som voksen ikke greier \u00e5 stole p\u00e5 andre, ikke greier \u00e5 knytte n\u00e6re og gode relasjoner, blir det krevende b\u00e5de i jobb og familieliv. Hvis vi sammenligner med spr\u00e5kutvikling, hvem synes det er greit \u00e5 la sm\u00e5 barn vente med den?", "En del st\u00f8rre barn og ungdommer bor ogs\u00e5 midlertidig i institusjon eller beredskapshjem, mens de venter p\u00e5 fosterhjem. Det er vanskelig for dem ikke \u00e5 vite hvor de skal bo etterp\u00e5. Hvilken skole skal de g\u00e5 p\u00e5? Hvor langt blir det hjem til foreldre? I denne ventetiden er det faktisk barnevernet, i stat og kommene, som p\u00e5f\u00f8rer dem uforutsigbarhet. Ungdommene f\u00f8ler at de ikke har styring over livene sine. Mange f\u00f8ler seg avvist og glemt. Dette skaper usikkerhet, skuffelse, frustrasjon og i verste fall resignasjon, \u2013 og naturligvis mer jo lenger det varer. Dette er en uheldig erfaring \u00e5 ta med seg videre i livet.", "Avisoppslaget i Adresseavisen den 7. september om \u00abDe glemte barna\u00bb har vekket mange lesere. Det har v\u00e6rt nye reportasjer, leserinnlegg og politikere har lyttet. Beskrivelsene om hva disse 40 barna har opplevd gj\u00f8r inntrykk. Det er godt \u00e5 se engasjementet. Det er godt at andre f\u00e5r innsyn i det vi ansatte i barnevernet allerede vet. Det aller beste som skjedde var likevel alle henvendelsene som Bufetat mottok i etterkant, fra familier som \u00f8nsket \u00e5 bli fosterforeldre. Det skulle tyde p\u00e5 at det ikke er den sosiale samvittigheten til folk det er noe i veien med.", "Noen politikere har reagert med \u00e5 etterlyse forebyggende tiltak for disse 40 barna. Det er, etter mitt syn, en avsporing av debatten. Disse barna har sannsynligvis f\u00e5tt mange og langvarige forebyggende tiltak, og kanskje for lenge. Det er ikke lenger forebyggende tiltak som hjelper dem. De trenger snarest \u00e5 f\u00e5 sjansen til \u00e5 begynne p\u00e5 sin livsviktige utviklingsprosess i en ny omsorgsbase. Vi trenger ogs\u00e5 flere gode forebyggende tiltak, men det er en annen diskusjon. De vil kunne hjelpe andre barn, men ikke disse 40!", "Mangel p\u00e5 fosterhjem er blant de st\u00f8rste utfordringene i barnevernet i dag. Dette fordi fosterhjem er ett av de aller viktigste tiltakene i barnevernet. De gir offentlig omsorg til nesten 8000 barn i Norge. De er et helt uunnv\u00e6rlig tiltak for de mest s\u00e5rbare barna. Det finnes mange, sv\u00e6rt dyktige fosterforeldre. Men vi trenger flere av dem. I f\u00f8lge tv-programmet Brennpunkt den 29.september er det p\u00e5 landsbasis 600 barn som venter p\u00e5 \u00e5 f\u00e5 et fosterhjem.", "Problemet med \u00e5 rekruttere nye fosterfamilier har nok flere \u00e5rsaker. Mange fosterforeldre \u00f8nsker og trenger mer faglig veiledning. De p\u00e5tar seg et stort ansvar og trenger et faglig fellesskap. Mange trenger langt mer hjelp og oppf\u00f8lging enn det som gis i de fosterhjemsbes\u00f8kene som loven p\u00e5legger kommunene \u00e5 gjennomf\u00f8re. For noen kan det v\u00e6re vanskelig \u00e5 s\u00f8ke permisjon fra jobb, og de \u00f8konomiske ordningene i permisjonstiden er for d\u00e5rlige. I tillegg har fosterforeldre kun status som oppdragstakere, og det er en usikker situasjon. Hele deres familiesituasjon og arbeidssituasjon blir p\u00e5virket av barnevernets vurdering av hva fosterbarnet trenger de n\u00e6rmeste m\u00e5nedene. St\u00f8rre grad av standardisering av rettigheter ville gitt st\u00f8rre forutsigbarhet, noe som er viktig for enhver familie n\u00e5r de skal velge en familiesituasjon som skal vare i 10-15 \u00e5r fram i tid.", "Mangel p\u00e5 fosterhjem er ikke bare et lokalt problem. Det er en utfordring over hele landet. En kan sp\u00f8rre seg; hvor mange reportasjer trenger vi for \u00e5 forst\u00e5 at rammebetingelsene for fosterhjem trenger en gjennomgang? Hele fosterhjemsomsorgen b\u00f8r settes p\u00e5 dagsorden og dr\u00f8ftingene m\u00e5 l\u00f8ftes opp p\u00e5 riksniv\u00e5, blant annet i Barne-, ungdoms- og familiedirektoratet, i Departementet og i Kommunenes sentralforbund. 600 barn venter, men de t\u00e5ler det d\u00e5rlig.", "anne-marit.eggen@trondheim.kommune.no"]}, {"field": "category0", "value": "meninger"}, {"field": "contenthash", "value": "1734bf3741084c68f80cb3338fb43254395be5d32ec24d0012d243ca5e803910"}, {"field": "createtime", "value": "2016-02-03T12:06:38.000Z"}, {"field": "description", "value": "Mange barn og ungdom har behov for fosterhjem. Men mangelen p\u00e5 fosterhjem er kritisk for barn som m\u00e5 bo midlertidig lenge."}, {"field": "dominantimage", "value": "http://www.adressa.no/incoming/article1331079.ece5/ALTERNATES/w980-default/Barnevern%20kronikk"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4f95dd67bd117083b5ab86261ee24391c80affcc.jpg?5986e278"}, {"field": "dominantthumbnaildimensions", "value": "300x169"}, {"field": "heading", "value": "De glemte barna \u2013 midlertidig omsorg og ingen tidsfrist -adressa.no"}, {"field": "id", "value": "4f95dd67bd117083b5ab86261ee24391c80affcc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "family-and-parenting"}, {"field": "kw-concept", "value": ["glemte barna", "forebyggende tiltak", "barn", "bo midlertidig lenge", "bo midlertidig"]}, {"field": "kw-entity", "value": ["bufetat", "trondheim og nordland", "barne", "adresseavisen", "brennpunkt", "kommunenes", "departementet"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1331079.ece5/ALTERNATES/w980-default/Barnevern%20kronikk"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De glemte barna &ndash; midlertidig omsorg og ingen tidsfrist"}, {"field": "og-type", "value": "article"}, {"field": "og-url", "value": "http://www.adressa.no/meninger/article1402112.ece"}, {"field": "pageclass", "value": ["article"]}, {"field": "publishtime", "value": "2009-10-22T08:20:36.000Z"}, {"field": "recs-articleid", "value": "1299103"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-22T08:20:36.000Z"}, {"field": "recs-rawtitle", "value": "De glemte barna &ndash; midlertidig omsorg og ingen tidsfrist -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Mange barn og ungdom har behov for fosterhjem. Men mangelen p\u00e5 fosterhjem er kritisk for barn som m\u00e5 bo midlertidig lenge."}, {"field": "thumbnail", "value": "http://content-thumbnail.cxpublic.com/content/thumbnail200x150/4f95dd67bd117083b5ab86261ee24391c80affcc.jpg?5986e278"}, {"field": "thumbnailfullheightdimensions", "value": "200x1809"}, {"field": "timestamp", "value": "2017-08-06T09:33:44.000Z"}, {"field": "title", "value": "De glemte barna &ndash; midlertidig omsorg og ingen tidsfrist"}, {"field": "url", "value": "http://www.adressa.no/meninger/article1402112.ece"}, {"field": "urlhash", "value": "4f95dd67bd117083b5ab86261ee24391c80affcc"}], "score": 1.0790222, "siteId": "9222270286501375973", "id": "4f95dd67bd117083b5ab86261ee24391c80affcc"}

