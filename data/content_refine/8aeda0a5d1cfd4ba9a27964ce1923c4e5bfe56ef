{"fields": [{"field": "modifiedtime", "type": "time", "value": "2015-04-08T13:27:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["anders kirkhusmo", "historiker", "ntnu"]}, {"field": "body", "value": ["Saken oppdateres.", "Dagen har blitt en del av et norsk kollektivt minne. Som minnedag overg\u00e5s 9. april kanskje bare av 17. mai? Historiene om det tyske angrepet p\u00e5 Norge er fortalt gang p\u00e5 gang. Det finnes mange fortellinger om dagen. En er historikernes, og s\u00e5 er det de mange fortellinger vi har h\u00f8rt, formet hos noen f\u00e5 og stadig f\u00e6rre gjennom personlige minner, beretninger i massemedia, i lokalhistoriske framstillinger, og ikke minst i skolen. Nye generasjoner danner seg nye bilder.", "Interessen for annen verdenskrig synes aldri \u00e5 ta slutt, ogs\u00e5 blant unge mennesker if\u00f8lge mange utsagn. Det kommer stadig nye avhandlinger og b\u00f8ker ogs\u00e5 fra historikere. De kan kanskje bidra til \u00e5 modifisere noen av mytene? La meg ta for meg tre av dem.", "Myter om 1940 . En myte som ble utnyttet av nazistisk propaganda, er p\u00e5standen om at det skjedde et kappl\u00f8p mellom britene og franskmennene p\u00e5 den ene siden og tyskerne p\u00e5 den andre om \u00e5 trekke Norge inn i krigen. Vestmaktene \u00f8nsket \u00e5 f\u00e5 kontroll med transporten av svensk jernmalm langs norskekysten. H\u00f8sten 1939 planla de med den russisk-finske vinterkrigen som p\u00e5skudd \u00e5 g\u00e5 gjennom Norge for \u00e5 f\u00e5 kontroll over den svenske jernproduksjon i Kiruna. Men planen forutsatte norsk og svensk tillatelse til gjennommarsj, og de fikk nei. Tyskernes planer gikk ut p\u00e5 full erobring av Norge og utviklet seg gradvis gjennom press fra marinen om baser, den s\u00e5kalte Altmarkaff\u00e6ren, Quislings henvendelse og forr\u00e6deri, og til syvende og sist var de forankret i Hitlers vilje.", "En annen myte at v\u00e5rt forsvar, preget av nedrustning, d\u00e5rlig trente og utrustede soldater ble sl\u00e5tt av krigerfarne elitesoldater. Det siste er i alle fall ikke riktig. 9.april 1940 maktet tyskerne i de f\u00f8rste dagene \u00e5 f\u00e5 p\u00e5 land og sette inn bare deler av de seks divisjonene som var \u00f8remerket for oppgaven. Men dette var alle s\u00e5kalte reservedivisjoner av vernepliktige, som riktignok var bedre utrustet og trent enn nordmennene. Men ingen av dem var eliteavdelinger eller hadde kamperfaring. 2. bergdivisjon hadde v\u00e6rt med i Polenfelttoget, men hadde knapt nok v\u00e6rt i kamp.", "Den tredje myten g\u00e5r igjen s\u00e6rlig i lokalhistorisk litteratur, og dukker opp igjen for eksempel i s\u00e5kalte dokumentarskildringer i fjernsynet. Det er p\u00e5standen om store tyske tap under ulike trefninger. Sannheten er heller den motsatte. Tyskerne var ogs\u00e5 p\u00e5 dette omr\u00e5det uhyre profesjonelle, og tapene ble omhyggelig registrert gjennom de s\u00e5kalte fektningsrapportene. Noen av disse er bevart, og de forteller at tyskerne som angripere mange ganger hadde mindre tap enn nordmennene.", "Jeg ser det ikke som min oppgave \u00e5 forringe den norske innsatsen i 1940. P\u00e5 den ene siden overga hele avdelinger seg uten noen skikkelig kamp, og p\u00e5 den annen side er det lysende eksempler p\u00e5 heroisk motstand som oberst Eriksen p\u00e5 Oscarsborg, Hegra, Vinjesvingen og andre, og ikke minst 6. divisjons innsats i Nord-Norge under ledelse av tr\u00f8nderen, general Carl Gustav Fleischer.", "H\u00f8ydepunktet var kanskje sm\u00e5brukerne og fiskerne i 2. bataljon av Infanteriregiment nr. 15 som under major Hyldmo stormet Taraldsvikfjellet under gjenerobringen av Narvik. Det er skildret av to svenske milit\u00e6rhistorikere. Michal Tamelander og Niklas Zetterlund, som i boka \u00abDen nionde april. Nazitysklands invasjon av Norge 1940\u00bb ( Utgitt i Sverige i 2000, norsk utgave fra 2008), etter min mening gir den den mest balanserte og n\u00f8kterne vurdering av nordmennenes innsats den 9.april og under felttoget i 1940.", "Aldri mer 9. april! Etter krigen fant det i f\u00f8rste omgang sted et oppgj\u00f8r om ansvaret for norsk utenriks- og forsvarspolitikk. Mange krevde riksrett for de ansvarlige. Lengst gikk kanskje Oliver H. Langeland i boka \u00abD\u00f8mmer ikke\u00bb, f\u00f8rst utgitt i 1948, senest gjentatt i det siste bidraget fra h\u00f8sten 2014, i boka \u00ab9. april\u00bb av \u00c5ge Sivertsen. Unders\u00f8kelseskommisjonen og Stortinget kom imidlertid til et annet resultat.", "Men i lys av norsk forsvars - og sikkerhetsdebatt kom slagordet \u00abAldri mer 9.april!\u00bb til \u00e5 leve i opinionen. Slagordet ble brukt i den folkelige debatt om opprustingen under den kalde krigen da Norge gikk inn i NATO og bygget opp et relativt sterkt forsvar. Etter den internasjonale avspenning etter 1990 som f\u00f8rte til en omlegging og reduksjon av forsvaret, ble det mer stille. I dag er vi inne i en ny sikkerhetspolitisk situasjon som f\u00f8lge av den russiske styrkeoppbygging. Blant noen milit\u00e6re eksperter og politikere er det reist krav om en oppgradering av forsvaret. Men jeg har enn\u00e5 ikke h\u00f8rt slagordet Aldri mer 9.april.", "I dag er nok den internasjonale situasjon mer kompleks og sammensatt enn i 1940? De fleste krigf\u00f8rende hadde st\u00f8rre tap og ble gjenstand for mer omfattende \u00f8deleggelser enn Norge. Men 9. april og annen verdenskrig ble en skjelsettende begivenhet som satte dype spor. Vi m\u00e5tte erkjenne at nordmenn ikke lenger levde i en slags uskyldighetssituasjon i en utkant, men at vi p\u00e5 godt og ondt var en del av en st\u00f8rre verden."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "3f31a5d480c73f45e68496937fae9d8cf73974f62c2fc2f4face5aa3b1d22d37"}, {"field": "createtime", "value": "2015-04-09T03:54:08.000Z"}, {"field": "description", "value": "Enda en gang minnes vi en dag vi nordmenn aldri blir ferdig med, i \u00e5r 75-\u00e5rsdagen for det tyske angrepet p\u00e5 Norge."}, {"field": "dominantimage", "value": "http://www.adressa.no/meninger/kronikker/article10831618.ece/ak1u8a/ALTERNATES/w980-default/krans001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8aeda0a5d1cfd4ba9a27964ce1923c4e5bfe56ef.jpg?59830e8c"}, {"field": "dominantthumbnaildimensions", "value": "300x169"}, {"field": "heading", "value": "9.april 1940: Myter og realiteter -adressa.no"}, {"field": "id", "value": "8aeda0a5d1cfd4ba9a27964ce1923c4e5bfe56ef"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-concept", "value": ["annen verdenskrig", "dag", "norsk", "tyske angrepet", "april"]}, {"field": "kw-entity", "value": ["quislings", "norge 1940", "hitlers", "polenfelttoget", "altmarkaff\u00e6ren", "oscarsborg", "michal tamelander og niklas zetterlund", "stortinget", "hyldmo", "eriksen", "taraldsvikfjellet", "utgitt", "vinjesvingen", "infanteriregiment", "d\u00f8mmer"]}, {"field": "kw-location", "value": ["hegra", "narvik", "nord-norge", "sverige", "kiruna"]}, {"field": "kw-pageclass", "value": "article"}, {"field": "kw-person", "value": ["michal tamelander", "\u00e5ge sivertsen", "carl gustav fleischer", "oliver h. langeland", "niklas zetterlund"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10831618.ece/ak1u8a/ALTERNATES/w980-default/krans001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "9.april 1940: Myter og realiteter"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10831619.ece"}, {"field": "pageclass", "value": ["article"]}, {"field": "publishtime", "value": "2015-04-09T04:00:00.000Z"}, {"field": "recs-articleid", "value": "10831619"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-04-09T04:00:00.000Z"}, {"field": "recs-rawtitle", "value": "9.april 1940: Myter og realiteter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Enda en gang minnes vi en dag vi nordmenn aldri blir ferdig med, i \u00e5r 75-\u00e5rsdagen for det tyske angrepet p\u00e5 Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/8aeda0a5d1cfd4ba9a27964ce1923c4e5bfe56ef.jpg?59830e8c"}, {"field": "thumbnailfullheightdimensions", "value": "200x1365"}, {"field": "timestamp", "value": "2017-08-03T11:52:44.000Z"}, {"field": "title", "value": "9.april 1940: Myter og realiteter"}, {"field": "url", "value": "http://www.adressa.no/meninger/kronikker/article10831619.ece"}, {"field": "urlhash", "value": "8aeda0a5d1cfd4ba9a27964ce1923c4e5bfe56ef"}], "score": 1.1034316, "siteId": "9222270286501375973", "id": "8aeda0a5d1cfd4ba9a27964ce1923c4e5bfe56ef"}

