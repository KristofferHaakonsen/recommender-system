{"fields": [{"field": "modifiedtime", "type": "time", "value": "2014-12-01T20:11:59.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "p\u00e5l solberg"}, {"field": "body", "value": ["Saken oppdateres.", "For mens politiet drev og rigget seg til i skogen, etter \u00e5 ha funnet de mange flaskene med metamfetamin som var gravd ned, kom to litauere (34 og 43) tuslende innover mot narkodepotet ved Bennavegen 7. februar.", "De to mennene ble p\u00e5grepet, og mandag startet straffesaken mot litauerne. De er begge tiltalt for oppbevaring av 9,6 kilo metamfetamin .", "Dette er det nest st\u00f8rste narkobeslaget som er gjort i S\u00f8r-Tr\u00f8ndelag. Det st\u00f8rste stammer fra 2009, da en narkohund snuste seg frem til 14 kilo metamfetamin pakket i flasker under ei rot i Sj\u00f8la i Kl\u00e6bu. Politietterforskerne rigget den gangen opp to kameraer i omr\u00e5det. De fikk deretter direkteoverf\u00f8rte bilder av at en litauer i 20-\u00e5rene hentet pulveret en uke senere.", "\u00c5 sette opp kamera var ogs\u00e5 noe politiet planla \u00e5 gj\u00f8re etter beslaget i Melhus ogs\u00e5, men s\u00e5 langt kom de ikke.", "\u2013 Politifolkene satte opp et viltkamera, plukket inn metamfetaminet og hadde planer om \u00e5 legge et lurestoff tilbake samt \u00e5 sette opp et videokamera. Men dette rakk de ikke. For kort tid etter at politiet hadde installert seg ble det bevegelse i skogen, sa politiadvokat Bente B\u00f8klepp ved S\u00f8r-Tr\u00f8ndelag politidistrikt under sin innledning i straffesaken.", "Det var de to litauerne som kom gjennom buskene og gikk seg rett p\u00e5 politiet.", "LES OGS\u00c5: Seks tiltalt i Tr\u00f8ndelags st\u00f8rste narkosak", "LES OGS\u00c5: Narkoen verdt 15 til 50 millioner", "Den tiltalte 43-\u00e5ringen erkjente straffskyld mandag, mens den yngste litaueren nektet.", "Opprullingen av narkosaken startet egentlig med en p\u00e5gripelse av 43-\u00e5ringen hjemme hos en, for politiet, kjent vinning- og narkokriminell mann fra en kommune i S\u00f8r-Tr\u00f8ndelag 24. januar i \u00e5r. Litaueren var da i leiligheten, hvor det ble funnet ca. 100 000 kroner p\u00e5 en annen mann.", "\u2013 Dette var f\u00f8rste gang vi traff NN (navnet p\u00e5 43-\u00e5ringen journ.anm.). Navnet hans \u00abble lagt bak \u00f8ret\u00bb til politiet som en interessant person. Han ble p\u00e5grepet grunnet mistanke om bruk av narko, men hadde ikke brukt noe, og ble l\u00f8slatt, sier B\u00f8klepp.", "Neste gang politiet h\u00f8rte om 46-\u00e5ringen, var torsdag 6. februar i \u00e5r da han kom kj\u00f8rende over Storlien og ble stoppet av tollvesenet. Mannen satt da bak rattet i sin egen bil. Tollerne ble imidlertid oppmerksom p\u00e5 en annen litauiskregistrert BMW, som de mente kj\u00f8rte sammen med 46-\u00e5ringen. Men denne glapp for dem, if\u00f8lge B\u00f8klepp. Tollerne kontaktet derfor politiet, som begynte \u00e5 lete etter BMW-en.", "Den dukket opp p\u00e5 Tiller i Trondheim. Det gjorde ogs\u00e5 43-\u00e5ringen noen timer senere. Han hadde f\u00e5tt reist videre fra Storlien. Tollerne hadde ikke funnet noe i bilen hans.", "I BMW-en, som politiet spanet p\u00e5, satt to andre litauere. 43-\u00e5ringen satte seg i denne bilen, og politiet fulgte med da de kj\u00f8rte fra Tiller til Kv\u00e5l og Bennavegen, opplyste B\u00f8klepp i retten.", "Alle tre litauerne ble etter hvert p\u00e5grepet og ransaket, men politiet fant ikke noe mistenkelig. Mennene ble derfor l\u00f8slatt natt til 7. februar.", "Politiet besluttet da \u00e5 unders\u00f8ke skogen ved Bennavegen ytterligere, og narkohunder fant flaskene med metamfetaminet i en bag gravd ned i terrenget. Deretter ble 46-\u00e5ringen og 34-\u00e5ringen p\u00e5grepet da de kom g\u00e5ende senere p\u00e5 dagen. De to andre litauerne i BMW-en, de ble ikke funnet av politiet, opplyste B\u00f8klepp.", "46-\u00e5ringen har sittet i varetekt siden p\u00e5gripelsen i februar, og har ikke villet la seg avh\u00f8re av politiet. Da han forklarte seg i S\u00f8r-Tr\u00f8ndelag tingrett mandag, hevdet han at hadde lagt narkopartiet i skogen allerede i januar.", "Han sa innledningsvis at han hadde dratt til Trondheim for \u00e5 skaffe brukte bildekk, som han kunne ta med seg hjem til Litauen for \u00e5 selge. Etter hvert skal han ha f\u00e5tt tilbud om jobb av den medtiltalte 34-\u00e5ringen, som han kjente fra f\u00f8r, forklarte 46-\u00e5ringen.", "- Han tilb\u00f8d meg \u00e5 reparere biler ved et verksted. Jeg sa ja, fordi yrket mitt er mekaniker og sveiser, sa 46-\u00e5ringen.", "Han hevdet at han etter dette dro hjem til Litauen med et parti brukte bildekk, f\u00f8r han kom tilbake igjen for \u00e5 jobbe. Men det ble ikke noe mekanikerarbeid. Han fikk et nytt forslag fra 34-\u00e5ringen, hevdet han.", "- Det var snakk om \u00e5 hente en bag og gjemme den. Jeg spurte hva som skulle v\u00e6re i bagen. Han svarte narkotika. Jeg spurte hvor mye, og han sa at det ikke var s\u00e5 mye, sa tiltalte.", "Denne narkotikaen hevder 46-\u00e5ringen \u00e5 ha f\u00e5tt overlevert av en russisktalende mann p\u00e5 en bensinstasjon utenfor Trondheim i januar, etter \u00e5 ha f\u00e5tt instrukser fra 34-\u00e5ringen. Han forklarte deretter at han sammen med den russisktalende mannen kj\u00f8rte til skogen, der depotet senere ble funnet av politiet, og at han gjemte stoffet der. Det skjedde uten at den andre mannen s\u00e5 dette.", "- Jeg gravde det ned i mosen, forklarte tiltalte.", "Han husket imidlertid ikke hvilken dag dette var.", "Mannen kom deretter inn p\u00e5 dagene f\u00f8r p\u00e5gripelsen ved depotet i sin forklaring. Han at de to litauerne i BMW-en skulle til Norge for \u00e5 skaffe jobb.", "- Jeg klarte ikke \u00e5 glemme bagen, og ville bli kvitt den. Jeg ville gi den tilbake til NN (navnet p\u00e5 medtiltalte journ.anm.) s\u00e5 fort som mulig. Noen av mine bekjente reiste til Norge for \u00e5 skaffe seg en jobb. Derfor dro jeg sammen med dem, sa mannen, som ogs\u00e5 hadde f\u00e5tt lovnad om en jobb i Norge p\u00e5 dette tidspunktet.", "46-\u00e5ringen ga videre en forklaring p\u00e5 hvorfor han hadde kj\u00f8rt til Kv\u00e5l sammen med de to andre litauerne, etter at han hadde blitt sluppet av tollvesenet 6. februar.", "- Jeg ville bare se om jeg gjenkjente stedet der jeg hadde gjemt bagen, men vi stoppet ikke p\u00e5 plassen der bagen l\u00e5, sa han.", "- Hvorfor kj\u00f8rte du ikke din egen bil? ville tingrettsdommer Lars Inderberg Vodal vite.", "- Jeg var redd politiet var etter meg. Derfor ba jeg om at de kj\u00f8rte meg, sa 46-\u00e5ringen, som hevder at han dagen etter tok med den medtiltalte 34-\u00e5ringen, for \u00e5 vise ham depotet.", "- Da var politiet der allerede, sa mannen.", "34-\u00e5ringen startet ogs\u00e5 sin forklaring i retten mandag, og hevdet imidlertid at den medtiltalte 46-\u00e5ringen var ukjent for ham. Han m\u00f8tte 46-\u00e5ringen f\u00f8rste gang rett f\u00f8r p\u00e5gripelsen.", "- Jeg har bare sett ham \u00e9n gang, da jeg skulle fikse et dekk, hevdet mannen.", "Litaueren sa at han ble kontaktet av en av de to mennene i BMW-en, som trengte hjelp med en punktert dekk. 34-\u00e5ringen, som hadde jobbet litt med bilmekking, sa ja til \u00e5 hjelpe. Han m\u00f8tte medtiltalte og de to andre litauerne ved City Syd, og tok med seg dekket. Han klarte imidlertid \u00e5 \u00f8delegge det mer. Han monterte derfor et gammelt vinterdekk p\u00e5 felgen, og hevdet i retten at han hadde d\u00e5rlig samvittighet for dette.", "- De var misforn\u00f8yde og sa jeg m\u00e5tte bli med dem \u00e5 hente et annet dekk. Jeg tenkte ok, sa mannen, som dro med den n\u00e5 medtiltalte 46-\u00e5ringen i bilen sin.", "34-\u00e5ringen forklarte i retten at han hadde f\u00e5tt forklart at dekket l\u00e5 gjemt i en skog. De kj\u00f8rte en stund og kom til en skog. Begge gikk da ut av bilen, if\u00f8lge tiltalte.", "- Han gikk foran og lyste med lommelykt, og jeg gikk etter. Vi rakk ikke \u00e5 finne noe dekk, f\u00f8r politiet kom, sa litaueren, og hevdet han ikke viste noe om narkodepotet som politiet n\u00e5 sto og passet p\u00e5 ved Bennavegen p\u00e5 Kv\u00e5l.", "34-\u00e5ringen fortsetter sin forklaring i morgen. Det er satt av totalt tre dager til straffesaken."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "4973559742634abfe5b0e61d350f6874f87a19afcb09e6e3f8588981fe7d8dac"}, {"field": "createtime", "value": "2017-02-13T21:58:52.000Z"}, {"field": "description", "value": "Etter at narkohunder hadde snust frem det rekordstore beslaget p\u00e5 9,6 kilo metamfetamin ved Kv\u00e5l, planla politiet \u00e5 bytte ut narkoen med lurestoff. Det rakk de ikke."}, {"field": "dominantimage", "value": "http://www.adressa.no/pluss/nyheter/article10406227.ece/r7j9zu/ALTERNATES/w980-default/Rettssak1.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b638751c63c57047d381c2c6c6de98158f397e1c.jpg?598b63df"}, {"field": "dominantthumbnaildimensions", "value": "300x169"}, {"field": "heading", "value": ["Tatt f\u00f8r politiet rakk \u00e5 sette opp felle ved ti kilo narko -adressa.no", "Ville sette opp kamera", "Stoppet av tollvesenet", "- M\u00f8ttes p\u00e5 Tiller", "Solgte brukte bildekk", "- Gravde ned narko i mosen", "- Ville bli kvitt stoffet", "- Sett ham en gang"]}, {"field": "id", "value": "b638751c63c57047d381c2c6c6de98158f397e1c"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "brukte bildekk", "kilo metamfetamin", "46-\u00e5ringen", "litauer", "mann"]}, {"field": "kw-entity", "value": ["kv\u00e5l", "bennavegen", "kv\u00e5l og bennavegen", "city syd", "storlien", "tiller", "tr\u00f8ndelags", "sj\u00f8la"]}, {"field": "kw-location", "value": ["kl\u00e6bu", "melhus", "s\u00f8r-tr\u00f8ndelag", "litauen", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["lars inderberg vodal", "bente b\u00f8klepp"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10406227.ece/r7j9zu/ALTERNATES/w980-default/Rettssak1.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tatt f\u00f8r politiet rakk \u00e5 sette opp felle ved ti kilo narko"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10406230.ece"}, {"field": "pageclass", "value": ["article"]}, {"field": "publishtime", "value": "2014-12-01T20:11:59.000Z"}, {"field": "recs-articleid", "value": "10406230"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-12-01T20:11:59.000Z"}, {"field": "recs-rawtitle", "value": "Tatt f\u00f8r politiet rakk \u00e5 sette opp felle ved ti kilo narko -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Etter at narkohunder hadde snust frem det rekordstore beslaget p\u00e5 9,6 kilo metamfetamin ved Kv\u00e5l, planla politiet \u00e5 bytte ut narkoen med lurestoff. Det rakk de ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/b638751c63c57047d381c2c6c6de98158f397e1c.jpg?598b63df"}, {"field": "thumbnailfullheightdimensions", "value": "200x2216"}, {"field": "timestamp", "value": "2017-08-09T19:34:55.000Z"}, {"field": "title", "value": "Tatt f\u00f8r politiet rakk \u00e5 sette opp felle ved ti kilo narko"}, {"field": "url", "value": "http://www.adressa.no/pluss/nyheter/article10406230.ece"}, {"field": "urlhash", "value": "b638751c63c57047d381c2c6c6de98158f397e1c"}], "score": 0.8953509, "siteId": "9222270286501375973", "id": "b638751c63c57047d381c2c6c6de98158f397e1c"}

