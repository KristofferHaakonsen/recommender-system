{"fields": [{"field": "modifiedtime", "type": "time", "value": "2014-08-05T18:23:30.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "per christiansen"}, {"field": "body", "value": ["Rennebu: P\u00e5 den store setervollen \u00e5pner Unni Larsen og B\u00f8rge Dahle d\u00f8rene til et moderne gallerirom i det ene huset etter det andre.", "Den siste tilveksten p\u00e5 H\u00e5gg\u00e5setra er en 50 kvm stor paviljong bygd i sommer. Den er, i motsetning til de seks-sju gamle bygningene p\u00e5 tunet, spesalbygd som galleri og skiller seg ut med sin hele glassfasade og nye materialer. Men i form og brunlig l\u00f8d g\u00e5r den i ett med de \u00f8vrige seterhusene og f\u00f8lger gamle tradisjoner med sin enkle og grove stavkonstruksjon. Dahle har selv st\u00e5tt for utforming og oppf\u00f8ring, som ellers p\u00e5 vollen siden gjenreisningen av den gamle og delvis nedfalne setra startet i 2005.", "Innenfor i det nye galleribygget innvies de lyse veggene med kunst av H\u00e5kon Bleken, Sverre Koren Bjertn\u00e6s, Randi Koren Bjertn\u00e6s, Bj\u00f8rg J. Skjulsvik, Elling Reitan og Jarle \u00d8ien (Farmen). Mens Bleken er gjest for f\u00f8rste gang p\u00e5 H\u00e5gg\u00e5setra, er den siste nesten for \u00abhuskunstner\u00bb \u00e5 regne, p\u00e5 plass allerede p\u00e5 den f\u00f8rste utstillingen som ble vist p\u00e5 vollen, i 2007.", "\u2013 Ja, her er jeg godt kjent, og ikke bare p\u00e5 setra. Dette har v\u00e6rt jaktterrenget mitt siden 60-tallet, og litt lenger ute i dalen har jeg hatt hytte i mange \u00e5r, sier \u00d8ien, som for mange er bedre kjent under signaturen Farmen. Til utstillingen har han malt en rekke bilder, som i en abstrahert form gir et inntrykk av store fjellandskap.", "Den tradisjonelle setringa hadde nylig tatt slutt p\u00e5 H\u00e5gg\u00e5setra da Jarle \u00d8ien begynte \u00e5 streife i omr\u00e5det p\u00e5 harejakt for omkring 50 \u00e5r siden. Mens denne setra h\u00f8rte til en g\u00e5rd i det n\u00e6rmeste bygdelaget, ble det lenger inne i fjellet setret helt fra Melhus, forteller han; en setervei det tok tre dager \u00e5 g\u00e5 for folk og buskap.", "I dag er det en annen type drift p\u00e5 H\u00e5gg\u00e5setra. Men en flokk sauer har tatt tilhold under bj\u00f8rkene langs bekken og gir god, gammel seterstemning. Sauene kommer fra den n\u00e6rmeste g\u00e5rden, ble reist som nybrottsbruk i den gamle seterlia p\u00e5 1930-tallet.", "Fornyelse har det v\u00e6rt f\u00f8r i Gisnadalen, og her har Unni Larsen og B\u00f8rge Dahle bidratt med ny tilpasning til en ny tid. \u00abKulturbeite\u00bb kaller de utstillingene og sine \u00f8vrige kulturarrangementene p\u00e5 setra og gir dermed et gammelt begrep ny mening.", "\u2013 For oss har det v\u00e6rt en utfordring \u00e5 ta vare p\u00e5 setra, gjenreise husene og gi dem nytt innhold og en ny funksjon, sier de to, som til daglig holder hus p\u00e5 g\u00e5rden H\u00e6verst\u00f8len, med ca. \u00e5tte km vei til seters. G\u00e5rden er en attraksjon i seg selv og gir om sommeren husly til mange pilegrimer langs hovedleden, den gamle kongeveien gjennom Rennebu. P\u00e5 H\u00e5gg\u00e5setra er det p\u00e5 samme m\u00e5te lagt til rette for overnatting, enten for farende folk eller for grupper som samles til m\u00f8ter, seminarer eller til ren selskapelighet. Husene p\u00e5 vollen gir rom for over 20 personer \u2013 i moderne bekvemmelighet bak den gamle fasaden.", "Utstillingen som \u00e5pner l\u00f8rdag, er den tredje av \u00e5ret p\u00e5 H\u00e5gg\u00e5setra og den st\u00f8rste til n\u00e5, med flere av stedets gamle kjente, kombinert med nye navn, blant dem Karl Erik Harr. Elling Reitan, Inge Gravdal, Jan Berg og Grete Skoe har v\u00e6rt her f\u00f8r, det samme gjelder Sverre Koren Bjertn\u00e6s, som viser mer av sin nye grafikk i h\u00f8yl\u00f8a nederst p\u00e5 vollen, gjenoppf\u00f8rt til nytt bruk i 2012, dessuten de tre trykkene Bjertn\u00e6s og Bleken nettopp har utf\u00f8rt i samarbeid.", "Utstillingen p\u00e5 H\u00e5gg\u00e5setra st\u00e5r frem til helgen 23.-24. august, da et seminar viet den nylig avd\u00f8de \u00f8kofilosoen Sigmund Kval\u00f8y Setreng ogs\u00e5 setter sitt preg p\u00e5 stedet.", "Til daglig er det nettopp ideene fra \u00f8kofilosofien som styrer mye av drift og utvikling av H\u00e5gg\u00e5setra. Som l\u00e6rer og foreleser har B\u00f8rge Dahle selv siden slutten av 60-tallet formidlet ideer om et liv mer i pakt med naturen og med mindre vekt p\u00e5 materialisme. Disse tankene har v\u00e6rt med til H\u00e6verst\u00f8len og videre, med kunst p\u00e5 lasset til H\u00e5gg\u00e5setra."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "47ab915a7bc126d2249dd09e51bbb96ee18505c9d4c540e5329996c32148487d"}, {"field": "createtime", "value": "2017-01-18T12:51:59.000Z"}, {"field": "description", "value": "Bak gamle, solsvidde t\u00f8mmervegger p\u00e5 H\u00e5gg\u00e5setra venter de mest sl\u00e5ende kontraster n\u00e5r en ny utstilling \u00e5pner i det stadig st\u00f8rre fjellgalleriet i Gisnadalen i Rennebu."}, {"field": "dominantimage", "value": "http://www.adressa.no/pluss/kultur/article9989177.ece/ALTERNATES/w980-default/Sommerutstilling%20Haaggaasetra%2003.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/aba94be6697ecaf8703abfb9dab2b067ed1df4c4.jpg?5901a771"}, {"field": "dominantthumbnaildimensions", "value": "300x169"}, {"field": "heading", "value": ["Fyller setra med ny kunst -adressa.no", "Jeger og maler", "Ny seterdrift", "\u00d8kofilosofisk \u00e5nd"]}, {"field": "id", "value": "aba94be6697ecaf8703abfb9dab2b067ed1df4c4"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["vollen", "dag", "setra", "gamle", "hus", "utstilling"]}, {"field": "kw-entity", "value": ["unni larsen og b\u00f8rge dahle", "gisnadalen", "jan berg og grete skoe", "farmen", "bjertn\u00e6s og bleken", "elling reitan og jarle \u00f8ien", "h\u00e5gg\u00e5setra", "h\u00e6verst\u00f8len"]}, {"field": "kw-location", "value": ["rennebu", "melhus"]}, {"field": "kw-pageclass", "value": "article"}, {"field": "kw-person", "value": ["elling reitan", "grete skoe", "karl erik harr", "jarle \u00f8ien", "bj\u00f8rg j. skjulsvik", "h\u00e5kon bleken", "sverre koren bjertn\u00e6s", "inge gravdal", "sigmund kval\u00f8y setreng", "unni larsen", "b\u00f8rge dahle", "randi koren bjertn\u00e6s", "jan berg"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article9989177.ece/ALTERNATES/w980-default/Sommerutstilling%20Haaggaasetra%2003.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fyller setra med ny kunst"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article9989181.ece"}, {"field": "pageclass", "value": ["article"]}, {"field": "publishtime", "value": "2014-08-05T18:23:30.000Z"}, {"field": "recs-articleid", "value": "9989181"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2014-08-05T18:23:30.000Z"}, {"field": "recs-rawtitle", "value": "Fyller setra med ny kunst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Bak gamle, solsvidde t\u00f8mmervegger p\u00e5 H\u00e5gg\u00e5setra venter de mest sl\u00e5ende kontraster n\u00e5r en ny utstilling \u00e5pner i det stadig st\u00f8rre fjellgalleriet i Gisnadalen i Rennebu."}, {"field": "thumbnail", "value": "http://content-thumbnail.cxpublic.com/content/thumbnail200x150/aba94be6697ecaf8703abfb9dab2b067ed1df4c4.jpg?5901a771"}, {"field": "thumbnailfullheightdimensions", "value": "200x1388"}, {"field": "timestamp", "value": "2017-04-27T08:10:25.000Z"}, {"field": "title", "value": "Fyller setra med ny kunst"}, {"field": "url", "value": "http://www.adressa.no/pluss/kultur/article9989181.ece"}, {"field": "urlhash", "value": "aba94be6697ecaf8703abfb9dab2b067ed1df4c4"}], "score": 0.78289354, "siteId": "9222270286501375973", "id": "aba94be6697ecaf8703abfb9dab2b067ed1df4c4"}

