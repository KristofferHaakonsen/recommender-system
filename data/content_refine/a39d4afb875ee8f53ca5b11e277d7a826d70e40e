{"fields": [{"field": "modifiedtime", "type": "time", "value": "2012-06-19T12:43:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Stiklestad: Dette er en l\u00e6rdom etter en halv dags m\u00f8te med fremst\u00e5ende religi\u00f8se ledere p\u00e5 Stiklestad. Det var den j\u00f8diske rabbi Jacky Kadoch fra Marokko som ga den enkle leksjonen i dialogens grunnlag: \u2013 Vi m\u00e5 v\u00e5ge \u00e5 \u00e5pne v\u00e5re hjerter for hverandre, sa han. Det er bare slik j\u00f8der og muslimer kan leve sammen, ikke ved \u00e5 fors\u00f8ke \u00e5 omvende hverandre, mente han.", "Sytten religi\u00f8se og politiske ledere fra Midt\u00f8sten, Nord-Afrika og Europa er samlet p\u00e5 Stiklestad for \u00e5 snakke om religionens rolle i den arabiske v\u00e5ren. Konferansen ledes av biskop emeritus Gunnar St\u00e5lsett i regi av ECRL, Det europeiske r\u00e5det for religi\u00f8se ledere, stiftet i 2002.", "St\u00e5lsett kom sist sommer med forslaget om \u00e5 gj\u00f8re Stiklestad til et senter for dialog mellom ulike religioner. Forslaget vakte b\u00e5de begeistring og sterk misn\u00f8ye. Stiklestadaksjonen imot tanken om \u00e5 gj\u00f8re stedet til et interreligi\u00f8st debattforum, hadde p\u00e5 forh\u00e5nd tillyst en markering. Men da konferansen tok til i g\u00e5r formiddag, glimret aktivistene med sitt frav\u00e6r.", "Det var interessant \u00e5 legge merke til hvordan flere av gjestene beskrev Stiklestad som et hellig sted for nordmenn, mens St\u00e5lsett omtalte stedet som viktig for v\u00e5r nasjonale identitet.", "Stiklestad er b\u00e5de brukt og misbrukt, ogs\u00e5 av nazistene. Frem mot 1000 \u00e5rsjubileet for slaget, planlegges det n\u00e5 en gigantisk nasjonal feiring i 2030. Da vil det v\u00e6re naturlig \u00e5 utvikle Stiklestad som en talerstol for samtale mellom v\u00e5r kristne tradisjon og andre religioner i det flerkulturelle samfunnet vi lever i.", "Deltagerne viste b\u00e5de vilje og evne til \u00e5 lytte til rabbi Kadochs tese, enten det var muslimer eller kristne som f\u00f8rte ordet. 2011 har v\u00e6rt bra for arabiske muslimer, d\u00e5rlig for mange arabiske ledere. Mange arabiske kristne er engstelige for hva som videre vil skje i flere land hvor nytt h\u00e5p har blomstret sammen med protestene i den arabiske v\u00e5ren, mente dr. Mohammad Al-Sammak. Han er selv muslim fra Libanon.", "Det er ikke religion, men \u00f8nsket om et verdigere liv, om menneskerettigheter, ytringsfrihet og trosfrihet som ligger bak den arabiske v\u00e5ren. Den muslimske verden er i \u00e5rtier blitt ydmyket, b\u00e5de av egne ledere, og av andre land. \u2013 I 60 \u00e5r har Israel arrogant skviset den arabiske verdighet til siste dr\u00e5pe i de palestinske omr\u00e5dene, sa Al-Sammak.", "Bare to av de sytten deltagerne p\u00e5 konferansen er kvinner. Den ene er Mehrezia Labidi-Maiza, visepresident for parlamentet i Tunisia. Hun tegnet et optimistisk bilde av utviklingen i sitt eget land.", "\u2013 Revolusjonen var et uttrykk for mangel p\u00e5 verdighet for det tunisiske folk, sa hun. Det er fullt mulig for alle tunisiere, uansett religion, \u00e5 leve sammen i det demokratiet som hun mener n\u00e5 er under utvikling i Tunisia.", "I Egypt er flere koptere blitt drept i l\u00f8pet av h\u00f8sten. Analytikeren dr. Sameh Fawry fra Alexandria beskrev situasjonen som vanskelig. Tradisjonelt har muslimer og kristne her levd fredelig sammen, noe Mubaraks 40-\u00e5rige regime langt p\u00e5 vei \u00f8dela. Men Fawry s\u00e5 muligheter til en ny fredelig sameksistens, hvis det nye demokratiet blir basert p\u00e5 likhet for loven, ytrings- og religionsfrihet.", "Konferansen er i utgangspunktet lukket for andre enn deltagerne. Men Ragnhild Heggdahl fra Levanger, en aktiv islamkritisk debattant som var i salen, fikk likevel ordet til \u00e5 legge frem sitt syn. Hun hadde flere angrepspunkter mot islam som hun ville liste opp for de fremst\u00e5ende religi\u00f8se lederne. Ett av dem var det at Koranen skal betegne alle kristne som vantro.", "\u2013 Men det er ikke sant! utbr\u00f8t Al-Sammak. Han hadde nettopp omtalt en rekke utbredte misforst\u00e5elser mellom kristne og muslimer, blant annet den Heggdahl nevnte. Hun var meget misforn\u00f8yd med at hun ikke fikk snakke i ti minutter p\u00e5 en konferanse der hun ikke var deltager. Hun ble h\u00f8flig, men bestemt takket av St\u00e5lsett da hun hadde brukt sine lovede tre minutter.", "Opptrinnet demonstrerte at det er behov for et flerreligi\u00f8st m\u00f8teforum, der ogs\u00e5 de som er kritiske til slik dialog kan f\u00e5 pr\u00f8vd sine argumenter. Rabbi Kadochs tese om \u00e5penhet overfor andres tanker b\u00f8r v\u00e6re f\u00f8rste bud for dialogen.", "Det handler om \u00e5 lytte."]}, {"field": "category0", "value": "meninger"}, {"field": "contenthash", "value": "a653ade5f8c8ea75cee8e8047877177853bac3bf9ad8969f1d5cdc168f39503d"}, {"field": "createtime", "value": "2017-05-01T17:08:33.000Z"}, {"field": "description", "value": "N\u00e5r folk fra ulike religioner skal snakke sammen, m\u00e5 de v\u00e6re ydmyke og lyttende."}, {"field": "dominantimage", "value": "http://www.adressa.no/incoming/article2128383.ece5/ALTERNATES/w980-default/Hovedbilde_4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a39d4afb875ee8f53ca5b11e277d7a826d70e40e.jpg?59076b91"}, {"field": "dominantthumbnaildimensions", "value": "300x169"}, {"field": "heading", "value": "Det handler om \u00e5 lytte -adressa.no"}, {"field": "id", "value": "a39d4afb875ee8f53ca5b11e277d7a826d70e40e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["arabiske v\u00e5ren", "konferanse", "lytte", "arabiske", "muslim", "religi\u00f8se ledere", "fremst\u00e5ende religi\u00f8se ledere", "ledere", "kristne", "religion"]}, {"field": "kw-entity", "value": ["nord-afrika og europa", "mubaraks 40", "dr. sameh fawry", "jacky kadoch", "dr. mohammad al-sammak", "al-sammak", "fawry", "kadochs", "midt\u00f8sten", "koranen", "mehrezia labidi-maiza", "sameh fawry"]}, {"field": "kw-location", "value": ["levanger", "libanon", "egypt", "stiklestad", "israel", "tunisia", "marokko", "alexandria"]}, {"field": "kw-pageclass", "value": "article"}, {"field": "kw-person", "value": ["mohammad al-sammak", "gunnar st\u00e5lsett", "ragnhild heggdahl"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2128383.ece5/ALTERNATES/w980-default/Hovedbilde_4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det handler om \u00e5 lytte"}, {"field": "og-type", "value": "article"}, {"field": "og-url", "value": "http://www.adressa.no/meninger/article1755311.ece"}, {"field": "pageclass", "value": ["article"]}, {"field": "publishtime", "value": "2012-01-11T07:27:05.000Z"}, {"field": "recs-articleid", "value": "3173071"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-01-11T07:27:05.000Z"}, {"field": "recs-rawtitle", "value": "Det handler om \u00e5 lytte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5r folk fra ulike religioner skal snakke sammen, m\u00e5 de v\u00e6re ydmyke og lyttende."}, {"field": "thumbnail", "value": "http://content-thumbnail.cxpublic.com/content/thumbnail200x150/a39d4afb875ee8f53ca5b11e277d7a826d70e40e.jpg?59076b91"}, {"field": "thumbnailfullheightdimensions", "value": "200x1497"}, {"field": "timestamp", "value": "2017-05-01T17:08:33.000Z"}, {"field": "title", "value": "Det handler om \u00e5 lytte"}, {"field": "url", "value": "http://www.adressa.no/meninger/article1755311.ece"}, {"field": "urlhash", "value": "a39d4afb875ee8f53ca5b11e277d7a826d70e40e"}], "score": 0.48661295, "siteId": "9222270286501375973", "id": "a39d4afb875ee8f53ca5b11e277d7a826d70e40e"}

