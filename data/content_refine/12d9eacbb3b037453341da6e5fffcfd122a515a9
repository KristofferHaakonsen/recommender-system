{"fields": [{"field": "modifiedtime", "type": "time", "value": "2015-12-05T16:34:46.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["laks", "lakselus", "Nidelva", "Trondheim", "bok", "natur", "fiske"]}, {"field": "author", "value": "b\u00e5rd sande"}, {"field": "body", "value": ["Saken oppdateres.", "Det har v\u00e6rt eventyrlig, sier Tor Hansen.", "Han sitter hjemme i leiligheten i Ratesvingen i Fossegrenda sammen med kona Lillian. Utstoppede dyr og pyntegjenstander preger stua \u2013 og selvf\u00f8lgelig avst\u00f8pninger av storlaksene som i flere \u00e5r sikret ham tittelen Europas st\u00f8rste laksefisker.", "\u2013 Vi hadde nesten ikke tid til \u00e5 legge oss. Vi gledet oss s\u00e5nn til neste dag. Det var s\u00e5 mye \u00e5 holde p\u00e5 med, og vi hadde s\u00e5 mange artige gjester.", "Ekteparet tar oss med tilbake til gylne 70-tallssomre langs Nidelva. Eneboligen p\u00e5 400 kvadratmeter i Tempevegen 2 og nabohuset fungerte n\u00e6rmest som et hotell gjennom hektiske sommerm\u00e5neder. Tor tok gjestene med ut p\u00e5 elva og dro opp den ene storfangsten etter den andre. Lillian telte skopar i gangen, gjorde innkj\u00f8p deretter og s\u00f8rget for traktering og lun stemning p\u00e5 hjemmebane.", "\u2013 Hun har v\u00e6rt helt fantastisk, et enest\u00e5ende menneske. I tre ti\u00e5r drev hun gratis hotell med frokost, middag og kveldsmat til de som var innom, uten \u00e5 ta ei krone, sier ektemannen.", "De tre d\u00f8trene, alle aktive i idrett, hadde gjerne ogs\u00e5 sine venner p\u00e5 bes\u00f8k i det romslige huset.", "Det var ikke uvanlig at det kunne v\u00e6re 20\u201330 til bords. Og kveldene ble gjerne avsluttet i kjellerstua hvor de hadde bar, med egen barkeeper. Det skadet heller ikke at eldstedatteren Laila var tr\u00f8ndersk mester i dans og fikk med b\u00e5de gamle og unge i dansen.", "\u2013 Det var en fantastisk tid, smiler paret.", "I artikkelen Elvas tapte s\u00f8lv som ble publisert i forbindelse med \u00e5rets laksesong g\u00e5r Adresseavisens journalister Grete Holstad og Egil M. Opland grundig gjennom tilstanden i tr\u00f8nderske lakseelver. Mye har endret seg siden glansdagene da Hansen dro opp storlaks etter storlaks.", "\u00abKnapt noen annen sportsfisker har noensinne oppn\u00e5dd slik blest omkring sin hobby som Tor Hansen\u00bb, fastslo journalist Rolf W. Thanem i Adresseavisen da lakselegenden fylte 50 i 1985.", "Ti \u00e5r tidligere hadde Hansen imponert boligdirekt\u00f8r Lars Folstad med \u00e5 forutsi fangsten de ville f\u00e5 p\u00e5 den \u00e5rlige fisketuren for kommunetoppene i regi av Trondheim og omland fiskeadministrasjon (Tofa).", "\u00abJeg har aldri sett maken til fisker. Jeg har lest og h\u00f8rt mye om Tor Hansen n\u00e5r det gjelder laksefisket. N\u00e5 har jeg f\u00e5tt syn for sagn\u00bb, sa boligdirekt\u00f8ren til Adresseavisen.", "To \u00e5r senere, natt til den 24. juli 1977, tok Hansen rekordlaksen p\u00e5 26,1 kilo, med god hjelp fra fiskekamerat Vidar Hanger.", "\u2013 Jeg har aldri kjent maken, sa Hansen, igjen til Adresseavisen, som sammen med Arbeider-Avisa fulgte fiskerens bragder tett gjennom 70-tallet.", "Hansen fortalte ogs\u00e5 selv om opplevelsene i elva i de popul\u00e6re b\u00f8kene \u00abStorlaksen kom i natt\u00bb (1974) og \u00abVi tar en i kveld\u00bb (1976).", "N\u00e5, 39 \u00e5r etter forrige bokutgivelse, har Hansen igjen tatt frem kulepennen og beg\u00e5tt en ny bok, \u00abI kamp med Nidelvas storlaks\u00bb. I mellomtiden har han tatt flere hundre lakser og dessuten overlevd et hjerneslag, et hjerteinfarkt og en bypassoperasjon.", "\u2013 Jeg har en jernvilje og vil helst skyve elendigheten p\u00e5 d\u00f8r. Det har jeg greid s\u00e5 langt.", "Lakselegenden har tatt plass i godstolen og snakker seg varm om hobbyen over alle hobbyer. Lillian har satt frem sm\u00f8rbr\u00f8d, selvf\u00f8lgelig med r\u00f8kelaks fra en av \u00e5rets 26 fisker.", "Det var ingen ordin\u00e6r Hansen hun giftet seg med i Nidarosdomen 31. oktober 1959. Tor Hansen hadde vokst opp langs Nidelva og l\u00e6rt fiskekunsten av sin far Otto. Han fikk etter hvert tips og l\u00e6rdom fra garvede fiskere som Isak Mendelsohn, og grunneier Bj\u00f8rn Kroppan lot poden slippe til og fiske \u00f8rret f\u00f8r laksesesongen startet i midten av juni. Unge Hansen gikk vitenskapelig til verks og sv\u00f8mte p\u00e5 kryss og tvers av elva for \u00e5 l\u00e6re den \u00e5 kjenne.", "\u2013 Jeg kunne ogs\u00e5 sitte i timevis langs elvebredden og se p\u00e5 hvordan de rodde og hvor de tok fisk. Jeg noterte ned alt jeg s\u00e5.", "Og slik har det fortsatt. N\u00e6rmere 70 \u00e5r senere sitter han p\u00e5 bunkevis med notatb\u00f8ker med datoer, fangstdata og v\u00e6rforhold.", "\u00abMin man f\u00e5r fiska s\u00e5 mycket han vill\u00bb, ble overskriften da det svenske ukebladet Hemmets Journal intervjuet Lillian og Tor i 1975.", "For like f\u00f8r vielsen kom han p\u00e5 at han m\u00e5tte sikre seg fortsatt gode vilk\u00e5r for \u00e5 kunne dyrke hobbyene jakt og fiske. Forsikringsmannen satte opp en enkel, men tydelig kontrakt som fortalte at han fortsatt skulle f\u00e5 holde p\u00e5 med sine kj\u00e6re hobbyer i den utstrekning han selv \u00f8nsket, ogs\u00e5 inn i ekteskapet. Med dirrende h\u00e5nd skrev Lillian under i sakristiet. Hun syntes det var merkelig med kontrakten, men hun visste jo hvor viktig dette var for ham. Hun skrev under, og 56 \u00e5r senere synes de begge at det har v\u00e6rt et lykkelig ekteskap.", "\u2013 Det har aldri v\u00e6rt noe problem. Fiskingen har v\u00e6rt en fantastisk hobby for ham. Og jeg har ogs\u00e5 v\u00e6rt med mye ut, vi ble et familieteam, sier kona, vel vitende om at denne typen kontraktsinng\u00e5elser neppe finner sted i norske samliv i dag.", "Da de giftet seg, jobbet hun ved et advokatkontor, men etter at barna kom, valgte hun \u00e5 v\u00e6re hjemmev\u00e6rende. Han har hatt fisket, noe ogs\u00e5 barna har l\u00e6rt \u00e5 bli glade i, mens hun har drevet med s\u00f8m og brodering og hjemmet som hobby.", "\u2013 Og sammen har vi hatt naturen, det \u00e5 komme seg ut i det fri, sier de.", "Tor Hansen var naturligvis med da Adresseavisen var innom p\u00e5 laksesesongens siste kveld i august i 2012.", "Ekteskapskontrakten var god \u00e5 ha i bankboksen. Det samme var jobben i Storebrand forsikring. Hansen var storselger i firmaet og kunne ta fri store deler av sommerhalv\u00e5ret for \u00e5 dyrke fiskeinteressen. Det skadet heller ikke \u00e5 kunne ta med forretningsforbindelser og kunder p\u00e5 fiskeopplevelser i Nidelva.", "Han forteller om tilbudet fra en stor amerikansk fiskeutstyrsprodusent i 1976. Han skulle f\u00e5 en solid begynnerl\u00f8nn om han flyttet \u00abover there\u00bb og tok jobben som salgssjef.", "\u2013 Men ungene var i oppveksten, og vi hadde v\u00e5rt nettverk her. Og jeg kunne ikke flytte fra elva mi, forklarer 80-\u00e5ringen, som ble viden kjent for sin evne til \u00e5 forutsi fangst, med n\u00f8yaktige kilosm\u00e5l. Det var nyttig p\u00e5 mange m\u00e5ter, men ble etter hvert mer en plage enn en glede. Det var ikke moro \u00e5 vite at det kun ville bli tatt \u00e9n laks i en konkurranse, og at det attp\u00e5til ville bli ham selv som tok den. Han kunne v\u00e5kne om natta og dr\u00f8mme om laksefangst. Folk stilte seg opp langs elvebredden for \u00e5 se om det virkelig var sant, det folk sa om at Tor Hansen kunne forutse fangsten.", "\u2013 Det er noen rare evner jeg har f\u00e5tt, fastsl\u00e5r Hansen i dag.", "Synsk vil han ikke p\u00e5berope seg \u00e5 v\u00e6re, selv om r\u00f8rosingen Inga Tamnes, som ble landskjent for sin \u00absjette sans\u00bb, mente han hadde \u00abvisse evner\u00bb.", "\u2013 Det er mye mellom himmel og jord, konkluderer Hansen.", "For Tamnes ble evnene en belastning, folk skulle gjerne ha henne til \u00e5 finne tapte gjenstander. Hansen ville p\u00e5 ingen m\u00e5te bruke sine evner til s\u00e5nt \u2013 annet enn fiskingen", "da, og forteller om en annen fiskekonkurranse hvor han foruts\u00e5 resultatet p\u00e5 forh\u00e5nd. Hansen fastslo at det kun ville bli tatt \u00e9n laks, p\u00e5 maks 2,2 kilo, men at det i tillegg ville bli tatt ei flyndre p\u00e5 28 centimeter. Og slik gikk det.", "\u2013 Hva skal en si om s\u00e5nt. Jeg ble redd meg selv, sier Hansen.", "Da Adresseavisens leserne sendte inn \u00e5rets laksebilder fra 2005-sesongen var Hansen med, og figurerte sammen med J\u00f8rn Leseth og 15-kiloslaksen de hadde f\u00e5tt.", "Han fikk aldri has p\u00e5 40-kilosruggene han bestemt mener \u00e5 ha hatt p\u00e5 kroken flere ganger, og han slo aldri verdensrekorden for stangfiske p\u00e5 32,5 kilo. Men det er ikke den st\u00f8rste fisken det handler om for Hansen n\u00e5. Det gjelder noe mye st\u00f8rre: Nidelvas eksistens.", "\u2013 Nidelva er sjela mi, det er en gull\u00e5re vi har i byen v\u00e5r. Det er vondt \u00e5 se at elva fors\u00f8ples og gror igjen. Jeg er livende redd for at den skal \u00f8delegges fordi kommunen og politikerne ikke tar seg r\u00e5d til \u00e5 gj\u00f8re de n\u00f8dvendige grepene. Jeg er redd vi ikke tar aff\u00e6re f\u00f8r det er for sent. Plutselig har vi ikke lenger noen \u00e5 elv \u00e5 fiske i, sier Hansen, og snakker om alle utslippene fra bekkene som g\u00e5r inn i elva.", "\u2013 Det er en skam at det ikke tas ordentlig grep i denne saken, mener Hansen, som h\u00e5per p\u00e5 raske utbedringer i tida som kommer.", "80-\u00e5ringen mener dessuten at oppdrettsanlegg m\u00e5 ligge p\u00e5 land. Slik kan en hindre spredning av sykdommer, parasitter som gyrodactylus salaris og krysning av oppdrettslaks og villaks som vasker ut genene.", "Telefonen ringer igjen i leiligheten. Nyheten om en ny utgivelse fra lakselegenden har spredd seg. En autografjeger p\u00e5 By\u00e5sen vil ha tilsendt et signert eksemplar av den nye boka og de to gamle. Litt senere ringer en dame og bestiller ti eksemplarer av den ferske utgivelsen. Byavisa har v\u00e6rt p\u00e5 bes\u00f8k, og bladet Villmarksliv planlegger en st\u00f8rre reportasje. P\u00e5 v\u00e5rparten skal han til Sverige for \u00e5 holde foredrag. Igjen svinger det rundt Lakse-Hansen.", "\u2013 Jeg visste at det ville bli slik, smiler Tor Hansen, som lover en fjerde bok hvis helsa holder."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2576d9ff2561b7276a010db574fb0ce53a4d1afe0a697d5da56909eba216e5bb"}, {"field": "createtime", "value": "2017-04-30T07:58:51.000Z"}, {"field": "description", "value": "Med en gunstig ekteskapsavtale i bankboksen og et helt spesielt klarsyn, var det ikke rart at Tor Hansen ble laksekongen i Nidelva."}, {"field": "dominantimage", "value": "http://www.adressa.no/pluss/magasin/article11868360.ece/8ztngw/ALTERNATES/w980-default/Storfisker06.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/12d9eacbb3b037453341da6e5fffcfd122a515a9.jpg?594c24de"}, {"field": "dominantthumbnaildimensions", "value": "300x169"}, {"field": "heading", "value": ["Laksen, Lillian og livet -adressa.no", "Gjenganger i spaltene", "Ekteskapskontrakten", "Kunne blitt proff", "Stor ettersp\u00f8rsel"]}, {"field": "id", "value": "12d9eacbb3b037453341da6e5fffcfd122a515a9"}, {"field": "keyword", "value": ["laks", "lakselus", "Nidelva", "Trondheim", "bok", "natur", "fiske"]}, {"field": "keywords", "value": "laks,lakselus,Nidelva,Trondheim,bok,natur,fiske"}, {"field": "kw-category", "value": ["pluss", "magasin"]}, {"field": "kw-classification", "value": "hobbies-and-interests"}, {"field": "kw-company", "value": "storebrand"}, {"field": "kw-concept", "value": ["fisk", "forutsi fangst", "langs elvebredden", "sent", "elv", "laks", "bok", "hobby"]}, {"field": "kw-entity", "value": ["ratesvingen", "nidarosdomen", "lillian og tor", "europas", "by\u00e5sen", "hemmets journal", "fossegrenda", "lillian", "villmarksliv", "nidelva", "otto", "laila", "storlaksen", "lakse-hansen", "adresseavisen", "tempevegen 2", "grete holstad og egil m. opland", "arbeider-avisa"]}, {"field": "kw-location", "value": ["tofa", "sverige", "trondheim", "elvas"]}, {"field": "kw-pageclass", "value": "article"}, {"field": "kw-person", "value": ["vidar hanger", "grete holstad", "rolf w. thanem", "isak mendelsohn", "tor hansen", "lars folstad", "inga tamnes", "bj\u00f8rn kroppan", "j\u00f8rn leseth"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11868360.ece/8ztngw/ALTERNATES/w980-default/Storfisker06.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Laksen, Lillian og livet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/12/05/Laksen-Lillian-og-livet-11868361.ece"}, {"field": "pageclass", "value": ["article"]}, {"field": "publishtime", "value": "2015-12-05T16:34:46.000Z"}, {"field": "recs-articleid", "value": "11868361"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-12-05T16:34:46.000Z"}, {"field": "recs-rawtitle", "value": "Laksen, Lillian og livet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Med en gunstig ekteskapsavtale i bankboksen og et helt spesielt klarsyn, var det ikke rart at Tor Hansen ble laksekongen i Nidelva."}, {"field": "thumbnail", "value": "http://content-thumbnail.cxpublic.com/content/thumbnail200x150/12d9eacbb3b037453341da6e5fffcfd122a515a9.jpg?594c24de"}, {"field": "thumbnailfullheightdimensions", "value": "200x2536"}, {"field": "timestamp", "value": "2017-06-22T20:13:18.000Z"}, {"field": "title", "value": "Tor (80) skrev kontrakt med kona om \u00e5 f\u00e5 fortsette med laksefisket"}, {"field": "url", "value": "http://www.adressa.no/pluss/magasin/2015/12/05/Laksen-Lillian-og-livet-11868361.ece"}, {"field": "urlhash", "value": "12d9eacbb3b037453341da6e5fffcfd122a515a9"}], "score": 0.5041733, "siteId": "9222270286501375973", "id": "12d9eacbb3b037453341da6e5fffcfd122a515a9"}

