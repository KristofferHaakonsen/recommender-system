{"fields": [{"field": "modifiedtime", "type": "time", "value": "2015-10-30T10:11:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "birger l\u00f8faldli"}, {"field": "body", "value": ["N\u00e5 har alt snudd. Hva er \u00e5rsakene til at RBK ser ut til \u00e5 v\u00e6re p\u00e5 vei mot en ny storhetstid, for f\u00f8rste gang etter Eggen-epoken?", "- Vi hadde vokst fort og hadde voksesmerter. Stemningen i klubben var egentlig ikke s\u00e5 god. Selv var jeg ganske lei, \u00f8nsket \u00e5 slutte og tenkte at det ville v\u00e6re smart om jeg gjorde noe annet, sier Tove Moe Dyrhaug.", "Dagens Rosenborg-sjef ble kastet inn den kaotiske h\u00f8sten i 2011, uten helt \u00e5 ane hva hun hadde sagt ja til. Nils Skutle hadde gitt seg som toppsjef etter 19 \u00e5r. Rosenborg var sl\u00e5tt ut av Europa og seriegullet var trygt plassert i Molde. Dyrhaug, som tok p\u00e5 seg en midlertidig rolle frem til Hroar Stjernen kom inn p\u00e5 ny\u00e5ret i 2012, forteller at det dukket opp nye regninger hele tiden.", "- Det var lagt altfor optimistiske prognoser. Jeg sa at situasjonen var mye verre enn det s\u00e5 ut for, men det tror jeg ikke styret trodde p\u00e5.", "- P\u00e5 h\u00f8sten i 2011 tror jeg ingen skj\u00f8nte hvor stort underskuddet var. Det ble bare st\u00f8rre og st\u00f8rre for hver dag og uke som gikk. Det endte med 34 millioner i minus, sier Dyrhaug.", "- Jeg kom inn i slutten av november og da var tallet kanskje halvparten s\u00e5 stort.", "Midt oppi dette skulle Jan J\u00f6nsson pr\u00f8ve \u00e5 bygge et slagkraftig fotballag.", "Den sindige svensken smeller en sjelden gang til p\u00e5 treningsfeltet, men stort sett prater han med innestemme p\u00e5 sin karakteristiske sk\u00e5nske dialekt. Slik var det i B\u00e6rum. Slik var det ogs\u00e5 p\u00e5 Lerkendal. Og p\u00e5 samme m\u00e5te oppf\u00f8rte han seg da Adresseavisen overvar en av hans trenings\u00f8kter i Halmstad tidligere i h\u00f8st. \u00c9n eldre herre p\u00e5 sykkel fulgte \u00f8kta fra sidelinjen.", "P\u00e5 ny\u00e5ret i 2011 var det J\u00f6nsson som fikk oppgaven med \u00e5 f\u00f8re Rosenborg ut p\u00e5 nye mesterligaeventyr. Han var klar som RBK-trener lang tid i forveien, men ville fullf\u00f8re 2010-sesongen med Stab\u00e6k f\u00f8rst. Derfor m\u00e5tte Rosenborg-ledelsen finne reservel\u00f8sninger frem til svensken var p\u00e5 plass.", "P\u00e5 v\u00e5rsesongen fikk Erik Hamr\u00e9n ansvar b\u00e5de for det svenske landslaget og Rosenborg. P\u00e5 forsommeren steppet Nils Arne Eggen inn og ledet Rosenborg til seriegull i 2010, det siste i klubbens historie f\u00f8r \u00e5rets sesong.", "Da han sa ja til Rosenborg, visste han lite om at 2011 skulle bli et av de mest kaotiske \u00e5rene i klubbens historie. Ambisjonen var fortsatt \u00e5 v\u00e6re blant de 30 beste i Europa, slik RBK hadde v\u00e6rt p\u00e5 sitt beste under Eggen rundt \u00e5rtusenskiftet. Samtidig var RBK-ledelsen i ferd med \u00e5 innse at klubben brukte altfor mye penger.", "Jan J\u00f6nsson tar med Adresseavisen til utestedet Freddies i Halmstad, sportsbaren til byens store s\u00f8nn Fredrik Ljungberg. I pent fritidsantrekk sm\u00e5prater han med betjeningen og forsyner seg fra dagens lunsjmeny, f\u00f8r han villig forteller om tiden i Trondheim.", "Jobben som RBK-trener var hans st\u00f8rste oppgave til da i karrieren. Han var blant Nordens mest ettertraktede fotballtrenere etter seriegullet med Stab\u00e6k. Etter at han fikk sparken i Rosenborg i desember 2013, reiste J\u00f6nsson til Aalesund, f\u00f8r han vendte hjem og ble trener for moderklubben Halmstads BK, som denne sesongen har slitt tungt i bunnen av Allsvenskan.", "- Det jeg fikk h\u00f8re var at Rosenborg hadde vunnet serien og at de \u00f8nsket \u00e5 fortsette med det. Samtidig var ledelsen klare p\u00e5 at de siste gullene hadde kostet for mye.", "J\u00f6nsson overtok etter klubbens store legende, mannen som hadde ledet RBK mot toppen av Europa p\u00e5 90-tallet og som nettopp hadde sikret et nytt seriemesterskap til Lerkendal. Tr\u00f8nderne ble begeistret for Eggen, som i sitt 2010-comeback skapte sirkus p\u00e5 treningsfeltet med tilrop og gestikulasjon publikum kjente igjen fra 90-tallet.", "Selv om Eggen sjarmerte publikum, var ikke alle inne p\u00e5 Brakka like tilfredse. Da gullet var sikret var ikke trenerlegenden fra Orkdal lenger \u00f8nsket, selv om han gjerne ville fortsette.", "Da problemene hopet seg opp og b\u00e5de Ola By Rise og Per Joar Hansen m\u00e5tte g\u00e5 i 2004 og 2005, tok RBK-ledelsen kontakt med Eggen og ville ha ham tilbake i varmen. Slik var det ikke lenger fem \u00e5r senere. Da Hamr\u00e9n ble fristet av det svenske landslaget, var det Eggen som tok initiativ til comeback og ikke omvendt.", "- Brukte du Eggen p\u00e5 noen m\u00e5te da du kom til Lerkendal?", "- Det var ikke et tema. Ikke at jeg sa blankt nei, men det var aldri et tema fra klubbledelsen eller klubben, sier J\u00f6nsson.", "Ledertrioen svensken hadde mest kontakt med og som presenterte klubbens ideer og visjoner for ham besto p\u00e5 dette tidspunktet av styreleder Terje Svendsen, organisasjonssjef Trond Alstad og sportslig leder Erik Hoftun.", "- N\u00e5r du ser p\u00e5 dette i ettertid, ville det ha v\u00e6rt smart \u00e5 dra inn Eggen mer?", "- Ja, kanskje, men de som sitter der er jo de som styrer hvilken mengde de mener det er klokt.", "- Du ble ikke anbefalt det?", "- Nei, svarer Jan J\u00f6nsson.", "I dag er situasjonen annerledes. Eggen er tilbake i varmen. Forholdet mellom legenden og trenerteamet virker helt avklart, og K\u00e5re Ingebrigtsen benytter seg av Eggens enorme kunnskap.", "- Det som er viktig er at Nils Arne fortsatt har veldig mye \u00e5 bidra med rent fotballfaglig. De samtalene han har med K\u00e5re og Erik i dag tror jeg er til god hjelp. Jeg tror ikke dialogen har v\u00e6rt like aktiv i alle \u00e5rene etter at han gikk av 2002. Det er ikke noen hemmelighet, sier B\u00e5rd Benum, den tidligere langrennsl\u00f8peren som har v\u00e6rt sentral i Rosenborg-styret siden 2008.", "Det problematiske forholdet mellom Eggen og RBK toppet seg og n\u00e5dde offentligheten under \u00e5rsm\u00f8tet i 2013, da Eggen gikk opp p\u00e5 talerstolen og spurte rett ut hvorfor lederne i klubben ikke \u00f8nsket ham som permanent hovedtrener i 2010.", "Benum var der da Erik Hamr\u00e9n og Nils Arne Eggen sikret seriegullene i 2009 og 2010, og han har v\u00e6rt med gjennom de turbulente \u00e5rene etterp\u00e5.", "- Det finnes ikke ett enkeltsvar p\u00e5 hvorfor 2015 er blitt veldig bra. Det er et resultat av flere \u00e5r med m\u00e5lrettet arbeid. Det mest vesentlige er vel likevel at vi tok et ordentlig steg i trappa n\u00e5r det gjelder trening, mener han.", "Adresseavisen har fors\u00f8kt \u00e5 finne svarene p\u00e5 hvorfor Rosenborg s\u00e5 til de grader har l\u00f8ftet seg det siste \u00e5ret. Klubben er suveren i serien, skal spille cupfinale og er igjen med i Europa. Det som g\u00e5r igjen hos dem vi har pratet med er omleggingen av treningshverdagen, at \u00f8konomien begynner \u00e5 komme under kontroll og at klubben har f\u00e5tt p\u00e5 plass riktige personer i lederposisjonene. Samt at forholdet til Eggen endelig er avklart og at Rosenborg-lederne er i stand til \u00e5 benytte seg konstruktivt av kunnskapen hans.", "- Vi m\u00e5 ikke v\u00e6re redde for Nils Arne Eggen. Jeg tror K\u00e5re bruker ham n\u00e5r det er riktig \u00e5 bruke ham, legger Benum til.", "- Hvor viktig er det at situasjonen rundt Eggen er avklart?", "- Jeg vet ikke om det er det viktigste, men det er generelt et veldig d\u00e5rlig utgangspunkt hvis du er redd for \u00e5 bruke kunnskapen til noen som har oppn\u00e5dd noe stort.", "2011 kan p\u00e5 mange m\u00e5ter sees p\u00e5 som bunn\u00e5ret for Rosenborg Ballklub. Ikke n\u00f8dvendigvis sportslig, hvor klubben endte p\u00e5 tredjeplass i serien, men \u00f8konomisk og organisatorisk. Det var \u00e5ret hvor Nils Skutle gikk av som toppsjef etter kraftig turbulens.", "Skutles avgang ble kjent p\u00e5 sensommeren da Rosenborg var p\u00e5 Kypros for \u00e5 spille avgj\u00f8rende kvalifiseringskamp til Europa mot lite meritterte AEK Larnaca. RBK r\u00f8k ut, gikk glipp av tjue millioner og trener Jan J\u00f6nsson hadde det tungt. Larnaca-fadesen var bare \u00e9n i rekken av tunge nedturer i Europa etter storhetstiden, som ble toppet med 3-0-seieren p\u00e5 bortebane mot Borussia Dortmund i 1999.", "Under Erik Hamr\u00e9n i 2009 ble FC Qarabag for sterke. \u00c5ret etter mislyktes Nils Arne Eggen med \u00e5 ta klubben tilbake til Champions League da FC K\u00f6benhavn vant \u00abslaget om Norden\u00bb. S\u00e5 kom tapet p\u00e5 Kypros, f\u00f8r J\u00f6nsson i sin siste sesong i 2012 lyktes med \u00e5 f\u00e5 klubben til gruppespillet i Europa League. Det var unntaket i et \u00e5relangt europeisk mareritt.", "I 2013 fortsatte elendigheten med tap mot den skotske bakg\u00e5rdsklubben St. Johnstone, mens det var Karab\u00fckspor fra Tyrkia som ble for sterke i 2014.", "Steaua Bucuresti m\u00e5tte gi tapt i den avgj\u00f8rende kvalifiseringskampen og Rosenborg tok seg til gruppespill i Europa. Dermed ogs\u00e5 ekstraordin\u00e6re inntekter.", "I \u00e5rene etter at Eggen-epoken var over i 2002 var klubben helt avhengig av inntekter fra europacupspill for \u00e5 g\u00e5 i pluss. Fra 2002 til 2011 l\u00e5 det \u00e5rlige minustallet p\u00e5 mellom 60 og 20 millioner kroner hvis pengene fra Europa var utelatt. Da de eventyrlige inntektsstr\u00f8mmene fra Champions League stanset etter 2007-sesongen, f\u00f8rte det til kraftige underskudd for RBK-konsernet.", "Da RBK mislyktes med \u00e5 kvalifisere seg for Mesterligaen i b\u00e5de 2010 og 2011, ble situasjonen alvorlig. Inntektene stupte. Kostnadskurven n\u00e5dde toppen i 2009, men kuttene i 2010 og 2011 var ikke i n\u00e6rheten av \u00e5 kompensere for inntektstapet.", "Ogs\u00e5 Jan J\u00f6nsson ble p\u00e5virket av alt kaoset i 2011. F\u00f8r Skutle ga seg hadde organisasjonssjef Trond Alstad sagt opp stillingen sin.", "- Det ble litt utrivelig. Det kjentes ut som om det var en jakt p\u00e5 Nils Skutle. Jeg hadde veldig god kontakt med Trond Alstad og jeg tror det er veldig bra for klubben at han kom tilbake. At han dro var ikke bra, mener J\u00f6nsson.", "Kort tid etter at Skutle var ute kom Alstad tilbake.", "- Jeg opplever ham som en som tenker p\u00e5 klubben. Han er ryddig, har ikke noe behov for \u00e5 synes og vil klubben vel, sier J\u00f6nsson om mannen som i dag er Tove Moe Dyrhaugs h\u00f8yre h\u00e5nd.", "P\u00e5 ny\u00e5ret i 2012 kom den endelige erkjennelsen. RBK varslet oppsigelser. Klubben var klar for \u00e5 ta smertefulle grep for \u00e5 rydde opp. Samtidig \u00e5pnet sportssjef Erik Hoftun for f\u00f8rste gang for at Rosenborg m\u00e5tte fjerne den ambisi\u00f8se ambisjonen om \u00e5 v\u00e6re blant Europas 30 beste lag.", "J\u00f6nsson hadde ansvaret for \u00e5 f\u00e5 Rosenborg-laget p\u00e5 skinner, til tross for at han hadde langt mindre penger \u00e5 rutte med enn Hamr\u00e9n hadde hatt. Hele Tr\u00f8ndelag krevde seriegull. Han var blitt hentet fra Stab\u00e6k, hvor han i fem \u00e5r hadde f\u00e5tt ro til \u00e5 bygge opp klubben.", "- Ambisjonen i Rosenborg var at det skulle g\u00e5 rundt \u00f8konomisk, og det er noe jeg alltid har levd etter. I Stab\u00e6k hadde vi lyktes med \u00e5 hente inn billige spillere og skape gode resultater. Det er litt etter mitt eget hode.", "Selv om han ble kjent med at Hamr\u00e9ns suksess hadde kostet for mye, legger ikke J\u00f6nsson skjul p\u00e5 at situasjonen endret seg raskt etter at han kom. Planen var at Anthony Annan, som hadde v\u00e6rt en viktig spiller for ham i Stab\u00e6k, skulle v\u00e6re en sentral brikke i RBK-laget i 2011.", "- Han var blant de f\u00f8rste spillerne klubben solgte. Vi fikk bra med penger for ham, men jeg visste jo hvor viktig han var for laget. Og det var flere spillere som gikk ut. Den beste spilleren, k\u00e5ret av journalister, spillere og sponsorer, ble 17 \u00e5r gamle Jonas Svensson.", "- Det var positivt for Jonas og at vi forynget laget, men da ble den sportslige m\u00e5lsetningen ganske fort endret fra topp 30 i Europa til topp tre i Norge, sier J\u00f6nsson.", "I tillegg til Annan forsvant solide navn som Steffen Iversen, Vadim Demidov og Kris Stadsgaard, uten at det ble erstattet p\u00e5 skikkelig vis.", "J\u00f6nsson mener 2010-sesongen, hvor Hamr\u00e9n ledet laget i v\u00e5rsesongen og Eggen overtok i andre halvdel, var uheldig.", "- Du har en trener som er i ferd med \u00e5 g\u00e5 av, som ikke bygger for fremtiden. Og s\u00e5 har du en som kommer inn som ikke har tid til \u00e5 bygge for fremtiden. Jeg tror det var uheldig for klubben og ogs\u00e5 litt uheldig for meg at det ble et mellom\u00e5r f\u00f8r jeg startet i 2011.", "P\u00e5 h\u00f8sten i 2011 jobbet valgkomiteen for \u00e5 finne en ny mann til \u00e5 lede RBK-styret etter Terje Svendsen. Det var den gamle Eggen-assistenten Bj\u00f8rn Hansen som f\u00f8rst lanserte Ivar Koteng. Knut Efskin, som ledet valgkomiteen og kjente Koteng godt fra f\u00f8r, tente p\u00e5 ideen og s\u00e5 for seg at den folkelige, uformelle og direkte stilen som Koteng hadde gjort suksess med innenfor eiendom ogs\u00e5 ville fungere p\u00e5 Lerkendal.", "- Det som preget Rosenborg p\u00e5 den tiden, da det var litt m\u00f8rkt, var at veldig mange snakket om og ikke til folk. Ivar r\u00f8sket opp i det, sier Efskin.", "- Han sa at hvis han skulle v\u00e6re med s\u00e5 m\u00e5tte han ta ansvaret og v\u00e6re styreleder. Det var ja med en gang, sier Efskin.", "I februar 2012 ble Koteng valgt inn. Da sesongen gikk mot slutten, fikk J\u00f6nsson sparken. Begrunnelsen var at Rosenborg skulle tilbake til r\u00f8ttene og finne tilbake til Eggen-sporet.", "Selv om han svarer temmelig diplomatisk, g\u00e5r det frem at J\u00f6nsson ikke har spesielt sans for denne argumentasjonen.", "- Vi hadde forynget laget med spillere som Midtsj\u00f8, Seln\u00e6s og Svensson. Jeg synes jeg sto for en del som kan kalles for r\u00f8ttene og som var ganske offensivt.", "Ogs\u00e5 tr\u00f8nderske unggutter som Markus Henriksen og Mushaga Bakenga slo gjennom p\u00e5 denne tiden.", "- Med de forutsetningene du hadde, ved at klubben skulle spare penger, f\u00f8ler du at Rosenborg ga deg for lite tid?", "- Ja. Jeg tror de kreftene som jobbet for at jeg skulle fortsette mente at dette s\u00e5 bra ut over tid. Vi hadde hatt to hele \u00e5r og man ville se fremover og kanskje mer tilbake til r\u00f8ttene. Hvordan finner man dem? Da jeg gikk ut, kom det tre dansker inn. Det ble ikke mer r\u00f8tter for meg, sier J\u00f6nsson og sikter til kj\u00f8pene av Mike Jensen, Tobias Mikkelsen og Nicki Bille Nielsen.", "- Mener du at det er s\u00e5 enkelt at hvis du hadde pratet tr\u00f8ndersk, s\u00e5 hadde det gjort saken litt enklere?", "- Det tror jeg. Det p\u00e5virket nok, mener J\u00f6nsson.", "Hans dager i Rosenborg var talte. Inn kom Per Joar Hansen, som fikk med seg B\u00e5rd Wiggen som assistent. Rosenborg skulle tilbake til r\u00f8ttene, men heller ikke denne gang lyktes klubben med treneransettelsen. P\u00e5 sommeren 2014 fikk Perry sparken som Rosenborg-trener - for andre gang i l\u00f8pet av ti \u00e5r.", "- I ettertid kan man si at det ikke ble gjort en god nok jobb verken under ansettelsesprosessen eller etter at Perry var p\u00e5 plass. Det synes jeg styret skal ta sin del av ansvaret for, inklusive meg. Men ogs\u00e5 andre i administrasjonen, og Perry selv, sier Vegard Heggem, RBK-styremedlem siden 2012.", "Sparkingen av J\u00f6nsson, Perry og Hroar Stjernen er det tyngste han har v\u00e6rt med p\u00e5 i sin tid i Rosenborg-styret.", "- Alle tre er flotte og flinke folk, og det er ganske opprivende for dem \u00e5 f\u00e5 en slik beskjed. Som styremedlem har jeg tenkt mye p\u00e5 at vi har en viktig jobb med \u00e5 legge til rette for at lederne kan gj\u00f8re jobben p\u00e5 en god m\u00e5te. Vi i styret har helt sikkert ikke gjort en god nok jobb i noen av disse arbeidsforholdene, selv om ikke det dermed betyr at vi alene kunne ha berget situasjonen.", "Den tidligere Liverpool-proffen mener mye av \u00e5rsaken til at RBK-maskineriet n\u00e5 igjen g\u00e5r p\u00e5 skinner skyldes Ivar Koteng.", "- Han er en veldig god blanding av b\u00f8rs og katedral, og jeg tror at han passer klubben veldig bra. Ogs\u00e5 han har gjort sine feilvurderinger og l\u00e6rt, vil jeg tro, i l\u00f8pet av fire \u00e5r. Men det er ingen tvil om at han har v\u00e6rt viktig for utviklingen.", "- Er han dagens Eggen i Rosenborg?", "- Ja, det kan du si. Har river av plasteret hvis det m\u00e5 rives av. Han snakker uten filter. Noen takler det, og andre gj\u00f8r det ikke. Jeg tror hele klubben skal v\u00e6re veldig glad for at han var villig til \u00e5 ta den jobben da han ble spurt om det.", "Den store endringen skjedde p\u00e5 sensommeren i fjor, da K\u00e5re Ingebrigtsen ble ny hovedtrener. \u00c9n sak var at forholdet til Eggen ble avklart, en annen at Rosenborg endret treningshverdagen radikalt.", "- Skal du f\u00e5 til noe i verden, s\u00e5 m\u00e5 du ha deg opp om morran. Det er et omr\u00e5de der fotball har hatt en del \u00e5 g\u00e5 p\u00e5, mener B\u00e5rd Benum.", "- Mitt utgangspunkt i alle \u00e5r har v\u00e6rt at vi skal trene best i verden. Vi m\u00e5 t\u00f8rre \u00e5 utfordre. \u00c5rsaken til at vi i \u00e5r for alvor har l\u00f8ftet oss, er at vi har tatt dette steget p\u00e5 trening. Kvalitet, mengde og hum\u00f8r p\u00e5 trening er selvf\u00f8lgelig viktig.", "P\u00e5 sp\u00f8rsm\u00e5l om hvorfor endringen i treningshverdagen skjedde f\u00f8rst da Ingebrigtsen ble ansatt, sier Benum at han og styrets forventning hele tiden har v\u00e6rt at dette skal v\u00e6re et tydelig RBK-fundament, men at det er dagens RBK-trener som n\u00e5 ser ut til \u00e5 ha f\u00e5tt det til.", "Tove Moe Dyrhaug betegner det som helt h\u00e5pl\u00f8st at Rosenborg, med de ressursene klubben har hatt, ikke har trent godt nok. Styremedlem Marit Breivik luftet temaet i Adresseavisen allerede i 2011, uten at det f\u00f8rte til noen stor debatt.", "- Hvordan kunne klubben holde p\u00e5 s\u00e5 lenge f\u00f8r dette temaet ble tatt tak i?", "- Det trenerregimet vi hadde frem til sommeren 2014 hadde en annen tiln\u00e6rming og strategi til trening og fysisk oppbygging enn det dagens regime har. Det er mange veier som f\u00f8rer til Rom. Vi ser n\u00e5 at den veien vi har valgt med dagens trenere b\u00e6rer frukter og gir oss gode opplevelser igjen.", "Et halv\u00e5r f\u00f8r Perry fikk sparken, virket treningskulturen ikke til \u00e5 bekymre klubbledelsen i det hele tatt. I \u00e5rsmeldingen, som ble lagt frem i februar 2014, blir situasjonen beskrevet p\u00e5 denne m\u00e5ten:", "\u00ab2013 gir oss grunn til optimisme foran \u00e5rets sesong. Treningskulturen er veldig bra og vi har en spillergruppe som brenner for \u00e5 bli bedre\u00bb.", "Per Joar Hansen hadde da ledet Rosenborg i en hel sesong. Noen m\u00e5neder senere var det slutt.", "Vi m\u00f8ter Ivar Koteng i hans egne kontorlokaler p\u00e5 Nedre Elvehavn. Derfra leder han milliardverdiene i eiendomsselskapet han har bygget opp. Koteng mener erkjennelsen av at RBK ikke trente godt nok kom i fjor h\u00f8st, parallelt med ansettelsen av Ingebrigtsen.", "- I hvert fall var det f\u00f8rst da at alle erkjente det. F\u00f8rste gang jeg sa at vi ikke drev med toppidrett ble folk sinte. Men det er jo bare \u00e5 se seg rundt: Du kan da ikke sove deg til suksess. Hvor ellers i verden er det mulig? I min direkte form f\u00f8rte dette kanskje til litt motstand, men p\u00e5 et eller annet tidspunkt, p\u00e5 h\u00f8sten i fjor, sluttet folk \u00e5 v\u00e6re i forsvarsposisjon. Det skjedde etter at K\u00e5re kom.", "Styrelederen, som sammen med K\u00e5re Ingebrigtsen og Tove Moe Dyrhaug er blitt symbolet p\u00e5 RBK-oppturen, trekker som Benum frem endringene i treningsopplegget som vesentlig for fremgangen.", "- Hva er toppidrett for deg?", "- Jeg tenker at toppidrett er noe annet enn trening og treningsintensitet. N\u00e5r vi skal lete etter millimetere, da er det toppidrett. Egentlig er det vi har holdt p\u00e5 med 5. divisjon. Vi trente jo mer i Kvik enn vi gjorde f\u00f8r K\u00e5re kom. Det kan vi ikke kalle toppidrett.", "- Hvorfor var det slik?", "- Jeg tror norsk fotball hadde dullet seg inn i noe der man forvekslet oppmerksomhet med kvalitet. Man fornektet rett og slett at man stupte p\u00e5 alle m\u00e5lbare tabeller og levde i sin egen boble. N\u00e5r en s\u00e5 d\u00e5rlig idrett f\u00e5r s\u00e5 mye oppmerksomhet i mediene, s\u00e5 blir du kongen i et bittelite kongerike.", "Under Koteng har ikke Rosenborg bare begynt \u00e5 levere fremragende resultater p\u00e5 banen. For f\u00f8rste gang p\u00e5 lang tid vil klubben levere et solid overskudd, og for aller f\u00f8rste gang i nyere tid g\u00e5r RBK i pluss uavhengig av spill i Europa. Ikke nok med det, ogs\u00e5 publikum str\u00f8mmer til Lerkendal igjen. Entusiasmen for Rosenborg er tilbake i Tr\u00f8ndelag. Etter topp\u00e5ret i 2007, hvor nesten 20 000 i snitt s\u00e5 RBKs kamper, falt tallet kraftig. I \u00e5r er det p\u00e5 ny rift om billettene p\u00e5 Lerkendal, noe som igjen betyr mer penger i kassa.", "- Har du ikke kontroll p\u00e5 \u00f8konomien, risikerer du \u00e5 m\u00e5tte selge deg fra gode prestasjoner. I \u00e5r har vi b\u00e5de \u00f8konomien og treningsfilosofien p\u00e5 plass. I tillegg har vi f\u00e5tt orden p\u00e5 spillerlogistikken, sier Benum.", "Han er enig i at 2011 kan betegnes som \u00e5ret da Rosenborg n\u00e5dde bunnen.", "- Det er definitivt ogs\u00e5 tatt feil beslutninger, men vi har hatt en langsiktig linje siden den gang. At du kan sitte i et spillervindu uten \u00e5 selge hadde aldri skjedd uten kraftige kostnadskutt hvert \u00e5r siden 2010, mener Benum.", "- Fotball\u00f8konomien nasjonalt og internasjonalt har v\u00e6rt i kraftig ubalanse. N\u00e5 er det viktig \u00e5 opprettholde fokus fremover, legger han til.", "Det viste seg at suksessen p\u00e5 90-tallet var vanskelig \u00e5 fortsette den dagen Nils Arne Eggen ga seg. Vegard Heggem peker p\u00e5 at oppturen n\u00e5 er personavhengig, selv om m\u00e5let er \u00e5 bygge en kultur som skal sitte i veggene uansett hvem som forsvinner.", "- Hvem vet hvordan denne sesongen hadde blitt hvis Ole Seln\u00e6s hadde knekt beinet i april? Han er utrolig viktig og vanskelig \u00e5 erstatte. P\u00e5 samme m\u00e5te med Erik Hoftun, som fikk sin rolle endret til assistenttrener, og som han har l\u00f8st utrolig lojalt og forbilledlig. Det var ingen garanti for at det skulle g\u00e5 bra. Man er avhengig av enkeltpersoner, men klubben m\u00e5 ha en plan B n\u00e5r sentrale personer m\u00e5 erstattes, enten det er Ivar Koteng, Tove Moe Dyrhaug eller andre.", "- Hvor langt kan dette n\u00e5?", "- Det kan rakne veldig fort. Det krever at man er p\u00e5 t\u00e5 hev hele tiden i ledelsen og vokter over verdiene og kulturen. Vi m\u00e5 v\u00e6re beredt p\u00e5 \u00e5 erstatte n\u00f8kkelpersoner \u2013 s\u00e6rlig spillere, sier Heggem.", "Ivar Koteng mener den avklarte situasjonen rundt Nils Arne Eggen har betydning for oppturen.", "- Det er viktig at hvis man skal bli bedre, s\u00e5 m\u00e5 man s\u00f8ke kompetanse, selv om kompetansen utfordrer deg slik at det blir ubehagelig. Likevel m\u00e5 du g\u00e5 inn i den krangelen. Man m\u00e5 ikke sky ubehageligheter for \u00e5 bli bedre. Jeg tror ikke elghufs for langrennsl\u00f8pere er s\u00e5 veldig artig heller.", "- Er det folk i Rosenborg som har v\u00e6rt redde for Eggen?", "- Garantert. Det er folk i Rosenborg som er redd meg ogs\u00e5, og jeg er ikke streng engang. Jeg tror det fortsatt er noen som er redd Eggen.", "- Hvor viktig er du for det som har skjedd?", "- Det greier jeg ikke \u00e5 vurdere. Jeg tror jeg har v\u00e6rt viktig i den perioden som har v\u00e6rt, fordi jeg er dyktig p\u00e5 gjennomf\u00f8ring. Men jeg tror ikke jeg er like viktig lenger n\u00e5.", "Koteng har tenkt over om det er riktig av ham \u00e5 fortsette som styreleder etter \u00e5rsm\u00f8tet p\u00e5 ny\u00e5ret.", "- Jeg sovner med RBK og v\u00e5kner med RBK. Jeg har jo et arbeid ogs\u00e5. Problemet er ikke tiden som g\u00e5r med, men engasjementet. Rosenborg kverner i hodet mitt hele tiden, enten jeg kj\u00f8rer bil, dusjer eller skal sovne.", "Noen mil s\u00f8r for Halmstad holder \u00c5ge Hareide til. Kontrasten til Jan J\u00f6nssons tilv\u00e6relse er sl\u00e5ende. Halmstad spiller sine kamper p\u00e5 et anlegg som har akutt behov for oppgradering, de er i konstant pengen\u00f8d og m\u00e5 selge sine beste spillere for \u00e5 kunne betale regninger. Mens J\u00f6nsson f\u00e5r trene laget sitt i fred for interesserte fans, er hele langsiden full av skuelystne n\u00e5r Hareide leder sitt mannskap p\u00e5 treningsfeltet, like ved hypermoderne Swedbank Arena.", "Malm\u00f6 har overtatt posisjonen som Rosenborg hadde i skandinavisk fotball rundt \u00e5rtusenskiftet. To \u00e5r p\u00e5 rad har den gamle RBK-treneren ledet Malm\u00f6 til Champions League. Det er fotballfeber Zlatans f\u00f8deby.", "- Jeg tror Rosenborg har g\u00e5tt veldig tilbake til r\u00f8ttene sine, slik jeg har sett de spille og i uttalelser jeg har sett. Det tror jeg klubben har godt av. Rosenborg kan v\u00e6re en klubb hvor historien kan ta livet av dem, for den er s\u00e5 sterk, mener Hareide.", "Dagens sjef Tove Moe Dyrhaug har grunn til \u00e5 smile forn\u00f8yd. Uavhengig av hvordan det g\u00e5r i Europa kan hun konstatere at hun n\u00e5 leder en klubb som er p\u00e5 vei opp og frem.", "- Vi ligger ett \u00e5r f\u00f8r skjema, b\u00e5de sportslig og \u00f8konomisk. Det er veldig godt.", "Adresseavisen har v\u00e6rt i kontakt med tidligere RBK-leder Nils Skutle, i h\u00e5p om \u00e5 f\u00e5 hans syn p\u00e5 utviklingen i klubben de siste \u00e5rene.", "- Jeg har ingen andre kommentarer enn at jeg er sv\u00e6rt glad og stolt av hvordan klubben gj\u00f8r det b\u00e5de sportslig og \u00f8konomisk, og h\u00e5per det fortsetter slik, skriver han i en SMS.", "Adresseavisen har fors\u00f8kt \u00e5 komme i kontakt med Per Joar Hansen i forbindelse med denne saken, men han har ikke besvart v\u00e5re henvendelser."]}, {"field": "category0", "value": "pluss"}, {"field": "contenthash", "value": "883aa7bf3e0b2230ff79e9c4e621098265e9159162c3978937eb4647155e15f8"}, {"field": "createtime", "value": "2016-11-07T09:37:22.000Z"}, {"field": "description", "value": "\u00d8konomisk var det kaos. Ledere ble sparket, og p\u00e5 fotballbanen var ikke Rosenborg lenger best i Norge."}, {"field": "dominantimage", "value": "http://www.adressa.no/incoming/article11749753.ece/230ra4/ALTERNATES/w980-default/RBKdokumentar-BIRGER-Koteng-01.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fc806993fb32e6c14890e753bce5b71b750a588f.jpg?5975f4d1"}, {"field": "dominantthumbnaildimensions", "value": "300x169"}, {"field": "heading", "value": ["Slik reiste RBK seg fra gj\u00f8rma -adressa.no", "\u00d8konomien var ett problemomr\u00e5de, misn\u00f8ye med arbeidsmilj\u00f8et inne p\u00e5 Brakka et annet.", "Ventet p\u00e5 J\u00f6nsson", "- \u00c5rsaken til at Rosenborg \u00f8nsket meg, var at de i Stab\u00e6k s\u00e5 noe som rimet med den fotballen de hadde hatt. Fremoverrettet fotball, sier J\u00f6nsson i dag.", "For dyre gull", "- Eggen var ikke tema", "Siden han kom inn og frem til i dag har han v\u00e6rt med p\u00e5 \u00e5 kutte rundt 90 millioner av klubbens kostnader.", "- Kan ikke frykte Eggen", "Da RBK n\u00e5dde bunnen", "\u00c5rets sesong kan se ut til \u00e5 bli vendepunktet ogs\u00e5 i Europa.", "Store minustall", "- Utrivelig tid", "17-\u00e5ring ble bestemann", "Koteng ville ha ansvar", "Koteng var ikke vanskelig \u00e5 overtale.", "- Burde snakket tr\u00f8ndersk", "River av plasteret", "Kan ikke sove", "Ingebrigtsen hadde v\u00e6rt p\u00e5 rundreise i Tyskland og konstaterte at de trente mye mer i Bundesligaen enn i Norge.", "M\u00f8tt av sinne", "Levde i en boble", "Den \u00f8konomiske oppturen ga klubben mulighet til \u00e5 si nei til bud p\u00e5 spillere i sommer.", "Feil beslutninger", "- Frykter fortsatt Eggen", "- Livsfarlig historie", "Stolt Skutle"]}, {"field": "id", "value": "fc806993fb32e6c14890e753bce5b71b750a588f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "sports"}, {"field": "kw-concept", "value": ["\u00e5rets sesong", "klubb"]}, {"field": "kw-entity", "value": ["lerkendal", "swedbank arena", "k\u00f6benhavn", "hroar stjernen", "stab\u00e6k", "europas 30", "seln\u00e6s og svensson", "erik hamr\u00e9n og nils arne eggen", "rom", "allsvenskan", "markus henriksen og mushaga bakenga", "europa league", "mesterligaen", "freddies", "mushaga bakenga", "per joar hansen", "borussia dortmund", "karab\u00fckspor", "vadim demidov og kris stadsgaard", "bundesligaen", "k. jeg", "ola by rise og per joar hansen", "perry og hroar stjernen", "st. johnstone", "tobias mikkelsen og nicki bille nielsen", "aalesund", "rosenborg ballklub", "zlatans", "bucuresti", "nedre elvehavn", "halmstads bk", "k\u00e5re og erik", "qarabag", "k\u00e5re ingebrigtsen og tove moe dyrhaug", "adresseavisen", "perry", "midtsj\u00f8", "champions league", "brakka", "kvik"]}, {"field": "kw-location", "value": ["kypros", "europa", "orkdal", "tyskland", "tyrkia", "b\u00e6rum", "tr\u00f8ndelag", "trondheim", "liverpool", "malm\u00f6", "norge", "larnaca", "norden", "molde"]}, {"field": "kw-pageclass", "value": "article"}, {"field": "kw-person", "value": ["b\u00e5rd benum", "jonas svensson", "tobias mikkelsen", "k\u00e5re ingebrigtsen", "bj\u00f8rn hansen", "nils skutle", "vadim demidov", "trond alstad", "vegard heggem", "ole seln\u00e6s", "mike jensen", "markus henriksen", "steffen iversen", "erik hamr\u00e9n", "knut efskin", "nils arne", "ivar koteng", "b\u00e5rd wiggen", "fredrik ljungberg", "\u00e5ge hareide", "marit breivik", "jan j\u00f6nsson", "terje svendsen", "kris stadsgaard", "tove moe dyrhaug", "anthony annan", "nicki bille nielsen", "erik hoftun", "ola by rise", "nils arne eggen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article11749753.ece/230ra4/ALTERNATES/w980-default/RBKdokumentar-BIRGER-Koteng-01.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik reiste RBK seg fra gj\u00f8rma"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/10/29/Slik-reiste-RBK-seg-fra-gj%C3%B8rma-11720065.ece"}, {"field": "pageclass", "value": ["article"]}, {"field": "publishtime", "value": "2015-10-29T20:05:53.000Z"}, {"field": "recs-articleid", "value": "11720065"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-10-29T20:05:53.000Z"}, {"field": "recs-rawtitle", "value": "Slik reiste RBK seg fra gj\u00f8rma -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "\u00d8konomisk var det kaos. Ledere ble sparket, og p\u00e5 fotballbanen var ikke Rosenborg lenger best i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/fc806993fb32e6c14890e753bce5b71b750a588f.jpg?5975f4d1"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-24T13:23:29.000Z"}, {"field": "title", "value": "Slik reiste RBK seg fra gj\u00f8rma"}, {"field": "url", "value": "http://www.adressa.no/pluss/2015/10/29/Slik-reiste-RBK-seg-fra-gj%c3%b8rma-11720065.ece"}, {"field": "urlhash", "value": "fc806993fb32e6c14890e753bce5b71b750a588f"}], "score": 0.32359874, "siteId": "9222270286501375973", "id": "fc806993fb32e6c14890e753bce5b71b750a588f"}

