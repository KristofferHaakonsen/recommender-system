{"fields": [{"field": "modifiedtime", "type": "time", "value": "2012-04-23T10:03:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Washington, Tussler, Leslie og Popium har alle gjort det og Elisabeth \u00abBettan\u00bb Andreassen skal gj\u00f8re det i april. Nemlig \u00e5 spille inn plate i Lars Liens hyttestudio, 600 meter over havet i Stugudal i Tydal kommune. Liens timeplan er full fram til mai, og siden jul har den som sm\u00e5tt legendariske produsenten jobbet dobbelt s\u00e5 mye fra Stugudal som fra byen. Og dette er ikke bare en forbig\u00e5ende trend. Om tre-fire \u00e5r regner Lien med \u00e5 flytte permanent til Stugudal, ungene m\u00e5 bare bli litt st\u00f8rre f\u00f8rst.", "Fyrer med ved", "P\u00e5 trappa til den gamle skolestua m\u00f8ter vi Lien og den bandasjerte hunden Laila i str\u00e5lende marssol og bitende vind. Det er samme dag som de hospiterende bergensrockerne i Popium reiser hjem til Bergen. I ti dager har de v\u00e6rt i Stugudal for \u00e5 spille inn ny plate p\u00e5 rekordtid. Tre av bandmedlemmene er innlosjert i Liens hus, to bor noen meter unna, p\u00e5 hotellet V\u00e6ktarstua.", "- Vi skulle egentlig til Hawaii, men endte opp her, sier bassist Christer Ottesen, mens han steker speilegg.", "Budsjettet gjorde at de endte opp omtrent s\u00e5 langt unna Hawaii som det er mulig \u00e5 komme, men Popium-vokalist Frank Hammersland ser absolutt ikke ut til \u00e5 mistrives der han sitter p\u00e5 kne og legger i ovnen mens han skryter uhemmet over oppholdet.", "Det til tross for at det var 25 minus den foreg\u00e5ende natta.", "Vil pr\u00f8ve alt", "Mellom stuas kraftige, laftede t\u00f8mmervegger og 70-tallsaktig hytteinnredning brytes hytteidyllen av et vell av gitarer, forsterkere, synther, ledninger og et par datamaskiner. Lien er arkitekten bak det s\u00e5kalte Brygga-soundet, som har farget utallige tr\u00f8nderske rockplater. Men 18 \u00e5r i de lokalene har f\u00f8rt til at produsenten har m\u00f8tt seg selv i d\u00f8ra.", "- Med den akustikken jeg har til r\u00e5dighet her blir det som f\u00f8r i tida. Jeg vil pr\u00f8ve ut alt, sier han.", "Her er det ikke snakk om lydisolerte rom, hyttas naturlige akustikk brukes for det den er verdt. At Laila-bjeffing og peisknitring ogs\u00e5 blir med p\u00e5 innspillingene skrives p\u00e5 sjarm-kontoen.", "- Skjeve trevegger gir veldig fin lyd, man trenger ikke et lydisolert studio for \u00e5 spille inn plate. Men samtidig preges innspillingene herfra mer av stemningen enn av lydforholdene, sier Lien fra stolen i stua/kontrollrommet/den tidligere sl\u00f8ydsalen.", "Men stemningen er ikke bestandig av det komfortable slaget i skolestua fra 1878, og Lien er ikke overkomfortabel med \u00e5 v\u00e6re alene der oppe. Da Tussler spilte inn plate i forrige m\u00e5ned pr\u00f8vde trommeslager Morten Fagervik \u00e5 skremme de andre med \u00e5 si at han hadde sett svensker ute i m\u00f8rket. Kanskje noen av de 3000 svenskene fra Armfeldts arm\u00e9 som fr\u00f8s i hjel for 300 \u00e5r siden like borti h\u00f8gget? Og natta f\u00f8r vi kom p\u00e5 bes\u00f8k datt skolestuas gamle \u00abPalestina p\u00e5 Jesu tid\u00bb-plakat plutselig ned fra veggen etter at Laila hadde gneldret p\u00e5 ukjente lyder. \u00abVi venter kun p\u00e5 hvem som skal bli drept i bandet. Alt er som tatt ut av R\u00f8d Sn\u00f8. Bortsett fra Kjersti Holmen da\u00bb, rapporterer Popium p\u00e5 hjemmesida si.", "Vil flytte hit", "Lars Lien klarer likevel \u00e5 ramse opp seks-sju gode grunner til at han n\u00e5 foretrekker Stugudal etter 18 \u00e5r p\u00e5 Brygga Studio ved Ravnkloa i Trondheim.", "- Det er ingenting stress her oppe. Bandene f\u00e5r jobbet tett sammen fra de st\u00e5r opp om morgenen, og det er lite annet \u00e5 finne p\u00e5 enn \u00e5 holde p\u00e5 med musikk hele tida. Det blir litt s\u00e5nn \u00abFarmen\u00bb-aktig med ukesoppgaver. Da vi i Tussler ble kj\u00f8rt opp hit sa sj\u00e5f\u00f8r Per Tronsaune: \u00abjeg henter dere om ti dager, da m\u00e5 plata v\u00e6re ferdig\u00bb, flirer Lars.", "Lien, som har kj\u00e6reste i Tydal, satser p\u00e5 \u00e5 kj\u00f8pe firehjulstrekker og flytte til Stugudal om noen f\u00e5 \u00e5r. Lien planlegger til og med \u00e5 begynne med vedhogst for \u00e5 renske hjernen innimellom.", "- Jeg er litt s\u00e5nn ensom ulv og merker at det er motvillig hver gang jeg m\u00e5 reise ned herfra. Byen bruker jeg mindre og mindre av uansett. Kanskje det blir morsommere \u00e5 komme ned til byen n\u00e5r jeg bor her?", "Men f\u00f8rst og fremst gleder han seg til sommeren.", "- Det blir helt fenomenalt \u00e5 skulle spille inn plate her da. Da skal vi ha oppe d\u00f8rene og grille og spille musikk. Det blir vel med noe knottklasking p\u00e5 de opptakene, smiler Lars."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "3d90e2aa6f5263bbfe1d23f7c8cd5f74677a5e3ef910429cc589a672e65ac118"}, {"field": "createtime", "value": "2017-03-28T09:32:54.000Z"}, {"field": "description", "value": "P\u00e5 fjellet ved svenskegrensa opplever Lars Lien en kreativ v\u00e5rl\u00f8sning. Skolestua fra 1878 med laftede t\u00f8mmervegger, vedovn og svenske sp\u00f8kelser er n\u00e5 i ferd med \u00e5 bli et etterspurt platestudio."}, {"field": "dominantimage", "value": "http://www.adressa.no/incoming/article1078613.ece5/ALTERNATES/w980-default/ver2%20Lienstua"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/172819fa0634eb3048f43396340aa29e90e72650.jpg?5996c075"}, {"field": "dominantthumbnaildimensions", "value": "300x169"}, {"field": "heading", "value": "Stugudalen Studios -adressa.no"}, {"field": "id", "value": "172819fa0634eb3048f43396340aa29e90e72650"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["studio", "spille", "plate", "svenske", "laftede t\u00f8mmervegger"]}, {"field": "kw-entity", "value": ["leslie og popium", "studios", "ravnkloa", "farmen", "elisabeth", "jesu", "stugudal", "bettan", "r\u00f8d sn\u00f8", "laila", "armfeldts", "per tronsaune", "tussler", "andreassen", "v\u00e6ktarstua", "brygga studio", "popium"]}, {"field": "kw-location", "value": ["tydal", "trondheim", "hawaii", "bergen", "palestina"]}, {"field": "kw-pageclass", "value": "article"}, {"field": "kw-person", "value": ["lars lien", "frank hammersland", "morten fagervik", "christer ottesen", "kjersti holmen"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1078613.ece5/ALTERNATES/w980-default/ver2%20Lienstua"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stugudalen Studios"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article26653.ece"}, {"field": "pageclass", "value": ["article"]}, {"field": "publishtime", "value": "2004-03-08T06:44:32.000Z"}, {"field": "recs-articleid", "value": "2509090"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2004-03-08T06:44:32.000Z"}, {"field": "recs-rawtitle", "value": "Stugudalen Studios -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "P\u00e5 fjellet ved svenskegrensa opplever Lars Lien en kreativ v\u00e5rl\u00f8sning. Skolestua fra 1878 med laftede t\u00f8mmervegger, vedovn og svenske sp\u00f8kelser er n\u00e5 i ferd med \u00e5 bli et etterspurt platestudio."}, {"field": "thumbnail", "value": "http://content-thumbnail.cxpublic.com/content/thumbnail200x150/172819fa0634eb3048f43396340aa29e90e72650.jpg?5996c075"}, {"field": "thumbnailfullheightdimensions", "value": "200x929"}, {"field": "timestamp", "value": "2017-08-18T10:24:53.000Z"}, {"field": "title", "value": "Stugudalen Studios"}, {"field": "url", "value": "http://www.adressa.no/kultur/musikk/article26653.ece"}, {"field": "urlhash", "value": "172819fa0634eb3048f43396340aa29e90e72650"}], "score": 0.69964486, "siteId": "9222270286501375973", "id": "172819fa0634eb3048f43396340aa29e90e72650"}

