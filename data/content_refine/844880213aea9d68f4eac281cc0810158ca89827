{"fields": [{"field": "modifiedtime", "type": "time", "value": "2016-11-14T10:56:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "torunn a. aar\u00f8y"}, {"field": "body", "value": ["Saken oppdateres.", "Da Tide spurte hvem som ville jobbe todelte skift, var det \u00e9n som straks sa ja. Damianos Pridesis s\u00e5 en mulighet. Flere timer fri midt p\u00e5 dagen var en glimrende mulighet til \u00e5 f\u00e5 trene \u2013 enda mer enn f\u00f8r.", "N\u00e5 f\u00e5r bussj\u00e5f\u00f8ren tid til 17\u201319 treningstimer i uken. De fleste av timene blir gjort unna p\u00e5 treningssenteret et steinkast unna jobben p\u00e5 Mannsverk. Da har han allerede v\u00e6rt p\u00e5 jobb fra tidlig om morgenen. Og skal p\u00e5 jobb igjen etter lunsj en gang.", "Se Damianos' treningsopplegg nederst i saken", "\u2013 Hvis han ikke kommer hit en uke, blir vi bekymret. Da lurer vi p\u00e5 om det er noe galt, sier daglig leder Gunn H\u00f8lleland hos Nr 1 Fitness p\u00e5 Land\u00e5s.", "\u2013 Ja, da sender hun sms, sier Damianos og flirer.", "Grekeren har bodd i Norge i 30 \u00e5r. Da datteren var yngre, brukte han all tid til \u00e5 f\u00f8lge henne opp p\u00e5 sv\u00f8mming. Da han rundet 40, begynte han med taekwondo. Han fikk svart belte og konkurrerte regionalt.", "\u2013 Men jeg var for gammel til \u00e5 komme noe lenger enn det, sier Damianos.", "Det var da han fant triatlon. Han ble kjent med syklister p\u00e5 treningssenteret. Deretter ballet det p\u00e5 seg. For seks \u00e5r siden syklet han Bergen-Voss f\u00f8rste gang. Deretter ble det Trondheim-Oslo. Og gjennom syklingen kom han inn i Bergen Triathlon Club.", "\u2013 Men jeg hadde problemer med sv\u00f8mmingen, sier han.", "Han begynte med \u00e5 sv\u00f8mme i september 2013. Da klarte han ikke mer enn 50 meter sammenhengende med crawl. Datteren og svigers\u00f8nnen bidro med hjelp til sv\u00f8mmeteknikken. Til jul det \u00e5ret klarte han \u00e5 sv\u00f8mme 2000 meter uten \u00e5 stoppe, slik han hadde satt seg som m\u00e5l.", "I 2014 var han med p\u00e5 sin f\u00f8rste triatlonkonkurranse i Haugesund. Det ble en stor opptur \u00e5 sv\u00f8mme 1900 meter, etterfulgt av ni mil p\u00e5 sykkel og en halvmaraton.\u2013 Da jeg s\u00e5 hvor g\u00f8y det var, begynte treningsmengden \u00e5 \u00f8ke. Og kvaliteten p\u00e5 treningen, sier han.", "(For abonnenter)", "P\u00e5 treningssenteret tuller de med diagnosen treningsnarkoman. Damianos er ikke helt uenig. Hver eneste uke har han planer for n\u00f8yaktig hva han skal gj\u00f8re.", "Og hvis han ikke f\u00e5r trent som planlagt, kan han bli litt vrang. Da han fikk en skade i det ene kneet, ble han veldig deprimert, helt til en manuellterapeut fikk snakket litt med ham.", "\u2013 Jeg blir ikke i noe godt hum\u00f8r hvis jeg ikke f\u00e5r trent eller ikke f\u00e5r tatt de \u00f8ktene jeg har planlagt. Det kan g\u00e5 ut over andre, ja. Jeg er litt avhengig. Jeg vet ikke om det er s\u00e5 bra, men jeg trives jo med dette.", "Trenings\u00f8ktene skrives sirlig ned i en kladdebok. Han bruker ikke pulsklokke og er ikke p\u00e5 treningsstedet Strava.", "\u2013 Jeg har brukt pulsklokke, men den bare stresset meg. Jeg lytter til kroppen, det fungerer best for meg.", "Og selv om han neppe dropper en trenings\u00f8kt, er han n\u00f8ye med ikke \u00e5 presse seg for hardt. Treningsvenner som er blitt overtrent, har gjort sterkt inntrykk p\u00e5 ham.", "\u2013 Jeg trener som planlagt, men jeg tar det rolig, sier han.", "Det er m\u00e5lene som motiverer. Og konkurransene.", "Til sommeren skal han v\u00e6re med p\u00e5 en triatlonkonkurranse p\u00e5 Syros, hvor besteforeldrene hans kommer fra. Da skal ogs\u00e5 moren hans, som n\u00e5 er kreftsyk, se p\u00e5.", "\u2013 Det er viktig for meg \u00e5 dra dit til sommeren, sier han.", "M\u00e5let er \u00e5 st\u00e5 p\u00e5 pallen der. Under ironman i Haugesund er m\u00e5let \u00e5 komme inn p\u00e5 5 timer og 25 minutter. Ellers er m\u00e5let 3.40 p\u00e5 helmaraton under Bergen City Marathon i april.", "\u2013 Du m\u00e5 ha m\u00e5l, ellers er det vanskelig \u00e5 vite hvorfor du skal trene.", "Derfor har han ogs\u00e5 satt i gang med \u00e5 lage to stafettlag til Bergen City Marathon i Tide. Damianos synes det er viktig med samhold p\u00e5 jobben n\u00e5r de jobber alene.", "Omr\u00e5desjef Eirik Sandnes i Tide skryter av Damianos.", "\u2013 Han er alltid blid og smiler hele tiden. Og s\u00e5 bryr han seg veldig om jobben og hjelper andre med treningsprogram og treningstips, sier Sandnes.Damianos er ogs\u00e5 kjent for \u00e5 ha med egen frokost. Den best\u00e5r av havregryn, mandler og rosiner som legges i vann kvelden f\u00f8r. N\u00e5r han st\u00e5r opp, er den kalde gr\u00f8ten klar.", "\u2013 Han setter seg h\u00f8ye m\u00e5l og er veldig bevisst p\u00e5 konkurransene. Han er et forbilde p\u00e5 avdelingen, sier Sandnes.", "\u2013 Vet du om andre bussj\u00e5f\u00f8rer som trener mer enn han?", "\u2013 Nei, det vet jeg ikke om, sier Sandnes.", "Damianos forteller at Tide ogs\u00e5 viser stor raushet. Hvis han trenger fri i helgen for \u00e5 v\u00e6re med p\u00e5 l\u00f8p, legger de til rette for \u00e5 f\u00e5 bytte vakter.", "Flere kvelder i uken trener Damianos b\u00e5de mellom det todelte skiftet og etter jobb. Det er l\u00f8peturer i Hordnesskogen, sykkelturer, sv\u00f8mming, styrketrening og l\u00f8ping p\u00e5 m\u00f8lle. M\u00e5let er \u00e5 l\u00f8pe en halvmaraton i uken. Og etter jul skal han l\u00f8pe en hel maraton i m\u00e5neden.", "Med det tette treningsprogrammet kommer han ikke hjem til konen p\u00e5 Sandsli f\u00f8r det er seint.", "\u2013 Hun sier det g\u00e5r helt greit! Hun sp\u00f8r til og med hvilken mat hun skal lage til meg, slik at det er tilpasset treningsopplegget den dagen!", "Damianos er full av lovord om konen. Men av og til m\u00e5 han sjekke at han ikke strekker strikken for langt. Og s\u00f8ndager er hellige. Det er familiedag. Da blir det maks en rusletur.", "(For abonnenter)", "Damianos mener han blir en bedre fyr av \u00e5 trene s\u00e5 mye.", "\u2013 Tidligere hadde jeg mye temperament. N\u00e5 er jeg mye roligere. Jeg g\u00e5r p\u00e5 jobb og er blid. Og jeg blir ikke v\u00e6rsyk, slik som f\u00f8r. Jeg glemmer ofte \u00e5 se ut vinduet p\u00e5 v\u00e6ret, som f\u00f8r satte meg i et ganske melankolsk hum\u00f8r.", "Damianos hadde aldri sett for seg at han skulle komme i s\u00e5 god form som han er n\u00e5. M\u00e5let er \u00e5 gj\u00f8re en fulldistanse triatlon med 3800 meter sv\u00f8mming, 18 mil p\u00e5 sykkel og et maraton til slutt.", "Kollegene er blitt vant til bussj\u00e5f\u00f8ren som alltid har med egen mat og aldri prioriterer en tur p\u00e5 kaf\u00e9 i det todelte skiftet.", "\u2013 Men jeg skulle \u00f8nske at enda flere var med, sier Damianos.", "Han blir sjelden tr\u00f8tt av treningslivet sitt, men av og til trenger han ogs\u00e5 inspirasjon.", "\u2013 Da g\u00e5r jeg p\u00e5 Youtube og ser en video av et triatlonl\u00f8p. Det hjelper, sier han.", "Mandag:", "1. \u00f8kt: L\u00f8ping p\u00e5 m\u00f8lle. 1000 meter oppvarming. 10x1000 meter. 2000 meter rolig.", "2. \u00f8kt: To timer spinning, en av dem med langintervaller.", "Tirsdag:", "1. \u00f8kt: Styrke overkropp.", "2. \u00f8kt: Sv\u00f8mming, minst 2000 meter.", "Onsdag:", "1. \u00f8kt: L\u00f8ping p\u00e5 m\u00f8lle. Oppvarming 1000 meter, 2x5000 meter, 2000 meter rolig.", "2. \u00f8kt: Over to timer spinning.", "Torsdag:", "Styrke for bein.", "Fredag:", "30 min. spinning og 30 min. l\u00f8p. To runder, til sammen to timer.", "L\u00f8rdag:", "Sykler ute hvis v\u00e6ret er bra. Hvis ikke blir det en lang l\u00f8petur eller sv\u00f8mming."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "63eb05944376a3ec5cb0683ce313513b8c019640b7d4004deef5046d4027bbc7"}, {"field": "createtime", "value": "2016-12-09T23:14:54.000Z"}, {"field": "description", "value": "Damianos Pridesis (54) er en av landets sprekeste bussj\u00e5f\u00f8rer. Han har funnet skiftet som gj\u00f8r at han f\u00e5r plass til 17\u201319 treningstimer i uken."}, {"field": "heading", "value": ["Han fant det perfekte skiftet for \u00e5 trene mye -adressa.no", "Fra taekwondo til sykkel", "Klarte bare 50 meter", "Er litt treningsnarkoman", "Lytter til kroppen", "Har klare m\u00e5l", "Sprekeste bussj\u00e5f\u00f8r", "Blir en blidere Damianos", "Her kan du se Damianos\u2019 treningsuke:"]}, {"field": "id", "value": "844880213aea9d68f4eac281cc0810158ca89827"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "tide"}, {"field": "kw-concept", "value": ["tide", "timer", "\u00f8kt", "todelte skift", "jobb", "m\u00e5l", "l\u00f8p", "trene", "skift", "uke", "sv\u00f8mme"]}, {"field": "kw-entity", "value": ["youtube", "bergen city marathon", "mannsverk", "nr 1", "gunn h\u00f8lleland", "land\u00e5s", "damianos", "strava", "bergen-voss", "pridesis", "hordnesskogen", "fitness", "bergen triathlon club", "trondheim-oslo", "syros"]}, {"field": "kw-location", "value": ["norge", "haugesund", "sandsli"]}, {"field": "kw-pageclass", "value": "article"}, {"field": "kw-person", "value": "eirik sandnes"}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "http://vertical.snd.no/images/0109203f-c86b-4c3c-94dd-faa84910c109?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han fant det perfekte skiftet for \u00e5 trene mye"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Han-fant-det-perfekte-skiftet-for-a-trene-mye-193351b.html"}, {"field": "pageclass", "value": ["article"]}, {"field": "publishtime", "value": "2016-11-14T10:56:43.000Z"}, {"field": "recs-articleid", "value": "193351"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-11-14T10:56:43.000Z"}, {"field": "recs-rawtitle", "value": "Han fant det perfekte skiftet for \u00e5 trene mye -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Damianos Pridesis (54) er en av landets sprekeste bussj\u00e5f\u00f8rer. Han har funnet skiftet som gj\u00f8r at han f\u00e5r plass til 17\u201319 treningstimer i uken."}, {"field": "thumbnail", "value": "http://content-thumbnail.cxpublic.com/content/thumbnail200x150/844880213aea9d68f4eac281cc0810158ca89827.jpg?58dd6ae3"}, {"field": "thumbnailfullheightdimensions", "value": "200x1952"}, {"field": "timestamp", "value": "2017-03-30T20:30:27.000Z"}, {"field": "title", "value": "Han fant det perfekte skiftet for \u00e5 trene mye"}, {"field": "url", "value": "http://www.adressa.no/100Sport/sprek/Han-fant-det-perfekte-skiftet-for-a-trene-mye-193351b.html"}, {"field": "urlhash", "value": "844880213aea9d68f4eac281cc0810158ca89827"}], "score": 0.53294444, "siteId": "9222270286501375973", "id": "844880213aea9d68f4eac281cc0810158ca89827"}

