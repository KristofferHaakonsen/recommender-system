{"fields": [{"field": "modifiedtime", "type": "time", "value": "2012-10-05T09:28:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Kunstneren Inger Anne Wahl er glad i\njordfarger, derfor holder hun seg stort sett til dem. Sper p\u00e5 med sort, og innimellom noen\nfargeklatter.", "\u2013For ikke \u00e5 ende i kaos gjelder\ndet \u00e5 holde seg til \u00e9n fargepalett og et begrenset antall materialer. Slik\nskapes en positiv atmosf\u00e6re, mener Inger Anne. Hun rufser hunden Harro under\nhaka, og byr p\u00e5 kaffe og nystekte vafler. Spisebordet er over tre meter langt\nog rustikt, rundt st\u00e5r det b\u00e5de gamle trestoler med sydde heltrekk, moderne\ndesignstoler i plast og langbenker med saueskinn p\u00e5.", "Huset \u00f8verst i Husbymarka i Stj\u00f8rdal har blitt et personlig,\nsjarmerende og stilsikkert hjem. Men det har tatt tid. Inger Anne og ektemannen\nOdd Arne Baar har brukt nesten all ledig tid de siste fem \u00e5rene p\u00e5 bygging,\noppussing og innredning. P\u00e5 v\u00e5rparten i \u00e5r s\u00e5 de seg endelig ferdige, s\u00e5 godt\nsom i alle fall.", "Det opprinnelige huset er et Selbuhus som ble satt opp i 1981.\nDa Inger Anne og Odd Arne ble samboere, leide de sokkelen. For ti \u00e5r siden ble\nhuset lagt ut for salg. Inger Anne og Odd Arne hadde da f\u00e5tt ett barn i sokkelleiligheten, og ventet det andre. De beh\u00f8vde mer\nplass, og kj\u00f8pte huset. Dermed startet totalrehabiliteringen.", "De hyret inn arkitekt Tore Tagseth for \u00e5 f\u00e5 gjort en total\nendring av huset. En ny etasje ble bygd p\u00e5, vegger er\nrevet, nye er bygget. I tillegg har Inger Anne har\nf\u00e5tt sitt eget atelier, bygget som en leilighet ved siden av selve huset.", "N\u00e5 trives familien som har blitt fem. Her\nbor mamma, pappa, Ingrid (15), Oda (10) og Johan (7).", "Inspirerende atelier", "Inger Anne er adjunkt og underviser ved Halsen ungdomsskole.\nSelv om hun trives som l\u00e6rer, er dr\u00f8mmen og en gang\n\u00e5 kunne leve som fulltidskunstner. 27.- 28. oktober skal hun og broren B\u00f8rge\nWahl, ha utstillingen \u00abInntrykk, uttrykk\u00bb sammen i Lokstallen i Stj\u00f8rdal\nsentrum. Storebror er utdannet biolog, og ivrig fotograf p\u00e5 fritiden.\nLilles\u00f8ster stiller med akryl p\u00e5 lerret. Felles for begge er at de jobber med\nabstrakte uttrykk.", "Inger Anne skaper mye i l\u00f8pet av d\u00f8gnet, b\u00e5de som mor, l\u00e6rer,\nkunstner og huseier. Malerkunsten blir ofte sen kveldsjobbing, etter at resten\nav huset har roet seg. Da g\u00e5r mor ut av huset og inn i atelieret. Hun m\u00e5 ned\ntrappa, forbi garasjen og inn ei ny d\u00f8r.", "\u2013Jeg var bevisst p\u00e5 at\natelieret skulle v\u00e6re adskilt fra huset. Jeg vil at det skal merkes rent fysisk\nat jeg g\u00e5r ut og jobber. Ungene m\u00e5 komme hit hvis de vil meg noe. , sier Inger Anne. som har et atelier med sofakrok og langbord\nmed gode stoler rundt.", "\u2013Atelieret har blitt et sted\nsom gir meg inspirasjon. Her f\u00e5r jeg jobbe i fred og ro, sier Inger Anne. En\nsofakrok med langbord og gode stoler innbyr til senkede skuldre. P\u00e5 alle vegger\nhenger malerier.  p\u00e5\nlerreter. Jordfarger, r\u00e5tt, lag p\u00e5 lag.", "\u2013Jeg maler for \u00e5 ta vare p\u00e5\n\u00f8yeblikkene. Jeg liker best \u00e5 male abstrakt og spontant, og jeg vet aldri helt\nhva utfallet til slutt blir. Jeg jobber hele tiden i\net spenningsfelt. Ofte har jeg en id\u00e9 om noe n\u00e5r jeg starter, ideen f\u00f8lger meg,\nmen etter hvert blir viljen borte og bildet tar over, sier Inger Anne.", "Et lite \u00f8yeblikk er hun tilbakelent, i en hvit sofa under et\nlike hvitt skr\u00e5tak. F\u00f8ttene p\u00e5 oppkappede bj\u00f8rkestammer, bundet sammen til en\nkrakk med grov hyssing.", "\u2013Med bildeskaping er det viktig\nfor meg \u00e5 tenke nytt og skape nysgjerrighet. Jeg \u00f8nsker at den som ser bildet\nser noe gjenkjennende, noe som gir en positiv opplevelse.", "Godt arbeidsteam", "Ogs\u00e5 inne i hovedhuset er det Inger Anne som har lagt mest av\nseg selv igjen i interi\u00f8ret. Det er samme palett som i atelieret, i hennes egen\nkunst p\u00e5 veggene og i m\u00f8bler og pyntegjenstander.", "\u2013Maleriene mine har ofte et\nlitt uferdig, r\u00e5tt uttrykk. Jeg tror den samme stemningen er skapt i hjemmet\nv\u00e5rt, sier Inger Anne som har malt et stort bilde p\u00e5 den ene stueveggen. Det er\ndet f\u00f8rste du ser n\u00e5r du kommer inn i stua, og det sl\u00e5r mot deg. Flere lag med\nmaling, mest brunt og sort p\u00e5 hvitt. Personlig, for ogs\u00e5 ungene har v\u00e6rt med og\nmalt. P\u00e5 kj\u00f8kkenet har Inger Anne malt bak pleksiglasset i sprutsonen bak\noppvaskkummen. Brunt her ogs\u00e5, men ogs\u00e5 glade, gule sirkler.", "\u2013Vi har brukt veldig mye tid p\u00e5\nhuset. De fem siste \u00e5rene har Odd Arne stort sett g\u00e5tt rundt med snekkerbeltet\np\u00e5, smiler Inger Anne. Odd Arne er utdannet snekker, men jobber n\u00e5 som\nkonstrukt\u00f8r for Contiga i Stj\u00f8rdal, et firma som produserer byggelementer i\nbetong.", "\u2013\u00c5 rehabilitere gamle hus er\nslitsomt, og det er jo som de sier: Det blir mer jobb enn hva man trodde. Men\nsamtidig har det v\u00e6rt utrolig skapende for oss som ektepar \u00e5 jobbe sammen. Odd\nArne og jeg har l\u00e6rt at vi er et godt arbeidsteam. Han er en tenker, jeg er den\nspontane, og i dette spenningsfeltet blir vi begge utfordret.", "Kunst i hovedrollen", "At ekteparet valgte \u00e5 bygge om et allerede eksisterende hus ga\nen del f\u00f8ringer.", "\u2013N\u00e5r du rehabiliterer et hus\nkan du ikke bare bestemme alt p\u00e5 nytt, noe er gitt. Samtidig er det noe av det spennende med det ogs\u00e5, ogs\u00e5 dette\ner \u00e5 jobbe i et spenningsfelt, sier Inger Anne som har innredet med en salig\nmiks, som er godt og blandet. Moderne og gammelt.\nPleksiglass og skinn.", "\u2013Jeg tenker litt som s\u00e5, at har du masse penger er det ingen sak \u00e5\ninnrede. Men samtidig kan det lett bli kjedelig. Det er n\u00e5r du m\u00e5 pusse opp noen gamle m\u00f8bler, kj\u00f8pe en del brukt\nfor slik \u00e5 f\u00e5 r\u00e5d til noen f\u00e5 dyre ting du virkelig\n\u00f8nsker deg, du f\u00e5r noe unikt, noe ingen andre har, sier Inger Anne.", "Inger Anne beskriver sin egen interi\u00f8rstil som eklektisk og\npersonlig. Hennes egen kunst har f\u00e5tt pryde de aller fleste rommene.", "\u2013Ja, bildene mine spiller\nkanskje en hovedrolle i mange av rommene, men jeg fors\u00f8ker \u00e5 la dem flyte inn i\ninteri\u00f8ret. Her h\u00f8rer alt hjemme, betingelsen er at tingene er satt sammen p\u00e5\net bevisst m\u00e5te. En n\u00f8ytral sofa kj\u00f8pt p\u00e5 n\u00e6rmeste m\u00f8belkjede, en kiste kj\u00f8pt\np\u00e5 gjenbrukstorget og personlige minner som betyr noe spesielt for oss som bor\nher. Jeg syns de mest spennende hjemmene blir til n\u00e5r folk t\u00f8r \u00e5 kombinere.", "Funksjonelt for fem", "\u2013Jeg liker at ting ikke passer\nhelt sammen, b\u00e5de i kunst og interi\u00f8r. Samtidig er jeg en sv\u00e6rt energisk dame,\nderfor m\u00e5 jeg ha ro rundt meg her hjemme. Det er vel derfor jeg er s\u00e5 glad i\njordfarger, sier Inger Anne som helst sitter ved spisebordet. Et bord hun og\nOdd Arne kj\u00f8pte for 20 \u00e5r siden. N\u00e5 er det solide eikebordet pusset ned og kan\nfortsatt brukes.", "Andre etasje er helt ny, og her har de tre ungene f\u00e5tt hvert\nsitt rom, bundet sammen av en tv-stue og et delikat bad i bruntoner. Lillebror\nhar Lynet McQueen malt p\u00e5 veggen, stores\u00f8ster har ungdomsrom med plass til \u00e5 samle venner, mens s\u00f8steren imellom koser seg i sin\nlille hule.", "Oppe i andre etasje er alle kvadratmeter utnyttet under\nskr\u00e5taket. Det er skap i kneveggene, og der trappa kommer opp har det blitt\nplass til et hjemmekontor.", "\u2013Hva er du mest forn\u00f8yd med?", "\u2013Til tross for at vi var veldig\nbundet til det opprinnelige, s\u00e5 har det blitt et\npraktisk og funksjonelt hus, sier Inger Anne. At de har f\u00e5tt alle sine behov\ndekket, kan skyldes at de har bodd i huset under hele forvandlingen. Slik har\nde kjent p\u00e5 kroppen hva de \u00f8nsker av et hus, det har vokst med dem.", "Og etter fem hektiske \u00e5r st\u00e5r det endelig ferdig, n\u00e5 skal\nfamilien nyte det.", "\u2013\u00c5 bygge hus har blitt en\nlivsstil, problemet er jo at det bare \u00f8ker p\u00e5 med\nprosjekter n\u00e5r man starter en slik prosess. N\u00e5 er det viktig for oss \u00e5 sette\noss ned, invitere venner, bruke litt mer tid sammen og p\u00e5 dem vi er glade i, sier\nInger Anne.", "En liten pust i bakken, f\u00f8r hyttedr\u00f8mmen i Tydal skal\nrealiseres..."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "1335c83b83a5b4150eb45efb2acb8694cce906fd0e4fab1656ca12ee645defb8"}, {"field": "createtime", "value": "2017-04-29T22:24:32.000Z"}, {"field": "description", "value": "Inger Anne Wahl holder seg til \u00e9n fargepalett, b\u00e5de i kunsten sin og i familiens dr\u00f8mmehjem, som det har tatt fem \u00e5r \u00e5 skape."}, {"field": "dominantimage", "value": "http://www.adressa.no/incoming/article6405711.ece/ALTERNATES/w980-default/hjem_MG_0804.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0a9a5047859104f5daa3cc43bd523768ab050d00.jpg?598756d5"}, {"field": "dominantthumbnaildimensions", "value": "300x169"}, {"field": "heading", "value": "Jordn\u00e6rt kunstnerhjem -adressa.no"}, {"field": "id", "value": "0a9a5047859104f5daa3cc43bd523768ab050d00"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "contiga"}, {"field": "kw-concept", "value": ["endelig ferdig", "hus"]}, {"field": "kw-entity", "value": ["ingrid", "harro", "inger anne og odd arne", "inntrykk", "halsen", "husbymarka", "johan", "selbuhus", "oda", "lynet mcqueen", "lokstallen"]}, {"field": "kw-location", "value": ["tydal", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["b\u00f8rge wahl", "tore tagseth", "odd arne baar", "inger anne", "inger anne wahl", "odd arne"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article6405711.ece/ALTERNATES/w980-default/hjem_MG_0804.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jordn\u00e6rt kunstnerhjem"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article6405787.ece"}, {"field": "pageclass", "value": ["article"]}, {"field": "publishtime", "value": "2012-10-05T09:28:40.000Z"}, {"field": "recs-articleid", "value": "6405787"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2012-10-05T09:28:40.000Z"}, {"field": "recs-rawtitle", "value": "Jordn\u00e6rt kunstnerhjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Inger Anne Wahl holder seg til \u00e9n fargepalett, b\u00e5de i kunsten sin og i familiens dr\u00f8mmehjem, som det har tatt fem \u00e5r \u00e5 skape."}, {"field": "thumbnail", "value": "http://content-thumbnail.cxpublic.com/content/thumbnail200x150/0a9a5047859104f5daa3cc43bd523768ab050d00.jpg?598756d5"}, {"field": "thumbnailfullheightdimensions", "value": "200x3758"}, {"field": "timestamp", "value": "2017-08-06T17:50:13.000Z"}, {"field": "title", "value": "Jordn\u00e6rt kunstnerhjem"}, {"field": "url", "value": "http://www.adressa.no/forbruker/hjem/article6405787.ece"}, {"field": "urlhash", "value": "0a9a5047859104f5daa3cc43bd523768ab050d00"}], "score": 0.49692437, "siteId": "9222270286501375973", "id": "0a9a5047859104f5daa3cc43bd523768ab050d00"}

