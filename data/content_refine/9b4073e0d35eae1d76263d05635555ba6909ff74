{"fields": [{"field": "modifiedtime", "type": "time", "value": "2014-08-08T07:39:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["charlotte \u00f8. sundberg", "fredrik b. lange"]}, {"field": "body", "value": ["Saken oppdateres.", "Flere f\u00f8dsler om sommeren gj\u00f8r at de ansatte ved St. Olavs Hospital m\u00e5 ta ekstra vakter for \u00e5 f\u00e5 turnusen til \u00e5 g\u00e5 opp.", "Sommeren er ikke ferietid for alle jordm\u00f8drene og pleierne ved f\u00f8deavdelingen ved St. Olavs Hospital. Siden det ble innf\u00f8rt ett barnehageopptak i \u00e5ret viser statistikken f\u00f8dselsboom om sommeren.", "\u2013 Barnehageopptaket er en medvirkende \u00e5rsak til h\u00f8ye f\u00f8dselstall om sommeren. Noen tenker nok p\u00e5 at hvis man f\u00f8der om sommeren s\u00e5 kan man ta med neste sommer i en forlenget permisjon, sier avdelingsjordmor Vigdis Myhren ved St. Olavs Hospital.", "Klinikksjefen ved Ahus bekrefter ogs\u00e5 til NTB at folk planlegger f\u00f8dsel om sommeren etter barnehageopptaket.", "Pappa \u00d8ivind Hoel og Philippa Chorley er et av de lykkelige parene som ble foreldre p\u00e5 St. Olavs Hospital denne uken. Sammen med nybakt storebror Caspian (2) fryder de seg over familiens nye tilskudd: Guttebabyen Inigo.", "\u2013 Det er helt magisk. Vi er litt forelsket i gutten v\u00e5r, sier mamma Philippa Chorley.", "\u2013 Jeg trodde nesten at det var tull da f\u00f8dselen var i gang i natt, hun var s\u00e5 rolig. Men jeg var mer stresset under den f\u00f8rste f\u00f8dselen. Jeg var redd for hva som kan skje under en f\u00f8dsel. Det gikk bra forrige gang, s\u00e5 denne gangen har jeg v\u00e6rt roligere, sier \u00d8ivind Hoel.", "De hadde ikke planlagt f\u00f8dselen ut fra barnehageopptaket.", "\u2013 Men vi traff bra, sier Hoel.", "F\u00f8dselstallene fra Statistisk sentralbyr\u00e5 (SSB) viser at sommerm\u00e5nedene er h\u00f8ysesong for f\u00f8dsler. 5671 barn ble f\u00f8dt i Norge i juli i fjor, det h\u00f8yeste antallet i fjor\u00e5ret. Dette var 1400 flere f\u00f8dsler enn i desember i fjor, da 4259 barn ble f\u00f8dt. De andre sommerm\u00e5nedene f\u00f8lger tett etter p\u00e5 f\u00f8dselsstatistikken.", "1. januar 2006 kom bestemmelsen i barnehageloven om at barn f\u00f8dt f\u00f8r 1. september hadde rett til barnehageplass. Tallene fra SSB viser at forskjellen mellom f\u00f8dselstallene fra vinter til sommer har \u00f8kt etter bestemmelsen ble innf\u00f8rt. Til sammenligning ble det f\u00f8dt 5210 barn i juli 2004, mens 4305 s\u00e5 dagens lys i desember samme \u00e5r.", "P\u00e5 St. Olav springer jordmor Ragnhild Grav Myrland til f\u00f8destuen n\u00e5r alarmen g\u00e5r. Hun har mulighet til \u00e5 f\u00f8lge hele f\u00f8dselen av Inigo denne dagen.", "\u2013 Dette har v\u00e6rt en god dag p\u00e5 jobb. Jeg trives s\u00e6rlig godt p\u00e5 jobb n\u00e5r jeg f\u00e5r f\u00f8lge opp en f\u00f8dsel slik som i dag, sier jordmor Ragnhild Grav Myrland.", "Tirsdag var det tolv f\u00f8dsler ved sykehuset og Inigo var en av dem som s\u00e5 verden for f\u00f8rste gang. Under toppd\u00f8gnet i sommer ble det 25 nybakte m\u00f8dre.", "\u2013 Vi har slike topper gjennom \u00e5ret. Det oppst\u00e5r et logistikkproblem n\u00e5r det er s\u00e5 mange f\u00f8dsler i l\u00f8pet av ett d\u00f8gn. Det skal v\u00e6re ledige rom dit man kommer, enten det er p\u00e5 f\u00f8den, barselavdelingen eller hotellet, sier Myhren.", "Sykehuset Levanger har ogs\u00e5 flest f\u00f8dsler om sommeren. I fjor f\u00f8dte 287 kvinner i l\u00f8pet av sommerm\u00e5nedene mai, juni, juli og august. 228 barn har kommet til verden s\u00e5 langt i sommer.", "\u2013 Vi har litt mer om sommeren, men det er h\u00e5ndterlig, sier avdelingsleder Marianne Mathisen ved f\u00f8deavdelingen ved Sykehuset Levanger.", "F\u00f8r jul innf\u00f8rte St. Olavs Hospital en vaktkoordinator som skal gj\u00f8re flyten bedre mellom de forskjellige avdelingene som tar vare p\u00e5 foreldre og nyf\u00f8dte. Med rundt 4000 f\u00f8dsler i \u00e5ret blir kapasiteten utnyttet p\u00e5 en bedre m\u00e5te. Kvinner som snart skal f\u00f8de og som har sp\u00f8rsm\u00e5l kan ogs\u00e5 ringe til vaktkoordinatoren. Hun svarer p\u00e5 alle mulige sp\u00f8rsm\u00e5l, som hva man kan spise etter man har hatt de f\u00f8rste riene og n\u00e5r man b\u00f8r dra til sykehuset.", "P\u00e5 grunn av de h\u00f8ye f\u00f8dselstallene, m\u00e5 f\u00f8den ha lik bemanning sommer som vinter. Nesten 180 personer med ulike kvalifikasjoner s\u00f8kte p\u00e5 sommerjobb ved avdelingen. Av dem var det ikke nok jordm\u00f8dre til \u00e5 fylle opp sommerturnusen.", "\u2013 Men vi leier inn noen jordm\u00f8dre fra byr\u00e5er. I tillegg er vi avhengige av at egne ansatte tar ekstra vakter, sier avdelingsjordmoren.", "Om sommeren \u00e5pner sykehuset barseltunet med syv senger, som ellers er stengt i helgene.", "\u2013 Det gj\u00f8r logistikken bedre fordi vi f\u00e5r flere barselplasser, sier Myhren", "P\u00e5 tross av travle sommerdager, trives jordm\u00f8drene ved avdelingen. Flere av jordm\u00f8drene forteller om den fantastiske f\u00f8lelsen n\u00e5r de tar imot nyf\u00f8dte.", "\u2013 Vi opplever at nytt liv kommer til verden. Det er en uskrevet bok, sier en jordmor.", "\u2013 Under den f\u00f8rste f\u00f8dselen jeg var med p\u00e5 s\u00e5 tenkte jeg at det var rart at bussene og togene g\u00e5r. Det er rart at verden ikke stopper opp fordi det er s\u00e5 unikt, sier Grav Myrland.", "Professor Rigmor Austgulen ved NTNU er ikke i tvil om at kvinner fors\u00f8ker \u00e5 planlegge f\u00f8dselen etter fristen for barnehageopptaket.", "\u2013 Kvinner er bevisste og \u00f8nsker ikke komme i den situasjonen at de er for sene til barnehageopptaket. Men det er selvf\u00f8lgelig ikke alle som kan p\u00e5virke det og har mulighet til \u00e5 planlegge f\u00f8dselen, sier Austgulen.", "Hun tror at diskusjonen om fristen for barnehageopptak kommer til \u00e5 fortsette.", "\u2013 Jeg tror man g\u00e5r i retningen at det blir mer fleksibilitet p\u00e5 opptaket, sier Austgulen.", "31. juli kom tvillingene Felix og Alfred til verden. N\u00e5 ligger de forn\u00f8yde side ved side i nyf\u00f8dtkrybben p\u00e5 barselavdelingen. F\u00f8dselen ble satt i gang, og ikke lenge etter kom de begge.", "\u2013 F\u00f8dselen tok bare fire timer fra f\u00f8rste rie. Det var ganske heftig. Riene kom som perler p\u00e5 en snor. Det var ingen pauser, sier mamma Kristine Elise Hanssen.", "Hun og pappa Andreas Larem forteller om den fantastiske og ubeskrivelige f\u00f8lelsen de hadde f\u00f8rste gang de s\u00e5 tvillingene. Felix fikk derimot en litt t\u00f8ff start p\u00e5 livet fordi han hadde et hull i en av lungene.", "\u2013 Det var litt dramatisk. Alfred var gr\u00e5 i huden da han kom til og m\u00e5tte de pumpe i ham oksygen. Men det at personalet beholdt roen gjorde at jeg ogs\u00e5 f\u00f8lte meg trygg p\u00e5 at det kom til \u00e5 g\u00e5 bra, sier Larem.", "Politikere fra flere partier i Trondheim mener at dagens barnehageopptak m\u00e5 endres.", "Trondheim kommune vil se p\u00e5 om de kan gj\u00f8re mer for at barn f\u00f8dt etter fristen f\u00e5r tidligere barnehageplass.", "Ordf\u00f8rer i Trondheim, Rita Ottervik (Ap) vil ha et rullerende barnehageopptak. Trondheim \u00f8kte tilskuddene til barehagene for \u00e5 gjennomf\u00f8rt tiltaket i fjor h\u00f8st. Men:", "\u2013 Bevilgningen fra staten ble str\u00f8ket fra statsbudsjettet. Det er krevende \u00e5 f\u00e5 gjennomf\u00f8rt et rullerende opptak uten statsst\u00f8tte, sier Ottervik.", "Kommunen skal se p\u00e5 hva de kan gj\u00f8re innenfor de rammene man har for at flere barn f\u00f8dt etter 1. september skal f\u00e5 barnehageplass.", "\u2013 N\u00e5r byen vokser s\u00e5 \u00e5pner vi nye barnehager. Vi kan blant annet se p\u00e5 det er en mulighet at man ikke \u00e5pner alle avdelingene i august, men at man \u00e5pner noen avdelinger i januar, slik at det blir plasser ledig da, sier Ottervik.", "\u2013 Det er tross alt bedre at man f\u00e5r plass i januar enn at man m\u00e5 vente et helt \u00e5r, fortsetter hun.", "\u2013 Men dere hadde mulighet til \u00e5 innf\u00f8re rullerende opptak mens dere var i regjering?", "\u2013 Det har tatt tid \u00e5 f\u00e5 p\u00e5 plass full barnehagedekning. Og vi var p\u00e5 vei til \u00e5 innf\u00f8re rullerende opptak, sier ordf\u00f8reren.", "Varaordf\u00f8rer Knut Fagerbakke (SV) mener klart at det er en sammenheng mellom barnehageopptaket og f\u00f8dselstallene om sommeren.", "\u2013 Det er synd at det er slik, men kommunen kan ikke finansiere to opptak alene. Det koster over 20 millioner kroner i \u00e5ret \u00e5 innf\u00f8re flere opptak, sier Fagerbakke.", "Trondheim kommune har innf\u00f8rt at barn som er f\u00f8dt ogs\u00e5 i september og oktober f\u00e5r barnehageplass, men han mener dette ikke er nok.", "\u2013 Det er en enkel l\u00f8sning p\u00e5 dette, og det er at det blir innf\u00f8rt to barnehageopptak. \u00d8konomiske forhold skal ikke p\u00e5virke denne type planlegging. Jeg h\u00e5per at regjeringen legger inn to opptak i neste statsbudsjett, sier Fagerbakke.", "Vil ha l\u00f8pende opptak", "H\u00f8yres Mari Holm L\u00f8nseth i oppvekstkomiteen i Trondheim er uenig med Fagerbakke. Hun tror ikke at to opptak i \u00e5ret vil l\u00f8se problemet.", "\u2013 Hvis man setter to datoer blir det igjen en kamp om plassene. Det deler bare problemet i to, sier hun.", "Politikeren mener at to opptak i \u00e5ret er en mer byr\u00e5kratis ordning.", "\u2013 Den enkleste l\u00f8sningen vil v\u00e6re \u00e5 f\u00e5 til et l\u00f8pende opptak. Vi vil gj\u00f8re det enklest mulig, sier politikeren.", "Hun legger til at hun synes det er positivt at kommunene legger til rette for at man f\u00e5r plass, og h\u00e5per man kan fortsette med det.", "\u2013 Vi har hatt m\u00e5l om \u00e5 f\u00e5 til et l\u00f8pende opptak, slik at man f\u00e5r plass underveis. Det st\u00e5r i Regjeringserkl\u00e6ringen samt i Trondheim H\u00f8yres program, sier L\u00f8nseth."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ad0758165bb5aa8a02d2e3b3779462b9a84e52d85158ea15695cde1c7b951b7a"}, {"field": "createtime", "value": "2016-03-09T09:06:10.000Z"}, {"field": "description", "value": "Det ble 25 nybakte m\u00f8dre i l\u00f8pet av toppd\u00f8gnet ved St. Olavs Hospital i sommer. Det ble f\u00f8dt 1400 flere barn i Norge i juli enn i desember i fjor."}, {"field": "dominantimage", "value": "http://www.adressa.no/pluss/nyheter/article9998148.ece/ALTERNATES/w980-default/EB_F%C3%B8deavdelinga_04.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9b4073e0d35eae1d76263d05635555ba6909ff74.jpg?5987a521"}, {"field": "dominantthumbnaildimensions", "value": "300x169"}, {"field": "heading", "value": ["25 f\u00f8dsler p\u00e5 ett d\u00f8gn p\u00e5 St. Olavs Hospital -adressa.no", "Nybakte foreldre", "Langt flere f\u00f8dsler om sommeren", "Skal bedre flyten", "Tar ekstra vakter", "Planlegger f\u00f8dselen", "\u2013 Beholdt roen", "Politikere i Trondheim vil endre opptaket", "\u00c5pner nye barnehager", "H\u00e5per p\u00e5 to opptak"]}, {"field": "id", "value": "9b4073e0d35eae1d76263d05635555ba6909ff74"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["planlegger f\u00f8dsel", "f\u00f8dt", "innf\u00f8re rullerende opptak", "f\u00f8dsel", "opptak"]}, {"field": "kw-entity", "value": ["caspian", "\u00f8ivind hoel og philippa chorley", "olavs hospital", "regjeringserkl\u00e6ringen", "ahus", "st. olav", "rigmor austgulen", "philippa chorley", "st. olavs hospital", "trondheim h\u00f8yres", "inigo", "statistisk", "sykehuset levanger", "felix og alfred"]}, {"field": "kw-location", "value": ["felix", "norge", "alfred"]}, {"field": "kw-pageclass", "value": "article"}, {"field": "kw-person", "value": ["grav myrland", "mari holm l\u00f8nseth", "ragnhild grav myrland", "vigdis myhren", "marianne mathisen", "andreas larem", "rita ottervik", "\u00f8ivind hoel", "kristine elise hanssen", "knut fagerbakke"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article9998148.ece/ALTERNATES/w980-default/EB_F%C3%B8deavdelinga_04.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "25 f\u00f8dsler p\u00e5 ett d\u00f8gn p\u00e5 St. Olavs Hospital"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article9998153.ece"}, {"field": "pageclass", "value": ["article"]}, {"field": "publishtime", "value": "2014-08-08T07:24:04.000Z"}, {"field": "recs-articleid", "value": "9998153"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-08-08T07:24:04.000Z"}, {"field": "recs-rawtitle", "value": "25 f\u00f8dsler p\u00e5 ett d\u00f8gn p\u00e5 St. Olavs Hospital -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Det ble 25 nybakte m\u00f8dre i l\u00f8pet av toppd\u00f8gnet ved St. Olavs Hospital i sommer. Det ble f\u00f8dt 1400 flere barn i Norge i juli enn i desember i fjor."}, {"field": "thumbnail", "value": "http://content-thumbnail.cxpublic.com/content/thumbnail200x150/9b4073e0d35eae1d76263d05635555ba6909ff74.jpg?5987a521"}, {"field": "thumbnailfullheightdimensions", "value": "200x2661"}, {"field": "timestamp", "value": "2017-08-06T23:24:17.000Z"}, {"field": "title", "value": "25 f\u00f8dsler p\u00e5 ett d\u00f8gn p\u00e5 St. Olavs Hospital"}, {"field": "url", "value": "http://www.adressa.no/pluss/nyheter/article9998153.ece"}, {"field": "urlhash", "value": "9b4073e0d35eae1d76263d05635555ba6909ff74"}], "score": 0.79440904, "siteId": "9222270286501375973", "id": "9b4073e0d35eae1d76263d05635555ba6909ff74"}

