{"fields": [{"field": "modifiedtime", "type": "time", "value": "2012-04-17T20:38:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "einar kristeng\u00e5rd"}, {"field": "body", "value": ["Saken oppdateres.", "Verdensnyheten med en kostnadsramme til 3,2 millioner kroner fikk bokstavelig talt startvansker. I over to m\u00e5neder har det v\u00e6rt jobbet med det nye kunstfrosne till\u00f8pet i 120-metersbakken i Gran\u00e5sen. Den fantastiske oppfinnelsen som ble presentert tidligere i h\u00f8st, skulle v\u00e6re ferdig utviklet og montert til kommende helgs verdenscuprenn. Tirsdag skulle den selvg\u00e5ende roboten s\u00f8rge for perfekt spor i till\u00f8pet. Men da den ble satt i arbeid, skar det seg.", "Prosjektleder Arnstein Killingtveit i Asplan Viak som har st\u00e5tt for monteringen for det tyske firmaet Rehau, fikk seg en overraskelse.", "- Sporet er montert n\u00f8yaktig etter oppskriften fra leverand\u00f8ren, men roboten som er produsert i Tyskland og sendt til Gran\u00e5sen, passet ikke. Den kj\u00f8rte seg fast, og vi fikk ikke freset ut og preparert sporet slik som planlagt. Roboten m\u00e5tte sendes tilbake til Tyskland og justeres, sier Killingtveit.", "Manuell jobb", "Dermed var gode r\u00e5d dyre. I all hast ble det produsert spesialbygde skraper slik at man manuelt kunne ta fatt p\u00e5 jobben. Med h\u00e5ndmakt ble isen, som roboten skulle ha frest fri, skrapet ut av sporet. Et arbeid som b\u00e5de var tidkrevende og vanskelig i det bratte till\u00f8pet. Dugnadsfolk og representanter fra det tyske firmaet Rehau, var forberedt p\u00e5 \u00e5 bruke hele natten p\u00e5 arbeidet. Pr\u00f8vehopping i det nye sporet som var planlagt i g\u00e5r kveld, m\u00e5tte utsettes.", "- Vi kan ikke annet enn beklage, men kan lite gj\u00f8re. Vi holdt v\u00e5r tidsfrist med alt arbeidet som skulle gj\u00f8res med monteringen. At roboten som skal gj\u00f8re fresejobben var feildimensjonert, er det andre som m\u00e5 ta ansvaret for. Men dette b\u00f8r ikke f\u00e5 noen innvirkning p\u00e5 helgens konkurranser, sier prosjektleder Arnstein Killingtveit.", "Like forhold", "Heller ikke Steinar Br\u00e5ten som har v\u00e6rt med i r\u00e5dgivingsarbeidet for utbedringene i Gran\u00e5sen, frykter at det som skjedde i g\u00e5r vil f\u00e5 noen innvirkning p\u00e5 helgens konkurranser.", "- Jeg er ingen ingeni\u00f8r, bare en som kommer med innspill sett fra trener og ut\u00f8vers side, men jeg tror dette vil bli veldig bra bare de f\u00e5r skrapet sporet jevnt manuelt. Frysemekanismen i sporet funger slik det skal, og selv om det kommer nedb\u00f8r i l\u00f8pet av helgen, vil sporet gi jevne og greie forhold, sier Br\u00e5ten.", "Den problematiske roboten ble i g\u00e5r sendt tilbake til Tyskland med trailer, men vil ikke v\u00e6re \u00abombygd\u00bb og tilbake i Gran\u00e5sen f\u00f8r helgen. Dermed m\u00e5 prepareringen av till\u00f8pet i helgen foreg\u00e5 p\u00e5 manuelt vis.", "Frustrerende", "For l\u00f8perne som forbereder seg til helgens konkurranser, kom problemene litt ubeleilig i og med at de hadde h\u00e5pet \u00e5 f\u00e5 benytte bakken til trening allerede i g\u00e5r kveld. Kombinerttrener Kristian Hammer synes situasjonen er frustrerende:", "- Vi hadde planlagt \u00e5 samles i Trondheim for \u00e5 hoppe onsdag. Blir ikke bakken klar, m\u00e5 vi ta ned tr\u00f8nderne og m\u00f8tes p\u00e5 Lillehammer for hopptrening. Skjer det blir det egentlig ganske h\u00e5pl\u00f8st og frustrerende, sier Hammer.", "De norske spesialhopperne skal samles i Gran\u00e5sen torsdag, men b\u00e5de Anders Bardal og Roar Lj\u00f8kels\u00f8y hadde h\u00e5p om \u00e5 slippe til i bakken tidligere. Trener Geir Ole Berdahl fortviler likevel ikke.", "- Blir bakken klar onsdag, er ikke dette noe problem. Det viktigste er at till\u00f8pet blir bra og at forholdene blir like og gode, sier Berdahl."]}, {"field": "category0", "value": "sport"}, {"field": "category1", "value": "sport|hopp"}, {"field": "contenthash", "value": "8e69fcc9bfcd39688cfc1c0707cf045f278970906b29a34d809d6476ec57fbd0"}, {"field": "createtime", "value": "2017-07-12T12:44:31.000Z"}, {"field": "description", "value": "I hele natt har de tyske leverand\u00f8rene st\u00e5tt p\u00e5 kne og skrapt is i det nye kunstfrosne till\u00f8pet i Gran\u00e5sen."}, {"field": "dominantimage", "value": "http://www.adressa.no/incoming/article1225542.ece5/ALTERNATES/w980-default/granaasen%20k%20vad"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/693e2c6f79b955e017cd8d455163684ca7397cdd.jpg?596619af"}, {"field": "dominantthumbnaildimensions", "value": "300x169"}, {"field": "heading", "value": "Ned p\u00e5 kne etter robot-miss -adressa.no"}, {"field": "id", "value": "693e2c6f79b955e017cd8d455163684ca7397cdd"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "hopp"]}, {"field": "kw-classification", "value": "sports"}, {"field": "kw-concept", "value": ["helgs", "spor", "arbeid", "helgens konkurranser", "roboten", "till\u00f8pet", "bakken", "trener"]}, {"field": "kw-entity", "value": ["anders bardal og roar lj\u00f8kels\u00f8y", "asplan viak", "gran\u00e5sen"]}, {"field": "kw-location", "value": ["trondheim", "rehau", "lillehammer", "tyskland"]}, {"field": "kw-pageclass", "value": "article"}, {"field": "kw-person", "value": ["arnstein killingtveit", "roar lj\u00f8kels\u00f8y", "anders bardal", "geir ole berdahl", "kristian hammer", "steinar br\u00e5ten"]}, {"field": "kw-taxonomy", "value": ["sport", "sport/hopp"]}, {"field": "og-image", "value": "http://www.adressa.no/incoming/article1225542.ece5/ALTERNATES/w980-default/granaasen%20k%20vad"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ned p\u00e5 kne etter robot-miss"}, {"field": "og-type", "value": "article"}, {"field": "og-url", "value": "http://www.adressa.no/sport/hopp/article990053.ece"}, {"field": "pageclass", "value": ["article"]}, {"field": "publishtime", "value": "2007-12-05T07:01:00.000Z"}, {"field": "recs-articleid", "value": "1731346"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|hopp"}, {"field": "recs-publishtime", "value": "2007-12-05T07:01:00.000Z"}, {"field": "recs-rawtitle", "value": "Ned p\u00e5 kne etter robot-miss -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/hopp"]}, {"field": "teaser", "value": "I hele natt har de tyske leverand\u00f8rene st\u00e5tt p\u00e5 kne og skrapt is i det nye kunstfrosne till\u00f8pet i Gran\u00e5sen."}, {"field": "thumbnail", "value": "http://content-thumbnail.cxpublic.com/content/thumbnail200x150/693e2c6f79b955e017cd8d455163684ca7397cdd.jpg?596619af"}, {"field": "thumbnailfullheightdimensions", "value": "200x1317"}, {"field": "timestamp", "value": "2017-07-12T12:44:31.000Z"}, {"field": "title", "value": "Ned p\u00e5 kne etter robot-miss"}, {"field": "url", "value": "http://www.adressa.no/sport/hopp/article990053.ece"}, {"field": "urlhash", "value": "693e2c6f79b955e017cd8d455163684ca7397cdd"}], "score": 0.9034492, "siteId": "9222270286501375973", "id": "693e2c6f79b955e017cd8d455163684ca7397cdd"}

