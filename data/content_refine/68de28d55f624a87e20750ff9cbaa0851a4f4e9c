{"fields": [{"field": "modifiedtime", "type": "time", "value": "2012-04-23T08:43:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Synes du sitatene over er morsomme, er du sannsynligvis bedre i engelsk en moroklumpene som briten Stewart Clark har samlet i den nye boka si, \u00abBroken english spoken perfectly\u00bb. Clark er fra Cambridge, og traff sin norske kone i England. Hun lokket ham til Norge for 30 \u00e5r siden, og da han studerte engelsk i Oslo, oppdaget han at det engelske spr\u00e5ket hadde flere regler enn han var klar over. Siden den gang har engelsk pedagogikk v\u00e6rt en hjertesak for ham. Boka er i disse dager \u00e5 finne i butikkene, og mellom permene har Clark samlet ufrivillig morsom misbruk av engelsk. If\u00f8lge ham selv er faktisk broken english det mest brukte spr\u00e5ket i verden.", "- De fleste engelskmenn forst\u00e5r at utledninger kan gj\u00f8re feil. Engelsk er verdens f\u00f8rstespr\u00e5k, og over 350 millioner mennesker har det som sitt morsm\u00e5l. Men det er enda flere som bruker engelsk som andrespr\u00e5k og arbeidsspr\u00e5k.", "Derfor m\u00e5 det naturligvis bli feil og forvirring en gang iblant.", "Tester engelsken din", "Clark er spr\u00e5klig r\u00e5dgiver ved NTNU i Trondheim. I tillegg er han spr\u00e5kkonsulent for en del norske bedrifter, r\u00e5dgiver for EU-kommisjonen i vurderingen av s\u00f8knader, og spr\u00e5kpirker p\u00e5 si. V\u00e5ren 2000 kom l\u00e6reboka \u00abGetting your English right\u00bb, men n\u00e5 viser Clark spr\u00e5kets humoristiske sider.", "- Jeg ble deppa da Bush gikk inn i Irak, og tenkte jeg m\u00e5tte lage noe folk kunne le av. Boka har ogs\u00e5 pedagogiske hensikter, selv om den i f\u00f8rste omgang er skrevet for en god latter.", "Han mener at boka kan fungere som en test p\u00e5 ens egne engelskkunnskaper. Hvis man synes sitatene er morsomme, har man sannsynligvis skj\u00f8nt feilen, og b\u00f8r derfor ta sin reaksjon som et kompliment for gode engelskkunnskaper.", "- Bare se for deg at engelskmenn ler av franske feil. Det er helt utenkelig. F\u00e5 engelskmenn kan telle til tjue p\u00e5 fransk.", "Boka har blitt til gjennom mange bidrag, blant annet fra hjelpsomme kolleger. Og da innsamlingen n\u00e6rmet seg slutten, var det en av bidragsyterne som lurte p\u00e5 \u00abwhat's the deathline for doing this?\u00bb.", "Ikke pedantisk", "- Er du en s\u00e5nn som g\u00e5r rundt og retter p\u00e5 folk n\u00e5r de snakker engelsk og sier noe feil?", "- He he, hvis jeg er i en pedagogisk situasjon, s\u00e5 engasjerer folk meg til \u00e5 hjelpe dem. Men nei, jeg er ingen spr\u00e5kpedant. Og n\u00e5r jeg retter tekster tror jeg at jeg aksepterer mye mer enn andre. Engelsk har jo mange nyanser, og det finnes mange typer engelsk. Folk lo av K\u00e5re Willoch da har var i USA og hilste p\u00e5 folk med \u00e5 si \u00abGood day\u00bb. Men det er jo en helt vanlig hilsen i Storbritannia og Australia.", "- Hva synes du egentlig om nordmenns engelskkunnskaper?", "- Den generasjonen som bruker mye engelsk i dag, blant annet studentene, er flinke, og ofte flinkere enn noen eldre forelesere. Nordmenns muntlige engelsk er kjempebra. Problemene oppst\u00e5r n\u00e5r man skal bruke det som arbeidsspr\u00e5k, for eksempel p\u00e5 websider.", "Clark var innom de engelske websidene til 15 forskjellige sm\u00e5bedrifter i Trondheim. Han analyserte sidene, som skulle virke som en salgsfremmende kanal, og fant ut at tre-fire av bedriftene hadde brukbar engelsk. Resten av dem var fulle av feil.", "Topless government", "Men ogs\u00e5 engelskmenn kan snuble i ordene en gang imellom. For eksempel var det et engelsk kontor som hadde denne ryddeprosedyren etter lunsj: \u00abAfter tea break staff should empty the teapot and stand upside down on the draining board\u00bb. Og et engelsk r\u00e5dhus var ikke helt sikre p\u00e5 verken \u00e5pningstider eller uttrykksm\u00e5te: \u00abThe Town Hall is closed until opening. It will remain closed after being opened. Open tomorrow.\u00bb", "Men Clark er ikke i tvil om hva som er den morsomste feilen han har kommet over til n\u00e5.", "- Det m\u00e5 v\u00e6re da Bondevik1-regjeringen gikk av p\u00e5 gasskraftsaken. Den engelske avisen et oppslag med tittelen \u00abGreen power topples (velter) Norwegian government\u00bb. Dagbladet annonserte den engelske oppmerksomheten dagen etterp\u00e5 med tittelen \u00abGreen power topless Norwegian government\u00bb.", "Tok du den, eller?"]}, {"field": "category0", "value": "kultur"}, {"field": "contenthash", "value": "a08afbdd50fa74bd6529df098c6e54cebb81a7c55a8d8a4b8bdadd473b7bbec8"}, {"field": "createtime", "value": "2017-04-21T10:59:10.000Z"}, {"field": "description", "value": "H\u00f8rt om fotballspilleren som \u00abtried to screw the ball in the goal\u00bb? Eller sj\u00e5f\u00f8ren som spurte en politimann om \u00abthe fart limit\u00bb?"}, {"field": "dominantimage", "value": "http://www.adressa.no/incoming/article1098412.ece5/ALTERNATES/w980-default/ver2%20brokenBig"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68de28d55f624a87e20750ff9cbaa0851a4f4e9c.jpg?596705e8"}, {"field": "dominantthumbnaildimensions", "value": "300x169"}, {"field": "heading", "value": "Babelsk forvirring -adressa.no"}, {"field": "id", "value": "68de28d55f624a87e20750ff9cbaa0851a4f4e9c"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "careers"}, {"field": "kw-concept", "value": ["broken english", "engelsk", "bruker engelsk"]}, {"field": "kw-entity", "value": ["getting", "broken", "green", "town hall", "bush", "english", "storbritannia og australia", "good", "norwegian"]}, {"field": "kw-location", "value": ["england", "cambridge", "irak", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["stewart clark", "k\u00e5re willoch"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1098412.ece5/ALTERNATES/w980-default/ver2%20brokenBig"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Babelsk forvirring"}, {"field": "og-type", "value": "article"}, {"field": "og-url", "value": "http://www.adressa.no/kultur/article5542.ece"}, {"field": "pageclass", "value": ["article"]}, {"field": "publishtime", "value": "2004-10-12T07:48:22.000Z"}, {"field": "recs-articleid", "value": "2465490"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-10-12T07:48:22.000Z"}, {"field": "recs-rawtitle", "value": "Babelsk forvirring -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "H\u00f8rt om fotballspilleren som \u00abtried to screw the ball in the goal\u00bb? Eller sj\u00e5f\u00f8ren som spurte en politimann om \u00abthe fart limit\u00bb?"}, {"field": "thumbnail", "value": "http://content-thumbnail.cxpublic.com/content/thumbnail200x150/68de28d55f624a87e20750ff9cbaa0851a4f4e9c.jpg?596705e8"}, {"field": "thumbnailfullheightdimensions", "value": "200x1091"}, {"field": "timestamp", "value": "2017-07-13T05:32:24.000Z"}, {"field": "title", "value": "Babelsk forvirring"}, {"field": "url", "value": "http://www.adressa.no/kultur/article5542.ece"}, {"field": "urlhash", "value": "68de28d55f624a87e20750ff9cbaa0851a4f4e9c"}], "score": 0.80719256, "siteId": "9222270286501375973", "id": "68de28d55f624a87e20750ff9cbaa0851a4f4e9c"}

