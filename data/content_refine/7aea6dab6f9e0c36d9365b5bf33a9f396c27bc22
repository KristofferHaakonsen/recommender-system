{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "stein nervik"}, {"field": "body", "value": ["\u2013 Vi sier hvert \u00e5r at veksten ikke kan fortsette. Det tenker vi n\u00e5 ogs\u00e5. Men ogs\u00e5 i \u00e5r opplever vi at det g\u00e5r bra, sier Steffen Rogstad som er partner og styreleder i Arntzen de Besche Trondheim.", "Han smiler ikke n\u00e5r han sier det, men burde kanskje. For 2013 var nok et rekord\u00e5r for norske advokater, ogs\u00e5 de i Tr\u00f8ndelag.", "En oversikt over de 20 kontorene med h\u00f8yest omsetning, viser at tr\u00f8nderske advokater omsatte for mer enn 300 millioner kroner i fjor. Firmaet som i s\u00e6rklasse hadde den h\u00f8yeste omsetningen er Arntzen de Besche som i fjor hadde en vekst p\u00e5 hele 17 prosent fra \u00e5ret f\u00f8r.", "\u2013 Det var mye som skjedde samtidig i fjor. Vi var involvert i flere store tvister, r\u00e5dgiver i flere store anbudkontraktsprosesser og ikke minst var vi r\u00e5dgiver i forbindelse med Torghattens oppkj\u00f8p av Wider\u00f8e fra SAS, forklarer Rogstad.", "Det forklarer muligens at veksten ble p\u00e5 hele 17 prosent, men ferske tall fra Advokatforeningen viser at bransjen har opplevd en eventyrlig vekst de siste \u00e5rene. Fra 2006 har den \u00e5rlige omsetningsveksten for norske advokater v\u00e6rt p\u00e5 8 prosent. I fjor solgte bransjen tjenester for 14,2 milliarder kroner.", "\u2013 Hvorfor denne enorme veksten?", "\u2013 Det har sammenheng med internasjonalisering. Flere firmaer ser mot utenlandske markeder, og det skaper jus, sier Rogstad.", "\u2013 Dessuten blir samfunnet stadig mer komplisert fordi det stadig vedtas nye lover og regler. Samtidig blir virksomhetene mer profesjonalisert, legger han til.", "Styrelederen trekker frem offentlige anbudsregler som et slikt eksempel.", "\u2013 De er laget med god hensikt. Samtidig er de s\u00e5 kompliserte at kommuner og andre offentlige etater m\u00e5 ha v\u00e5r hjelp for \u00e5 unng\u00e5 at det gj\u00f8res feil. F\u00f8r var dette noe flere advokater kunne jobbe litt med. I dag har vi to som bare jobber med anbud, sier Rogstad.", "Noe som bringer oss inn p\u00e5 advokatrollen. Tradisjonelt ser nok de fleste for seg at advokater er en yrkesgruppe som er knyttet til konflikter. Gjerne i rettssal foran en dommer.", "\u2013 Jeg har ikke v\u00e6rt i retten p\u00e5 syv \u00e5r, sier Jon Gresseth, ogs\u00e5 han partner i Arntzen de Besche.", "Han forteller at advokatrollen er i endring, bort fra det \u00e5 avgj\u00f8re en konflikt til rett \u00e5 slett \u00e5 unng\u00e5 at konflikter oppst\u00e5r.", "\u2013 V\u00e5r jobb er \u00e5 v\u00e6re i forkant og utforme avtaler begge parter kan leve med. En viktig del av dette er ogs\u00e5 \u00e5 lage l\u00f8sninger p\u00e5 hvordan tvister skal l\u00f8ses mellom partene n\u00e5r de eventuelt oppst\u00e5r, forteller Gresseth.", "Tall fra Advokatforeningen viser at det er n\u00e6ringslivet som legger igjen mest penger hos advokatene. To av tre kroner kommer derfra. Det resterende kommer fra privatpersoner og andre. Dette forholdet har v\u00e6rt stabilt gjennom flere \u00e5r, noe som betyr at \u00aballe\u00bb legger igjen mer og mer penger hos advokatfirmaene.", "Advokatforeningens tall viser ogs\u00e5 at omsetningsveksten i bransjen f\u00f8rst og fremst skyldes at flere bruker advokat. Ikke at prisene \u00f8ker.", "\u2013 Vi har ikke \u00f8kt timeprisene p\u00e5 tre \u00e5r, forteller Gresseth.", "\u2013 Hva er grunnen til at flere og flere bruker advokat?", "\u2013 Det har \u00e5 gj\u00f8re med velstands\u00f8kning. Vi tjener mer og da vil man i st\u00f8rre grad sikre de verdiene man har, sier generalsekret\u00e6r i Advokatforeningen, Merete Smith.", "\u2013 I tillegg er det flere samlivsformer n\u00e5 enn f\u00f8r. Vi har mine, dine og v\u00e5re barn. Ekteskap g\u00e5r i oppl\u00f8sning og verdier skal fordeles. Alt dette blir i \u00f8kende grad gjort med juridisk bistand, legger Smith til."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "449dd68585b41805d15faa403e659eb4bf6b2d5e61da51847e14951ce7ed0645"}, {"field": "createtime", "value": "2014-09-26T04:20:44.714Z"}, {"field": "description", "value": "SAS sitt salg av flyselskapet Wider\u00f8e bidro sterkt til at Arntzen de Besche kunne notere nok et rekord\u00e5r. Ettersp\u00f8rselen etter advokattjenester har aldri v\u00e6rt st\u00f8rre."}, {"field": "dominantimage", "value": "http://www.adressa.no/pluss/okonomi/article10168112.ece/ALTERNATES/w980-default/Arntzen%20de%20Besche%2009.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7aea6dab6f9e0c36d9365b5bf33a9f396c27bc22.jpg?5897982d"}, {"field": "dominantthumbnaildimensions", "value": "300x169"}, {"field": "heading", "value": ["Advokatinntektene flyr til himmels -adressa.no", "Over 14 milliarder", "Konfliktdemper", "Mer penger = mer advokat"]}, {"field": "id", "value": "7aea6dab6f9e0c36d9365b5bf33a9f396c27bc22"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-concept", "value": ["bruker advokat", "advokat", "vekst", "norske advokater", "h\u00f8yest omsetning"]}, {"field": "kw-entity", "value": ["arntzen de besche trondheim", "torghattens", "besche trondheim", "wider\u00f8e", "advokatforeningen", "arntzen de besche"]}, {"field": "kw-location", "value": "tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["jon gresseth", "merete smith", "steffen rogstad"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article10168112.ece/ALTERNATES/w980-default/Arntzen%20de%20Besche%2009.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Advokatinntektene flyr til himmels"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article10168115.ece"}, {"field": "pageclass", "value": null}, {"field": "publishtime", "value": "2014-09-26T04:58:00.000Z"}, {"field": "recs-articleid", "value": "10168115"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2014-09-26T04:58:00.000Z"}, {"field": "recs-rawtitle", "value": "Advokatinntektene flyr til himmels -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "SAS sitt salg av flyselskapet Wider\u00f8e bidro sterkt til at Arntzen de Besche kunne notere nok et rekord\u00e5r. Ettersp\u00f8rselen etter advokattjenester har aldri v\u00e6rt st\u00f8rre."}, {"field": "thumbnail", "value": "http://content-thumbnail.cxpublic.com/content/thumbnail200x150/7aea6dab6f9e0c36d9365b5bf33a9f396c27bc22.jpg?5897982d"}, {"field": "thumbnailfullheightdimensions", "value": "200x2047"}, {"field": "timestamp", "value": "2017-02-05T21:25:01.000Z"}, {"field": "title", "value": "Advokatinntektene flyr til himmels"}, {"field": "url", "value": "http://www.adressa.no/pluss/okonomi/article10168115.ece"}, {"field": "urlhash", "value": "7aea6dab6f9e0c36d9365b5bf33a9f396c27bc22"}], "score": 0.9024045, "siteId": "9222270286501375973", "id": "7aea6dab6f9e0c36d9365b5bf33a9f396c27bc22"}

