{"fields": [{"field": "modifiedtime", "type": "time", "value": "2016-05-17T09:33:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["17. mai", "Ukeadressa", "Korps"]}, {"field": "author", "value": ["geir svardal", "kim nyg\u00e5rd"]}, {"field": "body", "value": ["Odd Egil Rogneslien (bildet over) hadde st\u00e5tt p\u00e5 venteliste i flere m\u00e5neder etter ankelbruddet han p\u00e5dro seg under rypejakten h\u00f8sten i forveien. Beinet hadde i og for seg grodd, men det var blitt liggende igjen noen splinter inni foten og derfor m\u00e5tte 55-\u00e5ringen opereres. 13. mai i fjor ble det endelig hans tur.", "- Det var jo ren og skj\u00e6r krise, kan du tro, sier Rognslien.", "St\u00f8rens eneste tubaist var satt ut av spill, fire dager f\u00f8r 17. mai, og dermed var gode r\u00e5d dyre. Ingen av de f\u00e5 andre tubaistene i Gauldalen, de som gjerne brukte \u00e5 steppe inn om Odd Egil ellers hadde gyldig frav\u00e6r, kunne naturligvis tr\u00e5 til p\u00e5 selve nasjonaldagen.", "Det st\u00f8rste messingbl\u00e5seinstrumentet.", "Klinger dypest.", "\u00abOppfunnet\u00bb i 1840.", "Vanligvis \u00e9n tuba i et symfoniorkester.", "Ideelt er det fire tubaer i brassband (to i Ess og to i B).", "I janitsjarkorps varierer antallet.", "Til marsjering kan tuba-typer som helikon eller sousafon benyttes.", "Kilde: Wikipedia", "Kvelden f\u00f8r troppet korpsledelsen opp hjemme hos den nyopererte og godt gipsede Odd Egil Rognslien for \u00e5 sjekke en aller siste mulighet for \u00e5 f\u00e5 tubalyd i barnetoget dagen etter.", "- De hadde tatt med seg en rullestol, og s\u00e5 ble vi enige om \u00e5 trille en pr\u00f8vetur gjennom sentrum.", "Jeg er ingen lettvekter, som du ser, men s\u00e5 allierte vi oss med r\u00f8drussen, og i 17.mai-toget dagen etter skiftet de p\u00e5 \u00e5 dytte meg opp bakken mot r\u00e5dhuset, forteller Odd Egil.", "- Det ordnet seg heldigvis.", "Sagt med andre ord: Ingen fotballag v\u00e5ger \u00e5 spille uten keeper. Og ingen korps b\u00f8r sette i gang uten tubaen, i hvert fall ikke p\u00e5 17. mai.", "N\u00e5r Asbj\u00f8rn Berg gj\u00f8r seg klar til en liten formiddags\u00f8kt i Sveanvegen i Kl\u00e6bu, har han fri sikt til det fortsatt hvitkledde Vassfjellet. Utsikten er sm\u00e5tt majestetisk og kler stykkene til b\u00e5de Edvard Grieg og Johan Svendsen, som st\u00e5r p\u00e5 programmet akkurat denne dagen. 74-\u00e5ringen \u00f8ver som en toppidrettsut\u00f8ver mellom alle korpsslagene i mai, for snart er det virkelig alvor.", "I g\u00e5r tok han med seg Ess-tubaen opp p\u00e5 badevekten for \u00e5 veie instrumentet, slik at turarrang\u00f8ren kunne f\u00e5 eksakt beskjed om hvor tungt lastet flyet blir n\u00e5r det letter med 29 musikere fra Kl\u00e6bu musikkorps og 20 fra Kornetten p\u00e5 \u00d8rlandet i juni. Asbj\u00f8rn var ikke redd for sin egen matchvekt, den har v\u00e6rt god og stabil lenge, men han var spent p\u00e5 hvor mye tubaen egentlig veide.", "- Tolv kilo, kunne han fastsl\u00e5 etter \u00e5 ha trukket fra sin egen vekt.", "N\u00e5r du har b\u00e5ret en tuba hver bidige dag i 18 \u00e5r, slik Asbj\u00f8rn Berg har gjort, tenker du ikke s\u00e5 n\u00f8ye over hvor mye den egentlig veier.", "- Bortsett fra i disse maidagene, da jeg innimellom har lengtet etter et litt mer praktisk instrument. Men s\u00e5 tar jeg meg selv i at ingen ting er s\u00e5 mektig som tubaen, sier han.", "Og fordi Asbj\u00f8rn Berg har spilt og h\u00f8rt det meste, vet han hva han snakker om. P\u00e5 veggen henger diplomer for b\u00e5de 50 og 60 \u00e5rs innsats i korpsbevegelsen. Faren hans var med og stiftet Kl\u00e6bu musikkorps i 1931, og selv har han spilt sammenhengende siden 1953.", "- Men Carnegie Hall blir litt st\u00f8rre enn stort, selv for deg alts\u00e5?", "- Jeg tror det blir et lite eventyr, ja. Jeg gruer meg litt til flyturen, det er det eneste. Jeg har aldri likt meg noe s\u00e6rlig om bord i fly. Men m\u00e5 man, s\u00e5 m\u00e5 man, og s\u00e5 har jeg jo kona med p\u00e5 turen. Og hun sitter ved siden av meg hele tiden, og hun har ikke flyskrekk i det hele tatt. S\u00e5 dette skal nok g\u00e5 fint.", "Det er st\u00f8rre forhold i Kl\u00e6bu enn man skulle tro, viser det seg, for mellom Sveanvegen 27, der Asbj\u00f8rn Berg bor, og nummer 56, der bygdas andre tubaist, Lars Roan, holder til, er det nesten fire kilometer. Hadde de stilt seg opp foran hvert sitt hus og siktet mot hverandre, kunne de sikkert spilt duett, for en tuba er ikke noe pingleinstrument.", "- Det gjelder \u00e5 bruke magen, ikke brystet. N\u00e5r jeg har fylt opp med luft, kan jeg sikkert bl\u00e5se ut i 20 sekunder, sier Lars Roan som startet med trompet, men gikk over til tuba allerede i 1976. 55-\u00e5ringen har marsjert i takt med Kl\u00e6bu musikkorps hele veien og gleder seg spesielt til 17. mai, like mye n\u00e5 som f\u00f8r.", "- Jeg er glad i de gamle marsjene, men jeg trives kanskje aller best n\u00e5r vi spiller i et kirkerom. Det er i slike konserter at dybden i tubaen virkelig kommer til sin rett, bedyrer Roan.", "Han har et lite krypinn innerst i entreen der han \u00f8ver litt hver eneste dag med B-tubaen sin, som er litt m\u00f8rkere i toneleiet enn Ess-tubaen til Asbj\u00f8rn Berg.", "Uttrykket kommer fra franske \u00abembouchure\u00bb som betyr \u00abansats\u00bb. Det handler om hvordan man setter instrumentet til munnen og anvender ansiktsmuskler og lepper til \u00e5 treffe tonen med styrke og sensitivitet. Hvis man ikke \u00f8ver regelmessig, er faren stor for at tubaisten mister \u00abammasj\u00f8ren\u00bb, og da blir tonen i instrumentet sur.", "- Ambisen m\u00e5 v\u00e6re i orden ja, bekrefter Arnulf Wold som tar imot oss i et hus fra 1791 i Trondheim sentrum.", "Selv har den 66 \u00e5r gamle tubaisten i Jernbanens musikkorps lungekapasitet godt over snittet for sine jevnaldrende, men det krever ogs\u00e5 daglige \u00f8vinger ved kj\u00f8kkenbordet i andre etasje.", "- Et slikt gammelt hus byr p\u00e5 sine utfordringer i forhold til naboene, sier Wold, som har ordnet seg med en lyddemper som mest ligner en satsdunk, og som han plasserer opp\u00e5 tubaen for \u00e5 unng\u00e5 at de verneverdige treveggene og vindusrutene i Hvedingveita bl\u00e5ser ut n\u00e5r han klemmer til.", "Faren til Arnulf Wold spilte tuba hjemme i Mer\u00e5ker. Der hadde Arnulf ogs\u00e5 tre br\u00f8dre som spilte trompet, klarinett og baryton.", "- Da manglet de bare tubaen, og s\u00e5nn startet det hele, forteller han.", "S\u00e5 holdt han opp i 26 \u00e5r, f\u00f8r han av alle steder p\u00e5 denne kloden gjorde comeback i Statens l\u00e5nekasse, der han jobber som underdirekt\u00f8r, i 1997.", "- Vi startet noe som het L\u00e5nekassens hjelpekorps i forbindelse med en tilstelning vi hadde, og det var det som skulle til for \u00e5 f\u00e5 meg i gang igjen.", "N\u00e5 spiller han i tillegg sammen med noen kompiser i et band som kaller seg Seks-sju-tetten, som best\u00e5r av \u00e5tte musikere med s\u00e6rdeles raffinert sans for tyrolermusikk.", "- En tuba kan brukes til det meste, mener Arnulf Wold, som aldri har angret p\u00e5 valg av instrument.", "- N\u00e5 mener jeg at et noenlunde dannet og velm\u00f8blert hjem b\u00f8r ha en tuba, sier Arnulf Wold.", "Lereggen heter boligfeltet, og fra stuevinduet til Torbj\u00f8rn Langmo er det panoramautsikt over Buvika. Han bygde hus her oppe for 40 \u00e5r siden, og hver dag triller 65-\u00e5ringen ned til kornsiloene til Norgesm\u00f8llene og til jobben som lagerarbeider. P\u00e5 mandagskveldene tar han med seg tubaen til B\u00f8rsa for \u00e5 \u00f8ve med Buvik musikkorps, som n\u00e5 har sl\u00e5tt seg sammen med korpsmusikerne fra Viggja for \u00e5 f\u00e5 til et fulltallig mannskap.", "- Utover denne ene dagen i uka blir det fint lite tubaspill, innr\u00f8mmer Langmo.", "Men har du spilt tuba siden 1961, beh\u00f8ver du neppe \u00e5 ha d\u00e5rlig samvittighet om du ikke \u00f8ver deg halvt i hjel heller, og n\u00e5 i mai g\u00e5r det likevel slag i slag for Langmo ogs\u00e5. Han har marsjert i tog hver eneste 17. mai i 55 \u00e5r, med unntak av det ene \u00e5ret i milit\u00e6ret, men selv da fikk han tak i en tuba og bl\u00e5ste offiserene p\u00e5 Steinkjersannan en lang marsj.", "Langmo vet hva han kan og hva han har gjort, og derfor bl\u00e5ser han i tubaen sin akkurat n\u00e5r det faller ham inn.", "- Da jeg begynte i skolekorpset, spilte jeg p\u00e5 en helikon, der buen gikk nedenfor kneet. Jeg husker folk sto og smilte da de s\u00e5 den lille tubaisten komme labbende, sier Langmo.", "I starten var det mange fordommer mot tubaen, f\u00f8ler Torbj\u00f8rn Langmo.", "Det har sikkert sammenheng med at instrumentet ikke bare forbindes med korpsmusikk lenger. Stjernesolister som \u00d8ystein Baadsvik har betydd mye for alle sm\u00e5 og store tubaister, mener Langmo.", "Da Ole Morten Ellevsen begynte \u00e5 n\u00e6rme seg 40 og kjente at alderskrisen var i ferd med \u00e5 angripe hver eneste celle i kroppen, kunne han gjort som mange andre og kj\u00f8pt seg en motorsykkel. I stedet kj\u00f8pte han en fet tuba.", "- Det f\u00f8ltes helt riktig, sier Ellevsen, som er blitt 49 \u00e5r. Han er en krumptapp i By\u00e5sen musikkorps og en av ildsjelene i janitsjarmilj\u00f8et som hvert \u00e5r arrangerer NM i Trondheim med bortimot 120 korps p\u00e5 deltakerlisten.", "Hans egne foreldre var s\u00e5 umusikalske som det var mulig \u00e5 bli, if\u00f8lge ham selv, og s\u00e5nn sett er han et motsatt bevis p\u00e5 at korps er noe du enten blir f\u00f8dt inn i. Til gjengjeld traff han kona i korpset, og begge s\u00f8nnene ble ogs\u00e5 fullblods korpsmusikere.", "Denne ettermiddagen sitter far og s\u00f8nn og bl\u00e5ser ut p\u00e5 \u00f8vingsrommet i rekkehuset i Nyveilia. Erlend Einskar Ellevsen p\u00e5 21 begynte med trompet, gikk over til baryton og endte opp med tuba.", "- Korpsmusikken binder oss sammen p\u00e5 et vis som ingen annen hobby ville gjort. Hadde jeg engasjert meg i idretten, for eksempel, ville jo Erlend og jeg ha skilt lag p\u00e5 et tidspunkt, men n\u00e5 har vi dette felles, sier Ole Morten.", "Mens gutta finner toneleiet, tar mor i stedet p\u00e5 seg joggeskoene og legger ut p\u00e5 en l\u00f8petur i nabolaget. Elisabeth Einskar Ellevsen spiller klarinett, som sammen med fl\u00f8yte er et riktig femi-instrument, forst\u00e5r vi. Men hvor er de kvinnelige tubaspillerne?", "- Godt sp\u00f8rsm\u00e5l, svarer Ole Morten, og nevner et par navn med tilknytning til musikkutdanningen i Trondheim, men i det store og hele har tubaen alltid v\u00e6rt guttas instrument. I Lars Saabye Christensens \u00abJubel\u00bb fra 1995 m\u00f8ter vi den spinkle tubaisten Emilie, med \u00absm\u00e5, nesten hvite lepper\u00bb og med en munn som \u00abnok ville passet bedre til en blokkfl\u00f8yte eller triangel\u00bb. S\u00e5 ender da ogs\u00e5 Emilie opp med \u00e5 dumpe den forbannede tubaen og heller gi seg hen til det hun kan best: \u00e5 plystre. Hun plystrer \u00abAmerican Hymn\u00bb og \u00abFransk marsj\u00bb s\u00e5 overbevisende at korpset hennes til slutt vinner publikumsprisen i det nordnorske mesterskapet.", "Uten lyden av tuba.", "Men dette er virkeligheten og ikke fiksjon, og p\u00e5 \u00f8vingsrommet i Nyveilia bl\u00e5ser far og s\u00f8nn Ellevsen p\u00e5 harde livet. Klokka n\u00e6rmer seg \u00e5tte, og \u00abnabofamilien fra helvete\u00bb, som Ole Morten gjerne omtaler flokken, har i \u00e5revis hatt en stilltiende avtale med naboene om at grensen g\u00e5r der. Klokka 20 blank.", "- S\u00e5nn sett har vi levd i fred med nabolaget i alle disse \u00e5rene, tror far i huset.", "N\u00e5r han ikke spiller tuba, kj\u00f8rer Ole Morten Ellevsen flybussen til og fra V\u00e6rnes, og selv om han ikke vil g\u00e5 i krigen for at alle som skal spille tuba b\u00f8r ha et utvidet f\u00f8rerkort for buss og lastebil, er det ikke langt unna.", "- Blindsonen er viktig, sier han, og forteller om en 17. mai p\u00e5 Nordre for noen \u00e5r siden, da en mor plutselig skj\u00f8v barnevogna foran tubaspilleren for \u00e5 krysse gaten. Ole Morten - som s\u00e5 hva som foregikk tre-fire meter foran ham, men ikke det som skjedde rett under magen og instrumentet - snublet oppi den heldigvis tomme vogna.", "og har f\u00f8lgende oppfordring til folk langs Munkegata og Nordre p\u00e5 17. mai:", "- Trekk til siden. Tubaen kommer.", "Vi er tilbake hos Odd Egil Rogneslien p\u00e5 St\u00f8ren. Etter operasjonen i fjor ble ankelen ganske raskt som ny igjen, og i \u00e5r skal tubaisten marsjere for egen maskin i barnetoget.", "- Lyden, sier han n\u00e5r folk sp\u00f8r hva det er med dette instrumentet.", "- Og alle de mulighetene du har med en tuba. Det er bare fantasien som setter begrensninger for hva du kan utrette musikalsk med en tuba.", "Hans f\u00f8rste m\u00f8te med tubaen i St\u00f8ren skolemusikkorps, da han var elleve \u00e5r gammel, ble alt annet enn hjertelig.", "- Jeg hadde dr\u00f8mt om \u00e5 f\u00e5 spille trompet, men s\u00e5 fikk jeg beskjed om at jeg b\u00e5de var lang og stor, og v\u00e6r s\u00e5 god, sa dirigenten - her har du tubaen din. Jeg hadde mest lyst til \u00e5 slutte p\u00e5 flekken.", "I generasjonsboligen i Snurruhagen, der Odd Egil og kona regjerer alene i dag, ristet det gjerne i veggene bortimot d\u00f8gnet rundt da han var liten. Faren spilte kornett, og onkelen, som bodde p\u00e5 kvisten, var trompetist. Bestefaren, i andre etasje, slo p\u00e5 stortromme og sang i mannskoret i tillegg, mens bestemora spilte sitter. Hver ettermiddag var det musikkundervisning nede p\u00e5 kj\u00f8kkenet.", "- Det var ikke lett \u00e5 hoppe av, selv om jeg hadde mest lyst til det den dagen da jeg kom hjem med det nye instrumentet. Men ganske snart ble jeg og tubaen riktig gode venner, og n\u00e5 har vi holdt sammen i 44 \u00e5r, forteller Odd Egil Rogneslien.", "Og p\u00e5 tirsdag kan Odd Egil og alle de andre tubaistene, b\u00e5de de i Trondheim, han i Buvika og de i Kl\u00e6bu, bl\u00e5se seg opp med god samvittighet.", "Uten tubaen stopper neppe Norge, det f\u00e5r liksom v\u00e6re m\u00e5te p\u00e5 alt, men 17. mai blir ikke helt den samme uten korpsets keeper og sisteskanse.", "S\u00e5pass er sikkert.", "Her kan du lese alle sakene fra Ukeadressa:", "http://www.adressa.no/tema/Ukeadressa/"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "33a3bf676145ec280c9fc5d03f30f6322c73d0789afe97e62c68e8a3d12d298a"}, {"field": "createtime", "value": "2016-05-14T18:42:36.000Z"}, {"field": "description", "value": "Ingen b\u00f8ller med tubaistene i 17.mai-toget. De b\u00e6rer grunntonen og er like viktige for korpset som keeperen er for fotballaget."}, {"field": "dominantimage", "value": "http://www.adressa.no/pluss/magasin/article12733556.ece/ctg0xe/ALTERNATES/w980-default/tubabruk11.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5085712c8abcb82bdd423bf7cbe732ef16f20416.jpg?5950f671"}, {"field": "dominantthumbnaildimensions", "value": "300x169"}, {"field": "heading", "value": ["Tuba or not to be -adressa.no", "Jeg satt sabla godt, og det gikk forbl\u00f8ffende greit \u00e5 spille p\u00e5 tubaen ogs\u00e5. Den eneste utfordringen var den lange og litt seige Presteg\u00e5rdsbakken.", "Fylte lunger i New York", "- I neste m\u00e5ned reiser vi til New York for \u00e5 spille i Carnegie Hall. Det tror jeg fort kan bli et h\u00f8ydepunkt i min korpskarriere, sier Asbj\u00f8rn Berg.", "Luft i magen", "- Det er viktig \u00e5 \u00f8ve jevnt og trutt for ikke \u00e5 miste \u00abammasj\u00f8ren\u00bb, forklarer han.", "Tuba i m\u00f8blementet", "- Vi spilte i Torghatt-hullet en gang, og jeg var litt misunnelig p\u00e5 fl\u00f8ytisten da vi balet oss p\u00e5 plass f\u00f8r konserten. Men det gikk fort over, forsikrer han.", "Den lille tubaisten", "- Det var ompa-ompa og ikke stort mer i folks \u00f8rer, men jeg har inntrykk av at tubaen er blitt mer anerkjent etter hvert.", "Far og s\u00f8nn bl\u00e5ser ut", "- \u00c5 spille tuba er som \u00e5 sitte h\u00f8yt og kj\u00f8re buss. Utsikten er den samme, sier han,", "Et hus med rytme"]}, {"field": "id", "value": "5085712c8abcb82bdd423bf7cbe732ef16f20416"}, {"field": "keyword", "value": ["17. mai", "Ukeadressa", "Korps"]}, {"field": "keywords", "value": "17. mai,Ukeadressa,Korps"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["spille tuba", "tuba"]}, {"field": "kw-entity", "value": ["steinkjersannan", "ess", "b-tubaen", "sveanvegen 27", "ellevsen", "kornetten", "norgesm\u00f8llene", "jubel", "jernbanens", "fransk", "hvedingveita", "st\u00f8ren", "viggja", "nyveilia", "nordre", "by\u00e5sen", "ukeadressa", "vassfjellet", "presteg\u00e5rdsbakken", "torghatt", "\u00f8rlandet", "edvard grieg og johan svendsen", "emilie", "snurruhagen", "american hymn", "munkegata og nordre", "l\u00e5nekassens", "carnegie hall", "statens", "b\u00f8rsa", "buvika", "buvik"]}, {"field": "kw-location", "value": ["kl\u00e6bu", "v\u00e6rnes", "gauldalen", "trondheim", "norge", "mer\u00e5ker", "new york"]}, {"field": "kw-pageclass", "value": "article"}, {"field": "kw-person", "value": ["erlend einskar ellevsen", "ole morten", "johan svendsen", "arnulf wold", "\u00f8ystein baadsvik", "odd egil rogneslien", "asbj\u00f8rn berg", "elisabeth einskar ellevsen", "odd egil rognslien", "lars roan", "edvard grieg", "ole morten ellevsen", "torbj\u00f8rn langmo", "lars saabye christensens", "odd egil"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12733556.ece/ctg0xe/ALTERNATES/w980-default/tubabruk11.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Tuba or not to be"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/14/Tuba-or-not-to-be-12733563.ece"}, {"field": "pageclass", "value": ["article"]}, {"field": "publishtime", "value": "2016-05-14T19:25:45.000Z"}, {"field": "recs-articleid", "value": "12733563"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-14T19:25:45.000Z"}, {"field": "recs-rawtitle", "value": "Tuba or not to be -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ingen b\u00f8ller med tubaistene i 17.mai-toget. De b\u00e6rer grunntonen og er like viktige for korpset som keeperen er for fotballaget."}, {"field": "thumbnail", "value": "http://content-thumbnail.cxpublic.com/content/thumbnail200x150/5085712c8abcb82bdd423bf7cbe732ef16f20416.jpg?5950f671"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-26T11:56:33.000Z"}, {"field": "title", "value": "Tubaistene er like viktig for korpset som keeperen for fotballaget"}, {"field": "url", "value": "http://www.adressa.no/pluss/magasin/2016/05/14/Tuba-or-not-to-be-12733563.ece"}, {"field": "urlhash", "value": "5085712c8abcb82bdd423bf7cbe732ef16f20416"}], "score": 0.6933616, "siteId": "9222270286501375973", "id": "5085712c8abcb82bdd423bf7cbe732ef16f20416"}

