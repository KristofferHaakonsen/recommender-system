{"fields": [{"field": "modifiedtime", "type": "time", "value": "2012-04-16T20:29:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "wenche brenne dr\u00f8yvold phd i samfunnsmedisin"}, {"field": "body", "value": ["Saken oppdateres.", "Dagligtalen v\u00e5r rommer begrepene l\u00f8pende aktiviteter, springende argumentasjon og \u00e5 l\u00f8pe fra ansvaret. Intuitivt inneholder begrepene fysisk aktivitet, men er derimot langt fra elementer som direkte bidrar til opprettholdelse eller bedring av fysisk form. Den hverdagen mange av oss har krever minimalt med fysisk aktivitet og fysisk form. Det st\u00e5r i sterk kontrast til kunnskapen vi har om at mennesket er skapt for bevegelse! Hele mennesket \u2013 b\u00e5de fysisk og psykisk \u2013 har behov for fysisk aktivitet jevnlig for \u00e5 opprettholde \u00aben sunn sjel i et sunt legeme\u00bb.", "En stor andel av befolkningen har et aktivitetsniv\u00e5et lavere enn det myndighetene anbefaler. Det totale energiforbruket i verden er derimot, og paradoksalt nok, en belastning for det ytre milj\u00f8et! Menneskets inaktivitet virker negativt p\u00e5 det ytre milj\u00f8et gjennom innretninger som heis, bil, rulletrapp, etc. Dette bidrar direkte til et lavere energiforbruk for individene \u2013 som ogs\u00e5 er en av de viktige forklaringsfaktorene i den globale fedmeepidemien.", "Forskere verden over jobber med \u00e5 erverve ny dokumentert kunnskap om fysisk aktivitet og helse \u2013 og da gjerne innenfor tenkningen hvor mye er akkurat nok. Det er i alle fall det media er veldig opptatt av \u00e5 formidle til \u00abmannen i gata\u00bb. Nemlig, hvor mye, eller rettere sagt hvor lite, kan mennesket slippe unna med og samtidig opprettholde god helse og et fysisk ytre som er i tr\u00e5d med gjeldende skj\u00f8nnhetsidealer. P\u00e5 den m\u00e5ten er fysisk aktivitet et middel p\u00e5 linje med medisinering \u2013 og ikke m\u00e5let i seg selv.", "Menneskets biologiske reaksjonsm\u00f8nstre er utviklet gjennom en \u00absurvivel of the fittest\u00bb-utvelgelse, og med helt andre kriterier p\u00e5 bordet enn de som foreligger i dag. Samfunnets design og menneskets biologi er med andre ord ikke i harmoni. De egenskapene mennesket har er derfor ikke tilpasset det moderne livet \u2013 og heller ikke store deler av arbeidslivet.", "Vi har derfor nok kunnskap til \u00e5 vite at et stillesittende arbeidsliv ikke spiller p\u00e5 lag med mennesket som har forandret seg lite de siste 50000 \u00e5rene! I prinsippet kan man rent biologisk se p\u00e5 forretningsmannen som en neandertaler i dress. Mye av v\u00e5r adferd og reaksjonsm\u00f8nstre er egentlig ganske \u00abhuleboeraktie\u00bb \u2013 selv om det \u00abmoderne\u00bb mennesket er omgitt av blant annet iPhone, powerpoint-presentasjoner, datateknologi og Facebook.", "I en stor del av samfunnet i dag integreres derfor fysisk aktivitet etter \u00absprayboksprinsippet\u00bb \u2013 dvs. at vi gir kroppen en liten kalkulert dose innefor et tydelig definert tidsrom i l\u00f8pet av dagen. \u00c5 trene p\u00e5 treningssenter er en m\u00e5te \u00e5 pr\u00f8ve \u00e5 oppn\u00e5 dosen p\u00e5. Innenfor utdanningssystemet er gym et eksempel p\u00e5 \u00absprayboksprinsippet\u00bb. Omfanget av gym reduseres med \u00f8kende alder, mens forskning viser at aktivitetsniv\u00e5et synker med \u00f8kende alder. S\u00e5 hvorfor forsvinner gym p\u00e5 veien fra skole til arbeidsliv? Ut fra kjent forskning s\u00e5 b\u00f8r man faktisk \u00f8ke antallet \u00abgymtimer\u00bb!", "Slik det er i dag er fysisk aktivitet i stor grad et individuelt anliggende. I framtiden m\u00e5 enn\u00e5 mer ligge p\u00e5 det kollektive niv\u00e5et \u2013 med \u00f8kt tilgjengelighet i hverdagen og definerte gulr\u00f8tter som bel\u00f8nner aktivitet.", "Lovgivning er en m\u00e5te myndighetene kan gj\u00f8re inngripen i samfunnet p\u00e5. I arbeidslivet er arbeidsmilj\u00f8loven sentral, og den er i hovedsak bygd p\u00e5 systematisert kunnskap om menneskets ve og vel innefor tidens helsemessige, \u00f8konomiske og teknologiske rammer. De krav man stiller til arbeidslivet er hva som er viktig for at menneskene skal ha det bra i arbeidslivet, samtidig som at virksomheten ogs\u00e5 blir gitt mulighet til overlevelse \u2013 i kapitalismens tidsalder. Loven er ikke laget for \u00e5 stikke kjepper i hjulene p\u00e5 virksomhetenes maskineri, men skal bidra til et langtidsperspektiv i det vi gj\u00f8r \u2013 hvor mennesket lever i arbeidslivet og ikke forbrukes.", "Brannvesenet er et eksempel hvor fysisk aktivitet er en del av arbeidshverdagen. Tiden er moden for at denne tenkningen ogs\u00e5 gj\u00f8res gjeldende for andre deler av arbeidslivet, for eksempel hjemmebaserte tjenester og kontorarbeid. Arbeidstakernes fysiske form og arbeidslivets krav m\u00e5 v\u00e6re i balanse, og dette krever derfor at b\u00e5de fysisk form og arbeidslivets krav er under lupen.", "Mangel p\u00e5 fysisk aktivitet er en av framtidens store utfordringer innen forebygging av bl.a. arbeidsrelaterte muskel- og skjelettplager. Det er derfor mye som tyder p\u00e5 at fysisk aktivitet m\u00e5 inn i et kollektivt system slik at arbeidstakerne opprettholder en fysisk grunnform som kan bidra til at flere blir i arbeidslivet og oppn\u00e5r pensjonsalder.", "Hva som tradisjonelt defineres som sentral kompetanse er ingen naturlov, s\u00e5 dette handler derfor i stor grad om kultur, holdninger, etablerte \u00absannheter\u00bb og etikk. KOMPASS-serie http://intranett/kompass", "Arbeidslivet er en definert arena og en mulighet for \u00e5 n\u00e5 mange. I f\u00f8lge arbeidsmilj\u00f8loven \u00a7 3-4 har arbeidsgiver kun plikt til \u00e5 vurdere tiltak for \u00e5 fremme fysisk aktivitet. Vi vet allerede mye i dag til \u00e5 gj\u00f8re mer. All forskning viser at fysisk aktivitet er bra for mennesket. Det kan derimot v\u00e6re vanskelig \u00e5 f\u00e5 de positive effektene uttrykt i \u00f8konomisk motiverte indikatorer som for eksempel sykefrav\u00e6r \u2013 og som da like gjerne kan v\u00e6re et resultat av metodiske svakheter som av realitetene. Til syvende og sist s\u00e5 er jo dette et sp\u00f8rsm\u00e5l om hvor lojaliteten skal ligge \u2013 dvs. til \u00f8konomiske budsjetter eller til mennesket!", "Det optimale er selvf\u00f8lgelig at hverdagsaktiviteten gir tilstrekkelig fysisk aktivitet \u2013 slik at dette ikke er noe man m\u00e5 aktivt tenke p\u00e5 og handle etter. Realiteten er at slik er det ikke for de fleste \u2013 det er derfor n\u00f8dvendig med fysisk aktivitet i beregnede doser. S\u00e5 hvorfor ikke innf\u00f8re gym i systematiserte former innenfor arbeidstiden? Nye forretningsbygg b\u00f8r ha treningssal og gymsal med en kvalitet som treningssentrene tilbyr. Fysisk form er allerede en kompetansefaktor i arbeidslivet selv om den ikke er likestilt med annen kompetanse. Samfunnet trenger at fysisk form blir en tydelig og systematisert kompetansefaktor i arbeidslivet \u2013 og ikke minst arbeidslivet selv trenger det.", "wenche.brenne.droyvold@arbeidstilsynet.no"]}, {"field": "category0", "value": "meninger"}, {"field": "contenthash", "value": "3bcdd62439fc99772a1d8a9ad2901a06596a5587d24334cb7f83a626a999d35a"}, {"field": "createtime", "value": "2016-03-13T17:56:02.000Z"}, {"field": "description", "value": "Samfunnet trenger at fysisk form blir en tydelig og systematisert kompetansefaktor i arbeidslivet \u2013 og ikke minst arbeidslivet selv trenger det."}, {"field": "dominantimage", "value": "http://www.adressa.no/incoming/article1338225.ece5/ALTERNATES/w980-default/KronikkfotoNY%202112"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2c68b6222a382feaec7ee62a840f017761a49a2.jpg?5941066a"}, {"field": "dominantthumbnaildimensions", "value": "300x169"}, {"field": "heading", "value": "Fysisk form er kompetanse -adressa.no"}, {"field": "id", "value": "a2c68b6222a382feaec7ee62a840f017761a49a2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "health-and-fitness"}, {"field": "kw-company", "value": "facebook"}, {"field": "kw-concept", "value": ["fysisk aktivitet", "fysisk", "arbeidsliv", "mennesket", "aktivt", "fysisk form"]}, {"field": "kw-entity", "value": "iphone"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1338225.ece5/ALTERNATES/w980-default/KronikkfotoNY%202112"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fysisk form er kompetanse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1424269.ece"}, {"field": "pageclass", "value": ["article"]}, {"field": "publishtime", "value": "2009-12-21T07:29:33.000Z"}, {"field": "recs-articleid", "value": "1268003"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-12-21T07:29:33.000Z"}, {"field": "recs-rawtitle", "value": "Fysisk form er kompetanse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Samfunnet trenger at fysisk form blir en tydelig og systematisert kompetansefaktor i arbeidslivet \u2013 og ikke minst arbeidslivet selv trenger det."}, {"field": "thumbnail", "value": "http://content-thumbnail.cxpublic.com/content/thumbnail200x150/a2c68b6222a382feaec7ee62a840f017761a49a2.jpg?5941066a"}, {"field": "thumbnailfullheightdimensions", "value": "200x1846"}, {"field": "timestamp", "value": "2017-06-14T09:48:26.000Z"}, {"field": "title", "value": "Fysisk form er kompetanse"}, {"field": "url", "value": "http://www.adressa.no/meninger/article1424269.ece"}, {"field": "urlhash", "value": "a2c68b6222a382feaec7ee62a840f017761a49a2"}], "score": 0.799699, "siteId": "9222270286501375973", "id": "a2c68b6222a382feaec7ee62a840f017761a49a2"}

