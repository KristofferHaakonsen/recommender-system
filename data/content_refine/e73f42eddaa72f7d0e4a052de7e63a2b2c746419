{"fields": [{"field": "modifiedtime", "type": "time", "value": "2012-04-17T07:02:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["roald m. engeness advokat", "med m\u00f8terett for h\u00f8yesterett"]}, {"field": "body", "value": ["Saken oppdateres.", "Helt siden 1936 har vi gjennom den f\u00f8rste arbeidsvernlov hatt et alminnelig oppsigelsesvern.", "Arbeidsmilj\u00f8loven av 1977 medf\u00f8rte betydelige utvidelser av oppsigelsesvernet. Hovedregelen ble at den enkelte arbeidstaker skal ansettes fast i virksomheten. Dette inneb\u00e6rer at midlertidig ansettelse er forbudt. Unntak ble gjort for vikarer og spesielle stillinger hvor arbeidets karakter tilsa et tidsbegrenset behov. Videre ble det innf\u00f8rt lengre oppsigelsestider ut fra ansettelsestid og for alder for de som hadde lang tjenestetid i virksomheten.", "Hovedregelen ble at en oppsigelse som er usaklig, er ugyldig. Dette inneb\u00e6rer at arbeidstaker som hovedregel har krav p\u00e5 \u00e5 beholde jobben. Arbeidstaker har rett til \u00e5 fortsette i stillingen mens saken verserer for domstolene.", "Reglene om oppsigelse og avskjed i Arbeidsmilj\u00f8loven av 1977 g\u00e5r omtrent uforandret igjen i den nye Arbeidsmilj\u00f8loven av 2005. Den sentrale bestemmelse er \u00a7 15-7 som fastsetter at en arbeidstaker kan ikke sies opp uten at det er saklig begrunnet i virksomhetens, arbeidsgivers eller arbeidstakers forhold. Skyldes oppsigelsen driftsinnskrenkning eller rasjonaliseringstiltak, er den ikke saklig dersom arbeidsgiver har et annet passende arbeid i virksomheten \u00e5 tilby arbeidstaker. Det skal foretas en avveining mellom virksomhetens behov og de ulemper oppsigelsen p\u00e5f\u00f8rer den enkelte arbeidstaker. Selv om virksomheten har gode grunner til \u00e5 iverksette nedbemanning, skal oppsigelsen v\u00e6re saklig i forhold til den enkelte arbeidstaker.", "Det sier seg selv at der hvor hele virksomheten legges ned, vil det ikke v\u00e6re noen jobber tilbake. Oppsigelse vil da alltid v\u00e6re saklig selv om det rammer de ansatte hardt.", "Hovedavtalen mellom LO og NHO inneholder viktige bestemmelser som f\u00e5r anvendelse for tariffbundne virksomheter. Ledelsen skal s\u00e5 tidlig som mulig dr\u00f8fte med de tillitsvalgte bl.a. sysselsettingssp\u00f8rsm\u00e5l, herunder planer om utvidelser og innskrenkninger. Tilsvarende bestemmelser finnes i andre tariffavtaler.", "Arbeidsmilj\u00f8loven har i \u00a7 15-2 s\u00e6rlige regler om informasjon og dr\u00f8fting ved masseoppsigelser. Med masseoppsigelser menes oppsigelser som foretas overfor minst 10 arbeidstakere innenfor et tidsrom p\u00e5 30 dager uten at oppsigelsen er begrunnet i de enkelte arbeidstakeres forhold. Arbeidsmilj\u00f8loven av 2005 fikk nye regler om informasjon og dr\u00f8fting i kapittel 8. Det gjelder virksomhet som sysselsetter minst 50 arbeidstakere. Arbeidsgiver skal informere om og dr\u00f8fte sp\u00f8rsm\u00e5l av betydning for arbeidstakernes arbeidsforhold med arbeidstakerens tillitsvalgte. Siktem\u00e5let er \u00e5 bli enige om hvordan nedbemanningen i tilfelle skal gjennomf\u00f8res.", "For arbeidsgiver kan situasjonen v\u00e6re slik at det er n\u00f8dvendig \u00e5 tilpasse arbeidsstokken ut fra sitt behov. For arbeidstakerne er det viktig at dette gjennomf\u00f8res p\u00e5 en m\u00e5te som er minst mulig til ulempe.", "Ut fra det som er referert i media, ser vi at enkelte bedrifter har avtalt f.eks. 4 dagers arbeidsuke. Andre er blitt enige om \u00e5 fryse l\u00f8nningene eller sette dem ned. Dersom det er grunn til \u00e5 anta at behovet for redusert arbeidskraft er midlertidig, kan permittering v\u00e6re et alternativ til oppsigelse. I den utstrekning nedbemanning m\u00e5 gjennomf\u00f8res, kan det v\u00e6re sp\u00f8rsm\u00e5l om tiltak for \u00e5 stimulere frivillig avgang, f.eks. gjennom f\u00f8rtidspensjonering og andre former for sluttpakker. Likeledes er det viktig \u00e5 kartlegge hvilke stillinger i virksomheten som eventuelt blir ledig i overskuelig fremtid, eller om det er andre oppgaver som kan utf\u00f8res av de som bli ber\u00f8rt av driftsinnskrenkninger. I virksomheter av noe st\u00f8rrelse vil det som oftest v\u00e6re muligheter som b\u00f8r overveies. Dette er forhold som ikke er s\u00e5 lett \u00e5 ta opp for den enkelte arbeidstaker, men hvor tillitsmannsapparatet har en sv\u00e6rt viktig funksjon.", "Gjennom kravet om at en oppsigelse ogs\u00e5 skal v\u00e6re saklig overfor den enkelte, er det viktig at arbeidsgiveren gjennomf\u00f8rer dr\u00f8ftelse med den enkelte arbeidstaker.", "Fra fagforeningshold hevdes det ofte at oppsigelser skal skje ut fra ansiennitet. Dette er imidlertid ikke noe entydig begrep. Ansiennitet kan v\u00e6re innenfor hele virksomheten eller innenfor en avdeling. For arbeidsgiver er det viktig \u00e5 sikre at man har en velfungerende virksomhet ogs\u00e5 etter nedbemanningen.", "H\u00f8yesterett har i en dom fra 1986 godtatt at man fravek ansiennitetsprinsippet. Sitasjonen ved bedriften n\u00f8dvendiggjorde innskrenkninger. Ved siden av ansettelsestid m\u00e5tte det kunne legges vekt p\u00e5 kvalifikasjonskrav, p\u00e5 alder og klare sosiale og menneskelig forhold.", "Dersom bedriften har annet passende arbeid i virksomheten, m\u00e5 det tilbys de som blir ber\u00f8rt av nedbemanningen. Noen arbeidstakere vil akseptere \u00e5 g\u00e5 ned b\u00e5de i l\u00f8nn og status fremfor uvissheten med arbeidsledighet. I en dom fikk arbeidstaker medhold i krav om erstatning; en dame som arbeidet i produksjonen, fikk ikke anledning til \u00e5 s\u00f8ke p\u00e5 en halv stilling som kantinearbeider.", "En kommune eller fylkeskommune vil v\u00e6re en virksomhet. Det samme gjelder st\u00f8rre aksjeselskap som har aktiviteter p\u00e5 forskjellige steder. Det er derfor viktig \u00e5 ha oversikt over eventuelle ledige jobber i andre deler av virksomheten.", "Forholdsvis mange saker om oppsigelse og avskjed kommer for domstolene. Imidlertid blir de fleste saker l\u00f8st gjennom forhandlinger. Partene bist\u00e5s gjerne av tillitsvalgte eller advokater. Mange arbeidsgivere mener at arbeidstakers oppsigelsesvern er for sterkt, mens mange fagorganiserte mener at arbeidsgiverne har et for fritt spillerom ved nedbemanning. Det er min oppfatning at Arbeidsmilj\u00f8lovens regler om oppsigelse og avskjed p\u00e5 en god m\u00e5te balanserer arbeidsgivernes og arbeidstakernes interesser.", "engeness@orator.no"]}, {"field": "category0", "value": "meninger"}, {"field": "contenthash", "value": "5539ae5a617bff64a8864da308a2954e67bffbc4cb0336c2486aeb1ed667b42e"}, {"field": "createtime", "value": "2015-09-23T11:54:40.000Z"}, {"field": "description", "value": "Finanskrisen senker m\u00f8rke skyer over norsk n\u00e6ringsliv. Mange arbeidsplasser st\u00e5r i fare. B\u00e5de for arbeidsgivere og arbeidstakere er det derfor viktig \u00e5 ha god oversikt over de regler som gjelder ved oppsigelse p\u00e5 grunn av driftsinnskrenkning eller rasjonalisering."}, {"field": "dominantimage", "value": "http://www.adressa.no/incoming/article1302316.ece5/ALTERNATES/w980-default/Kronikk%20fred%2013.3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e73f42eddaa72f7d0e4a052de7e63a2b2c746419.jpg?59898991"}, {"field": "dominantthumbnaildimensions", "value": "300x169"}, {"field": "heading", "value": "Oppsigelse og oppsigelsesvern ved driftsinnskrenkninger -adressa.no"}, {"field": "id", "value": "e73f42eddaa72f7d0e4a052de7e63a2b2c746419"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "careers"}, {"field": "kw-concept", "value": ["virksomhet", "oppsigelse", "arbeidstaker", "enkelte arbeidstaker"]}, {"field": "kw-entity", "value": "arbeidsmilj\u00f8loven"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1302316.ece5/ALTERNATES/w980-default/Kronikk%20fred%2013.3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oppsigelse og oppsigelsesvern ved driftsinnskrenkninger"}, {"field": "og-type", "value": "article"}, {"field": "og-url", "value": "http://www.adressa.no/meninger/article1291923.ece"}, {"field": "pageclass", "value": ["article"]}, {"field": "publishtime", "value": "2009-03-13T08:10:47.000Z"}, {"field": "recs-articleid", "value": "1422780"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-13T08:10:47.000Z"}, {"field": "recs-rawtitle", "value": "Oppsigelse og oppsigelsesvern ved driftsinnskrenkninger -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Finanskrisen senker m\u00f8rke skyer over norsk n\u00e6ringsliv. Mange arbeidsplasser st\u00e5r i fare. B\u00e5de for arbeidsgivere og arbeidstakere er det derfor viktig \u00e5 ha god oversikt over de regler som gjelder ved oppsigelse p\u00e5 grunn av driftsinnskrenkning eller rasjonalisering."}, {"field": "thumbnail", "value": "http://content-thumbnail.cxpublic.com/content/thumbnail200x150/e73f42eddaa72f7d0e4a052de7e63a2b2c746419.jpg?59898991"}, {"field": "thumbnailfullheightdimensions", "value": "200x1791"}, {"field": "timestamp", "value": "2017-08-08T09:51:13.000Z"}, {"field": "title", "value": "Oppsigelse og oppsigelsesvern ved driftsinnskrenkninger"}, {"field": "url", "value": "http://www.adressa.no/meninger/article1291923.ece"}, {"field": "urlhash", "value": "e73f42eddaa72f7d0e4a052de7e63a2b2c746419"}], "score": 1.3613914, "siteId": "9222270286501375973", "id": "e73f42eddaa72f7d0e4a052de7e63a2b2c746419"}

