{"fields": [{"field": "modifiedtime", "type": "time", "value": "2012-04-17T10:58:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er vanskelig ikke \u00e5 f\u00e5 med seg at Jan Thomas er i byen. Store annonser i Adresseavisen og plakater spredt rundt om i bybildet, forteller oss at styling-artisten og tv-stjerna skal hjelpe en av sine \u00absamarbeidspartnere\u00bb \u00e5 selge briller.", "Jan Thomas er nemlig blitt big business, som han selv ville ha sagt. Fra \u00e5 \u00abstyle\u00bb st\u00f8rrelser som Sharon Stone, Uma Thurman og Madonna i USA, har han tatt med seg sin magiske sminkepung til Norge og selv blitt kjendis - med bred appell. Mandagens finale i \u00abTop Model\u00bb endte med seerrekord, og hans f\u00f8rste av i alt tre b\u00f8ker i \u00e5r, \u00abJan Thomas{rsquo} stylingguide\u00bb, passerte nylig 86 000 solgte eksemplarer. Samtidig g\u00e5r hans ny\u00e5pnede studio i Parkveien i Oslo p\u00e5 skinner, if\u00f8lge ham selv, med ti, tolv ansatte.", "Hvor bred appell han har, skj\u00f8nner jeg og fotografen da vi ankommer Valentinlystsenteret. P\u00e5 vei inn passerer vi en gammel dame med rullator som har stoppet foran en av de glossy plakatene.", "- \u00c5, det er i dag, sier hun til seg selv, og ruller inn i butikken rundt hj\u00f8rnet. Der er ikke Jan Thomas. For akkurat n\u00e5 sitter han i kafeen over gangen og diskuterer mascara-merker i mobilen. Han vinker oss inn, skyver en nesten ur\u00f8rt kaffe latte til side og avslutter samtalen.", "\u00c5 hjelpe gir makt", "Jan Thomas' mor er fra Trondheim, men han vokste opp p\u00e5 farens hjemplass p\u00e5 Vestlandet. Han skj\u00f8nte tidlig at han kunne tjene penger p\u00e5 utseendet, og flyttet til Los Angeles allerede som atten\u00e5ring. Her fikk han raskt en modellkontrakt. Gjennom kontakter kom han inn p\u00e5 en h\u00f8yt merittert skuespillerskole, samtidig som han luktet p\u00e5 fris\u00f8ryrket og begynte med styling.", "- Som ung s\u00e5 jeg tidlig makten i \u00e5 hjelpe andre. Hvis mamma eller noen andre ikke hadde det s\u00e5 bra, kunne jeg ved hjelp av en kompliment f\u00e5 dem til \u00e5 f\u00f8le seg bedre. Jeg likte \u00e5 styre med h\u00e5r og kl\u00e6r og synse og mene om ting, mimrer Jan Thomas, som likte seg sv\u00e6rt godt i Hollywood. Her gjorde han ogs\u00e5 noen skuespillerjobber, deriblant i den homoerotiske mykpornofilmen \u00abMojave\u00bb.", "Lenge danset han mellom de ulike yrkene, men p\u00e5 slutten av nittitallet skj\u00f8t stylingkarrieren fart. Han jobbet i et st\u00f8rre amerikansk byr\u00e5 som fulgte Madonna p\u00e5 turn\u00e9, og som \u00e5pnet butikk i West-Hollywood.", "- Det sa pang og jeg fikk payday. Ordtaket \u00abEn sulten ulv jager best\u00bb fascinerer meg, jeg har alltid v\u00e6rt veldig sulten. Tiden i USA var en verdifull erfaring for meg som menneske. Jeg er blitt t\u00f8ff og fryktl\u00f8s, og har l\u00e6rt meg til at det folk tenker og mener om deg, egentlig ikke er viktig.", "Sjokk \u00e5 komme hjem", "I 2001 lanserte han sin egen fitnesskalender, den mestselgende det \u00e5ret. Han var med i tv-show og ga ut dvd, og hadde ingen som helst planer om \u00e5 reise til Norge, der han verken hadde et profesjonelt nettverk eller venner. Men etter et familiebes\u00f8k i Miami, bestemte han seg likevel for \u00e5 dra. Noks\u00e5 plutselig. Avgj\u00f8relsen falt p\u00e5 en torsdag, han kj\u00f8pte billett fredag og reiste mandag.", "- Jeg holdt p\u00e5 \u00e5 ta livet av min gode mor p\u00e5 p\u00e5skeaften, hun visste ikke at jeg skulle komme. Egentlig skulle jeg bare v\u00e6re i tre uker, men her sitter jeg og blomstrer til dags dato, sier han og sl\u00e5r ut med armene.", "\u00c5 komme hjem ble likevel ikke den skuffelsen han hadde fryktet.", "- Jeg kom tilbake og var litt s\u00e5nn, sier Jan Thomas, skyter ut brystkassa og legger an en arrogant mine, f\u00f8r han fortsetter:", "- Det var et sjokk; jeg ble faktisk m\u00f8tt med en form for nysgjerrighet. Til min forbauselse var det ikke s\u00e5 mange fordommer som jeg hadde trodd. Jeg hadde kj\u00f8rt mitt eget l\u00f8p i tjue \u00e5r, og hadde fullstendig sluttet og be om unnskyldning for m\u00e5ten jeg levde livet mitt p\u00e5, b\u00e5de p\u00e5 den ene og den andre m\u00e5ten.", "Verken fj\u00e5se eller truck driver", "Kompromissl\u00f8sheten ga ikke bare n\u00e6ring til sladderspaltene, men ogs\u00e5 til store oppslag i riksmedia. For eksempel da en journalist motet seg opp og spurte om hans seksuelle legning.", "- Det var mange som danset rundt den problematikken. Jeg er ikke akkurat noen truck driver, men l\u00f8per heller ikke rundt som noe fj\u00e5setroll. Halve Oslo trodde jeg var sammen med Pia (Haraldsen, journ. anm.). Da jeg fikk sp\u00f8rsm\u00e5let, svarte jeg. Jeg har v\u00e6rt homofil siden jeg ble f\u00f8dt, ler Jan Thomas, som mener temaet ogs\u00e5 har en alvorlig undertone.", "- I USA har jeg alltid t\u00f8yset med at jeg har aldri har f\u00e5tt holde et coming out-party. Men jeg har ogs\u00e5 sett bruk av vold, og har en eks-kj\u00e6reste som er blitt sl\u00e5tt ned.", "I dag er han sammen med Christopher M\u00f8rch Husby (19), og han bekrefter at det planlegges bryllup, uten at han vil utdype det noe videre. Han er likevel glad for alle gratulasjonene, fra alle lag av mennesker, fra \u00e5tte til \u00e5tti \u00e5r.", "- I Norge har vi blitt mindre fordomsfulle. At jeg blir m\u00f8tt med likegyldighet i forhold til akkurat den delen av meg, er fantastisk. Vi bor i en verden full av krig og sult og gudene vet hva. At man kan gi kj\u00e6rlighet til hverandre er det aller viktigste p\u00e5 denne planeten. Og det er ikke forbeholdt mann og kvinne.", "Idiotisk puppe-kommentar", "Bredest har Jan Thomas truffet som programleder og \u00abcoach\u00bb i programmet \u00abTop Model\u00bb p\u00e5 TV3. Men det er ogs\u00e5 p\u00e5 grunn av opptredenen her han har f\u00e5tt mest pepper. Som da han fortalte en modell at amming ville \u00f8delegge puppene hennes. Eller da han anbefalte hemoridekrem mot poser under \u00f8ynene, og flere apotek ble utsolgt.", "- Det er en del av meg som sier absolutely no regrets, p\u00e5 godt og vondt. Samtidig er det enkelte ting jeg ikke ville ha gjentatt, sier han og sikter til den fam\u00f8se puppe-kommentaren.", "- Jeg setter ting p\u00e5 spissen. Det er hull i hodet \u00e5 uttale seg om noe man ikke har greie p\u00e5, og ja, det var idiotisk. Men sammenhengen ble redigert bort; vi var slitne og jeg t\u00f8yset. Jeg har ogs\u00e5 f\u00e5tt kjeft fordi jeg har sagt at norske jenter er late. Det jeg mente \u00e5 si er at nordmenn generelt er late, fordi de kan, men ikke orker. Modellyrket er ikke bare glamour, men mye reising og masse jobb. \u00c5 oppn\u00e5 mye, krever hard jobbing, sier eks-modellen.", "- Man kan synse og mene ganske mye om min person, men ytterst f\u00e5 mennesker stiller seg likegyldig. Hvis det er tilfelle, har jeg i hvert fall gjort noe. Det er veldig hyggelig \u00e5 f\u00e5 mennesker til \u00e5 tenke utenfor disse rammene som vi er s\u00e5 komfortable med.", "Men leppene er ekte", "Utenfor og inne i brillebutikken begynner det \u00e5 bli en anselig mengde folk. Noen skal kj\u00f8pe briller, andre vil bare ha et glimt av kjendisen, og hvis de er heldige et foto av seg selv i armkroken hans. Den gamle damen med rullator er ikke \u00e5 se.", "For \u00f8vrig skj\u00f8nner ikke Jan Thomas hvorfor noen er interessert i privatlivet hans, som han karakteriserer som \u00abg\u00f8rrkjedelig\u00bb.", "- Hadde jeg enda v\u00e6rt g\u00e6ren, som Robbie Williams, fyllet og v\u00e6rt litt spr\u00f8 . . .", "Han trener to timer hver dag, tilbringer mye tid i sin nyinnkj\u00f8pte leilighet p\u00e5 Briskeby og er blitt mer og mer glad i alene-tid, \u00abJan-tid\u00bb.", "- Jeg har store deler av livet mitt v\u00e6rt en maskin, fullstendig enveiskj\u00f8rt med karriere. Etter at jeg kom hjem, har jeg l\u00e6rt at det g\u00e5r an \u00e5 slappe av, reflektere litt. S\u00f8ndag er en stor dag, en jukse-dag, da spiser jeg sjokolade, sier mannen, som har et kosthold vanlig folk bare kan dr\u00f8mme om.", "Utseendet er viktig for ham, og hvert halvannet \u00e5r reiser han til USA for \u00e5 f\u00e5 spr\u00f8ytet botox mellom \u00f8yenbrynene. Han f\u00e5r ogs\u00e5 laserbehandling for \u00e5 bedre hudkvaliteten. Men leppene er ekte, bedyrer han.", "Minst fem ganger i l\u00f8pet av samtalen nevner Jan Thomas sin tr\u00f8nderske mor, som han mener er den direkte \u00e5rsaken til at han er der han er i dag.", "- Da jeg var liten, sa min kloke mor: \u00abDu skal gj\u00f8re to ting, Jan Thomas: Enten blir du lege, eller s\u00e5 blir du fris\u00f8r. Samme hvor ille ting blir, blir folk syke, og h\u00e5ret vokser og de m\u00e5 klippe seg\u00bb. Det har vist seg \u00e5 v\u00e6re sant."]}, {"field": "category0", "value": "kultur"}, {"field": "contenthash", "value": "d4bd8a259420ad8653045bca9e5d0d069ec591ca02ea891de9a465c14b56d280"}, {"field": "createtime", "value": "2017-04-30T13:45:28.000Z"}, {"field": "description", "value": "- Absolutely no regrets, sier Jan Thomas. Men det er et par ting han ikke ville ha gjort om igjen."}, {"field": "dominantimage", "value": "http://www.adressa.no/incoming/article1278860.ece5/ALTERNATES/w980-default/a%20JanThomas3brod"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9113c7fa079230277ca12e9a8948dd7a4d30d1a9.jpg?5905ea78"}, {"field": "dominantthumbnaildimensions", "value": "300x169"}, {"field": "heading", "value": "Sulten ulv jager best -adressa.no"}, {"field": "id", "value": "9113c7fa079230277ca12e9a8948dd7a4d30d1a9"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["sulten ulv jager", "menneske", "dag", "livet", "hjelp", "mor", "ulv jager best", "ting", "jager best", "hjem", "sulten ulv", "sult", "reise", "ulv jager"]}, {"field": "kw-entity", "value": ["haraldsen", "madonna", "vestlandet", "top model", "parkveien", "valentinlystsenteret", "briskeby", "uma thurman og madonna", "adresseavisen", "uma thurman", "west-hollywood"]}, {"field": "kw-location", "value": ["miami", "hollywood", "oslo", "mojave", "pia", "trondheim", "los angeles", "norge"]}, {"field": "kw-pageclass", "value": "article"}, {"field": "kw-person", "value": ["robbie williams", "jan thomas", "sharon stone", "christopher m\u00f8rch husby"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1278860.ece5/ALTERNATES/w980-default/a%20JanThomas3brod"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sulten ulv jager best"}, {"field": "og-type", "value": "article"}, {"field": "og-url", "value": "http://www.adressa.no/kultur/article1199118.ece"}, {"field": "pageclass", "value": ["article"]}, {"field": "publishtime", "value": "2008-11-28T07:42:22.000Z"}, {"field": "recs-articleid", "value": "1510672"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-11-28T07:42:22.000Z"}, {"field": "recs-rawtitle", "value": "Sulten ulv jager best -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Absolutely no regrets, sier Jan Thomas. Men det er et par ting han ikke ville ha gjort om igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/9113c7fa079230277ca12e9a8948dd7a4d30d1a9.jpg?5905ea78"}, {"field": "thumbnailfullheightdimensions", "value": "200x2121"}, {"field": "timestamp", "value": "2017-04-30T13:45:28.000Z"}, {"field": "title", "value": "Sulten ulv jager best"}, {"field": "url", "value": "http://www.adressa.no/kultur/article1199118.ece"}, {"field": "urlhash", "value": "9113c7fa079230277ca12e9a8948dd7a4d30d1a9"}], "score": 0.6406464, "siteId": "9222270286501375973", "id": "9113c7fa079230277ca12e9a8948dd7a4d30d1a9"}

