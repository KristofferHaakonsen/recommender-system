{"fields": [{"field": "modifiedtime", "type": "time", "value": "2016-04-20T12:02:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Tips og triks", "Hage", "Bolig"]}, {"field": "author", "value": "bj\u00f8rn hugo pettersen"}, {"field": "body", "value": ["Saken oppdateres.", "\u2014 Omgivelsene er litt stusslige tidlig om v\u00e5ren, n\u00e5 som sn\u00f8en har smeltet og det bare s\u00e5 vidt har begynt \u00e5 spire litt her og der, sier gartner Marianne Utengen, som er i gang med v\u00e5rarbeidet i sin egen hage p\u00e5 Siggerud utenfor Oslo.", "Ser man n\u00f8ye etter, oppdager man enkelte krokuser, anemoner og sn\u00f8klokker som gl\u00f8tter opp fra bakken. Ellers er hagen \u00f8yensynlig i ventemodus.", "Slik lager du pallekarm:", "Gresset er vintergult, busker og tr\u00e6r nakne. Her og der st\u00e5r det gr\u00e5brune stengler, noen med visnede blomster.Bergblombladene, som er gr\u00f8nne hele \u00e5ret, ligger fortsatt i vinterstilling langs bakken. Andre planter, som rododendronene, henger litt med nebbet.", "Det blir naturlig nok merkbart annerledes n\u00e5r v\u00e5rsolen har gjort sin gjerning i noen uker til. I mellomtiden skal Marianne Utengen hjelpe hagen til liv.", "Og her f\u00e5r du de beste r\u00e5dene:", "\u2014 Selv om det ikke er blomsterprakt her, liker jeg \u00e5 v\u00e6re i hagen ogs\u00e5 p\u00e5 denne tiden av \u00e5ret. N\u00e5 kan jeg legge grunnlaget for resten av sesongen \u2013 og, ikke minst, planlegge hva jeg vil plante og hvor jeg vil plante det, sier Utengen, som er gartner i Det norske hageselskap.", "P\u00e5 senh\u00f8sten i fjor slo sesongens siste ugressplanter rot. F\u00f8r de gikk i vinterdvale, rakk de \u00e5 forme sm\u00e5 rosetter.", "N\u00e5 er det en ypperlig tid \u00e5 fjerne slike uvelkomne hagegjester, som l\u00f8vetann og groblad, opplyser gartneren.\u2014 Disse er lettere \u00e5 fjerne tidlig i sesongen, mens jorden er bl\u00f8t og f\u00f8r ugresset har f\u00e5tt lange r\u00f8tter, opplyser hun.", "Beskj\u00e6ring er ogs\u00e5 en sentral del av v\u00e5ronna. De fleste busker og tr\u00e6r skal kuttes om v\u00e5ren, n\u00e5r det er liten fare for frostnetter med temperaturer rundt ti minusgrader \u2013 og f\u00f8r knoppene sl\u00e5r ut.", "\u2014 P\u00e5 mange busker b\u00f8r man fjerne hele greiner, alts\u00e5 nede ved bakken. Fjerner man de eldste og tykkeste stammene, holder planten seg ung og frisk, samtidig som man f\u00e5r tynnet ut, forteller Utengen.", "Man kan fylle p\u00e5 med n\u00e6ring der det er behov, for eksempel i blomsterbedene. Utengen anbefaler egenkompostert jord eller kompostert kugj\u00f8dsel.", "Lyst p\u00e5 litt v\u00e5rstemning inne ogs\u00e5?", "Og slik vasker du utem\u00f8blene:", "Hun klipper ned de gr\u00e5brune staudestenglene, skj\u00e6rer ned prydgresset og plukker vekk furukongler, ugress og visnede blader fra blomsterbedene. Og hun raker l\u00f8v og kvister fra plenen.", "\u2014 Ta godt i n\u00e5r du raker om v\u00e5ren. Gressplenen liker \u00e5 bli kl\u00f8dd, for da kommer det luft ned til r\u00f8ttene, oppfordrer Utengen.", "Der hun bor, er det fortsatt litt for tidlig \u00e5 s\u00e5 i pallekarmene.Men hun heller p\u00e5 kompostert jord i de pallekarmene som trenger det. I \u00e9n av dem fikk hun store, fine purrel\u00f8ker i fjor h\u00f8st. I \u00e5r skal hun ikke plante l\u00f8kplanter der, men dyrke noe annet spiselig \u2013 muligens gulr\u00f8tter.", "\u2014 Har man pallekarmer, b\u00f8r man veksle p\u00e5 hva man dyrker i dem. Pallekarmer fungerer for \u00f8vrig utmerket som kj\u00f8kkenhage. De har avgrenset plass litt opph\u00f8yd fra bakken, noe som gj\u00f8r det lett \u00e5 luke. I tillegg blir jorden litt varmere i slike opph\u00f8yde bed. Om man vil, kan jorden varmes opp ved \u00e5 legge pleksiglass over pallekarmene. Da fungerer de som drivbenker. Det er et lurt triks dersom man har det litt travelt med \u00e5 komme i gang med v\u00e5rplantingen, tipser gartneren.", "Utengen har drivhus, som seg h\u00f8r og b\u00f8r for en gartner. Noen f\u00e5 av de mest hardf\u00f8re plantene har allerede blitt flyttet hit fra overvintringsstedet i kjelleren.", "Plantene st\u00e5r n\u00e5 dekket til med en tynn fiberduk (\u00abagryl\u00bb) som fungerer som varmeteppe og beskyttelse mot de mest intense av v\u00e5rens solstr\u00e5ler.", "Duken fungerer ellers godt som insektsnett i kj\u00f8kkenhagen, men det er forel\u00f8pig ytterst f\u00e5 insekter p\u00e5 vingene.", "Om noen uker skal drivhuset fylles opp av andre og mindre herdige planter som har overvintret inne.", "Til drivhuset skal ogs\u00e5 tomatplantene og andre varmekj\u00e6re planter Utengen har s\u00e5dd i sin provisoriske \u00abs\u00e5stue\u00bb, det vil si husets varme fyrrom.", "Tid for v\u00e5rrengj\u00f8ringen?", "\u2014 Jeg s\u00f8rger for at det ikke blir frost i drivhuset med en liten varmeovn. Det er ikke s\u00e5 mye varme som skal til for \u00e5 holde temperaturen over null grader. Men tomatene kommer ikke ut hit f\u00f8r spirene er blitt st\u00f8rre, og f\u00f8r jeg er sikker p\u00e5 at nattetemperaturen holder seg over ti plussgrader i drivhuset, forteller hun.Ut av kjelleren skal ogs\u00e5 georgineknollene, som p\u00e5 h\u00f8sten m\u00e5 tas opp og ristes fri for jord f\u00f8r de tas inn og legges i for eksempel en b\u00f8tte.", "\u2014 Disse m\u00e5 jeg vente litt med \u00e5 grave ned, men det finnes mange andre og mer herdige planter som t\u00e5ler nattefrost. Jeg har blant annet en trollhassel jeg skal sette i jorden. Ellers t\u00e5ler som kjent p\u00e5skeliljer en del nattefrost. De gj\u00f8r seg veldig godt i potter n\u00e5. Jeg m\u00e5 ha planter utend\u00f8rs s\u00e5 tidlig det g\u00e5r an, fastsl\u00e5r Marianne Utengen.", "Og denne anbefaler vi for deg som vil rydde kjapt:", "1. Beskj\u00e6ring og uttynning er en viktig del av v\u00e5rarbeidet. Sjekk hvordan dine planter b\u00f8r beskj\u00e6res. Frostskadede, d\u00f8de og \u00f8delagte grener b\u00f8r uansett fjernes.", "2. Luk vekk ugress n\u00e5 f\u00f8r de sl\u00e5r skikkelig rot.", "3. Planlegg hvordan du vil at hagen skal se ut, og hva du vil plante.", "4. Har du noe som skal flyttes , kan det v\u00e6re lurt \u00e5 gj\u00f8re det n\u00e5 om v\u00e5ren. Men husk at noen v\u00e5rblomstrende planter kan miste \u00e5rets blomstring om de flyttes.", "5. Plenen kan godt rakes n\u00e5. Tilf\u00f8r gj\u00f8dsel n\u00e5r gresset er kommet i vekst. Er det fortsatt nattefrost, kan visnede blader og gress fortsatt ligge som en beskyttelse i blomsterbedene.", "6. Prydbusker som rododendron b\u00f8r vernes mot solsviing f\u00f8r telen g\u00e5r. Legg duk eller strie over prydbuskene ved fare for at v\u00e5rsolen kan svi prydbuskene dine.", "7. Visnede staudestengler skal kuttes ned til bakken. Prydgress vokser fort, og b\u00f8r kuttes nesten til bakken n\u00e5.", "8. Har du drivhus, er det perfekt \u00e5 rydde og vaske der n\u00e5 \u2013 f\u00f8r det fylles opp med frodige planter igjen.", "9. Vent med \u00e5 s\u00e5 i kj\u00f8kkenhagen til du er sikker p\u00e5 at det ikke blir frostnetter. Men innomhus kan du s\u00e5 s\u00e5 mye du vil, om du ikke allerede har startet, da.", "10. Vil du sette planter i", "Da kan l\u00f8kblomster, som narsisser og p\u00e5skeliljer, v\u00e6re en god id\u00e9. Stemor, fioler, ranunkler, juleroser og tusenfryd t\u00e5ler ogs\u00e5 litt kulde.", "Har du litt tid til \u00e5 se noen vakre hjem? Da anbefaler vi disse:", "\u2014 n\u00e5 er boligen premiert", "Lene ble kvitt 90-tallsfargene:", "Vi har ogs\u00e5 en instagramkonto der vi legger ut de beste bildene fra v\u00e5re reportasjer. Sjekk ut her: @boligoghjem", "Beskj\u00e6ring gj\u00f8res for \u00e5 tynne ut, slik at man stimulerer til god vekst og sunne planter. Hva som skal beskj\u00e6res n\u00e5r, varierer gjerne fra plante til plante, men her er de generelle reglene:", "Prydtr\u00e6r, frukttr\u00e6r, l\u00f8vfellende hekker og de fleste b\u00e6rbusker beskj\u00e6res f\u00f8r knoppene spretter, men ikke dersom det er fare for frostnetter med temperaturer p\u00e5 rundt ti minusgrader.", "Roser ikke skal beskj\u00e6res f\u00f8r faren for nattefrost er over og knoppene er tydelige.", "V\u00e5rblomstrende busker beskj\u00e6res rett etter blomstring, mens n\u00e5letr\u00e6r beskj\u00e6res om sommeren.", "Les mer her: Hageselskapet.no", "Vis fakta", "Interessen for \u00e5 dyrke sin egen mat er kjempestor. Hageselskapet har nylig opprettet en Facebook-side som heter \u00abHageselskapets kj\u00f8kkenhage\u00bb. Her f\u00e5r man grunnleggende innf\u00f8ring om dyrking, men ogs\u00e5 oppskrifter p\u00e5 matretter som lages fra bunnen av.", "Hageselskapet \u2013 som er en landsomfattende, frivillig organisasjon med 24.500 medlemmer, 350 hagelag og 19 fylkesavdelinger \u2013 legger ut videoer p\u00e5 Facebook-siden. Lurer du for eksempel p\u00e5 hvordan du skal prikle, kan du sjekke dette ut. Flere tips og oppskrifter kommer.", "Vis fakta"]}, {"field": "category0", "value": "bolig"}, {"field": "contenthash", "value": "07816df1ab984ea0a14d7b49e5d99730ae64ff417ca33e8287ea08a232bf18f6"}, {"field": "createtime", "value": "2017-03-04T19:06:05.000Z"}, {"field": "description", "value": "Gress, busker, tr\u00e6r, blomster og andre planter trenger stell n\u00e5r v\u00e5ren sl\u00e5r til for fullt."}, {"field": "heading", "value": ["Ti tips til v\u00e5ronn i hagen -adressa.no", "Luking og beskj\u00e6ring", "Mer jord og varme", "Inn om vinteren, ut om v\u00e5ren", "Ti tips til v\u00e5ronna"]}, {"field": "id", "value": "8ca4e4bcdef9f9789ac5726957264fe1c24edce2"}, {"field": "keyword", "value": ["Tips og triks", "Hage", "Bolig"]}, {"field": "keywords", "value": "Tips og triks,Hage,Bolig"}, {"field": "kw-category", "value": "bolig"}, {"field": "kw-classification", "value": ["home-and-garden", "hobbies-and-interests"]}, {"field": "kw-company", "value": "facebook"}, {"field": "kw-concept", "value": ["herdige planter", "plante", "beskj\u00e6res", "jord", "planter", "hage", "visnede blader"]}, {"field": "kw-entity", "value": ["siggerud", "lene", "bolig", "hageselskapets"]}, {"field": "kw-location", "value": ["oslo", "hage"]}, {"field": "kw-pageclass", "value": "article"}, {"field": "kw-person", "value": "marianne utengen"}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/f8fb2f16-af96-407a-bce2-ef3b0890cdd6?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ti tips til v\u00e5ronn i hagen"}, {"field": "og-type", "value": "article"}, {"field": "og-url", "value": "http://www.adressa.no/bolig/Ti-tips-til-varonn-i-hagen-8730b.html"}, {"field": "pageclass", "value": ["article"]}, {"field": "publishtime", "value": "2016-04-20T12:00:00.000Z"}, {"field": "recs-articleid", "value": "8730"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-04-20T12:00:00.000Z"}, {"field": "recs-rawtitle", "value": "Ti tips til v\u00e5ronn i hagen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Gress, busker, tr\u00e6r, blomster og andre planter trenger stell n\u00e5r v\u00e5ren sl\u00e5r til for fullt."}, {"field": "thumbnail", "value": "http://content-thumbnail.cxpublic.com/content/thumbnail200x150/8ca4e4bcdef9f9789ac5726957264fe1c24edce2.jpg?59235880"}, {"field": "thumbnailfullheightdimensions", "value": "200x2270"}, {"field": "timestamp", "value": "2017-05-22T21:30:40.000Z"}, {"field": "title", "value": "Ti tips til v\u00e5ronn i hagen"}, {"field": "url", "value": "http://www.adressa.no/bolig/Ti-tips-til-varonn-i-hagen-8730b.html"}, {"field": "urlhash", "value": "8ca4e4bcdef9f9789ac5726957264fe1c24edce2"}], "score": 0.8913334, "siteId": "9222270286501375973", "id": "8ca4e4bcdef9f9789ac5726957264fe1c24edce2"}

