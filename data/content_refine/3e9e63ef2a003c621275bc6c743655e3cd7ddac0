{"fields": [{"field": "modifiedtime", "type": "time", "value": "2014-02-07T05:33:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Sikkerhetsavdelingen p\u00e5 Br\u00f8set er en spydspiss i behandlingen av Norges farligste og sykeste personer. Men da en ansatt varslet om en kollegas overgrep, ble hendelsen ikke meldt videre. Verken i sykehusets eget avviksystem eller til eksterne kontrollorganer.", "Dette er en historie om en pleier \u00absom mistet hodet\u00bb og gikk l\u00f8s p\u00e5 en pasient. Men mer enn d\u00e9t, er dette historien om hva som skjer n\u00e5r du varsler om at en kollega gj\u00f8r noe du vet er feil. P\u00e5 en av landets mest velrenommerte helseinstitusjoner.", "Dette er Frode Stormyrs historie.", "LES OGS\u00c5: - Br\u00f8set informerte oss ikke", "LES OGS\u00c5: Vil granske Br\u00f8set", "SE VIDEO: H\u00f8r varsleren fortelle", "En dag i 2010 g\u00e5r Frode Stormyr som vanlig p\u00e5 jobb p\u00e5 sikkerhetsavdelingen p\u00e5 Br\u00f8set. Stedet Stormyr har jobbet som kontraktsarbeider i 31 \u00e5r, er fremst innenfor behandling av noen av de sykeste, farligste og vanskeligste pasientene som fins i Norge. Aller t\u00f8ffest er det p\u00e5 post A, inntaksposten. Noen f\u00e5 ganger hvert \u00e5r g\u00e5r det s\u00e5 langt at ansatte, med godkjennelse fra den faglige ledelsen, m\u00e5 bruke tvangsmidler for \u00e5 f\u00e5 kontroll p\u00e5 situasjonen, for \u00e5 beskytte seg selv, pasienten eller andre. N\u00e5r det ikke er noen andre muligheter, har man lov \u00e5 bruke makt, som n\u00f8drett.", "Men bare da.", "Denne dagen er post A preget av en mann med sterk utagering, som det heter p\u00e5 fagspr\u00e5ket. Han er derfor p\u00e5satt fire s\u00e5kalte transportreimer, som gj\u00f8r det vanskelig for ham \u00e5 bevege seg: To reimer p\u00e5 f\u00f8ttene og to p\u00e5 hendene. Da han skal spise lunsj, f\u00e5r han l\u00f8snet \u00e9n h\u00e5ndreim slik at han kan spise selv. Pasienten spiser, er rolig. For deretter \u00e5 spytte, rope og true. Plutselig h\u00f8res et smell p\u00e5 posten.", "Adresseavisen har snakket med flere kilder som var til stede den dagen. Ansatte p\u00e5 vakt forteller at de kom ilende til da pasienten brukte sin frie h\u00e5nd til \u00e5 sende et plastbeger med jus i pleksiglassveggen med et smell.", "Det som videre skjer, er det som er \u00e5rsaken til at Frode Stormyr ikke lenger jobber p\u00e5 Br\u00f8set. Det er ogs\u00e5 \u00e5rsaken til at en kollega av ham mer enn to \u00e5r senere f\u00e5r kritikk av Fylkesmannen i S\u00f8r-Tr\u00f8ndelag for ikke \u00e5 ha ytt forsvarlig helsehjelp.", "Det som senere ikke framkommer i konklusjonen fra Fylkesmannen, og som heller ikke skal bli omtalt i Kontrollkommisjonen for psykisk helsevern sin gjennomgang, er at pasienten allerede er reimet p\u00e5 f\u00f8tter og \u00e9n h\u00e5nd f\u00f8r glasset g\u00e5r i veggen. Reimene gj\u00f8r at han i utgangspunktet ikke skal utgj\u00f8re en trussel mot omgivelsene. Han er alene inne p\u00e5 et rom, ute av stand til \u00e5 gj\u00f8re stort.", "Likevel velger en pleier \u00e5 umiddelbart ta seg inn til den reimede mannen.", "Fra n\u00e5 av skiller vitnebeskrivelsene seg. If\u00f8lge Stormyr g\u00e5r kollegaen l\u00f8s p\u00e5 pasienten, sl\u00e5r ham i brystet, sparker ham i beina og legger ham i bakken. P\u00e5 dette tidspunktet har alle de andre p\u00e5 vakt, inkludert Stormyr, stormet til for \u00e5 f\u00e5 kontroll over situasjonen.", "Stormyr forteller videre at da pasienten ligger nede p\u00e5 golvet, med fem ansatte over seg, mishandler kollegaen pasienten ved \u00e5 bryte p\u00e5 h\u00e5ndleddene slik at pasienten skriker av smerte.", "Ikke bare \u00e9n gang. Men to ganger. If\u00f8lge Stormyr er det ansvarlig sykepleier som m\u00e5 be pleieren slutte.", "Adresseavisen har f\u00e5tt innsyn i pleierens forklaring til Fylkesmannen. Her erkjenner han selv at han har \u00abtr\u00e5dt over streken\u00bb, og at han holdt pasientens hals og hode lenger enn n\u00f8dvendig.", "Det st\u00e5r ikke noe om slag eller spark. Heller ikke om gjentatt bryting av h\u00e5ndledd.", "Og det st\u00e5r ingenting om at pasienten var reimet p\u00e5 begge f\u00f8tter, og dermed sterkt immobilisert.", "Det er pleierens egen muntlige forklaring, varselet fra Stormyr og \u00f8vrig dokumentasjon fra ledelsen ved sykehuset, Fylkesmannen to \u00e5r senere legger til grunn n\u00e5r de fastsl\u00e5r at hans opptreden ikke var i samsvar med forsvarlig helsehjelp. Fylkesmannen kritiserer ikke at pasienten ble lagt i bakken og deretter holdt. Tvert imot konkluderer de med at dette var n\u00f8dvendig. Deres kritikk er begrenset til at pleieren brukte mer makt enn n\u00f8dvendig da han holdt pasienten, som er det pleieren selv erkjenner.", "Fylkesmannen bemerker ogs\u00e5 at sakens karakter tilsier at hendelsen burde v\u00e6rt meldt i sykehusets avviksystem.", "Adresseavisen har snakket med kilder som var til stede da det skjedde. De bekrefter at det ble brukt un\u00f8dig vold. Og de bekrefter det som ikke kommer frem av noen dokumenter i saken, verken i journalnotat, hos Kontrollkommisjonen eller hos Fylkesmannen: Nemlig at mannen var reimet p\u00e5 begge f\u00f8ttene og den ene h\u00e5nden. Og at kravet til bruk av n\u00f8dretten dermed ikke er til stede.", "Avdelingssjef Karl Heinrik Melle er ansvarlig for virksomheten p\u00e5 posten. Samme dag som hendelsen skjer, etter at Melle har snakket med flere av de involverte, beskriver han situasjonen i pasientens journal.", "Adresseavisen har bedt Fylkesmannen om innsyn i den delen av journalen som beskriver selve hendelsen. Det har Fylkesmannen innvilget.", "Journalnotatet b\u00e6rer ikke preg av den dramatikken som Stormyr og Adresseavisens andre kilder forteller om. Notatet beskriver verken overgrepet pleieren selv senere erkjenner, eller det overgrepet Stormyr varsler om. I journalnotatet sier ikke Melle at en ansatt har gjort noe han ikke har lov til i forbindelse med fastholdingen denne dagen.", "Melle skriver imidlertid at pasienten dagen f\u00f8r ble lagt i gulvet, og at han har en hevelse over h\u00f8yre kinnbein, antageligvis som en f\u00f8lge av dette. Melle skriver at pasienten i en samtale gir uttrykk for at han synes personalet er un\u00f8dig hardhendt, og at han synes han holdes for lenge.", "S\u00e5 g\u00e5r Melle over til \u00e5 beskrive den aktuelle dagen. Der heter det at \u00abhan (pasienten, red. anm.) sparker gjennom ei dyne han holder foran seg, og var n\u00f8dt til \u00e5 stoppes\u00bb. Det st\u00e5r ikke noe om at han blir p\u00e5f\u00f8rt reimer etter dette.", "I stedet st\u00e5r episoden Stormyr varslet om, beskrevet slik: \u00abPasienten ble da sint og gikk og hentet et plastglass som han kastet med stor kraft mot de ansatte som kom etter ham. Han var da p\u00e5 nytt n\u00f8dt \u00e5 stoppes fysisk og fikk p\u00e5satt h\u00e5nd- og fotreimer.\u00bb", "I avdelingsleder Melles notat fikk alts\u00e5 pasienten p\u00e5satt reimer etter hendelsen, ikke f\u00f8r, som Adresseavisens tilstedev\u00e6rende kilder framholder.", "Det er ogs\u00e5 en annen ting som ikke stemmer i Melles notat: Der kaster pasienten plastglasset med stor kraft mot de ansatte, ikke veggen. Senere endrer Melle denne delen av forklaringen. Til Fylkesmannen opplyser han at glasset ble kastet mot veggen, ikke de ansatte. Men beskrivelsen av at pasienten kun var if\u00f8rt \u00e9n h\u00e5ndreim opprettholdes.", "I et brev Fylkesmannen har innvilget Adresseavisen innsyn i, adressert til Melle fra hans egen postleder, g\u00e5r det frem at saken var mer kontroversiell enn journalnotatet tilsier. Tre dager etter hendelsen skiver postleder f\u00f8lgende: \u00ab ... handlingen til et av personalet sto ikke i forhold til den situasjonen som oppsto.\u00bb Han skriver videre at: \u00abde andre som var til stede bekrefter at det ble brukt mer makt enn det som var strengt tatt n\u00f8dvendig\u00bb, og til slutt at: kollegaen \u00ablegger seg langflat og sier selv han mistet hodet\u00bb. Men heller ikke postlederen omtaler at pasienten var i reimer. Postlederen konkluderer med at: \u00abI og med at dette var en kort episode ser jeg ikke noen grunn til ytterligere forf\u00f8yninger\u00bb. Avdelingsleder Melle skrev senere i et notat fra desember 2011 at Post A har fulgt prosedyre i saken, og at han ikke s\u00e5 grunn til \u00e5 overpr\u00f8ve postlederens vurdering.", "Til tross for postlederens brev finner verken Melle eller postlederen selv det riktig \u00e5 melde hendelsen inn i sykehusets avviksystem. I \u00e5rsrapporten er det i den aktuelle m\u00e5neden bare meldt inn avvik p\u00e5 at d\u00f8ra ikke har v\u00e6rt l\u00e5st, og at det har v\u00e6rt en svikt i alarmsystemet. Det er ogs\u00e5 rapportert 27 skademeldinger samme m\u00e5ned. Fra pasient mot ansatt, ikke motsatt.", "Heller ikke da Kontrollkommisjonen kommer p\u00e5 sitt rutinemessige bes\u00f8k til avdelingsleder Melle cirka tre uker senere, opplyses det om hendelsen, if\u00f8lge Kontrollkommisjonen. Kontrollkommisjonen eksisterer nettopp for \u00e5 kontrollere tvangsbruk, og ivareta pasientens velferd. Et varsel om en slik hendelse ville ha v\u00e6rt sv\u00e6rt viktig informasjon for dem \u00e5 motta. If\u00f8lge Kontrollkommisjonen fikk de verken h\u00f8re om overtramp, maktovergrep eller en ansatt som \u00abmistet hodet\u00bb.", "Da Melle senere overfor Fylkesmannen forklarer hvorfor han ikke meldte saken inn i avviksystemet, opplyser han at \u00abavvik kun rapporteres ved fysisk skade\u00bb. Men hendelsen som resulterte i \u00abhevelse i ansiktet\u00bb og pasienter som \u00abtas for hardt\u00bb, som Melle beskriver i forbindelse med en annen episode med pasienten, ble likevel ikke meldt i avviksystemet.", "Br\u00f8sets \u00e5rsrapporter viser at fysisk skade naturlig nok ikke er et krav for at man skriver skademeldinger for ansatte, som jobber i denne sv\u00e6rt krevende bransjen.", "If\u00f8lge Melle har han selv snakket med pasienten \u2013 som ikke \u00f8nsket at han skulle ta saken videre.", "\u00c5rsaken til at dette er blitt en sak som Adresseavisen kan be om innsyn i, er Frode Stormyr. Han hadde f\u00e5tt beskjed om at han var ivaretatt som varsler, og trodde saken gikk videre i kontrollsystemene. I stedet f\u00e5r han etter hvert f\u00e6rre og f\u00e6rre vakter. I dag sier sykehusledelsen at dette var tilfeldig, p\u00e5 grunn av oppussing av postene, og at det gjaldt flere deltidsansatte.", "I et internt notat som oppsummerte saken, skrev Melle at han fra f\u00f8rste stund har signalisert til post A at Stormyr skal behandles som en varsler. Melle har, if\u00f8lge notatet, gitt klar beskjed om at varslingen ikke p\u00e5 noen m\u00e5te m\u00e5 p\u00e5virke Stormyrs mulighet til \u00e5 jobbe eller at han p\u00e5 noen m\u00e5te skal oppleve utfrysing eller lignende. Dette stiller Stormyr seg uforst\u00e5ende til, nettopp fordi det var det han opplevde etterp\u00e5.", "Stormyr er frustrert fordi han opplever at det ikke skjer noe med saken, samtidig som han selv mener seg utfrosset. Han tar opp med kolleger at han \u00f8nsker \u00e5 anmelde saken, eventuelt g\u00e5 til media. Han blir advart. Han tar kontakt med sine tillitsvalgte i Fagforbundet. Men etter hvert blir det stille, ogs\u00e5 derfra. Tida g\u00e5r.", "Det er da han til slutt tar valget som skal f\u00f8re til at han formelt og skriftlig mister jobben som vikar p\u00e5 avdelingen han har jobbet p\u00e5 i 31 \u00e5r.", "Mot r\u00e5d fra sine egne tillitsvalgte velger Stormyr til slutt \u00e5 skrive et brev til alle ansatte ved Br\u00f8set, med tittelen \u00abKj\u00e6re kolleger p\u00e5 Br\u00f8set\u00bb. Brevet sendes med kopi til Kontrollkommisjonen og Helsetilsynet. Det har blitt desember 2011.", "I brevet beskriver han hendelsen og det han mener er en subkultur av d\u00e5rlige holdninger p\u00e5 post A. Han skriver at overgrepet ble dysset ned og varsleren frosset ut. Og sp\u00f8r om kontrollorganene har f\u00e5tt rett versjon av hendelsen.", "Det han ikke vet, er at kontrollorganene, inntil han selv sendte dem kopi av dette brevet, ikke har f\u00e5tt noen versjon av hendelsen.", "Brevet er ogs\u00e5 sv\u00e6rt kritisk til ledelsen, inkludert Karl Heinrik Melle. Han skriver at ledelsen bagatelliserte og dysset ned hendelsen. Og at varsleren blir sett p\u00e5 som postens problem.", "Stormyr avslutter brevet slik: \u00abIngen har fortalt meg hvorfor jeg er d\u00e5rligere skikket til \u00e5 jobbe p\u00e5 post A enn den som angriper og mishandler en fastspent pasient. Neste gang overgrep skjer p\u00e5 post A, vil ingen foreta seg noe som helst. Alle vil ha friskt i minne hva som skjedde med meg. Slik skapes en lukket post\u00bb.", "N\u00e5 blir det sak.", "Melle skriver brev og gj\u00f8r det klart at Stormyr ikke lenger kan leies inn p\u00e5 A, B eller C-postene p\u00e5 Br\u00f8set, s\u00e5 lenge han har mistillit til ledelsen.", "Kontrollkommisjonen har etter Stormyrs brev et m\u00f8te med avdelingssjef Melle, og den kommer til f\u00f8lgende konklusjon: \u00abSykehuset har erkjent at det var en overreaksjon fra vedkommende hjelpepleier og at det s\u00e5ledes var en krenkelse av pasienten som ikke skulle skjedd. Kontrollkommisjonen reagerer p\u00e5 at det var varsleren som selv gjorde kommisjonen oppmerksom p\u00e5 hendelsen \u2013 nesten to \u00e5r etter at den fant sted.\u00bb", "Men varsleren \u00f8nsker kommisjonen ikke \u00e5 snakke med. De vil ikke blande seg inn i hans arbeidsforhold og mener \u00abdette i stor grad synes \u00e5 v\u00e6re en personalsak\u00bb.", "N\u00e5 g\u00e5r Fylkesmannen inn i saken. Et kjernepunkt er hvilke tvangsmidler som er brukt n\u00e5r. Hvilke tvangsmidler var n\u00f8dvendige? Og n\u00e5r ble reimene satt p\u00e5?", "Om mannen var reimet eller ikke er sentralt, for dersom n\u00f8dverge og makt skal kunne benyttes, m\u00e5 det v\u00e6re siste utvei. De to partene i saken \u2013 varsleren og pleieren/ledelsen \u2013 har ogs\u00e5 to ulike versjoner av hvorvidt pasienten var reimet eller ikke. For den som skal unders\u00f8ke hva som faktisk skjedde, vil det derfor v\u00e6re av stor betydning \u00e5 finne ut hvilken versjon som er sann. Varslerens eller pleieren/ledelsens?", "Dette sp\u00f8rsm\u00e5let ber\u00f8res ikke i Kontrollkommisjonens konklusjon. Heller ikke Fylkesmannens behandling av saken svarer p\u00e5 dette. De skriver i sin gjennomgang at \u00abde har g\u00e5tt gjennom alle sakens dokumenter\u00bb.", "Men n\u00e5r Adresseavisen ber om innsyn i tvangsmiddelprotokollen, som med eksakt klokkeslett vil fortelle akkurat n\u00e5r reimene ble p\u00e5satt, er svaret: \u00abDen har vi ikke mottatt. Saken er av-gjort p\u00e5 bakgrunn av andre dokumenter\u00bb.", "Adresseavisen har bedt St. Olavs Hospital, avdeling Br\u00f8set, om innsyn i tvangsmiddelprotokollen og tidspunktene for n\u00e5r pasienten ble reimet.", "Sykehuset har gitt Adresseavisen avslag p\u00e5 innsynsbegj\u00e6ringen.", "Divisjonssjef Liv Sj\u00f8vold i psykisk helsevern ved St. Olavs har ogs\u00e5 behandlet saken: Etter en gjennomgang av saken med ledelsen p\u00e5 Br\u00f8set konkluderer divisjonssjefen med at saken er h\u00e5ndtert som et varsel, varselet er fulgt opp og det er foretatt reaksjoner p\u00e5 hendelsen som f\u00f8lge av varslingen.", "I sitt siste brev til Stormyr framholder divisjonsleder Liv Sj\u00f8vold at han har blitt korrekt ivaretatt som varsler \u2013 og viser blant annet til at han har f\u00e5tt tilbud om fast jobb p\u00e5 \u00d8stmarka. Men if\u00f8lge Frode Stormyr var det han selv som m\u00e5tte g\u00e5 til \u00d8stmarka og be om vakter, noe som til slutt resulterte i en fast jobb. Dette bekreftes overfor Adresseavisen av Stormyrs n\u00e5v\u00e6rende overordnede p\u00e5 \u00d8stmarka.", "Adresseavisen har v\u00e6rt i kontakt med pleieren som til slutt fikk kritikk fra Helsetilsynet. Han sier at han har lagt saken bak seg og ikke \u00f8nsker \u00e5 kommentere den.", "Av hensyn til \u00e5 bevare pasientens anonymitet, har Adresseavisen valgt ikke \u00e5 bruke eksakte datohenvisninger."]}, {"field": "category0", "value": "nyheter"}, {"field": "contenthash", "value": "84b8cd3c6a8beb551f32af38573767564315d50f273839c3e98574c5fa440bfe"}, {"field": "createtime", "value": "2017-04-29T08:11:00.000Z"}, {"field": "description", "value": "Frode Stormyr varslet om et overgrep mot en pasient p\u00e5 Br\u00f8set. Men hendelsen er ikke beskrevet i journalen og ble aldri rapportert til kontrollmyndighetene. Stormyr selv mistet til slutt jobben."}, {"field": "dominantimage", "value": "http://www.adressa.no/nyheter/article9094997.ece/ALTERNATES/w980-default/Br%C3%B8set-Stormyr3-121213.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3e9e63ef2a003c621275bc6c743655e3cd7ddac0.jpg?59825fb8"}, {"field": "dominantthumbnaildimensions", "value": "300x169"}, {"field": "heading", "value": ["Pasient i reimer angrepet \u2013 varsler m\u00e5tte slutte -adressa.no", "Ilte til", "Skrek av smerte", "\u00abTr\u00e5dt over streken\u00bb", "Reimene forsvant i notatet", "Mistet hodet", "F\u00e6rre vakter", "\u00abKj\u00e6re kolleger p\u00e5 Br\u00f8set\u00bb", "Vil ikke snakke med varsler", "N\u00f8dverge mot reimet mann?", "\u2013Korrekt behandlet som varsler"]}, {"field": "id", "value": "3e9e63ef2a003c621275bc6c743655e3cd7ddac0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["pasient", "mistet hodet", "varsel", "sak"]}, {"field": "kw-entity", "value": ["st. olavs", "olavs hospital", "c-postene", "br\u00f8set", "\u00f8stmarka", "kj\u00e6re", "stormyr og adresseavisens", "st. olavs hospital", "kontrollkommisjonen", "post a", "kontrollkommisjonen og helsetilsynet", "helsetilsynet", "fylkesmannen", "adresseavisen", "a. han", "fagforbundet"]}, {"field": "kw-location", "value": ["norge", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["liv sj\u00f8vold", "frode stormyr", "karl heinrik melle"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/nyheter/article9094997.ece/ALTERNATES/w980-default/Br%C3%B8set-Stormyr3-121213.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pasient i reimer angrepet \u2013 varsler m\u00e5tte slutte"}, {"field": "og-type", "value": "article"}, {"field": "og-url", "value": "http://www.adressa.no/nyheter/article9094999.ece"}, {"field": "pageclass", "value": ["article"]}, {"field": "publishtime", "value": "2014-02-07T04:50:37.000Z"}, {"field": "recs-articleid", "value": "9094999"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2014-02-07T04:50:37.000Z"}, {"field": "recs-rawtitle", "value": "Pasient i reimer angrepet \u2013 varsler m\u00e5tte slutte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Frode Stormyr varslet om et overgrep mot en pasient p\u00e5 Br\u00f8set. Men hendelsen er ikke beskrevet i journalen og ble aldri rapportert til kontrollmyndighetene. Stormyr selv mistet til slutt jobben."}, {"field": "thumbnail", "value": "http://content-thumbnail.cxpublic.com/content/thumbnail200x150/3e9e63ef2a003c621275bc6c743655e3cd7ddac0.jpg?59825fb8"}, {"field": "thumbnailfullheightdimensions", "value": "200x3457"}, {"field": "timestamp", "value": "2017-08-02T23:26:48.000Z"}, {"field": "title", "value": "Pasient i reimer angrepet \u2013 varsler m\u00e5tte slutte"}, {"field": "url", "value": "http://www.adressa.no/nyheter/article9094999.ece"}, {"field": "urlhash", "value": "3e9e63ef2a003c621275bc6c743655e3cd7ddac0"}], "score": 0.72639567, "siteId": "9222270286501375973", "id": "3e9e63ef2a003c621275bc6c743655e3cd7ddac0"}

