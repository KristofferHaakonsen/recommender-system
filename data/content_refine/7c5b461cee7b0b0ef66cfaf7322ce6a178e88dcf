{"fields": [{"field": "modifiedtime", "type": "time", "value": "2014-04-01T19:19:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen / babyverden.no"}, {"field": "body", "value": ["Saken oppdateres.", "- Det er nesten bare Norge som ikke har r\u00e5d til foreldre om hvor mye skjermtid som er greit for barna. B\u00e5de Sverige og Finland har slike r\u00e5d. Utviklingen har g\u00e5tt s\u00e5 fort at man ikke har hatt tid til \u00e5 tenke over hvor mye tid man bruker p\u00e5 skjerm, sier lege og familieterapeut Melanie Ekholdt.", "Hun mener tiden n\u00e5 inne for \u00e5 stoppe opp og justere. Hun viser til Canadas retningslinjer , og mener de ogs\u00e5 b\u00f8r formidles til norske foreldre.", "I disse retningslinjene heter det at barn under to \u00e5r ikke b\u00f8r ha noe skjermtid i det hele tatt. For barn i alderen to til fire \u00e5r b\u00f8r skjermtiden begrenses til maks \u00e9n time til dagen, helst mindre. For barn over fem \u00e5r b\u00f8r skjermtiden ikke overstige to timer daglig.", "- Jeg synes ikke barn under tre \u00e5r skal se p\u00e5 skjerm i det hele tatt. Det er ingen holdepunkter for at de f\u00e5r noe ut av det. For barn i alderen tre til fem \u00e5r vil jeg si 30 til 60 minutter til dagen, avhengig av barnet, sier Ekholdt til Babyverden.", "Barnevakten er en organisasjon som gir r\u00e5d om barn og medier. De har forel\u00f8pig ikke utarbeidet klare retningslinjer for skjermtid, men r\u00e5dgiver Kjellaug Tonheim T\u00f8nnesen sier at de f\u00e5r mange henvendelser fra foreldre som \u00f8nsker svar p\u00e5 nettopp dette.", "- Det er et vanskelig sp\u00f8rsm\u00e5l \u00e5 svare p\u00e5. Jeg vil kaste ballen tilbake til foreldrene: D\u00f8gnet har 24 timer. Trekk fra tid til s\u00f8vn, barnehage, spising og tid sammen. N\u00e5r alt er trukket fra, ser du hvor mye det er igjen av dagen. Da kan du avgj\u00f8re hvor mye av den tiden du synes er greit \u00e5 bruke til mediekonsum, sier Tonheim T\u00f8nnesen.", "I tillegg anbefaler Barnevakten at de siste en til to timene f\u00f8r leggetid er skjermfrie. Det betyr i praksis skjermfrie dager for mange barnehagebarn. Men skjerm og skjerm er ikke alltid det samme.", "- Det er stor forskjell p\u00e5 et aggressivt spill, barne-tv med h\u00f8yt tempo og masse lyd, og en koselig barne-tv stund med kveldsmat og ro, sier hun.", "Tonheim T\u00f8nnesen skj\u00f8nner at mange foreldre synes det er vanskelig \u00e5 vite hvordan skjermtiden b\u00f8r begrenses, men mener kunnskap om skjermbruk er n\u00f8kkelen.", "- Uten kunnskap kan man lett bli for hysterisk eller likegyldig til barnets skjermbruk. Dagens samfunn krever at foreldre investerer tid i \u00e5 sette seg inn i det barnet blir eksponert for, sier hun.", "Rune Johan Krumsvik er professor i pedagogikk ved Universitetet i Bergen, han har skrevet mye om barns digitale dannelse.", "Han mener foreldre m\u00e5 v\u00e6re gode rollemodeller for barns mediebruk. B\u00e5de ved \u00e5 stimulere til fornuftig bruk, men ogs\u00e5 v\u00e6re tydelig p\u00e5 grensesetting n\u00e5r det er n\u00f8dvendig. Det de l\u00e6rer i tidlige barne\u00e5r, vil de ta med seg videre i oppveksten, sier Krumsvik.", "Han ber ogs\u00e5 foreldre v\u00e6re oppmerksomme p\u00e5 at digitale verkt\u00f8y brukes b\u00e5de i barnehage og skole, slik at denne skjermtiden ogs\u00e5 b\u00f8r tas med i vurderingen av hvor mye skjermtid som er ok p\u00e5 ettermiddagene.", "I beste fall vil barnet l\u00e6re noe \u2013 i verste fall blir nettbrettet en d\u00e5rlig barnevakt. Ekspertene mener ogs\u00e5 at barnet l\u00e6rer langt mer ved \u00e5 v\u00e6re sammen med foreldrene sine.", "- Mye tyder p\u00e5 at det i aldersgruppen to til tre \u00e5r er spesielt gunstig med h\u00f8ytlesning for barnet, b\u00e5de i barnehage og hjemme. Dette ser ut til \u00e5 bety mye for barns spr\u00e5kl\u00e6ring. Ogs\u00e5 for eldre barn b\u00f8r h\u00f8ytlesning, sangleker, fysisk aktivitet og motorisk stimulering gjennom inne- og utelek og turer f\u00e5 mest plass i hverdagen. Skjermtiden b\u00f8r begrenses til barne-tv og noe nettbrett- eller pc-aktiviteter, r\u00e5der Krumsvik.", "Ekholdt er tydelig p\u00e5 at barn l\u00e6rer best av foreldrene sine ansikt til ansikt. Hvis begges \u00f8yne er rettet mot en skjerm, mister man denne kontakten, og hun mener det blir vanskeligere for barnet \u00e5 l\u00e6re.", "Hennes r\u00e5d for l\u00e6ring er \u00e5 la barna l\u00e6re selvregulering \u2013 \u00e5 forst\u00e5 og h\u00e5ndtere egne f\u00f8lelser. Hun mener det er viktigere enn tall- og bokstav\u00f8ving.", "- L\u00e6r barna \u00e5 takle krav og stress f\u00f8rst, s\u00e5 det akademiske. Det er det som avgj\u00f8r om barnet opplever suksess senere i livet, mener hun.", "Minstemann blir alltid bare med p\u00e5 lasset. Dilter etter og gj\u00f8r som resten av familien. Det betyr gjerne at barnet f\u00e5r gj\u00f8re ting mye tidligere enn s\u00f8sken. Det mener Ekholdt er feil.", "- En ett\u00e5rings hjerne er mye mer p\u00e5virkelig enn en seks\u00e5rings. Mediebruken b\u00f8r tilrettelegges ut fra den minstes behov. Ta utgangspunkt i den minstes tempo. Det er ikke enkelt, men det er viktig, sier hun.", "Hun er ogs\u00e5 tydelig p\u00e5 at barn l\u00e6rer best av foreldrene sine ansikt til ansikt. Hvis begges \u00f8yne er rettet mot en skjerm, mister man denne kontakten, og hun mener det blir vanskeligere for barnet \u00e5 l\u00e6re.", "- Barnet tolker foreldrenes ansiktsuttrykk og l\u00e6rer. De trenger \u00e5 bli kjent med den reelle, fysiske verdenen f\u00f8r den virtuelle. For sm\u00e5 barn er selv hjemmet spenning nok i seg selv. Det er mye der de fortsatt trenger \u00e5 unders\u00f8ke. N\u00e5r barnet som liten er blitt godt kjent med den fysiske \"offline\" verdenen, vil det som litt eldre vil det v\u00e6re lettere \u00e5 finne en balanse mellom livet online og offline, sier hun.", "Tonheim T\u00f8nnesen fra Barnevakten mener hverdags\u00f8yeblikkene er i ferd med \u00e5 forsvinne, og at all kjedsomhet blir borte i diverse skjermer. Hun mener vi er i ferd med \u00e5 miste noe viktig.", "- Tidligere stod barna og ventet spent i vinduet p\u00e5 at besteforeldrene skulle komme p\u00e5 bes\u00f8k. N\u00e5 spiller de Candy Crush og Wii. Vi mister det \u00e5 bare kunne v\u00e6re rundt hverandre, sm\u00e5prate og pusle litt. Det er noe vi nesten m\u00e5 minnes p\u00e5, for det er s\u00e5 lett \u00e5 bare sige ned bak en skjerm, sier hun.", "For mange foreldre kan disse r\u00e5dene virke strenge, og vanskelige \u00e5 gjennomf\u00f8re i praksis.", "- J eg pr\u00f8ver ikke \u00e5 gi foreldre mer d\u00e5rlig samvittighet, men jeg tror de t\u00e5ler direkte r\u00e5d iblant. Siden myndighetene ikke sier ifra, m\u00e5 jeg v\u00e6re streng. Mye kan repareres, og barn er p\u00e5virkelige. Men det er lettere \u00e5 forebygge. Barn t\u00e5ler foreldre som ikke er perfekte. Men husk p\u00e5 at du selv vokste opp uten de fleste av disse skjermene. Kanskje klarer ditt barn seg ogs\u00e5 bedre med mindre skjermtid, sier Ekholdt."]}, {"field": "category0", "value": "familieogoppvekst"}, {"field": "contenthash", "value": "21bf2dc90fa2b9f4508b8d5c142cfeb7d56e72b228a39d27107f0f787196df83"}, {"field": "createtime", "value": "2017-02-13T13:58:45.000Z"}, {"field": "description", "value": "Men hvor mye tid er det greit at barn bruker p\u00e5 skjerm? De fleste land har nasjonale retningslinjer p\u00e5 omr\u00e5det, men ikke Norge."}, {"field": "dominantimage", "value": "http://www.adressa.no/incoming/article9435591.ece/ALTERNATES/w980-default/barn.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7c5b461cee7b0b0ef66cfaf7322ce6a178e88dcf.jpg?58fe722f"}, {"field": "dominantthumbnaildimensions", "value": "300x169"}, {"field": "heading", "value": ["- Synes ikke barn under tre \u00e5r skal se p\u00e5 skjerm -adressa.no", "- Se p\u00e5 helheten, ikke bare skjermtiden", "- Du er den viktigste rollemodellen for ditt barn", "Ta utgangspunkt i familiens yngste", "- Hverdags\u00f8yeblikkene er i ferd med \u00e5 forsvinne"]}, {"field": "id", "value": "7c5b461cee7b0b0ef66cfaf7322ce6a178e88dcf"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn l\u00e6rer best", "barn", "barn l\u00e6rer"]}, {"field": "kw-entity", "value": ["candy crush og wii", "babyverden", "barnevakten", "sverige og finland", "candy crush", "universitetet", "canadas"]}, {"field": "kw-location", "value": ["norge", "bergen"]}, {"field": "kw-pageclass", "value": "article"}, {"field": "kw-person", "value": ["tonheim t\u00f8nnesen", "rune johan krumsvik", "melanie ekholdt", "kjellaug tonheim t\u00f8nnesen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9435591.ece/ALTERNATES/w980-default/barn.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Synes ikke barn under tre \u00e5r skal se p\u00e5 skjerm"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9435665.ece"}, {"field": "pageclass", "value": ["article"]}, {"field": "publishtime", "value": "2014-04-01T19:19:11.000Z"}, {"field": "recs-articleid", "value": "9435665"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-04-01T19:19:11.000Z"}, {"field": "recs-rawtitle", "value": "- Synes ikke barn under tre \u00e5r skal se p\u00e5 skjerm -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Men hvor mye tid er det greit at barn bruker p\u00e5 skjerm? De fleste land har nasjonale retningslinjer p\u00e5 omr\u00e5det, men ikke Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/7c5b461cee7b0b0ef66cfaf7322ce6a178e88dcf.jpg?58fe722f"}, {"field": "thumbnailfullheightdimensions", "value": "200x1852"}, {"field": "timestamp", "value": "2017-04-24T21:46:23.000Z"}, {"field": "title", "value": "- Synes ikke barn under tre \u00e5r skal se p\u00e5 skjerm"}, {"field": "url", "value": "http://www.adressa.no/familieogoppvekst/article9435665.ece"}, {"field": "urlhash", "value": "7c5b461cee7b0b0ef66cfaf7322ce6a178e88dcf"}], "score": 0.69966483, "siteId": "9222270286501375973", "id": "7c5b461cee7b0b0ef66cfaf7322ce6a178e88dcf"}

