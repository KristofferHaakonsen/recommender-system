{"fields": [{"field": "modifiedtime", "type": "time", "value": "2016-08-05T09:50:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Winge", "Ukeadressa", "Rene\u00e9 Fagerh\u00f8i", "Top Chef", "Camphill", "Portrettet"]}, {"field": "author", "value": "\u00e5ge winge"}, {"field": "body", "value": ["Servit\u00f8ren skyver et menykart over bordet og sier hun er litt starstruck av gjesten som sitter ytterst p\u00e5 en stol ute i bakg\u00e5rden, mens gjesten drar sin Fred Perry punke-piquetskjorte ut fra kroppen og sier hun er s\u00e5 j\u00e6vla klam etter enda en dag p\u00e5 kj\u00f8kkenet.", "Rene\u00e9 Fagerh\u00f8i. Vinner av Top Chef. Uoffisiell verdensmester i sj\u00f8mat. Mest av alt har hun lyst p\u00e5 en \u00f8l, sier hun, men hun m\u00e5 tilbake p\u00e5 jobb for \u00e5 planlegge et tolvretters m\u00e5ltid for kongeparet.", "700 gjester. 6000 tallerkener.", "F\u00f8dt: 2. mai 1986.", "Bosted: Buran/Rosendal", "Yrke: Kokk", "Aktuell: Laget mat for 700 gjester under signingsjubileet. \u00c5pner om noen m\u00e5neder sin egen restaurant, Bula.", "Karriere: Vant norske Top Chef. Norgesmester i Sj\u00f8mat. Flere topp-plasseringer i kokke-konkurranser. Var kj\u00f8kkensjef i tre \u00e5r p\u00e5 Kalas & Kanasta. Jobbet tidligere p\u00e5 Rica Nidelven.", "Utdannelse: Kokkeskole. P\u00e5begynt bachelor i kj\u00f8nnsteori.", "H\u00f8rer: Alt fra Nick Cave til Bonnie Tyler. Og mye mer.", "Ser: Mye serier. \u00abGirls\u00bb, en viktig serie for hennes generasjon jenter. \u00abSkam\u00bb og \u00abUng og lovende\u00bb. \u00abOrange is The New Black\u00bb. \u00abSons of anarchy\u00bb.", "Kj\u00f8rer: Sykkel med kurv.", "Favorittdings: Headsetet.", "Anbefal en restaurant: R\u00f8st Teaterbistro p\u00e5 Tr\u00f8ndelag Teater.", "Hun bestiller en Cola Zero, stopper fingeren ved Kieglekroas Bioburger og sier hun f\u00e5r s\u00e5 mye energi av \u00e5 ha mye \u00e5 gj\u00f8re, men at det i det siste har blitt litt vel mye. Etter at hun i april sa opp jobben som kj\u00f8kkensjef p\u00e5 Kalas & Canasta, har hun jobbet p\u00e5 gourmetcateringen til forloveden Thomas J. Borgan, som i fjor ble k\u00e5ret til Nord-Europas beste kokk, i tillegg til \u00e5 skrive kokebok og forberede \u00e5pningen av sin egen restaurant som skal hete Bula.", "Ikke Bula Mi, som noen allerede har kalt den, eller Bulemi, her er det ikke noe \u00e5 spille p\u00e5 hvis jeg skal skrive om den vanskelige tida, ler hun, for \u00abden vanskelige tida\u00bb finnes ikke. Ikke et eneste lite smertehelvete, forsikrer hun, hvis vi ser bort fra selve kokkeyrket.", "Rene\u00e9 Fagerh\u00f8i har ingen franske aner, hun ble rett og slett Rene\u00e9 fordi moren Anne Cathrine Bernhardsen, n\u00e5 rektor p\u00e5 Steinerskolen, ville gi datteren et kj\u00f8nnsn\u00f8ytralt navn.", "- Mamma ble gravid med meg da hun var sytten. Hun reiste fra T\u00f8nsberg, hvor det heter at du har valget mellom \u00e5 bli h\u00e5ndballspiller eller narkoman, og dro til Trondheim hvor hun tok en akademisk utdannelse og ble del av en idealistisk bevegelse. Mamma er min helt!", "Rene\u00e9 vokste opp p\u00e5 Camphill Rotvoll, et bokollektiv bygd p\u00e5 et antroposofisk livssyn om at alle er like mye verdt. \u00d8kologisk landbruk, fellesmiddager, klassisk musikk, kor og teater, et sted med rom for mennesker med mange spesielle behov, sier Rene\u00e9.", "- Jeg hadde en sinnssyk fin barndom med omsorg fra s\u00e5 mange, vi fikk mye trygghet og en stor dose frihet til \u00e5 utvikle oss selvstendig.", "Anne Cathrine Bernhardsen, mor og rektor p\u00e5 Steinerskolen", "-P\u00e5 Camphill vokste Rene\u00e9 opp med mye ansvar og mye frihet, noe som har gjort henne veldig sosial og tolerant. Med mye selvtillit. Som barn var hun alltid den som tok f\u00f8ringen n\u00e5r ungene lekte seg. Hun er god p\u00e5 \u00e5 invitere andre inn i en samtale og blir midtpunktet i enhver forsamling.", "- S\u00e5pass frihet at du kunne sniffe deg rundt i nabolaget p\u00e5 jakt etter kj\u00f8ttmiddager?", "- Mamma var vegetarianer mens jeg er en utpreget kj\u00f8tteter av legning, og derfor ba jeg meg selv inn p\u00e5 steder hvor det luktet kj\u00f8ttmiddager. Oppveksten med Camphill gjorde meg veldig \u00e5pen. Jeg er ikke opptatt av b\u00e5ser, av hva som er \u00abnormalt\u00bb eller \u00abunormalt\u00bb, det skal mye til f\u00f8r jeg blir sjokkert over andres oppf\u00f8rsel.", "Etter ni \u00e5r p\u00e5 Steinerskolen var Rene\u00e9 drittlei skolen, og som femten\u00e5ring flyttet hun til Brighton i England for \u00e5 f\u00e5 milj\u00f8forandring og ta tiende.", "Det ble vel mye whisky og Golden Virginia tobakk, sier hun. Hun nileste New Musical Express, n\u00f8t konsertene p\u00e5 Brighton Beach og dyrket den nostalgiske 80-talls feelingen med indie rock, metall og elektronica. Samtidig leste hun Jens Bj\u00f8rneboe og Dostojevskij, fikk smaken p\u00e5 Tate Modern Museum i London og dyrket galskapen og bildene til Edvard Munch. Et veldig selvrealiserende \u00e5r, sier hun, som endte med at hun som var en elendig elev hjemme, fikk toppkarakterer i tiende.", "- Jeg bodde med ei jente p\u00e5 min egen alder som var en hippie i svevende kl\u00e6r, hun er fortsatt hippie og spiller n\u00e5 i et bluegrassband som kj\u00f8rer Europa rundt i en van. Hun lever fortsatt det kule liv. Og det g\u00e5r bra!", "- Kunne du havnet der, i en blomsterlakkert van p\u00e5 tur i Europa?", "- Nei, og der kommer den lille kapitalisten fram i meg, jeg setter pris p\u00e5 en lettere livsstil og gidder ikke bo i en van med t\u00e5fisgutter. Jeg var fire \u00e5r i strekk p\u00e5 Roskilde, det var nok.", "Tilbake fra England tok Rene\u00e9 media- og kommunikasjonslinja p\u00e5 Ringve fordi hun ville l\u00e6re data, datamaskin hadde de ikke hjemme, og jobbet ett \u00e5r i barnehage f\u00f8r hun bestemte seg for \u00e5 dra tilbake til Brighton for \u00e5 studere kj\u00f8nnsteori, antropologi med vekt p\u00e5 kj\u00f8nn. Hun har alltid v\u00e6rt opptatt av feminisme, sier hun, og som barn ville hun heller bli kalt kul og t\u00f8ff, enn s\u00f8t og pen.", "Rene\u00e9 var tjue og bodde p\u00e5 en shitty liten hybel med et s\u00e5nt engelsk vegg-til-vegg-teppe som lukter konstant vannlekkasje. Og en kveld hun satt p\u00e5 det teppegulvet uten m\u00f8bler, og rev opp den ene boka etter den andre i jakt p\u00e5 setningene for \u00e5 underbygge sine teorier om at det egentlig ikke er noen forskjell p\u00e5 menn og kvinner, var det bare s\u00e5nn \u00abwhat the fuck skal jeg bruke denne forskningen til\u00bb.", "- Kj\u00f8nnsforsker? Ja, og hva s\u00e5? Du kan ta en doktorgrad? Ja, og hva gj\u00f8r jeg etter den da? Der og da slo det ned i meg at jeg ikke skulle bli kj\u00f8nnsforsker. Jeg skulle bli kokk!", "- Hvorfor kokk?", "- Tv-kokken Jamie Oliver slo gjennom med \u00abThe Naked Chef\u00bb da jeg gikk i tiende, jeg samlet kokeb\u00f8ker og likte \u00e5 lage mat, og s\u00e5 hadde jeg jo den rosenr\u00f8de forestillingen om \u00e5 komme inn p\u00e5 et kj\u00f8kken som bugnet av r\u00e5varer, mens kokkene satt der og diskuterte hva de skulle gj\u00f8re med all denne herligheten. Men s\u00e5nn er det jo ikke.", "Rene\u00e9 hoppet av kj\u00f8nnsstudiene, men kom ikke inn p\u00e5 kokkelinja hjemme fordi hun var i gang med h\u00f8yere utdannelse. P\u00e5 Nav var det ingen hjelp \u00e5 f\u00e5, sier hun, og derfor meldte hun seg til vikarbyr\u00e5et Adecco hvor hun skr\u00f8t p\u00e5 seg masse erfaring.", "- Fake it till you make it! Men en ting hadde jeg, jeg jobbet som et svin, det har jeg alltid gjort, og dessuten var jeg hyggelig, oppf\u00f8rte meg bra og hadde alltid godt hum\u00f8r.", "Hun ble kantinearbeider og bakte br\u00f8d til gjester som var vant til opptinte kneippbr\u00f8d, hun introduserte salatbuffeer og vegetarcurry, og n\u00e5r de andre kantinelederne sa det ikke gikk an \u00e5 selge fisk, sa Rene\u00e9 at det skulle hun jaggu selge. Det g\u00e5r en faen i henne n\u00e5r folk er negative.", "- Jeg tok to \u00e5rs kokkeutdanning p\u00e5 ett \u00e5rs voksenoppl\u00e6ringskurs, samtidig som jeg var i fast jobb hos De 3 Stuer som driver flere personalkantiner. Og etterp\u00e5 fikk jeg l\u00e6rlingjobb p\u00e5 Britannia.", "- Det er mange kokkehistorier om folk som behandles som dritt, om elendige arbeidsvilk\u00e5r, sm\u00e5 kj\u00f8kken, mye stress og sjefer som lurer deg?", "- Alt det der stemmer, men samtidig har ikke folk flest den ringeste aning om hvor vanskelig det er \u00e5 tjene ei eneste krone p\u00e5 restaurant. Det handler om moms og husleie og skatter og avgifter og regler og bla, bla, bla. Men Tv-kokker som Gordon Ramsay har skapt et galt bilde av bransjen, det er ikke s\u00e5nn at vi skriker til hverandre, sparker i s\u00f8ppelb\u00f8ttene og kaller hverandre for donkeyer. Det er en ekstrem tilh\u00f8righet og respekt mellom ansatte i denne bransjen, selv om du m\u00e5 v\u00e6re en tydelig leder for \u00e5 kunne kj\u00f8re et kj\u00f8kken.", "- Og da er det godt med en fest etter arbeidstid?", "- N\u00e5r du er svett og varm etter \u00e5 ha pushet mat i seksten timer, er ingenting bedre enn en iskald pils, og da blir det lett noen Fernet og en dans p\u00e5 bordet ogs\u00e5. Etter l\u00e6retida var jeg med p\u00e5 \u00e5 starte to restauranter p\u00e5 Rica Bakklandet, og det var ett \u00e5r hvor det gikk i ett med bare jobbing og festing. Jeg er fortsatt barnslig og glad i \u00e5 feste, men n\u00e5 begrenser jeg galskapen til \u00e9n gang i uka. N\u00e5r jeg m\u00f8ter mennesker som er tjueto og dritstressa fordi de m\u00e5 kj\u00f8pe hus og s\u00e5nn, s\u00e5 skj\u00f8nner jeg ingenting. Jeg orker ikke \u00e5 etterstrebe en s\u00e5nn type levem\u00e5te. Ja, jeg pr\u00f8ver virkelig \u00e5 leve i nuet, det eneste jeg er redd for er at livet plutselig skal v\u00e6re ferdig.", "I dag var hun oppe klokka sju, satte p\u00e5 seg kontaktlinsene, kokte et egg og syklet til jobben. Mye rutine, sier hun, og sorterer ord i sm\u00e5 musikalske setninger som serveres med store doser mimikk og gestikulering.", "- Smiler jeg normalt p\u00e5 bildene, forsvinner hele trynet, og derfor har jeg l\u00e6rt meg et triks hvor jeg smiler rolig for \u00e5 roe ned i ansiktet. Men egentlig spiller det ingen rolle, jeg driter i hva folk mener om meg. Jeg trenger ikke at hele verden liker meg.", "Rene\u00e9 blir sjelden sint, men hun kan bli provosert av urettferdighet, sier hun, av at narkomane jages fra plass til plass, av diskriminering p\u00e5 grunn av kj\u00f8nn eller kultur. Hun er radikal, sier hun, men altfor lat til \u00e5 bli med i noen organisasjon.", "- Jeg har ikke tid til \u00e5 ha s\u00e5nne interesser utenfor jobben min, men jeg f\u00f8rer en viktig politisk kamp med min matfilosofi. Grise\u00f8rer er min signaturrett, og jeg synes det er superviktig \u00e5 bruke alt p\u00e5 dyret.", "- Er det noe som ikke kan spises?", "- Innmat, blod, testikler, det funker det, og det meste kan brukes bortsett fra magesekken, den er for seig, men den kan jo fylles med andre ting som kan kokes.", "- Hvorfor skal vi bruke alt?", "- Jeg blir irriterert n\u00e5r folk spiser kyllingbryst uten skinn fordi \u00abdet er s\u00e5 magert og sunt\u00bb, de fatter ikke hvilken j\u00e6vlig kjip industri de st\u00f8tter n\u00e5r de holder p\u00e5 s\u00e5nn. For meg er det helt feil \u00e5 slakte tusenvis av dyr for kun \u00e5 spise fileten, da f\u00e5r du heller kj\u00f8pe deg en hel kylling og plukke av l\u00e5rene, skj\u00e6re ut brystet og koke en suppe p\u00e5 skroget. Det handler om dyrevelferd. Men for at vi skal bry oss om hvordan dyrene har det, m\u00e5 vi identifisere oss med at kj\u00f8ttet har v\u00e6rt et levende dyr. For meg handler det om \u00e5 gj\u00f8re alt p\u00e5 en moderne m\u00e5te, jeg vil ikke lage en kjip blodpudding med bare mel som jevning, men en god rett med en innpakning som er kul. I vinter gjorde jeg et gjestespill under matfestivalen \u00abFood and Fun\u00bb p\u00e5 Island, det var en \u00e6re \u00e5 bli spurt og i fem dager fikk jeg ta over en restaurant. Da serverte jeg to hundre blodp\u00f8lser som jeg sneik med meg p\u00e5 flyet i en koffert som ellers var fylt med grise\u00f8rer.", "Rene\u00e9 sier hun blir inspirert av musikk og kunst. S\u00e6rlig film. Hun elsker kalkunfilmer p\u00e5 lavbudsjett som g\u00e5r til helvete, og tror mye av det hun liker ender opp i et surrealistisk kitchunivers.", "- Hva med sport? F\u00f8lger du med p\u00e5 EM i fotball?", "- Nei, men jeg liker \u00e5 trene. Jeg l\u00f8fter vekter med broren min Borgard som er syv \u00e5r yngre enn meg. Styrkel\u00f8ft. Markl\u00f8ft. Benkpress. Kneb\u00f8y. Jeg kan skryte litt av markl\u00f8ft, der har jeg l\u00f8ftet 120 kilo og det er jo ganske bra. Borgard jobber med forskaling og legger betong, han er l\u00e6rling. Vi har alltid v\u00e6rt n\u00e6rt knyttet til hverandre.", "- Dere har en akademiker til mor, men begge har valgt et arbeideryrke?", "- Ja, og kanskje skyldes det at vi har f\u00e5tt s\u00e5 mye frihet at vi er fri nok til \u00e5 velge det vi egentlig vil drive med. Dessuten kan du v\u00e6re intellektuell selv om du ikke har et intellektuelt yrke, livet er ikke en skrytekonkurranse.", "- Du skal snart \u00e5pne din egen restaurant, hvilken ledertype er du?", "- Jeg stiller sinnssykt h\u00f8ye krav til meg selv, og hvis andre trekker ned min standard, blir jeg sinna. Jeg stoler p\u00e5 de som jobber hos meg, det er derfor jeg har valgt \u00e5 jobbe med dem, men det er jeg som har det siste ordet. Du m\u00e5 ha et litt hardt regime n\u00e5r du kj\u00f8rer et kj\u00f8kken.", "Nina Karlsen, restaurangr\u00fcnder", "-Rene\u00e9 lager mat med f\u00f8lelser. Hun er m\u00e5lbevisst, leken og kreativ, og som leder er hun veldig inspirerende for andre. N\u00e5r du lever \u00e5nde for faget ditt, drypper det p\u00e5 klokkeren uansett om klokkeren vil det eller ikke. Jeg blir inspirert av hennes uredde m\u00e5te \u00e5 v\u00e6re p\u00e5. Rene\u00e9 kan n\u00e5 s\u00e5 langt som hun vil, men samtidig jobber hun med hjertet utenp\u00e5 skjorta og g\u00e5r aldri lenger enn at hun har integritet i det hun driver med. Hun er ei t\u00f8ff jente. Og et godt forbilde for andre jenter i et mannsdominert yrke.", "Etter \u00abTop Chef\u00bb-konkurransen p\u00e5 TV 2, speeddatet Rene\u00e9 flere potensielle investorer som dr\u00f8mmer om en restaurant. Hun vet eksakt hvordan hun ville ha det p\u00e5 Bula.", "- Interi\u00f8ret blir industri sl\u00e6sj betong sl\u00e6sj mafia sl\u00e6sj skandinavisk sl\u00e6sj gr\u00f8nt, ler hun, og sier hun har en bok med flere hundre egenkomponerte retter som hun har spart til Bula. Hun har hentet inspirasjon fra blant annet restauranten Animal i West Hollywood. Den har ikke stjerner, sier hun, \u00abmen den er bare s\u00e5 fette kul\u00bb.", "Hun har gjort avtaler med lokale sm\u00e5b\u00f8nder, \u00e9n av dem er en original som leverer jordskokken bakp\u00e5 motorsykkelen, og p\u00e5 veggene kommer bilder av noen kunstnere som hun kjenner. Deilige sorthvitt bilder med livsstil \u00abon the road\u00bb. Nick Cave, hun elsker ham, og forfattere som Charles Bukowski. Mennesker som har levd hardt, men som har skapt. Men det skal ikke v\u00e6re dystert p\u00e5 Bula, sier hun, det skal v\u00e6re lunt.", "- Bula er en super-egotripp hvor jeg skal vise hva som er meg. Det er meg, meg, meg.", "Hun ler, hun ler hele tida mens hun snakker. Kortreist, \u00e5 ja, men hvis aspargesen fra Hvasser er bedre enn aspargesen fra Fosen, velger hun aspargesen fra Hvasser. Og heller en fransk brie enn en tr\u00f8ndersk, hvis den franske brien er bedre.", "- Min mat er bare s\u00e5nn power, power, power, du kan bli skikkelig sliten av \u00e5 spise maten min, det er s\u00e5 mye som skjer. S\u00e5 er det noen matnerder som mener det skal v\u00e6re en r\u00f8d tr\u00e5d, at s\u00e5 mye smak s\u00e5 tidlig i m\u00e5ltidet er feil og s\u00e5nn, men det skiter jeg i.", "- Mye j\u00e5leri i matbransjen?", "- Joda, men det skal v\u00e6re mye j\u00e5leri, det er g\u00f8y, det, men smak handler i bunn og grunn om de fire komponentene salt, fett, syre og varme, ikke om MSG og l\u00f8kpulver. Har du litt salt og kajennepepper i suppa, og litt sitron, trenger du ikke mer enn litt fl\u00f8te for \u00e5 vinne.", "-Som tidligere kj\u00f8nnsrollestudent, hvordan st\u00e5r det egentlig til med kj\u00f8nsrollene?", "-F\u00f8r nektet jeg \u00e5 forholde meg til at det var noen forskjell p\u00e5 menn og damer, n\u00e5 er jeg mer slakkere p\u00e5 det og tenker heller at alle mennesker er forskjellige. Det er lettere \u00e5 se det s\u00e5nn. Det kjedeligste jeg vet er \u00e5 bli spurt om hvordan det er \u00e5 v\u00e6re kvinnelig kokk i et mannsdominert yrke. Jeg vet da farsken, det er ikke noe som opptar meg, hadde jeg tr\u00e5kket rundt i et yrke hvor jeg ble trakassert s\u00e5 hadde jeg ikke v\u00e6rt her. Jeg er her fordi jeg trives.", "- Men hvordan gikk det egentlig med den speeddatinga?", "- Det gikk bra! Jeg fant en investor som liker det jeg driver med, som har trua, som ikke krever hvite salonger og neonlys. Vi er allerede i gang med \u00e5 planlegge kj\u00f8kkenet.", "Mer vil hun ikke si om Bula n\u00e5, bortsett fra at investoren er fra Tr\u00f8ndelag og at han aldri har drevet restaurant f\u00f8r. Og at Bula skal \u00e5pne en gang i l\u00f8pet av f\u00f8rste kvartal neste \u00e5r. S\u00e5 reiser hun seg og sier hun m\u00e5 ha en kaffe, og at jakken hennes er s\u00e5 fillete at alle m\u00e5 skj\u00f8nne at hun ikke har god r\u00e5d.", "- Thomas og jeg bruker alle pengene v\u00e5re p\u00e5 \u00e5 spise p\u00e5 restaurant. Vi spiser sjukt mye ute!", "Sammen reiser kokkeparet verden rundt for \u00e5 smake. De er nerder, sier hun, og booker restaurant f\u00f8r de booker destinasjon.", "Thomas J. Borgan, kokk og kj\u00e6reste", "- Rene\u00e9 er veldig raus og s\u00e5 har mye livsglede og kj\u00e6rlighet som hun sprer til de rundt seg. Hun har s\u00e5 mye energi. Og s\u00e5 m\u00e5 jeg si at hun er sta p\u00e5 en positiv m\u00e5te. Hun blir provosert av urettferdighet, og blir fort r\u00f8rt av for eksempel et godt m\u00e5ltid. Dessuten er hun ekstremt kunnskapsrik p\u00e5 s\u00e5 mange andre omr\u00e5der enn kokkeyrket. Vi skal gifte oss neste \u00e5r. Planen er en happy familie med mange unger.", "- Men den beste matopplevelsen hadde jeg p\u00e5 et fortau i Mexico City, hvor en gammel dame full av deig p\u00e5 fingrene laget en tostada-style-lefse toppet med b\u00f8nnepasta og noe sterk p\u00f8lse. Men jeg har to gourmetnykker. Bare to. Det er champagne og kaviar. Det finnes ikke noe bedre enn kaviar og champagne, det er s\u00e5 j\u00e6vlig porno og sl\u00e5r \u00f8sters langt ned i st\u00f8vlene. Vi skal ha sjampis og kaviar p\u00e5 Bula.", "Du st\u00e5r ikke som kokk som f\u00f8rti\u00e5ring, sier Rene\u00e9, da er du utbrent og ferdig, og derfor dr\u00f8mmer hun om et sm\u00e5bruk. Kanskje en bed and breakfast, sier hun, med nybakte b\u00f8d og skuvseng og saueskinn og tregulv og kaffe fra en gammel kobberkjel og h\u00f8ner og katter og hjemmeystet ost kaniner og hester og noen geitekillinger.", "- Jeg vil at v\u00e5re kommende barn skal f\u00e5 den samme fantastiske barndommen som jeg selv hadde.", "Og s\u00e5 elsker hun femtitallet og Elvis Presley. Leiligheten p\u00e5 Buran er fylt med secondhand. Telefonbenken med skaitrekk, radioskapet fra Huldra, trekantbordet, de to gr\u00e5 salongene med teakbordet som har netting under. Barskapet med lys. Flamingoene, palmene, ananasene, lyslenkene, tivolilampa, respatexbordet og polaroidbildene av henne selv og Thomas p\u00e5 veggene. Og den gamle seksjonen med minst fem hundre kokeb\u00f8ker stappet med notater. Hvis hun m\u00e5 velge en av dem, m\u00e5 det bli Mathias Dahlgrens \u00abDet naturliga k\u00f6ket\u00bb. Hun har spist p\u00e5 Dahlgrens restaurant i Stockholm, den med kun \u00e9n stjerne, og det var helt sinnssykt, sier hun. Restauranttilbudet i Trondheim kaller hun problematisk, hun synes altfor mye er bundet opp til tilbudet p\u00e5 Solsiden hvor interi\u00f8ret er forskjellig, men menyene de samme.", "- Og s\u00e5 sier noen til meg: \u00abSkal du \u00e5pne restaurant, \u00e5 herregud, det er jo s\u00e5 mange som har g\u00e5tt konkurs!\u00bb", "- Hva svarer du da?", "- Lager du god mat, kommer det folk, s\u00e5 naiv m\u00e5 du v\u00e6re n\u00e5r du skal \u00e5pne restaurant. Senest i dag sa noen til meg at det handler om \u00ablocation, location, location\u00bb, men det gj\u00f8r det ikke, da hadde det ikke g\u00e5tt s\u00e5 bra for fantastiske F\u00e4viken utenfor J\u00e4rpen. Det handler om \u00e5 lage den beste maten, om \u00e5 t\u00f8rre \u00e5 st\u00e5 hundre prosent for konseptet og ikke slenge fram en lunsjbuffe om du blir redd. Du varmer ikke Gilde grillp\u00f8lser bare fordi det er 17. mai! De som kommer til meg kommer fordi de vil spise akkurat hos meg. Mange vil jo si det er veldig cocky av meg \u00e5 si det s\u00e5nn, men det er sant, da.", "Piercingen p\u00e5 overleppa som hun fikk da hun var tjue, og som hun bestemte seg for \u00e5 fjerne da hun ble tretti, er der fortsatt. Og hun vil farge overarmene med roser, hestesko og anker, som st\u00e5r godt til den tatoverte skuta som heter \u00abArne\u00bb etter bestefaren som var en kul hvalfanger i sin ungdom. Bestefaren, som d\u00f8de for noen \u00e5r siden, l\u00e6rte henne \u00e5 v\u00e6re romslig og \u00e5pen.", "- Bestefar gikk alltid i dress og nypussede sko, han hadde hornbriller og hatt og stemte H\u00f8yre. Men da jeg var tretten og \u00f8nsket meg det kommunistiske manifest, gikk han og kj\u00f8pte det til meg selv om han sikkert var litt redd for at naboene skulle se ham.", "I sommer skal hun og Thomas p\u00e5 Slottsfjellfestivalen i T\u00f8nsberg, og da skal de som vanlig innom hennes avd\u00f8de besteforeldres blokkleilighet som er blitt deres landsted, og da skal de bla i de gamle fotoalbumene med bilder av besteforeldrene nyforelsket p\u00e5 en campingplass.", "Ja, hun er det, sier hun.", "En romantiker."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5f7a4dd3ccbeff80364cd583682ddc07708252cb4288b07786304aa3b1e56c45"}, {"field": "createtime", "value": "2017-05-01T08:14:30.000Z"}, {"field": "description", "value": "Hun drakk whisky, studerte kj\u00f8nnsteori og leste Dostojevskij, da det plutselige slo ned i henne: Hun skulle bli kokk!"}, {"field": "dominantimage", "value": "http://www.adressa.no/pluss/magasin/article12935419.ece/j41jod/ALTERNATES/w980-default/renee_1.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/526c680141362f43630d6a7c85faf71789717aa2.jpg?59611233"}, {"field": "dominantthumbnaildimensions", "value": "300x169"}, {"field": "heading", "value": ["Rene\u00e9 festen -adressa.no", "Kj\u00f8nnsn\u00f8ytral fra start", "Golden Virginia. Og whisky", "Vendepunkt p\u00e5 et teppe", "M\u00e5 bruke hele dyret", "120 kilo markl\u00f8ft", "Speeddatet investorer", "Kaviar og sjampis", "Bilder av bestefar"]}, {"field": "id", "value": "526c680141362f43630d6a7c85faf71789717aa2"}, {"field": "keyword", "value": ["\u00c5ge Winge", "Ukeadressa", "Rene\u00e9 Fagerh\u00f8i", "Top Chef", "Camphill", "Portrettet"]}, {"field": "keywords", "value": "\u00c5ge Winge,Ukeadressa,Rene\u00e9 Fagerh\u00f8i,Top Chef,Camphill,Portrettet"}, {"field": "kw-category", "value": ["pluss", "magasin"]}, {"field": "kw-company", "value": "adecco"}, {"field": "kw-concept", "value": ["mat", "speeddatet investorer", "jobb", "kokk", "restaurant", "vanskelige tida", "\u00e5pne restaurant", "fransk brie", "mannsdominert yrke"]}, {"field": "kw-entity", "value": ["nord-europas", "rica nidelven", "arne", "slottsfjellfestivalen", "kanasta", "golden virginia", "hvasser", "tate modern museum", "borgard", "teaterbistro", "gilde", "food and fun", "steinerskolen", "tr\u00f8ndelag teater", "bula mi", "new musical express", "ringve", "rica bakklandet", "top chef", "jens bj\u00f8rneboe og dostojevskij", "nav", "fosen", "camphill rotvoll", "dostojevskij", "canasta", "rene\u00e9 fagerh\u00f8i", "kieglekroas bioburger", "stuer", "solsiden", "huldra", "h\u00f8yre", "bulemi", "buran", "animal", "fernet", "de 3", "sj\u00f8mat", "cola zero", "britannia", "f\u00e4viken"]}, {"field": "kw-location", "value": ["stockholm", "europa", "england", "london", "j\u00e4rpen", "roskilde", "island", "t\u00f8nsberg", "kalas", "trondheim", "mexico city", "west hollywood"]}, {"field": "kw-pageclass", "value": "article"}, {"field": "kw-person", "value": ["nina karlsen", "brighton beach", "thomas j. borgan", "mathias dahlgrens", "charles bukowski", "elvis presley", "bonnie tyler", "fred perry", "anne cathrine bernhardsen", "gordon ramsay", "nick cave", "jens bj\u00f8rneboe", "edvard munch", "jamie oliver"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12935419.ece/j41jod/ALTERNATES/w980-default/renee_1.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rene\u00e9 festen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/23/Rene%C3%A9-festen-12935425.ece"}, {"field": "pageclass", "value": ["article"]}, {"field": "publishtime", "value": "2016-06-23T10:53:26.000Z"}, {"field": "recs-articleid", "value": "12935425"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-23T10:53:26.000Z"}, {"field": "recs-rawtitle", "value": "Rene\u00e9 festen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Hun drakk whisky, studerte kj\u00f8nnsteori og leste Dostojevskij, da det plutselige slo ned i henne: Hun skulle bli kokk!"}, {"field": "thumbnail", "value": "http://content-thumbnail.cxpublic.com/content/thumbnail200x150/526c680141362f43630d6a7c85faf71789717aa2.jpg?59611233"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-08T17:11:15.000Z"}, {"field": "title", "value": "Speeddatet investorer for \u00e5 skaffe penger til egen restaurant"}, {"field": "url", "value": "http://www.adressa.no/pluss/magasin/2016/06/23/Rene%c3%a9-festen-12935425.ece"}, {"field": "urlhash", "value": "526c680141362f43630d6a7c85faf71789717aa2"}], "score": 0.45905638, "siteId": "9222270286501375973", "id": "526c680141362f43630d6a7c85faf71789717aa2"}

