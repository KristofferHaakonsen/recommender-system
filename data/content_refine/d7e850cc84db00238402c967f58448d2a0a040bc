{"fields": [{"field": "modifiedtime", "type": "time", "value": "2016-03-11T08:10:22.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Oppussing", "Hjemme hos"]}, {"field": "author", "value": "tone solberg"}, {"field": "body", "value": ["Saken oppdateres.", "Da ekteparet i 1993 kj\u00f8pte det gamle herskapshuset i Larvik, hadde de i et par-tre \u00e5r lett etter et stort, og gjerne forfallent gammelt hus, som de kunne restaurere tilbake til fordums prakt.", "Det skulle ligge maks to timer fra Oslo. Siden de p\u00e5 den tiden var bosatt i Sarpsborg, lette de mest i \u00d8stfold. Likevel var det p\u00e5 den andre siden av fjorden de skulle lande.", "Tidens tann, og ulike behov, hadde satt sine markante spor i huset som stod helt ferdig i 1835.", "Byggherre og eier var Johan Fredrik Sartz, prosten som hadde gjort det s\u00e5 bra innen shipping at han i 1817 kunne kj\u00f8pe en fjerdedel av grevskapet Larvik av danskekongen.", "Bli med hjem til byantikvaren:", "Ragnar Kristensen og Bente Bjerknes overtok 180 kvadratmeters grunnflate, over to etasjer, som var bygget om til tre-fire leiligheter.", "Det skulle ta \u00e5r \u00e5 grave frem de historiske sporene av et hus som f\u00f8rst og fremst ble benyttet til fjonge selskaper.", "\u2014 Utelivet var mer privatisert for 200 \u00e5r siden, humrer Ragnar Kristensen.", "Ytters\u00f8 var rett og slett et partysted, og ble s\u00e6rlig benyttet om sommeren. Blant datidens velst\u00e5ende byborgere var det mote \u00e5 dra ut p\u00e5 landet for \u00e5 feste.", "\u2014 Man kan vel si at vi har demokratisert stedet, bemerker Bente Bjerknes med et smil.", "Etter \u00e5 ha passert moderne n\u00e6ringsbygg langs Elveveien, er det \u00e5 parkere p\u00e5 g\u00e5rdsplassen p\u00e5 Ytters\u00f8 en reise tilbake i tid. Ute, der fem m\u00e5l hage er g\u00e5tt i dvale under sn\u00f8en, biter kuldegradene fra seg. Vannspeilet p\u00e5 L\u00e5gen er vintersvart.", "Ekteparet bak Gr\u00e5tass-filmene har skapt sitt eget univers:", "Men kj\u00f8kkenet er lunt og kaffen glovarm der vi benker oss rundt et kj\u00f8kkenbord som er mer rustikt i stilen enn mange av de skjellakkerte byantikvitetene som ellers preger innredningen. I hj\u00f8rnet er en stor og hvitkalket grue murt opp p\u00e5 nytt. Profilen av originalen stod igjen slik at den lot seg rekonstruere.", "\u2014 Kj\u00f8kken, bad og soverom er varmesone, forklarer de to.", "\u2014 Vi m\u00e5tte bestemme en fornuftig ordning med tanke p\u00e5 norsk vinter. \u00c5 holde hele dette huset varmt gjennom vinteren er ikke \u00f8konomisk b\u00e6rekraftig.", "Forskjellen p\u00e5 vinteren 2016 og den for 23 \u00e5r siden, er at huset n\u00e5 lar seg varme opp hver gang gjester skal fylle de romslige stuene med tre meters h\u00f8yde under taket i f\u00f8rste etasje og 3,60 meter i annen etasje. I \u00e5renes l\u00f8p er lekkasjene mellom de laftede bjelkene tettet igjen.", "Dette huser er noe litt utenom det vanlige:", "\u2014 Det er nesten et under at vi overlevde de f\u00f8rste vintrene, sukker Bjerknes. - Det bl\u00e5ste storm gjennom huset. Ett rom oppe p\u00e5 salen i andre etasje var innflyttingsklart. Der l\u00e5 vi musestille og tett inntil hverandre.", "S\u00f8nnen Bendik, som var ti \u00e5r gammel da familien flyttet inn p\u00e5 Ytters\u00f8, vokste i f\u00f8lge foreldrene opp p\u00e5 en byggeplass.", "Verken Ragnar Kristensen, eller Bente Bjerknes har tall p\u00e5 den uendelige mengden av arbeidstimer som er lagt ned i restaurereringen av Ytters\u00f8.", "Det aller meste har de gjort selv. Om Kristensen har bakgrunn fra historisk institutt p\u00e5 Blindern og jobb hos Byantikvaren i Oslo, er han handyman og tusenkunstner i alt som har med treverk \u00e5 gj\u00f8re. Denne kompetansen omfatter alt fra overordnet bygningsteknikk til finurlig, detaljrik utsmykning p\u00e5 antikvariske m\u00f8bler.", "De kappet av de to \u00f8verste etasjene:", "Bjerknes studerte statsvitenskap da de to traff hverandre p\u00e5 slutten av 1970-tallet, men fant ut at hun heller ville drive antikvitetshandel. P\u00e5 Ytters\u00f8 har hun sydd alt som er av kunstferdige og forseggjorte tekstiler. Bare til gardiner til vinduer og himmelseng p\u00e5 soverommet gikk det med 40 meter stoff. Inspirasjonen har ekteparet funnet i interi\u00f8rmalerier og annen historisk dokumentasjon fra 1830-\u00e5rene.", "M\u00f8blene har de trukket om i fellesskap. Selv om mange av stoffene er funnet hos INTAG, JAB og Hagtex, har de ikke n\u00f8dvendigvis \u2013 og gjennomf\u00f8rt \u2013 benyttet kostbare materialer. Ogs\u00e5 et sort laken fra Princess kan gj\u00f8re nytten som tidsriktig m\u00f8belstoff.", "\u2014 Poenget er at det skal v\u00e6re historisk korrekt, eller inspirert av historiske l\u00f8sninger, men det gjelder ogs\u00e5 \u00e5 finne l\u00f8sninger som man har r\u00e5d til, presiserer Ragnar Kristensen.- For oss har det ogs\u00e5 v\u00e6rt viktig \u00e5 vise at det g\u00e5r an \u00e5 gjennomf\u00f8re et slikt prosjekt uten \u00e5 ha tykk lommebok. Her spilte erfaringen fra knappe bevilgninger til Byantikvaren inn. Der l\u00e6rte jeg mye om \u00e5 utnytte hver eneste kommunale krone.", "Selv om Ytters\u00f8 ligger landlig til i utkanten av Larvik, er det urban kultur som er ledetr\u00e5d b\u00e5de i arkitektur og innredning.", "En fascinasjon for den gamle, klassiske bykulturen var drivkraften da de tok fatt p\u00e5 restaureringsarbeidet. P\u00e5 den tiden opplevde at norsk kulturhistorie var ensbetydende med bondekultur. Denne manglende interessen for byantikviteter har f\u00f8rt til mange m\u00f8belkupp p\u00e5 auksjoner og antikvitetshandlere.", "Etter at Kristensen har gitt gjenstandene pietetsfull behandling p\u00e5 snekkerverkstedet i sidebygningen, fyller de sin plass i rommene med tekkelig prakt. P\u00e5 Ytters\u00f8 er nemlig innredningen gjennomf\u00f8rt i stilepoken fra midten av 1700-tallet og et stykke ut i det p\u00e5f\u00f8lgende \u00e5rhundrede. Her finnes ikke et eneste m\u00f8bel som utgj\u00f8r moderne kontrast til alt det gamle \u2013 bortsett fra stilrene, minimalistiske klappstoler fra IKEA, som er i bruk ved st\u00f8rre arrangementer. Likevel opplever ikke ekteparet at de bor i et museum. Ragnar Kristensen forklarer det slik:", "\u2014 Det har v\u00e6rt viktig for oss \u00e5 vise at det g\u00e5r an \u00e5 leve med fortiden selv n\u00e5r den er s\u00e5 systematisk rekonstruert som her. Det tidligere 1800-tallets borgerlige bokultur tilfredsstiller ogs\u00e5 dagens krav til komfort. Dessuten gir det ro i sjelen \u00e5 v\u00e6re omgitt av s\u00e5 mye harmonisk estetikk. Klassisk boligkultur har noe tidl\u00f8st over seg.", "Her er flere fantastiske oppussingsprosjekter!", "Lyst p\u00e5 litt inspirasjon? F\u00f8lg oss p\u00e5 instagram: @boligoghjem", "Bente Bjerknes og Ragnar Kristensen har brukt mye tid p\u00e5 \u00e5 finne tilbake til husets sjel \u2013 og det som kunne ha v\u00e6rt opprinnelige farger. Bare en av stuene p\u00e5 Ytters\u00f8 var opprinnelig kledd med tapet. Resten var malte flater. I restaureringens l\u00f8p er alle v\u00e6relser fargelagt med n\u00f8ye uttenkte farger i linoljemaling. Dette er erfaringer de gjerne gir videre:", "Bruk linoljemaling av god kvalitet. Etter v\u00e5r erfaring b\u00f8r linoljemaling til utvendig (og gjerne innvendig) bruk v\u00e6re basert p\u00e5 t\u00f8rrpigmenter, kaldpresset linolje og en en del standolje (spesialkokt linolje for mer motstandsdyktig overflate). F\u00f8lg produsentens anvisninger. Brekk farger selv med kunstnertuber. Resultatet blir oftest best om fargene justeres ferdig p\u00e5 stedet. Ikke mal for ofte. La maling f\u00e5 slites ned. Bruk gjerne limfarger der det er riktig.", "Vite mer om Ytters\u00f8: www.restaurering.net", "Vis fakta", "1820-1835: Ytters\u00f8 Lystg\u00e5rd ferdigstilles. Eier var prosten Johan Fredrik Sartz (som var bestefar til spr\u00e5kforskeren og folkloristen Sophus Bugge) og eiendommen ble benyttet til selskapelighet i sommerhalv\u00e5ret. Inne i byen bodde familien i det som i dag er Larvik Sj\u00f8fartsmuseum. Det lille jordbruket p\u00e5 Ytters\u00f8 ble drevet av en husmann.", "1847: Willum Frederik Treschow kj\u00f8pte Ytters\u00f8 av Sartz\u2019 enke. Treschow-familien drev i mange \u00e5r stort g\u00e5rdsbruk her. G\u00e5rden var ogs\u00e5 et senter for arbeidet ved t\u00f8mmerlensene i L\u00e5gen.", "1855: Store moderne driftsbygninger i tegl ble oppf\u00f8rt. P\u00e5 det meste var 60-70 kuer i fj\u00f8set. Hovedbygningen bebos av g\u00e5rdsbestyrere/agronomer.", "1923: Ytters\u00f8 Lystg\u00e5rd ble fredet av Riksantikvaren.", "1970: Husdyrholdet blir nedlagt og driftsbygningene fra 1850-\u00e5rene revet.", "1970-80-tallet: S\u00f8knader om riving blir avsl\u00e5tt av Riksantikvaren", "1993: Bente Bjerknes og Ragnar Kristensen kj\u00f8per Ytters\u00f8 og starter restaureringsarbeidet.", "Vis fakta"]}, {"field": "category0", "value": "bolig"}, {"field": "contenthash", "value": "116a45daf8aa16ec49eb00b6470bba112076a79e924a7124bb8226c28059e861"}, {"field": "createtime", "value": "2017-03-27T15:31:25.000Z"}, {"field": "description", "value": "P\u00e5 ny\u00e5ret kunne Bente Bjerknes og Ragnar Kristensen endelig henge opp gardiner i hj\u00f8rnestuen p\u00e5 Ytters\u00f8 Lystg\u00e5rd."}, {"field": "heading", "value": ["De har pusset opp i 23 \u00e5r -adressa.no", "For dyrt \u00e5 varme opp hele huset", "Uendelig mengde arbeidstimer", "F\u00f8les ikke som et museum"]}, {"field": "id", "value": "d7e850cc84db00238402c967f58448d2a0a040bc"}, {"field": "keyword", "value": ["Oppussing", "Hjemme hos"]}, {"field": "keywords", "value": "Oppussing,Hjemme hos"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["vis fakta", "bruk", "hus"]}, {"field": "kw-entity", "value": ["bente bjerknes og ragnar kristensen", "hagtex", "bendik", "larvik sj\u00f8fartsmuseum", "ute", "elveveien", "l\u00e5gen", "ytters\u00f8 lystg\u00e5rd", "byantikvaren", "blindern", "riksantikvaren", "ragnar kristensen og bente bjerknes", "princess", "gr\u00e5tass", "hjemme"]}, {"field": "kw-location", "value": ["sarpsborg", "\u00f8stfold", "oslo"]}, {"field": "kw-pageclass", "value": "article"}, {"field": "kw-person", "value": ["bente bjerknes", "frederik treschow", "johan fredrik sartz", "sophus bugge", "ragnar kristensen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/231656ea-3b64-4741-be6a-47f3c0729a09?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De har pusset opp i 23 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/bolig/De-har-pusset-opp-i-23-ar-8924b.html"}, {"field": "pageclass", "value": ["article"]}, {"field": "publishtime", "value": "2016-03-11T08:10:22.000Z"}, {"field": "recs-articleid", "value": "8924"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-03-11T08:10:22.000Z"}, {"field": "recs-rawtitle", "value": "De har pusset opp i 23 \u00e5r -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "P\u00e5 ny\u00e5ret kunne Bente Bjerknes og Ragnar Kristensen endelig henge opp gardiner i hj\u00f8rnestuen p\u00e5 Ytters\u00f8 Lystg\u00e5rd."}, {"field": "thumbnail", "value": "http://content-thumbnail.cxpublic.com/content/thumbnail200x150/d7e850cc84db00238402c967f58448d2a0a040bc.jpg?5961da7d"}, {"field": "thumbnailfullheightdimensions", "value": "200x2437"}, {"field": "timestamp", "value": "2017-07-09T07:25:49.000Z"}, {"field": "title", "value": "De har pusset opp i 23 \u00e5r"}, {"field": "url", "value": "http://www.adressa.no/bolig/De-har-pusset-opp-i-23-ar-8924b.html"}, {"field": "urlhash", "value": "d7e850cc84db00238402c967f58448d2a0a040bc"}], "score": 0.42488077, "siteId": "9222270286501375973", "id": "d7e850cc84db00238402c967f58448d2a0a040bc"}

