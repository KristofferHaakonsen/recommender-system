{"fields": [{"field": "modifiedtime", "type": "time", "value": "2012-06-20T11:30:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hvordan er det \u00e5 f\u00e5 vite som 45-\u00e5ring i dagens Norge at du er tater? At du ble tatt fra dine opprinnelige foreldre som nyf\u00f8dt, adoptert bort, uvitende om opphav og kultur? Det er en av historiene som fortelles i dokumentarfilmen \u00abTradra - i g\u00e5r ble jeg en tater\u00bb. Det var flere som t\u00f8rket t\u00e5rer etter spesialvisningen for studenter, l\u00e6rere - og tatere - i Trondheim tirsdag ettermiddag.", "Regiss\u00f8r Karoline Frogner har jobbet fire \u00e5r med filmen. Hun slet med \u00e5 f\u00e5 finansiert den - og trodde den skulle opp p\u00e5 kino i fire-fem kopier. Etter at landets kinosjefer fikk se filmen, er 40 kopier klar til premiere fredag.", "Egentlig skulle filmen spesialvises under den europeiske kirkekonferansen i Trondheim i juli i fjor, hvor forsoning mellom kirken, sig\u00f8ynere og tatere var p\u00e5 dagsorden. Kirkens folk fant imidlertid ikke filmen passende.", "- De sa den ikke var romantisk nok, og de kritiserte bruken av \u00c5ge Aleksandersens sang \u00abVed Svanens Vik\u00bb, sier Frogner og forteller at kirken ogs\u00e5 trakk oversettingsst\u00f8tte p\u00e5 50 000 kroner fra filmen.", "Skyld og skam", "Sist gang Karoline Frogner laget dokumentarfilm for kino, fikk hun Amandapris for \u00abM\u00f8rketid\u00bb om norske kvinner i konsentrasjonsleir. N\u00e5 er tema taterne eller de reisendes liv, skjebner og kultur i n\u00e6r fortid og fram til v\u00e5re dager. To av de sentrale medvirkende i filmen er Laila Yrvum fra Moss og Lasse Johansen fra Elverum. De fikk for f\u00f8rste gang se filmen i sin helhet under visningen i Trondheim. Etterp\u00e5 gikk det en stund f\u00f8r de klarte snakke om det.", "- Jeg hadde klump i halsen hele tiden, sier Johansen, tidligere vokalist i Ole Ivars, n\u00e5 ansatt ved Gl\u00e5mdalsmuseet.", "- Jeg er sliten enn\u00e5. Det var t\u00f8ft. Filmen gikk rett i hjertet p\u00e5 meg, sier Yrvum, musiker fra Moss.", "- Jeg var ei lita jente p\u00e5 Raufoss. Jeg hadde kjernefamilie, jeg var snill, ren, ordentlig - likevel m\u00e5tte jeg st\u00f8tt g\u00e5 rundt med skyld og skam, fordi jeg var f\u00f8dt av feil far og mor, sier hun.", "- Hvem har skylda for at de reisende ble behandlet som de ble?", "- Det er som \u00c5ge Aleksandersen synger det i \u00abVed Svanens Vik\u00bb. \u00abLensmann og prest i forening\u00bb. De har skylda, sier Laila Yrvum.", "F\u00f8rst tyskerne, s\u00e5 misjonen", "Selv om b\u00e5de kirken, psykiatrien, politiet, politikere og ikke minst Norsk misjon blant hjeml\u00f8se direkte og indirekte kritiseres i filmen, sier regiss\u00f8r Frogner at hun ikke prim\u00e6rt \u00f8nsket \u00e5 lage en systemkritisk film. Hennes intensjon har v\u00e6rt \u00e5 vise menneskene, kulturen, musikken og historiene.", "- Ikke systemkritisk sier du, men det er ganske sterkt n\u00e5r Stortinget i filmen g\u00e5r imot billighetserstatning p\u00e5 50 000 kroner til filmens hovedperson, Bj\u00f8rn Granum?", "- Ja, ikke sant? Og det var dagens norske politikere som hadde regien p\u00e5 det, sier Frogner.", "Profilerte kjente nordmenn med taterbakgrunn som skuespilleren Karl Sundby og musikerne Elias Akselsen og \u00c5ge Aleksandersen medvirker i filmen, men det er de sm\u00e5 historiene til sm\u00e5, vanlige mennesker som spiller hovedrollen.", "Lasse Johansen var en av de f\u00f8rste taterne i Norge som \u00absto fram\u00bb, p\u00e5 norsk tv hos Knut Bj\u00f8rnsen i beste sendetid i 1974. I filmen hjelper han Oslo-mannen Bj\u00f8rn Granum \u00e5 n\u00f8ste opp sine ukjente, omreisende r\u00f8tter.", "Johansen skjelver i r\u00f8sten i filmen ved m\u00f8te med misjonsleiren Svanviken p\u00e5 Nordm\u00f8re, som \u00c5ge Aleksandersen synger om i \u00abVed Svanens vik\u00bb. Johansen skjelver ogs\u00e5 n\u00e5r han etterp\u00e5 snakker om onkelen sin.", "Norsk skamplett", "Da Lasse Johansen og Laila Yrvum for over fire \u00e5r siden kom til filmskaper Frogner og spurte om hun ikke kunne lage en film om taternes liv og kultur, hadde de sett for seg en spillefilm. En spillefilm fortalt p\u00e5 deres premisser, annerledes enn hvordan tatere er blitt skildret p\u00e5 norsk film gjennom tidene.", "- Jeg sa at f\u00f8rst m\u00e5tte jeg lage en dokumentarfilm. Bli kjent med menneskene og kulturen, sier Frogner, og understreker at \u00abTradra\u00bb ikke er noen opplysningsfilm.", "- Hva har du som utenforst\u00e5ende l\u00e6rt av arbeidet med filmen?", "- Det som skremmer meg, er det med nordmenn og likhetstankegangen. Det er mye bra med den, men ikke n\u00e5r det tas s\u00e5 bokstavelig. Alle skal v\u00e6re like, ogs\u00e5 i dag, sier Frogner, som mener nordmenn ikke har noen tradisjon for \u00e5 forholde oss til de m\u00f8rkere sidene av v\u00e5r historie.", "- Vi har ikke hatt noe oppgj\u00f8r med det vi har st\u00e5tt for. Vi vant krigen, ferdig med det. Hamsun er nesten det eneste problemet vi har forholdt oss til. Vi er ikke s\u00e5 flinke til \u00e5 be om unnskyldning for det vi har gjort som var galt.", "- De brente dokumentene p\u00e5 Svanviken s\u00e5 sent som i 1991. Sa det var et \u00abuhell\u00bb, sier Johansen og sl\u00e5r ut med armene.", "- Jeg h\u00e5per filmen kan si til fremtidige myndighetspersoner: \u00abLa det aldri skje igjen!\u00bb. Dette er en skamplett i norsk historie!, sier Laila Yrvum."]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "0851a2b8057a4714760995e67e2057a448750548b60090abc6d382b90e7358fa"}, {"field": "createtime", "value": "2016-02-07T09:15:50.000Z"}, {"field": "description", "value": "Taterne Laila Yrvum og Lasse Johansen m\u00e5tte t\u00f8rke t\u00e5rer etter \u00e5 ha sett Karoline Frogners dokumentarfilm om sin egen kultur. I morgen f\u00e5r filmen som kirken ikke ville vise i Trondheim i sommer, premi\u00e8re p\u00e5 40 norske kinoer."}, {"field": "dominantimage", "value": "http://www.adressa.no/incoming/article1111788.ece5/ALTERNATES/w980-default/ver2%20Tater"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1e0c204730d891b7a1f6d8494b30adb4a0fa8812.jpg?59881da9"}, {"field": "dominantthumbnaildimensions", "value": "300x169"}, {"field": "heading", "value": "Skamplett med kirkelig ubehag -adressa.no"}, {"field": "id", "value": "1e0c204730d891b7a1f6d8494b30adb4a0fa8812"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-classification", "value": "arts-and-entertainment"}, {"field": "kw-concept", "value": ["t\u00f8rke t\u00e5rer", "film", "kirkelig ubehag"]}, {"field": "kw-entity", "value": ["nordm\u00f8re", "lasse johansen og laila yrvum", "amandapris", "gl\u00e5mdalsmuseet", "m\u00f8rketid", "norsk", "tradra", "laila yrvum og lasse johansen", "stortinget", "elias akselsen og \u00e5ge aleksandersen", "ved svanens", "svanviken", "ved svanens vik", "moss og lasse johansen"]}, {"field": "kw-location", "value": ["moss", "raufoss", "trondheim", "oslo", "elverum", "norge"]}, {"field": "kw-pageclass", "value": "article"}, {"field": "kw-person", "value": ["karl sundby", "\u00e5ge aleksandersen", "lasse johansen", "bj\u00f8rn granum", "ole ivars", "knut bj\u00f8rnsen", "elias akselsen", "laila yrvum", "karoline frogner"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1111788.ece5/ALTERNATES/w980-default/ver2%20Tater"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skamplett med kirkelig ubehag"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article26245.ece"}, {"field": "pageclass", "value": ["article"]}, {"field": "publishtime", "value": "2004-03-11T07:19:21.000Z"}, {"field": "recs-articleid", "value": "897687"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2004-03-11T07:19:21.000Z"}, {"field": "recs-rawtitle", "value": "Skamplett med kirkelig ubehag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "Taterne Laila Yrvum og Lasse Johansen m\u00e5tte t\u00f8rke t\u00e5rer etter \u00e5 ha sett Karoline Frogners dokumentarfilm om sin egen kultur. I morgen f\u00e5r filmen som kirken ikke ville vise i Trondheim i sommer, premi\u00e8re p\u00e5 40 norske kinoer."}, {"field": "thumbnail", "value": "http://content-thumbnail.cxpublic.com/content/thumbnail200x150/1e0c204730d891b7a1f6d8494b30adb4a0fa8812.jpg?59881da9"}, {"field": "thumbnailfullheightdimensions", "value": "200x1143"}, {"field": "timestamp", "value": "2017-08-07T07:58:33.000Z"}, {"field": "title", "value": "Skamplett med kirkelig ubehag"}, {"field": "url", "value": "http://www.adressa.no/kultur/film/article26245.ece"}, {"field": "urlhash", "value": "1e0c204730d891b7a1f6d8494b30adb4a0fa8812"}], "score": 0.81175524, "siteId": "9222270286501375973", "id": "1e0c204730d891b7a1f6d8494b30adb4a0fa8812"}

