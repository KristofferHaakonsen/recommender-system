{"fields": [{"field": "modifiedtime", "type": "time", "value": "2012-04-18T17:44:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Statens helsetilsyn anbefaler norske kvinner \u00e5 amme i barnets f\u00f8rste leve\u00e5r. Men legen og forskeren Nylander mener denne anbefalingen er moderat.", "- Ny forskning - ogs\u00e5 fra den vestlige verden - viser at ungene har mye \u00e5 vinne p\u00e5 \u00e5 f\u00e5 morsmelk til de er to-tre \u00e5r. Det er ikke uten grunn Verdens helseorganisasjon anbefaler amming i barnets to f\u00f8rste leve\u00e5r, sier Nylander (bildet).", "80 prosent av alle norske barn blir i dag ammet av sine m\u00f8dre n\u00e5r de er et halvt \u00e5r. 36 prosent dier fortsatt n\u00e5r de er ett \u00e5r.", "Mindre syke", "Nylander, som er overlege ved Kvinneklinikken p\u00e5 Rikshospitalet, ser gjerne at de offentlige amme-anbefalingene utvides.", "- De positive effektene som er p\u00e5vist i barnets f\u00f8rste levem\u00e5neder opph\u00f8rer ikke plutselig n\u00e5r barnet fyller ett \u00e5r. Ettersom barnet spiser mer vanlig mat, er selvsagt ikke morsmelken like sentral som n\u00e6ring. Men som forebyggende medisin fungerer morsmelk fortsatt ypperlig.", "I den nye boka si \u00abLille venn, hva n\u00e5?\u00bb beskriver Nylander hvordan dette fungerer. N\u00e5r du blir utsatt for en infeksjon med bakterier eller virus, oppretter kroppen sm\u00e5 fabrikkceller som produserer stoffer som motarbeider sykdommen - s\u00e5kalte antistoffer. Blir du utsatt for den samme smitten flere ganger i livet, ligger fabrikkene der allerede, og kroppen kommer raskt i gang med \u00e5 forsvare seg.", "De ferdigproduserte antistoffene barnet har f\u00e5tt fra morkaka overlever normalt bare noen m\u00e5neder. Barnets lille egenproduksjon er det ikke s\u00e6rlig fart p\u00e5 enn\u00e5. If\u00f8lge Nylander er det en viktig grunn til at barn under tre \u00e5r er langt oftere syke enn andre.", "Daglig vaksine", "- Men morsmelka er stappfull av morens antistoffer. Derfor er ikke barn som ammes like utsatt for sykdommer som andre barn. Selvsagt er det ikke slik at brystbarn aldri blir alvorlig syke, men risikoen synker, sier Nylander.", "Hun sammenligner morsmelk med immunglobulin-spr\u00f8yta som skal hjelpe Syden-farere med \u00e5 holde seg friske i inntil fire uker.", "- Om du ammer halvannet\u00e5ringen din morgen og kveld, f\u00e5r barnet daglig i seg like mye antistoffer som i en slik Syden-spr\u00f8yte. Selv ganske lite morsmelk hjelper. Konsentrasjonen av et av de viktigste antistoffene, IgA, ser ut til \u00e5 \u00f8ke noe nettopp n\u00e5r det er lite melk.", "Som lege ved Nasjonalt kompetansesenter for amming mener hun det er mer naturlig for v\u00e5r art \u00e5 holde p\u00e5 med s\u00e5kalt langtidsamming. Store menneskeaper og primitive folk ammet trolig avkommet i tre-fire \u00e5r. Bibelen og Koranen anbefaler at barn f\u00e5r morsmelk i rundt to \u00e5r.", "Nylander er ikke redd for \u00e5 \u00f8ke ammepresset.", "- Det er verken jeg eller Ammehjelpen som har funnet p\u00e5 at morsmelk er best for barnet. Vi informerer om det forskningen avdekker. Ammepress opplever de som sliter med ammingen og ikke f\u00e5r god nok hjelp."]}, {"field": "category0", "value": "nyheter"}, {"field": "contenthash", "value": "7fbb6ea3b732e172fa52df97729216c9ffbdd8c90b90e54ee5495fd13a8187b9"}, {"field": "createtime", "value": "2017-05-02T11:35:44.000Z"}, {"field": "description", "value": "- En liten skvett morsmelk fungerer som en daglig vaksine, sier Gro Nylander, lege ved Nasjonalt kompetansesenter for amming."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/591e2e0f4df6365d59653fad37ca2629134f1c29.jpg?598a1734"}, {"field": "dominantthumbnaildimensions", "value": "256x256"}, {"field": "heading", "value": "Anbefaler amming i to-tre \u00e5r -adressa.no"}, {"field": "id", "value": "591e2e0f4df6365d59653fad37ca2629134f1c29"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "family-and-parenting"}, {"field": "kw-concept", "value": ["amme", "morsmelk", "anbefaler amming", "barn"]}, {"field": "kw-entity", "value": ["iga", "rikshospitalet", "verdens", "nasjonalt", "syden", "koranen", "kvinneklinikken", "ammehjelpen", "gro nylander"]}, {"field": "kw-location", "value": "lille"}, {"field": "kw-pageclass", "value": "article"}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anbefaler amming i to-tre \u00e5r"}, {"field": "og-type", "value": "article"}, {"field": "og-url", "value": "http://www.adressa.no/nyheter/article587670.ece"}, {"field": "pageclass", "value": ["article"]}, {"field": "publishtime", "value": "2005-11-01T21:30:13.000Z"}, {"field": "recs-articleid", "value": "2094670"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2005-11-01T21:30:13.000Z"}, {"field": "recs-rawtitle", "value": "Anbefaler amming i to-tre \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- En liten skvett morsmelk fungerer som en daglig vaksine, sier Gro Nylander, lege ved Nasjonalt kompetansesenter for amming."}, {"field": "thumbnail", "value": "http://content-thumbnail.cxpublic.com/content/thumbnail200x150/591e2e0f4df6365d59653fad37ca2629134f1c29.jpg?598a1734"}, {"field": "thumbnailfullheightdimensions", "value": "200x1230"}, {"field": "timestamp", "value": "2017-08-08T19:55:32.000Z"}, {"field": "title", "value": "Anbefaler amming i to-tre \u00e5r"}, {"field": "url", "value": "http://www.adressa.no/nyheter/article587670.ece"}, {"field": "urlhash", "value": "591e2e0f4df6365d59653fad37ca2629134f1c29"}], "score": 1.0181075, "siteId": "9222270286501375973", "id": "591e2e0f4df6365d59653fad37ca2629134f1c29"}

