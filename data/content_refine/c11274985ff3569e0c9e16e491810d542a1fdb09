{"fields": [{"field": "modifiedtime", "type": "time", "value": "2016-11-30T13:35:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar okstad"}, {"field": "body", "value": ["Saken oppdateres.", "Administrerende direkt\u00f8r Nils Kristian Nakstad slutter i selskapet p\u00e5 grunn av styrets beslutning om flytting. Han mener at virksomheten burde v\u00e6rt bygd opp i Trondheim.", "I et \u00e5r har Revolt Technology st\u00e5tt p\u00e5 listen over lovende, norske teknologibedrifter som kan ende som et nytt industrieventyr. Oppfinner og tidligere Sintef-forsker Trygve Burchardt st\u00e5r bak utviklingen av et helt nytt oppladbart batteri som kan komme til \u00e5 revolusjonere bruk av mobiltelefoner, forbrukerelektronikk og batterier til el-biler.", "Bedriften ble etablert for to \u00e5r siden, og driver fortsatt med utviklingsarbeid, men resultatene fra gjentatte tester har vist at \u00abthe sky is the limit\u00bb for den geniale oppfinnelsen fra Trondheim. Hvis selskapet lykkes, vil det bli en gullgruve for eierne.", "Flytter alt", "N\u00e5 viser det seg at det blir ikke Trondheim og Norge som f\u00e5r nyte godt av det eventuelle industrieventyret som vokser frem av batterioppfinnelsen. Styret i Revolt Technology besluttet nemlig i april \u00e5 flytte utviklingsavdelingen og den operative driften fra Industribygget i Innherredsveien i Trondheim til Staefa ved Z\u00fcrich i Sveits. If\u00f8lge administrerende direkt\u00f8r Nils Kristian Nakstad vil det ikke bli igjen aktivitet i selskapet i det hele tatt i Trondheim.", "I dag har Revolt \u00e5tte ansatte. Fire av disse blir med til Sveits, mens de fire andre m\u00e5 finne seg andre jobber.", "Det eneste som blir igjen i Trondheim og Norge, n\u00e5r flyttingen er gjennomf\u00f8rt til h\u00f8sten, er et tomt skall som inneholder forretningsadressen til morselskapet. Det andre som blir igjen som spor etter den lovende teknologibedriften er tre aksjon\u00e6rer som i dag eier til sammen 45 prosent av aksjene. De tre tr\u00f8nderske eierne er forskningsstiftelsen Sintef, investeringsselskapet Viking Venture og Trygve Burchardt, oppfinneren av superbatteriet. Burchardt blir med p\u00e5 flyttelasset til Z\u00fcrich, men skal pendle mellom Norge og Sveits.", "Fikk nye eiere", "De tr\u00f8nderske eierne ga fra seg aksjemajoriteten i Revolt ved en kapitalutvidelse i fjor sommer. Da kom det inn tre nye eiere, som tilf\u00f8rte den lille teknologibedriften syv millioner euro (cirka 50 millioner kroner) i frisk kapital. De nye eierne er tre ventureselskaper; et skandinavisk (Northzone), et fransk ( Sofinova) og et tysk (TVM). Som betaling for kapitalinnspr\u00f8ytingen fikk de nye aksjon\u00e6rene h\u00e5nd om 54 prosent av selskapet.", "Tellef Thorleifsson i Northzone overtok 1. januar i \u00e5r som styreleder i Revolt Technology AS, etter Erik Hagen fra Viking Venture. If\u00f8lge Thorleifsson har ikke de nye eierne overkj\u00f8rt de gamle. I f\u00f8lge styrelederen st\u00e5r Viking Venture og Sintef bak beslutningen om \u00e5 flytte virksomheten fra Trondheim til Sveits.", "- F\u00e5r ikke hjerner", "- Vi setter opp et datterselskap i Z\u00fcrich, der vi legger all utviklingsvirksomhet, s\u00e5 f\u00e5r vi p\u00e5 sikt se hva som blir lagt til hovedkontoret som blir i Norge, sier Thorleifsson.", "Selskapet skriver i en jobbannonse p\u00e5 sine hjemmesider at det ikke bare er utviklingsavdelingen som skal flyttes, men ogs\u00e5 drift og ledelse. Thorleifsson bekrefter at den nye direkt\u00f8ren i selskapet, den erfarne indiske forretningsmannen Ram P. Malhotra, skal ha kontor i Sveits.", "- Bakgrunnen for flyttingen er at vi har slitt i ett \u00e5r med \u00e5 rekruttere folk som b\u00e5de har spisskompetanse p\u00e5 batterier og har internasjonal erfaring. Denne kompetansen finnes ikke i Trondheim, og vi har ikke lyktes med \u00e5 f\u00e5 aktuelle kandidater til \u00e5 flytte til Trondheim, sier Thorleifsson.", "- For h\u00f8y skatt", "Styrelederen i Revolt legger til at bedriften m\u00e5 handle kjapt, fordi det er akkurat n\u00e5 de har et forsprang p\u00e5 konkurrentene.", "- Vi m\u00e5 l\u00f8pe fort akkurat n\u00e5, vi har ikke r\u00e5d til \u00e5 vente. Det er heller ikke til \u00e5 stikke under stol at det er t\u00f8ft \u00e5 f\u00e5 folk til \u00e5 flytte til Norge, der det er n\u00e6rmere 60 prosent skatt p\u00e5 opsjoner. Vi \u00f8nsker \u00e5 tilby n\u00f8kkelpersoner opsjoner p\u00e5 aksjer i selskapet, men det er dessverre veldig vanskelig for gr\u00fcnderbedrifter \u00e5 bruke opsjoner som verkt\u00f8y, med de skattereglene vi har.", "- Er det ikke pussig at det ikke finnes teknologer til \u00e5 gj\u00f8re en slik jobb i teknologibyen Trondheim?", "- Ja, det kan du si, men dette er alts\u00e5 et veldig spesialisert omr\u00e5de, og Norge har ingen batteriindustri fra f\u00f8r. Vi har spurt flere aktuelle kandidater med den riktige kompetansen om de vil flytte til Trondheim, og vi har f\u00e5tt nei til svar. Derfor kan ikke vi prim\u00e6rt tenke p\u00e5 geografi. Vi m\u00e5 tenke teknologi og marked. Jeg bor selv i Oslo, og det er klart jeg har lyst til \u00e5 skape virksomhet i landet jeg bor. Men vi m\u00e5 tenke praktisk.", "- Har flyttingen sammenheng med at aksjemajoriteten er flyttet fra Trondheim og at to av de nye aksjon\u00e6rene er tyske og franske?", "- Nei. Det har v\u00e6rt bred enighet om dette i styret, inkludert Sintef og Viking Venture, sier Tellef Thorleifsson.", "Styret i Revolt tok beslutningen om flytting i april. Tidlig i mai sendte de ut en melding om at selskapet har ansatt ny administrerende direkt\u00f8r, men selskapet fortalte ingen ting om at virksomheten skal flyttes.", "- Dette er et lite selskap, og vi trodde ikke at dette hadde medias og allmennhetens interesse, forklarer styrelederen."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "adfe33d300db30866181170b1a1dc5c3d8ef9e0297cd9b4782361e28814fd2c3"}, {"field": "createtime", "value": "2017-03-01T14:06:12.000Z"}, {"field": "description", "value": "De nye eierne av den meget lovende teknologibedriften Revolt Technology flytter hele virksomheten fra Trondheim til Sveits."}, {"field": "dominantimage", "value": "http://www.adressa.no/incoming/article1167419.ece5/ALTERNATES/w980-default/JPS_nakstad3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c11274985ff3569e0c9e16e491810d542a1fdb09.jpg?59806fe9"}, {"field": "dominantthumbnaildimensions", "value": "300x169"}, {"field": "heading", "value": "Kunne blitt kjempesv\u00e6rt, flyttes til Sveits -adressa.no"}, {"field": "id", "value": "c11274985ff3569e0c9e16e491810d542a1fdb09"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": "revolt technology as"}, {"field": "kw-concept", "value": ["administrerende direkt\u00f8r", "selskapet", "flytte"]}, {"field": "kw-entity", "value": ["industribygget", "viking venture og trygve burchardt", "trondheim og norge", "northzone", "sintef", "ram p. malhotra", "innherredsveien", "tellef thorleifsson", "sintef og viking venture", "staefa", "sofinova", "viking venture og sintef", "norge og sveits", "revolt technology", "revolt", "viking venture"]}, {"field": "kw-location", "value": ["trondheim", "oslo", "z\u00fcrich", "sveits", "norge"]}, {"field": "kw-pageclass", "value": "article"}, {"field": "kw-person", "value": ["erik hagen", "trygve burchardt", "nils kristian nakstad"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1167419.ece5/ALTERNATES/w980-default/JPS_nakstad3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kunne blitt kjempesv\u00e6rt, flyttes til Sveits"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2006/05/31/Kunne-blitt-kjempesv%C3%A6rt-flyttes-til-Sveits-2005148.ece"}, {"field": "pageclass", "value": ["article"]}, {"field": "publishtime", "value": "2006-05-31T07:27:00.000Z"}, {"field": "recs-articleid", "value": "2005148"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-05-31T07:27:00.000Z"}, {"field": "recs-rawtitle", "value": "Kunne blitt kjempesv\u00e6rt, flyttes til Sveits -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "De nye eierne av den meget lovende teknologibedriften Revolt Technology flytter hele virksomheten fra Trondheim til Sveits."}, {"field": "thumbnail", "value": "http://content-thumbnail.cxpublic.com/content/thumbnail200x150/c11274985ff3569e0c9e16e491810d542a1fdb09.jpg?59806fe9"}, {"field": "thumbnailfullheightdimensions", "value": "200x1818"}, {"field": "timestamp", "value": "2017-08-01T12:11:21.000Z"}, {"field": "title", "value": "Kunne blitt kjempesv\u00e6rt, flyttes til Sveits"}, {"field": "url", "value": "http://www.adressa.no/nyheter/okonomi/2006/05/31/Kunne-blitt-kjempesv%c3%a6rt-flyttes-til-Sveits-2005148.ece"}, {"field": "urlhash", "value": "c11274985ff3569e0c9e16e491810d542a1fdb09"}], "score": 0.88336605, "siteId": "9222270286501375973", "id": "c11274985ff3569e0c9e16e491810d542a1fdb09"}

