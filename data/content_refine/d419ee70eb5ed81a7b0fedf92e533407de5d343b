{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Det tar sjelden kort tid f\u00f8r vi f\u00f8ler oss hjemme hos Hilde. Kanskje skyldes det at leiligheten i \u00d8stersunds gate er breddfull av sjarm og personlighet? Kanskje skyldes det at m\u00f8blene er arvet fra besteforeldre og foreldre, og er noe alle kjenner igjen?", "Det skyldes nok en miks av begge deler.", "Farger er viktige for Hilde, som er l\u00e6rer og smykkedesigner. P\u00e5 dagtid underviser Hilde i spansk p\u00e5 By\u00e5sen videreg\u00e5ende skole og Charlottenlund ungdomsskole. P\u00e5 fritiden hekler hun sine s\u00e6regne garnsmykker, som selges p\u00e5 Trondheim brukskunstforening og Kamelones. Hilde er kreativ, og det vises ogs\u00e5 hjemme hos henne. Mange av alle de gode, fargefine putene i sofaene er selvsydde, og to har ogs\u00e5 f\u00e5tt Hildes egendesignede tremotiv p\u00e5trykt med silketrykk.", "Eller sofaer? Det er i virkeligheten to senger i m\u00f8rkbeiset tre, s\u00e5nne som alle hadde en gang. Hilde har arvet ogs\u00e5 dem fra besteforeldrehjemmet, som s\u00e5 mye annet. Blant annet et lite, men sv\u00e6rt vakkert sminkebord i retrostil, med stol og puff, som st\u00e5r inne p\u00e5 soverommet. Og et lite anretningsbord i to etasjer og med hjul under.", "Smilende minner", "\u2013Jeg er veldig glad i farger, smiler Hilde, selv kledd i knallr\u00f8d str\u00f8mpebukse og et selvheklet smykke i oransje rundt halsen. Kjolen er fra Kamelones egen designer Ann Beate W\u00e6rnes Hegle. Og s\u00e5 er hun glad i minner; leiligheten er full av dem. Det meste er her fordi Hilde har et forhold til m\u00f8blene, til det som henger p\u00e5 veggen eller det som legges p\u00e5 bordet:", "\u2013Denne gr\u00f8nne duken her har v\u00e6rt med meg alle steder hvor jeg har bodd. Jeg kj\u00f8pte den for 14 \u00e5r siden, p\u00e5 Tante Isabel den gang bruktbutikken l\u00e5 ved Prisen kino. Uansett hvor jeg flytter, s\u00e5 er det bare \u00e5 ta fram duken og s\u00e5 er jeg hjemme, sier Hilde. Gr\u00f8nn duk, en sofaseng med flest oransje og r\u00f8de puter i, den andre kledd i mest lilla og gr\u00f8nt. Et m\u00f8rke lilla teppe p\u00e5 gulvplassen i mellom.", "\u2013Da jeg flyttet inn for litt over et \u00e5r siden, s\u00e5 var planen \u00e5 ha mest oransje og lilla p\u00e5 stua, og s\u00e5 ha det gr\u00f8nt p\u00e5 soverommet. Men det her jo sklidd ut, for jeg har vanskelig for \u00e5 begrense med, smiler Hilde og skjenker kaffe fra en knallr\u00f8d kaffekanne oppi 70-talls kaffekopper med store gule solsikker p\u00e5.", "Det f\u00e5r fram smilene.", "R\u00f8de sommerfuglknotter", "Leiligheten er p\u00e5 51 kvadrat, og byg\u00e5rden er fra ca. 1900. Da Hilde flyttet inn i januar i fjor pusset hun opp badet, i lilla. De andre rommene fikk bare hvite vegger, selv om det holdt hardt.", "\u2013Ja, jeg er jo s\u00e5 glad i farger, s\u00e5 jeg skulle gjerne malt enda flere vegger i annet enn hvitt. Men siden jeg har s\u00e5 mye farger i alle tingene mine, s\u00e5 er det vel best om veggene er hvite, sier Hilde. Men litt usikker er hun, og i alle fall vurderer hun om det ikke m\u00e5 bli en vegg med fototapet p\u00e5 kj\u00f8kkenet, etter hvert.", "Kj\u00f8kkenet har absolutt et r\u00f8dt uttrykk, selv om innredningen er hvit. Det er tatt enkle grep: En r\u00f8d gardin fra det f\u00f8rste, egne hjemmet til Hildes mor; en gardin det oser 70-tall av. En r\u00f8d hylle, sm\u00e5ting i r\u00f8dt: Som kaffekanne, kopper og pyntegjenstander. R\u00f8d glassplate i sprutsonen, og det som er prikken over i-en: R\u00f8de sommerfuglknotter p\u00e5 alle skap og skuffer. Det skal ofte s\u00e5 lite til, for \u00e5 skape sjarm og personlighet. Knotter er ofte et enkelt sted \u00e5 begynne.", "\u2013Jeg lette etter r\u00f8de knotter med sjarm, uten \u00e5 helt finne det jeg lette etter. Men s\u00e5 fant jeg disse p\u00e5 et kinesisk nettsted, med hjelp av svigerinnen min som er fra Kina. De ble bestilt, og jeg er sv\u00e6rt glad i dem, sier Hilde. Og det er i alle fall knotter sv\u00e6rt f\u00e5 andre trondhjemmere har.", "Hypnotiske lamper", "P\u00e5 badet er det ogs\u00e5 pyntet opp med knotter; her er det lilla blomsterknotter. P\u00e5 soverommet har Hilde et perleforheng som skiller senga fra sminkebordet. Hilde har bodd flere \u00e5r i Frankrike, og forhenget tok en kompis med etter en musikkvideinnspilling i Paris. Det skader ikke at det er i gr\u00f8nt; favorittfargen etter oransje og r\u00f8d.", "\u2013Jeg kunne aldri bodd i et helt hvitt hjem uten farger. Jeg har vel aldri tenkt tanken en gang, for det er ikke noe alternativ. Farger gj\u00f8r meg glad, jeg trekkes mot dem, sier Hilde.", "Lamper er ogs\u00e5 et eget kapitel i denne leiligheten. P\u00e5 stua st\u00e5r en st\u00e5lampe med runde former fra 60-tallet, som foreldrene til Hilde en gang kj\u00f8pte. I et hj\u00f8rne, oppunder taket henger to vakre asiatiske lamper som Hilde kj\u00f8pte p\u00e5 en teaterfestival i S\u00f8r-Frankrike, da hun bodde ved Avignon p\u00e5 en ving\u00e5rd. I tillegg har Hilde b\u00e5de en lava- og en ufolampe. Det vekker minner, og begge er nesten hypnotiske \u00e5 se p\u00e5.", "\u2013Jeg liker gamle m\u00f8bler, men selvsagt i en kombinasjon med noe nytt. Men de gamle m\u00f8blene jeg har er jo av god kvalitet, og da blir det for dumt \u00e5 kaste dem. Dessuten liker jeg tanken p\u00e5 \u00e5 bruke de samme m\u00f8blene som besteforeldrene mine brukte. Det er b\u00e5de en \u00f8konomisk og en \u00f8kologisk tanke bak det, pluss at det betyr noe for meg personlig, sier Hilde.", "Og personlighet er det i alle fall masse av hjemme hos Hilde.", "ANN IREN B\u00c6VRE 951 98 788", "ann.iren.bevre@adresseavisen.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "8d892c9384aa92c7b9da0ab3d862ec61d51c627539fe0103fd804a64cc209105"}, {"field": "createtime", "value": "2014-08-02T12:58:53.197Z"}, {"field": "description", "value": "Oransje er en av favorittfargene. M\u00f8blene er arvet og putene er mange, hjemme hos Hilde Beate Aune p\u00e5 Lademoen."}, {"field": "dominantimage", "value": "http://www.adressa.no/incoming/article1391605.ece5/BINARY/w980/hilde%20ute"}, {"field": "dominantimagedimensions", "value": "980x552"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d419ee70eb5ed81a7b0fedf92e533407de5d343b.jpg?5829b9ec"}, {"field": "dominantthumbnaildimensions", "value": "300x169"}, {"field": "heading", "value": "Hildes skattekammer -adressa.no"}, {"field": "id", "value": "d419ee70eb5ed81a7b0fedf92e533407de5d343b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["r\u00f8de sommerfuglknotter", "farger", "m\u00f8bler", "hjem", "gr\u00f8nn duk", "gamle m\u00f8bler", "r\u00f8d"]}, {"field": "kw-entity", "value": ["\u00f8stersunds", "kamelones", "s\u00f8r-frankrike", "prisen", "by\u00e5sen", "lademoen"]}, {"field": "kw-location", "value": ["avignon", "trondheim", "paris", "kina", "charlottenlund", "frankrike"]}, {"field": "kw-pageclass", "value": "article"}, {"field": "kw-person", "value": ["tante isabel", "hilde beate aune", "ann beate w\u00e6rnes hegle"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1391605.ece5/BINARY/w980/hilde%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hildes skattekammer"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1630557.ece"}, {"field": "pageclass", "value": null}, {"field": "publishtime", "value": "2011-05-09T12:46:09.000Z"}, {"field": "recs-articleid", "value": "1023015"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-05-09T12:46:09.000Z"}, {"field": "recs-rawtitle", "value": "Hildes skattekammer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Oransje er en av favorittfargene. M\u00f8blene er arvet og putene er mange, hjemme hos Hilde Beate Aune p\u00e5 Lademoen."}, {"field": "thumbnail", "value": "http://content-thumbnail.cxpublic.com/content/thumbnail200x150/d419ee70eb5ed81a7b0fedf92e533407de5d343b.jpg?5829b9ec"}, {"field": "thumbnailfullheightdimensions", "value": "200x2546"}, {"field": "timestamp", "value": "2016-11-14T13:19:40.000Z"}, {"field": "title", "value": "Hildes skattekammer"}, {"field": "url", "value": "http://www.adressa.no/forbruker/hjem/article1630557.ece"}, {"field": "urlhash", "value": "d419ee70eb5ed81a7b0fedf92e533407de5d343b"}], "score": 0.779999, "siteId": "9222270286501375973", "id": "d419ee70eb5ed81a7b0fedf92e533407de5d343b"}

