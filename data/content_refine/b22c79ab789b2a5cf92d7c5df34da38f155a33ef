{"fields": [{"field": "modifiedtime", "type": "time", "value": "2014-01-15T19:17:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "janet molde hollund - babyverden.no"}, {"field": "body", "value": ["Saken oppdateres.", "- Vi er ikke f\u00f8dt til \u00e5 tenke at barn skal opereres ut. Det sier jordm\u00f8drene Lotta Halvorsen og Hilde Nerum til Babyverden.no.", "Halvorsen og Nerum er jordm\u00f8dre ved Universitetssykehuset Nord-Norge (UNN), og fullf\u00f8rte i h\u00f8st doktorgrad om kvinner og f\u00f8dselsangst.", "\u00c5 bli gravid er for mange kvinner det st\u00f8rste som har skjedd dem. Men for noen blir det starten p\u00e5 m\u00e5neder med angst - frykt for f\u00f8dselen.", "- Noen unng\u00e5r \u00e5 bli gravide, nettopp fordi de har fobi mot det \u00e5 skulle f\u00f8de. For andre kommer angsten som lyn fra klar himmel idet de st\u00e5r med den positive testen i h\u00e5nden, eller litt senere, sier Lotta Halvorsen.", "Les ogs\u00e5:", "Hilde nektet \u00e5 f\u00f8de vaginalt Keisersnitt - en flott opplevelse Jippi! Vi er gravide! Hysj?", "Halvorsen og Nerum forteller at felles for kvinnene som f\u00e5r f\u00f8dselsangst, er at de fleste tidligere har hatt en form for angst eller depresjon.", "Noen har ogs\u00e5 hatt spiseforstyrrelser eller v\u00e6rt utsatt for seksuelle overgrep.", "For enkelte handler f\u00f8dselsangsten ogs\u00e5 om mistillit til helsevesenet. De har kanskje hatt en komplisert f\u00f8dsel, eller til og med mistet barnet.", "- Forskere er enn\u00e5 ikke enige om f\u00f8dselsangst er en egen form for angst, eller om det kan knyttes til andre lidelser. Men veldig ofte handler det om at gammel angst dukker opp i en ny livssituasjon, sier Nerum.", "Mange kan oppleve at de er spente og gjerne litt nerv\u00f8se f\u00f8r en f\u00f8dsel.", "- Angst blir det n\u00e5r det forstyrrer hverdagen slik at de ikke fungerer normalt. Kvinnene merker at det g\u00e5r ut over konsentrasjonen og s\u00f8vnen, og de f\u00e5r mareritt, sier Halvorsen.", "Flere med f\u00f8dselsangst \u00f8nsker keisersnitt for \u00e5 slippe en vaginal f\u00f8dsel.", "- Men man l\u00f8ser ikke angsten eller beskytter mot en depresjon etter f\u00f8dselen ved \u00e5 ta keisersnitt, p\u00e5 samme m\u00e5te som det ikke er finnes en operasjon som hjelper mot generell angst eller depresjon. Vi ser ofte at angsten i realiteten handler om mye som ikke har noe med f\u00f8dsel \u00e5 gj\u00f8re. Det kan v\u00e6re andre livshendelser som ikke har blitt bearbeidet, sier jordm\u00f8drene.", "Les ogs\u00e5:", "N\u00e5r er man i aktiv f\u00f8dsel - Jeg vil v\u00e6re den som forteller at babyen min er f\u00f8dt F\u00f8dselspermisjon og foreldrepenger: Dette har dere krav p\u00e5", "Ved Universitetssykehuset Nord-Norge (UNN) f\u00e5r gravide med f\u00f8dselsangst mulighet til \u00e5 snakke med spesialutdannede jordm\u00f8dre i et eget psykisk helseteam, som ogs\u00e5 best\u00e5r av en overlege og sosionom.", "- Det er avgj\u00f8rende \u00e5 gripe fatt i problemene, s\u00e5 vi setter av god tid til samtaler. Det f\u00f8rste m\u00f8tet har en tidsramme p\u00e5 to timer, og de f\u00f8rste minuttene av dette f\u00f8rste m\u00f8tet er veldig viktige. Vi m\u00e5 m\u00f8te kvinnen med respekt, sier Nerum.", "N\u00e5r kvinner med f\u00f8dselsangst m\u00f8ter opp til samtale, er det ofte med m\u00e5l om \u00e5 overbevise helsevesenet om at de m\u00e5 ha keisersnitt.", "- Mange har lest seg veldig opp, og har forberedt en slags forsvarstale og understreker ofte at de ikke vil la seg overtale til \u00e5 f\u00f8de vaginalt. F\u00e5r de ikke keisersnitt, vil de heller g\u00e5. Noen har gjerne med seg mor, bestemor eller partner som ekstra st\u00f8tte for \u00e5 fremme sin sak. Men samtidig vet vi at forskning viser at den beste behandlingen mot f\u00f8dselsangst er \u00e5 f\u00f8de vaginalt. De som har f\u00f8dt vaginalt er mest forn\u00f8yd i etterkant, sier Halvorsen.", "Jordm\u00f8drene minner om at keisersnitt ikke er en rettighet og noe en kan velge.", "- Vi \u00f8nsker \u00e5 komme i en behandlingssituasjon, ikke i en forhandlingssituasjon. Hensikten med samtalene er at kvinnen skal f\u00e5 en forst\u00e5else for hvorfor hun tenker som hun gj\u00f8r. Da trenger vi \u00e5 komme inn p\u00e5 det som ligger bak f\u00f8dselsangsten, og som ikke alltid har med f\u00f8dsel \u00e5 gj\u00f8re. Kan hun hjelpes til \u00e5 forst\u00e5 seg selv bedre, vil hun v\u00e6re \u00e5pen for forandring, sier Nerum.", "Jordm\u00f8drene forteller at mange oppfatter keisersnitt som noe forutsigbart, og at de da har mer kontroll.", "- Men mange har et urealistisk bilde av hva keisersnitt inneb\u00e6rer. Keisersnitt blir sett p\u00e5 som en ferdig l\u00f8sning, og kan p\u00e5 den m\u00e5ten bli en slags unng\u00e5elsesstrategi. Men noen prosesser m\u00e5 en styrkes til. Det er krevende \u00e5 v\u00e6re mor, og f\u00f8dselen bidrar til en naturlig start p\u00e5 denne prosessen, sier de.", "Det viser seg at flere som har blitt forl\u00f8st med keisersnitt \u00f8nsker \u00e5 f\u00f8de vaginalt neste gang, fordi keisersnittet ble annerledes enn de hadde forestilt seg.", "- For noen blir det mer komplisert enn de hadde tenkt. For eksempel kvinner som tidligere har v\u00e6rt utsatt for overgrep, synes det blir vanskelig \u00e5 f\u00e5 bl\u00e6rekateter og venekanyle og ikke minst ligge fastspent p\u00e5 et operasjonsbord, med mange ukjente tilstede, sier Hilde Nerum.", "- Men blir kvinnene med f\u00f8dselsangst tatt nok p\u00e5 alvor? Noen f\u00f8ler de oppfattes som pysete.", "- Det er lett \u00e5 bagatellisere f\u00f8dselsangst, slik det ogs\u00e5 skjer med en del psykiske lidelser. Igjen er respekt n\u00f8kkelordet. Og det g\u00e5r an \u00e5 jobbe med angsten. De som har f\u00f8dt vaginalt, er i etterkant veldig forn\u00f8yde med at de klarte det. Og hvis vi tenker p\u00e5 barnet, ville det ikke selv valgt \u00e5 komme til verden ved keisersnitt, sier de.", "- Hvor tidlig b\u00f8r samtaler begynne for kvinner med f\u00f8dselsangst?", "- Jo lenger tid vi har, jo bedre mulighet har vi til \u00e5 f\u00e5 gode samtaler. Men det har g\u00e5tt fint med kvinner som har kommet i gang senere ogs\u00e5, vi m\u00e5 bare jobbe p\u00e5 en litt annen m\u00e5te. Vi m\u00e5 bruke den tiden vi har.  Vi lykkes ikke alltid \u00e5 komme i dialog med alle, det er en kompleks situasjon. Men de som opplevde \u00e5 f\u00e5 hjelp, sier at vi aldri m\u00e5 slutte \u00e5 hjelpe kvinner med f\u00f8dselsangst, sier Halvorsen", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "9e9a6e28d8408db4cd2fc38e0b440ce85cec1f740369b0d0d26e31e0353e71ba"}, {"field": "createtime", "value": "2017-05-01T08:42:21.000Z"}, {"field": "description", "value": "Det er viktig \u00e5 m\u00f8te kvinner som har f\u00f8dselsangst med respekt, men vi l\u00f8ser ikke angsten med et keisersnitt, advarer jordm\u00f8dre."}, {"field": "dominantimage", "value": "http://www.adressa.no/incoming/article8961025.ece/ALTERNATES/w980-default/riks000653108-UCSowwiFWw.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b22c79ab789b2a5cf92d7c5df34da38f155a33ef.jpg?598e4d1d"}, {"field": "dominantthumbnaildimensions", "value": "300x169"}, {"field": "heading", "value": ["- F\u00f8dsel er beste behandling mot f\u00f8dselsangst -adressa.no", "Gammel angst i ny livssituasjon", "Angsten forstyrrer hverdagen", "Viktig med samtaler", "Keisersnitt ingen rettighet", "Bruker den tiden de har til disposisjon"]}, {"field": "id", "value": "b22c79ab789b2a5cf92d7c5df34da38f155a33ef"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["f\u00f8de", "angst", "keisersnitt", "f\u00f8dselsangst", "kvinner", "f\u00f8de vaginalt", "f\u00f8dsel"]}, {"field": "kw-entity", "value": ["babyverden", "f\u00f8dselspermisjon", "keisersnitt", "lotta halvorsen og hilde nerum", "jippi", "universitetssykehuset nord-norge"]}, {"field": "kw-pageclass", "value": "article"}, {"field": "kw-person", "value": ["lotta halvorsen", "hilde nerum"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8961025.ece/ALTERNATES/w980-default/riks000653108-UCSowwiFWw.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- F\u00f8dsel er beste behandling mot f\u00f8dselsangst"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8961023.ece"}, {"field": "pageclass", "value": ["article"]}, {"field": "publishtime", "value": "2014-01-15T19:10:39.000Z"}, {"field": "recs-articleid", "value": "8961023"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-01-15T19:10:39.000Z"}, {"field": "recs-rawtitle", "value": "- F\u00f8dsel er beste behandling mot f\u00f8dselsangst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Det er viktig \u00e5 m\u00f8te kvinner som har f\u00f8dselsangst med respekt, men vi l\u00f8ser ikke angsten med et keisersnitt, advarer jordm\u00f8dre."}, {"field": "thumbnail", "value": "http://content-thumbnail.cxpublic.com/content/thumbnail200x150/b22c79ab789b2a5cf92d7c5df34da38f155a33ef.jpg?598e4d1d"}, {"field": "thumbnailfullheightdimensions", "value": "200x1636"}, {"field": "timestamp", "value": "2017-08-12T00:34:37.000Z"}, {"field": "title", "value": "- F\u00f8dsel er beste behandling mot f\u00f8dselsangst"}, {"field": "url", "value": "http://www.adressa.no/familieogoppvekst/article8961023.ece"}, {"field": "urlhash", "value": "b22c79ab789b2a5cf92d7c5df34da38f155a33ef"}], "score": 1.1406336, "siteId": "9222270286501375973", "id": "b22c79ab789b2a5cf92d7c5df34da38f155a33ef"}

