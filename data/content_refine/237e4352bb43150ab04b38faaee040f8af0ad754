{"fields": [{"field": "modifiedtime", "type": "time", "value": "2013-11-29T11:19:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gro str\u00f8msheim", "klikk.no"]}, {"field": "body", "value": ["Saken oppdateres.", "Mange foreldre synes det er vanskelig \u00e5 motivere barna til \u00e5 gj\u00f8re lekser. At spill p\u00e5 nettbrett og pc og tv-titting frister mer enn skj\u00f8nnskrift og matteoppgaver, er ikke s\u00e5 vanskelig \u00e5 forst\u00e5.", "S\u00e5 hvordan kan vi hjelpe barna til \u00e5 motivere seg for leksene?", "L\u00e6rer og foredragsholder H\u00e5vard Tjora og spesialpedagog Camilla Ulfeng deler sine r\u00e5d.", "Se tipsene i boksen til h\u00f8yre.", "Tjora og Ulfeng har begge jobbet mye med barn i norsk skole, og vil understreke at lekser ikke skal v\u00e6re for vanskelige.", "Si fra til skolen dersom barnet ikke klarer \u00e5 gj\u00f8re leksene, er budskapet fra begge.", "- En av mine fanesaker er at foreldrene ikke skal v\u00e6re n\u00f8dt til \u00e5 undervise barn. Det er veldig viktig at foreldrene sier fra til skolen hvis leksene er for vanskelige for barnet. Hvis ingen sier fra, s\u00e5 er det vanskelig for l\u00e6reren \u00e5 vite. Da vil de bare fortsette med \u00e5 gi barna for avanserte lekser, sier Tjora til foreldre.no.", "Ulfeng jobber som pedagogisk-psykologisk r\u00e5dgiver i skolen og ser ofte at elever som sliter f\u00e5r altfor vanskelige lekser.", "- Det er derfor kjempeviktig \u00e5 snakke med l\u00e6reren. For noen elever kan det v\u00e6re aktuelt \u00e5 velge bort noen lekser for \u00e5 fokusere p\u00e5 det essensielle. Videre kan man diskutere alternative l\u00e6ringsformer, som bruk av PC. Det finnes mye god pedagogisk programvare p\u00e5 nettet, s\u00e5 det gjelder \u00e5 finne alternativer dersom det er behov for det, sier hun.", "H\u00e5vard Tjora peker p\u00e5 at det er sv\u00e6rt viktig at barna l\u00e6rer tankeprosessen og metoden knyttet til ulike oppgaver og fag.", "Mange foreldre hjelper kanskje barna med \u00e5 finne riktig svar, men barnet har ikke forst\u00e5tt tankeprosessen.", "- Krangel rundt vanskelige lekser skaper fort un\u00f8dvendige konflikter i hjemmet. Det er ogs\u00e5 mye i relasjonen foreldre-barn som gj\u00f8r det vanskelig \u00e5 undervise. Barna er ofte mindre t\u00e5lmodige med foreldrene sine enn de er med l\u00e6rerne, og det blir ekstra vanskelig hvis foreldrene sier noe annet enn det l\u00e6reren har sagt.", "Foreldrenes viktigste jobb er \u00e5 motivere barnet. V\u00e6r positiv til skolen og l\u00e6ring, gi masse ros og skryt n\u00e5r de jobber godt eller forteller om noe de har l\u00e6rt.", "- Det skal v\u00e6re stas \u00e5 kunne noe og fortelle om det. Hvis du merker at du blir negativ og kritisk, s\u00e5 trekk deg heller unna. Ingen blir bedre av \u00e5 bli kritisert eller f\u00e5 h\u00f8re kommentarer som \u00abdette m\u00e5 du da skj\u00f8nne\u00bb, sier Tjora.", "Hvis leksene er p\u00e5 et noenlunde greit niv\u00e5, men barnet ditt sliter med \u00e5 komme i gang og holde seg motivert, s\u00e5 oppfordrer Tjora deg til \u00e5 tenke litt nytt.", "Barn er forskjellige og trives med forskjellige arbeidsmetoder.", "- Mange har en fastl\u00e5st ide om at lekser m\u00e5 gj\u00f8res sittende ved et bord hvor det er godt lys og helt stille i rommet. Det er ikke alle som l\u00e6rer best p\u00e5 denne m\u00e5ten.", "Bare tenk p\u00e5 deg selv n\u00e5r du jobber, mange voksne drikker kaffe og har litt musikk i bakgrunnen n\u00e5r de skal lese eller skrive noe. V\u00e6r \u00e5pen for \u00e5 tenke nytt og pr\u00f8v \u00e5 finne ut hvordan ditt barn l\u00e6rer best.", "Uansett om barnet ditt gj\u00f8r lekser ved kj\u00f8kkenbordet eller p\u00e5 sitt eget rom, s\u00e5 tenk p\u00e5 om noen eplebiter og et glass saft kan gj\u00f8re stunden hyggeligere.", "Barn litt opp i barneskolealder kan ha glede av litt musikk i bakgrunnen, men f\u00f8lg med og se at de klarer \u00e5 konsentrere seg om leksen, hvis ikke m\u00e5 forstyrrelsene fjernes.", "Og hvis s\u00f8nnen din liker \u00e5 gj\u00f8re leseleksen liggende i sofaen eller sittende i trappa, ja, s\u00e5 la han gj\u00f8re det. Det viktigste er at han leser.", "- Hvis barnet sliter med motivasjonen s\u00e5 kan det ogs\u00e5 v\u00e6re fint \u00e5 l\u00f8fte blikket litt. Det er lettere \u00e5 gj\u00f8re en innsats hvis man ser at den f\u00f8rer et sted. I de hjemmene der det ikke snakkes om at utdanning er viktig, og der skolen bare oppleves som et onde man m\u00e5 gjennom, s\u00e5 kan leksene fort oppleves som en straff.", "For mange hjelper det \u00e5 se at leksene er et steg p\u00e5 veien for \u00e5 bli flinkere og f\u00e5 til mer.", "Tjora mener man ogs\u00e5 kan tenke helt annerledes rundt det \u00e5 l\u00e6re.", "- Gangetabellen kan ogs\u00e5 pugges samtidig som man kaster ball med en forelder. Man kan snakke om matte mens man handler i butikken, eller pugge engelske gloser mens man g\u00e5r ute.", "Det finnes ogs\u00e5 mange fine program p\u00e5 nettet som gj\u00f8r det litt morsommere \u00e5 pugge gloser eller gangetabellen. Det er viktig \u00e5 holde motivasjonen oppe, uten den blir l\u00e6ringen mye tyngre.", "Hvis motivasjonen er lav og barnet strever med skolefagene, mener Ulfeng man godt kan bruke bel\u00f8nning som virkemiddel.", "- Mye heller bel\u00f8nning enn negative sanksjoner, for det kan ha motsatt effekt. Det er viktig at innsats ogs\u00e5 bel\u00f8nnes, ikke bare resultatet.", "Foreldre b\u00f8r v\u00e6re flinke til \u00e5 rose barna n\u00e5r de jobber konsentrert og viser innsats i leksearbeidet, sier Ulfeng til foreldre.no.", "Bel\u00f8nningen kan for eksempel v\u00e6re at barnet f\u00e5r et ekstra kvarter med tv-titting eller nettbrettspilling.", "Eller man kan lage et st\u00f8rre system med poeng, der barnet sparer opp poeng til en st\u00f8rre bel\u00f8nning som tur til lekeland eller kino eller en leke de har \u00f8nsket seg lenge.", "Barn er ulike, men Ulfeng mener det ofte fungerer godt med en fast plass og en fast tid til \u00e5 gj\u00f8re lekser.", "- For mange barn er en slik forutsigbarhet viktig i hverdagen. Mange foreldre ender opp med i diskusjoner med barna sine knyttet til n\u00e5r leksene skal gj\u00f8res og hva som skal gj\u00f8res, det kan man slippe hvis man har en fast rutine. Det er viktig at foreldre viser interesse.", "Hun mener det ogs\u00e5 er lurt \u00e5 ha en tidsbegrensing p\u00e5 hvor lenge barnet skal jobbe med leksene.", "Hvis de sitter i over en time hver dag, s\u00e5 er det for mye lekser.", "- Det er veldig viktig at man sier fra til l\u00e6reren hvis mengden er for stor. Alle barn har rett p\u00e5 tilpasset oppl\u00e6ring og leksemengde er noe l\u00e6reren m\u00e5 ta ansvar for, minner Ulfeng om.", "Hvis barnet synes leksene er vanskelige, er det ekstra viktig at foreldrene er tilstede og tilgjengelige, slik at barnet vet at de kan f\u00e5 hjelp og st\u00f8tte av dem.", "I de f\u00f8rste \u00e5rene p\u00e5 barneskolen b\u00f8r det v\u00e6re sm\u00e5 doser lekser som sikrer grunnleggende ferdigheter.", "- Jeg mener det holder med en times tid til lekser ogs\u00e5 de siste \u00e5rene p\u00e5 barneskolen, med unntak for spesielle prosjekter. Leksene skal ha et m\u00e5l, hvis ikke kan de like gjerne droppes, sier Tjora.", "Foreldreutvalget for grunnoppl\u00e6ringen (FUG), bekrefter at mange foreldre synes det er vanskelig \u00e5 hjelpe barna med leksene.", "De understreker at det ikke er meningen at foreldrene skal kunne alt som barna l\u00e6rer p\u00e5 skolen, men at deres viktigste oppgave er \u00e5 motivere og stimulere barna til \u00e5 l\u00e6re.", "Det kan man best gj\u00f8re ved \u00e5 vise interesse og stille sp\u00f8rsm\u00e5l.", "P\u00e5 FUGs nettsider finner du flere artikler om hvordan du kan hjelpe og st\u00f8tte barnet ditt p\u00e5 skolen.", "Artikkelen er skrevet av og publisert p\u00e5 Klikk.no."]}, {"field": "category0", "value": "familieogoppvekst"}, {"field": "contenthash", "value": "a27d5423fd37f0ea9b909a3b46f6a574e0095a9a1b3067bd57b04264c15d95fb"}, {"field": "createtime", "value": "2015-10-14T16:45:15.000Z"}, {"field": "description", "value": "Dette er \u00absuperl\u00e6rerens\u00bb leksetriks."}, {"field": "dominantimage", "value": "http://www.adressa.no/incoming/article8699015.ece/ALTERNATES/w980-default/tjora.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/237e4352bb43150ab04b38faaee040f8af0ad754.jpg?598e11be"}, {"field": "dominantthumbnaildimensions", "value": "300x169"}, {"field": "heading", "value": ["- Kast ball til gangetabellen, og la gutten lese i trappa -adressa.no", "- Skal ikke v\u00e6re for vanskelig", "Foreldrene skal motivere", "Tenk nytt om lekselesingen", "Lek inn matte og engelskgloser", "Greit \u00e5 bel\u00f8nne god innsats", "Lekser skal ikke ta for lang tid"]}, {"field": "id", "value": "237e4352bb43150ab04b38faaee040f8af0ad754"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": ["family-and-parenting", "education"]}, {"field": "kw-concept", "value": ["foreldre", "lekser", "la gutten lese", "kast ball", "barn", "barn l\u00e6rer"]}, {"field": "kw-entity", "value": ["c. det", "klikk"]}, {"field": "kw-pageclass", "value": "article"}, {"field": "kw-person", "value": ["h\u00e5vard tjora", "camilla ulfeng"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8699015.ece/ALTERNATES/w980-default/tjora.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Kast ball til gangetabellen, og la gutten lese i trappa"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8699025.ece"}, {"field": "pageclass", "value": ["article"]}, {"field": "publishtime", "value": "2013-11-29T11:19:20.000Z"}, {"field": "recs-articleid", "value": "8699025"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-11-29T11:19:20.000Z"}, {"field": "recs-rawtitle", "value": "- Kast ball til gangetabellen, og la gutten lese i trappa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Dette er \u00absuperl\u00e6rerens\u00bb leksetriks."}, {"field": "thumbnail", "value": "http://content-thumbnail.cxpublic.com/content/thumbnail200x150/237e4352bb43150ab04b38faaee040f8af0ad754.jpg?598e11be"}, {"field": "thumbnailfullheightdimensions", "value": "200x1816"}, {"field": "timestamp", "value": "2017-08-11T20:21:18.000Z"}, {"field": "title", "value": "- Kast ball til gangetabellen, og la gutten lese i trappa"}, {"field": "url", "value": "http://www.adressa.no/familieogoppvekst/article8699025.ece"}, {"field": "urlhash", "value": "237e4352bb43150ab04b38faaee040f8af0ad754"}], "score": 0.83426577, "siteId": "9222270286501375973", "id": "237e4352bb43150ab04b38faaee040f8af0ad754"}

