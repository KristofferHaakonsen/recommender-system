{"fields": [{"field": "modifiedtime", "type": "time", "value": "2016-02-02T10:54:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Minneord"}, {"field": "body", "value": ["Saken oppdateres.", "Friidretts-Norges og Ranheims enest\u00e5ende \u00abKruska\u00bb d\u00f8de 2. desember. Han var f\u00f8dt 18. juli 1926, og var hele sitt liv sterkt knyttet til Ranheim bydel i Trondheim, og dermed ogs\u00e5 Ranheim Idrettslag. Hele sitt yrkesliv arbeidet han p\u00e5 \u00abg\u00f8lvet\u00bb ved hj\u00f8rnesteinsbedriften Ranheim Papirfabrikk \u2013 dette ogs\u00e5 mens han var p\u00e5 topp som friidrettsut\u00f8ver.", "Av hans mange flotte resultater rager nok bronsen han fikk p\u00e5 3000m hinder i OL i Melbourne 1956 h\u00f8yest. Han fikk imidlertid ogs\u00e5 bronse p\u00e5 samme distanse i EM i friidrett i 1954, og han har 12 norgesmesterskap p\u00e5 forskjellige lange distanser (b\u00e5de p\u00e5 bane og i terreng). Han fikk kongepokalen i 1957 etter gull p\u00e5 3000m hinder p\u00e5 tiden 8.50.6. Han satte 15 norske rekorder, og han har fremdeles klubbrekordene i Ranheim p\u00e5 2000m, 3000m, 5000m og 3000m hinder.", "For det friidrettsinteresserte publikum vil han for alltid bli husket for kliblandinger, lysebl\u00e5 falmede treningsbukser, den kjappe replikken og gode hum\u00f8r, olympisk bronse p\u00e5 hinder, og for \u00e5 ha skutt en kenguru under oppholdet i Melbourne i 1956. Han sa en gang \u00abVi kom fra skog og mark til Bislett, og l\u00f8p og l\u00f8p. Det eneste vi var opptatt av var \u00e5 sette norske rekorder. Ikke hadde vi trenere og ikke hadde vi noe st\u00f8tteapparat\u00bb. Han var virkelig en sann amat\u00f8r. Et eksempel p\u00e5 hans kjappe replikk-kunst er et svar han ga NRKs Halvdan Hegtun etter et 3000m-l\u00f8p da NRK-reporteren ville vite hvordan det var med f\u00f8ttene. Han svarte at han var s\u00e5 plattfot at han kunne knekt n\u00f8tter med \u00abfotan\u00bb i en djuptallerken.", "Han l\u00f8p barbeint hele sommeren da det var vanskelig \u00e5 skaffe penger til sko og utstyr. Men han mente at dette ga ham ekstra spenst, noe de fleste l\u00f8petrenere vil gi ham rett i dag. Han trente ekstremt hardt, i perioder tre \u00f8kter om dagen i tillegg til det harde arbeidet p\u00e5 papirfabrikken. Finnen Paavo Nurmi og tsjekkeren Emil Zatopek (\u00ablokomotivet\u00bb) med sine treningsmetoder var de store forbildene. Han holdt alltid stor fart under l\u00f8peturene sine. Jogging mente han var bortkastet tid. Dagens ekspertise hevder at med litt mer styring av treningsintensiteten og opparbeiding av overskudd ville han sannsynligvis v\u00e6rt verdens beste hinderl\u00f8per i sin tid. Spydkasteren Egil Danielsen (gull i 1956) forteller at \u00abKruska\u00bb gjennomf\u00f8rte tre trenings\u00f8kter p\u00e5 flyturen til Melbourne OL. Han l\u00f8p opp og ned i midtgangen p\u00e5 flyet.", "Kruska var en pioner p\u00e5 kosthold. Han levde p\u00e5 vegetarkost med innslag av mye fiber (Kruskakli), derav oppnavnet \u00abKruska\u00bb, og litt fl\u00f8te i ny og ne for \u00e5 beholde vekta. Han ble ofte fleipet med p\u00e5 grunn av dette, og en historie forteller at da Martin Stokken (en annen stor tr\u00f8ndersk sportsprofil) klipte plenen satte han alltid igjen et lite omr\u00e5de uklippet gras i det ene hj\u00f8rnet. Da kona til Stokken ville vite hvorfor svarte han at det skulle v\u00e6re til \u00abKruska\u00bb i tilfelle han kom p\u00e5 bes\u00f8k.", "I hele sin idrettskarriere var ogs\u00e5 \u00abKruska\u00bb opptatt av fair play. Det han er mest kjent for i denne sammenheng er at han annullerte en klage p\u00e5 den britiske gullvinneren i Melbourne. Noe som ville gitt Kruska s\u00f8lv i stedet for bronse om klagen hadde v\u00e6rt tatt til f\u00f8lge. Han sa seinere til en journalist: \u00abDet var en rettferdig avgj\u00f8relse. Tror du forresten jeg ville hatt noen glede av en s\u00f8lvmedalje jeg egentlig ikke var kar om \u00e5 l\u00f8pe meg til? Jeg gikk god for briten\u00bb, sa \u00abKruska\u00bb, og la til: \u00abSeinere kom han p\u00e5 bes\u00f8k til meg hjemme p\u00e5 Ranheim. Flott fyr som fortjente gullet\u00bb. Snakk om sportsmanship!", "N\u00e5 er \u00abKruska\u00bb borte og Friidretts-Norge og Ranheim har mistet en stor personlighet. V\u00e5re tanker g\u00e5r ogs\u00e5 til hans n\u00e6rmeste familie. Han b\u00f8r v\u00e6re en rollemodell og ideal for dagens unge idrettsut\u00f8vere, b\u00e5de n\u00e5r det gjelder livsstil, treningsmetodikk og etisk standard. Hvil i fred n\u00e5 \u00abKruska\u00bb. Det har du inderlig fortjent etter alle dine harde konkurranser og trenings\u00f8kter.", "For Ranheim IL", "Torgrim Jacobsen, styreleder Ranheim IL Friidrett"]}, {"field": "category0", "value": "folk"}, {"field": "contenthash", "value": "0ace1a9766acdaf4945d1d78f0a751597a00b77ff872702428b8b9aba5fb3611"}, {"field": "createtime", "value": "2016-11-29T17:05:55.000Z"}, {"field": "dominantimage", "value": "http://www.adressa.no/folk/article11907103.ece/pr1gdl/ALTERNATES/w980-default/kruska.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3f23f372fc905e189ed714e3b19be55b0e3526e3.jpg?596dfb60"}, {"field": "dominantthumbnaildimensions", "value": "300x169"}, {"field": "heading", "value": "Minneord: Ernst \u00abKruska\u00bb Larsen -adressa.no"}, {"field": "id", "value": "3f23f372fc905e189ed714e3b19be55b0e3526e3"}, {"field": "keyword", "value": "Minneord"}, {"field": "keywords", "value": "Minneord"}, {"field": "kw-category", "value": "folk"}, {"field": "kw-classification", "value": "sports"}, {"field": "kw-concept", "value": ["bronse", "3000m", "l\u00f8p", "hinder", "dag", "gull", "3000m hinder"]}, {"field": "kw-entity", "value": ["melbourne ol", "kruskakli", "ernst", "kruska", "larsen", "friidretts-norge og ranheim", "ranheim", "halvdan hegtun", "ranheim idrettslag", "melbourne 1956", "bislett", "ranheim papirfabrikk", "paavo nurmi"]}, {"field": "kw-location", "value": ["melbourne", "trondheim"]}, {"field": "kw-pageclass", "value": "article"}, {"field": "kw-person", "value": ["emil zatopek", "martin stokken", "egil danielsen"]}, {"field": "kw-taxonomy", "value": "folk"}, {"field": "og-image", "value": "http://www.adressa.no/folk/article11907103.ece/pr1gdl/ALTERNATES/w980-default/kruska.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Minneord: Ernst \u00abKruska\u00bb Larsen"}, {"field": "og-type", "value": "article"}, {"field": "og-url", "value": "http://www.adressa.no/folk/2015/12/10/Minneord-Ernst-%C2%ABKruska%C2%BB-Larsen-11907104.ece"}, {"field": "pageclass", "value": ["article"]}, {"field": "publishtime", "value": "2015-12-10T08:39:58.000Z"}, {"field": "recs-articleid", "value": "11907104"}, {"field": "recs-category-type", "value": "taxonomy"}, {"field": "recs-category0", "value": "taxonomy|folk"}, {"field": "recs-publishtime", "value": "2015-12-10T08:39:58.000Z"}, {"field": "recs-rawtitle", "value": "Minneord: Ernst \u00abKruska\u00bb Larsen -adressa.no"}, {"field": "recs-recommendable", "value": "false"}, {"field": "recs-recommending", "value": "false"}, {"field": "siteid", "value": "9222270286501375973"}, {"field": "taxonomy", "value": "folk"}, {"field": "teaser", "value": "Saken oppdateres. Friidretts-Norges og Ranheims enest\u00e5ende \u00abKruska\u00bb d\u00f8de 2. desember. Han var f\u00f8dt 18. juli 1926, og var hele sitt liv sterkt knyttet til Ranhei"}, {"field": "thumbnail", "value": "http://content-thumbnail.cxpublic.com/content/thumbnail200x150/3f23f372fc905e189ed714e3b19be55b0e3526e3.jpg?596dfb60"}, {"field": "thumbnailfullheightdimensions", "value": "200x851"}, {"field": "timestamp", "value": "2017-07-18T12:13:20.000Z"}, {"field": "title", "value": "Minneord: Ernst \u00abKruska\u00bb Larsen"}, {"field": "url", "value": "http://www.adressa.no/folk/2015/12/10/Minneord-Ernst-%c2%abKruska%c2%bb-Larsen-11907104.ece"}, {"field": "urlhash", "value": "3f23f372fc905e189ed714e3b19be55b0e3526e3"}], "score": 1.5604749, "siteId": "9222270286501375973", "id": "3f23f372fc905e189ed714e3b19be55b0e3526e3"}

