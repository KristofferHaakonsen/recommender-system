{"fields": [{"field": "modifiedtime", "type": "time", "value": "2012-04-17T22:20:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mari k. by rise", "lajla ellingsen", "espen rasmussen"]}, {"field": "body", "value": ["Saken oppdateres.", "Tirsdag 2. oktober: Karita Bekkemellem st\u00e5r p\u00e5 talerstolen i et fullsatt auditorium p\u00e5 BI. Hun snakker engasjert om ledelse og kvinner i styrerommene. Manuset ligger foran henne, men hun bruker det ikke. Det er ingen som vet at hun kvelden f\u00f8r var p\u00e5 kontoret til sjefen og fikk sin oppsigelse.", "\u2013 Jeg satte meg utenfor meg selv og analyserte det jeg s\u00e5: Hallo, hvordan klarer du dette? Jeg har funnet ut at jeg er god p\u00e5 kriser. Da tar jeg ut mitt beste. Det har jeg gjort helt fra jeg var liten jente, fastsl\u00e5r hun.", "P\u00e5 kvelden gjorde hun en \u00abframtidsrettet og offensiv\u00bb innsats p\u00e5 tv-debattprogrammet Standpunkt og imponerte de allerede orienterte p\u00e5 statsministerens kontor. Torsdag er hun p\u00e5 Rikets R\u00f8st hos Otto Jespersen. Fortsatt uten at noen vet \u2013 bare en eksklusiv krets rundt statsministeren.", "\u2013 Det var p\u00e5 pur F. Jeg visste at noen ville reagere: At jeg stakk meg fram selv om jeg var oppsagt, gnistrer det fra den hvite skinnsofakroken i Rygge nesten tre uker senere. Da Lars Jakob Krogh ringte for snart 20 \u00e5r siden, hadde hun enn\u00e5 ikke knekt koden.", "Onsdag denne uka var hun tilbake p\u00e5 Stortinget. En beveget og h\u00f8ytidsstemt leder av transportkomiteen, Per Sandberg, \u00f8nsker velkommen, men st\u00f8nner:", "\u2013 Dette er forferdelig trist, Karita.", "For Bekkemellem selv er det hennes n\u00e6re venner og r\u00e5dgivere fra M\u00f8re- og Romsdal i stortingsgruppa, Eli Anne Hole og Odd Steinar Viseth, som har betydd mest de siste dagene. De sto klare da hun ikke lenger var minister med alle rettigheter torsdag i forrige uke. Samme kveld var hun hjemme igjen hos sin nybakte ektemann, SAS-piloten Stein R\u00f8sberg i deres nye eksklusive penthouse-leilighet i Rygge. Her har det til n\u00e5 v\u00e6rt journalistfri sone. Lysekronene fra New York, som ville f\u00e5tt Kjetil Rolness i Penthouse Playboys til \u00e5 funkle av misunnelse, lyser opp den luftige hallen. I gangen henger allerede bildene som er tatt ned fra statsr\u00e5dskontoret. I et dramatisk fotografi brennes hun p\u00e5 b\u00e5let i regi av bladet Henne.", "\u2013 Hadde jeg levd i middelalderen, ville jeg vel lidd den skjebnen, bemerker hun.", "I Hanne-Vibeke Holst\u2019s filmatiserte roman Kronprinsessen, er det den unge, engasjerte, vakre Charlotte Damgaard som etter en lynkarriere ender som minister - for deretter \u00e5 bli skj\u00f8vet ned fra maktens tinder ned til menig stortingsrepresentant. Romanen beskriver en r\u00e5 maktkamp i det danske sosialdemokratiske partiet.", "\u2013 Kan du kjenne deg igjen?", "\u2013 Det er episoder jeg kan kjenne igjen fra mitt eget liv i politikken.", "For selv om Bekkemellem i alle \u00e5r har v\u00e6rt en av Jens Stoltenbergs desidert mest lojale og n\u00e6re st\u00f8ttespillere, har hun likevel v\u00e6rt en kontroversiell politiker. Noen ganger p\u00e5 grunn av innhold \u2013 andre ganger p\u00e5 grunn av stil.", "\u2013 Noen synes det har v\u00e6rt vel mye Karita. Hvorfor f\u00e5r du s\u00e5 mange oppslag, har jeg f\u00e5tt h\u00f8re. Det er en h\u00e5rfin balansegang, jeg har sagt nei til mye. Noen ganger er det p\u00e5 tide \u00e5 roe egget. Da jeg overleverte n\u00f8kkelen trodde jeg det skulle bli svart. I stedet har det str\u00f8mmet p\u00e5 med henvendelser.", "\u2013 Det er neste uke det blir svart?", "\u2013 Ja. Neste uke blir det svart. Jeg risikerer \u00e5 savne journalister. Hvem skulle trodd det, ler hun.", "\u2013 Hvordan var det \u00e5 v\u00e6re den som m\u00e5tte g\u00e5?", "\u2013 Det har blitt framstilt som om jeg tryglet Jens om \u00e5 f\u00e5 fortsette og at jeg er bitter. Dette er ondsinnet dritt. I dag er jeg bare lettet over at jeg skal slippe \u00e5 oppleve slike drittpakker. Undergraving er den mest effektive metoden \u2013 \u00e5 fortelle ting anonymt som ikke er riktig.", "\u2013 Hva skal v\u00e6re poenget med \u00e5 si ting som ikke er sant?", "\u2013 Det er en type makt som brukes. Det er en del av spillet som byr meg veldig imot. Det \u00e5 sitte med telefonen og styre med nettverkene sine og lage allianser med andre for \u00e5 sikre seg en maktbase. Det har jeg aldri gjort.", "Bekkemellem sier at partiet og familien har v\u00e6rt hennes liv. De n\u00e6re vennene hun har bor i Molde. Det var de hun var ute med da fjortisflammen fra fortida plutselig sto foran henne en natt under Molde-jazz i 2005. N\u00e5 serverer han moccakaffe i glass og reker med majones i den imponerende leiligheten de omtenksomt har innredet.", "\u2013 Hvordan har dere r\u00e5d til alt dette?", "\u2013 Dette er det vi har prioritert \u00e5 bruke penger p\u00e5. Verken Stein eller jeg har kommet lett til det. Vi har jobbet for dette og det akter jeg ikke \u00e5 skjemmes over. Tvert imot, fastsl\u00e5r hun.", "Og slik var det ogs\u00e5 for mer enn 20 \u00e5r siden. Karita var nysl\u00e5tt AUF-medlem og skulle p\u00e5 m\u00f8te med den mektige generalsekret\u00e6ren St\u00e5le Dokken. Hun gjorde som hun hadde l\u00e6rt hjemmefra; pyntet seg. Bl\u00e5 dressbukse i lammeull og hvit silkebluse.", "\u2013 Har du kommet rett? Du ser ut som ei Unge H\u00f8yre-dame, bet Dokken.", "\u2013 Det var da jeg forbannet meg p\u00e5 det: Jeg bestemte meg for \u00e5 v\u00e6re meg selv uansett.", "Likevel er det slik, at s\u00e5 sent som p\u00e5 v\u00e5rens landsm\u00f8te, da Bekkemellem gikk ut av sentralstyret og mistet sitt mektige verv i kvinnenettverket, ble stilen og kjolene brukt mot henne i sm\u00e5snakket i korridorene. If\u00f8lge mange Ap-kilder, har fokuset p\u00e5 utseende og kjoler skadet Bekkemellem politisk. Andre understreker at hun p\u00e5 denne m\u00e5ten har blitt en ny type rollemodell for unge, sosialdemokratiske kvinner.", "\u2013 Hun har banet vei for oss yngre. Hun er beint\u00f8ff og har gjort det legitimt \u00e5 v\u00e6re det, sier stortingsrepresentant Eva Kristin Hansen.", "Flere av kildene Adresseavisen har snakket med \u2013 ogs\u00e5 blant hennes motstandere i eget parti \u2013 understreker at Bekkemellem er en type politiker det ikke akkurat kryr av i Ap.", "\u2013 Hvorfor er du ferdig med politikken?", "\u2013 Den siste tida har jeg og Stein tatt en gjennomgang. Et liv i politikken er usikkert. N\u00e5r partiet ikke lenger vil bruke meg, vil jeg ikke trenge meg p\u00e5. S\u00e5 enkelt er det.", "Det er svart november 2002 og nestlederkampen mellom blant andre kronprins Trond Giske og kronprinsesse Karita Bekkemellem Orheim har rast i ni m\u00e5neder. Etter 48 timers br\u00e5k, krangling og direkte h\u00e5ndgemeng i Folkets Hus, sl\u00e5r fylkesordf\u00f8rer Merete Stor\u00f8deg\u00e5rd fra Nord-Tr\u00f8ndelag i bordet p\u00e5 talerstolen: N\u00e5 er grensen n\u00e5dd. Vi kan ikke fortsette slik, oppsummerte hun.", "Enden p\u00e5 visa ble at verken Giske eller Bekkemellem Orheim, og heller ikke Anniken Huitfeldt som var valgkomiteens forslag, fikk komme inn i ledelsen som arvtakere. Som leder av kvinnebevegelsen fikk Bekkemellem Orheim knallhard kritikk fra AUF og Giske-fl\u00f8yen fordi hun aksepterte at ledelsen ble best\u00e5ende av bare de tre som satt der fra f\u00f8r \u2013 Martin Kolberg, Hill Martha Solberg og Stoltenberg selv.", "\u2013 Hvordan kunne du som kvinnebevegelsens leder akseptere 33 prosents kvinneandel n\u00e5r dere hadde muligheten til \u00e5 f\u00e5 50 prosent?", "\u2013 Det var ikke kvinnebevegelsen som avgjorde sammensetningen av ledelsen. Det var partiorganisasjonen som ikke maktet \u00e5 ta diskusjonen om hvem den andre nestlederen eventuelt skulle v\u00e6re. Vi mente det var helt greit \u00e5 beholde tre i ledelsen. Hvis jeg skulle argumentert for fire i ledelsen, ville det v\u00e6rt som \u00e5 holde en valgtale for meg selv. Men jeg nektet \u00e5 trekke mitt kandidatur bare for \u00e5 gj\u00f8re valget enklere. Hele situasjonen var forferdelig. Det var maktspill p\u00e5 sitt verste.", "\u2013 Har du noen gang tenkt at dette gidder du ikke?", "\u2013 Ja. Det har v\u00e6rt utmattende perioder. Til tider helt sykt. Da har jeg tenkt: Hva er det jeg bruker livet mitt p\u00e5. S\u00e5 lenge du er inne i varmen, med makta, blir du godt ivaretatt. Jeg har sett opp gjennom \u00e5rene hva ledelsens goodwill betyr, og hvordan folk endrer seg og kan snu ryggen til de som g\u00e5r ut av maktelitens varme.", "\u2013 Hva mener du?", "\u2013 Dette vil jeg ikke si noe mer om n\u00e5, kanskje senere. Det som skjedde var til dels helt uvirkelig, det kokte i hele partiorganisasjonen \u2013 det var altoppslukende og \u00f8deleggende.", "Bekkemellem vrir seg i tydelig ubehag.", "\u2013 I dag sitter jeg med mange sterke opplevelser. I tida som kommer skal jeg sortere og bearbeide alt. Jeg tror nok en av mine sterkeste sider er \u00e5 snu fokus. Jeg er ingen bitter type. Likevel vil jeg si klart i fra om feil jeg mener er beg\u00e5tt, ikke n\u00f8dvendigvis mot meg selv, men mot andre i partiet.", "\u2013 Du er litt uklar n\u00e5?", "\u2013 Jeg har sett at ting kunne v\u00e6rt annerledes p\u00e5 det personalpolitiske planet. Det er greit at politikken er t\u00f8ff, men vi er mennesker av kj\u00f8tt og blod. Vi har f\u00f8lelser. Hvis vi blir flinkere i m\u00e5ten vi behandler hverandre p\u00e5, vil vi ogs\u00e5 f\u00e5 et bedre parti.", "\u2013 Sier du at partiet ikke behandler folk bra?", "\u2013 Vi kan bli mye flinkere til \u00e5 f\u00e5 folk til \u00e5 blomstre. I stedet er maktkamp det gjennomg\u00e5ende temaet i politikken. Det er selve politikkens kultur \u2013 maktspillet \u2013 det er fascinerende \u00e5 v\u00e6re vitne til den tid og energi en nominasjonsprosess krever. N\u00e5r det er nominasjon og maktposisjoner, ja, da skjer det noe, sier Bekkemellem og forsetter ivrig:", "\u2013 Carl I. Hagen gjorde en genistrek med Siv Jensen. Han bygget henne opp, sakte men sikkert, plasserte henne p\u00e5 steder som gjorde henne i stand til \u00e5 mestre oppgaven. N\u00e5 h\u00e5per jeg at jeg kan bety noe for de nye, unge i stortingsgruppa v\u00e5r.", "Molde r\u00e5dhus 1989: Karita Bekkemellem er 23 \u00e5r og Moldes utsending p\u00e5 nominasjonsm\u00f8tet i M\u00f8re og Romsdal. I det skjulte har hennes kumpaner i AUF hestehandlet seg fram til det som kan bli ungdomsorganisasjonens st\u00f8rste seier noensinne. De f\u00e5r imidlertid liten hjelp av hovedpersonen selv under avstemmingen. Sakte skriver hun p\u00e5 lappen foran seg: Ingunn Norderval - navnet p\u00e5 Bekkemellems motkandidat.", "\u2013 Karita! Hva er det du gj\u00f8r, sp\u00f8r en bestyrtet partifelle.", "\u2013 Jeg var jo bare lojal \u2013 Moldes utsendinger skulle jo stemme p\u00e5 Norderval, forklarer Bekkemellem sm\u00e5flau i dag. Med et klart flertall er Karita inne. Tredjeplass er stortingsplass.", "Men den unge moldenseren var livredd for det garva politiske milj\u00f8et i hovedstaden.", "\u2013 Det var som et stort svart hull jeg var redd for \u00e5 falle ned i. Jeg hadde engasjementet og meningene. Men angsten for ikke \u00e5 levere, overskygget alt.", "Det var s\u00e5 ille at da den innbitte EU-tilhengeren Bekkemellem fikk sjansen til \u00e5 komme i studio til selveste Lars Jakob Krogh, takket hun h\u00f8flig nei.", "\u2013 Til slutt fikk jeg nok av meg selv. Jeg ble rasende og knakk koden: N\u00e5 tar du deg sammen, jente! S\u00e5 fikk jeg servert kontantst\u00f8tten p\u00e5 et s\u00f8lvfat av Valgerd Svarstad Haugland. Jeg har mye \u00e5 takke Valgerd for, smiler hun.", "I 2000 ble Karita Bekkemellem statsr\u00e5d for f\u00f8rste gang.", "\u2013 Det var helt vanvittig. Vi var likeverdig statsr\u00e5der, det var et vanvittig kick. Det handla om politikk, politikk, politikk. Vi kunne v\u00e6re fykende uenige, ja, men det var sakene det handlet om. Wow, tenkte jeg, det er dette det handler om. Hvis du trives, kan du ta ut alt du har inne. Da kan du f\u00e5 til alt du bestemmer deg for.", "Pass deg, ble hun advart, s\u00e5 du ikke bare blir en s\u00e5nn homominister. Hun gjorde tvert motsatt:", "\u2013 Jeg er homominister og jeg er stolt av det, sa hun da hun \u00e5pnet en konferanse.", "\u2013 Ja, jeg er homominister. Jeg kommer alltid til \u00e5 v\u00e6re homominister, ler hun.", "Det har skjedd mye p\u00e5 kort tid i homosp\u00f8rsm\u00e5let. Den gang argumenterte byr\u00e5kratiet i departementet mot sin egen minister.", "\u2013 Til slutt delte jeg ut partiets program. Det er dette dere er betalt for \u00e5 gj\u00f8re. Lik det eller ikke.", "Hvorfor ble det slik at den mest profilerte Ap-kronprinsessen, leder av kvinnenettverket, medlem av sentralstyret og regjeringen faktisk snart er helt ute av norsk politikk? B\u00e5de kvinnenettverk og sentralstyre er overtatt av hennes motkandidat som nestleder for fem \u00e5r siden, Anniken Huitfeldt. Tidligere fylkesordf\u00f8rer i M\u00f8re og Romsdal, Jon Aasen, sier det slik:", "\u2013 Da Karita ikke lenger ledet kvinnebevegelsen, mistet hun sine st\u00f8ttespillere. Det var da det glapp. Da visste Karita at hun satt p\u00e5 n\u00e5de. Hvis hun fortsatt hadde sittet i sentralstyret og ledet kvinnenettverket, hadde det ikke v\u00e6rt mulig for Stoltenberg \u00e5 fjerne henne, konkluderer Aasen.", "Hoved\u00e5rsaken til skiftet er if\u00f8lge Adresseavisens kilder at Stoltenberg lenge skal ha \u00f8nsket \u00e5 f\u00e5 inn en statsr\u00e5d med minoritetsbakgrunn. SV skal ha blitt utfordret p\u00e5 dette, men klarte ikke \u00e5 finne en. Men hvorfor var det nettopp Karita som m\u00e5tte g\u00e5? Flere peker p\u00e5 at Bekkemellem gjorde en langt sterkere jobb i sin forrige regjeringsperiode. Mange mener hun ikke har v\u00e6rt synlig og levert godt nok p\u00e5 et omr\u00e5de som barnevern. Andre poengterer at vrakingen av henne passer sv\u00e6rt godt n\u00e5r man skal gj\u00f8re seg lekker hos KrF \u2013 hvor Bekkemellem er en ildr\u00f8d homoklut - foran stortingsvalget i 2009. Men en rekke kilder peker ogs\u00e5 p\u00e5 at det er langt lettere \u00e5 ofre Karita Bekkemellem \u2013 som ikke har noen nettverk \u00e5 sette inn n\u00e5r posisjonen er truet. En kilde sier det slik:", "\u2013 Trond Giske kunne g\u00e5tt naken nedover Karl Johan og ingen ville likevel r\u00f8rt et h\u00e5r p\u00e5 hans hode.", "Han har det Bekkemellem mangler \u2013 et m\u00f8ysommelig oppbygd nettverk.", "\u2013 Jeg har ikke orket \u00e5 legge energi i \u00e5 s\u00f8rge for \u00e5 beholde maktposisjoner. Jeg har v\u00e6rt klar p\u00e5 at etter \u00e5tte \u00e5r som leder av kvinnebevegelsen, kunne det v\u00e6re p\u00e5 tide \u00e5 vike for en annen.", "\u2013 Men hvorfor kjempet du ikke for makta?", "\u2013 Jeg har fullf\u00f8rt og gjort mye, men kanskje burde jeg v\u00e6rt mer fokusert p\u00e5 maktdimensjonen enn det jeg har v\u00e6rt. Men det er helt greit. Det er litt slik jeg er.", "\u2013 Du sier at du er en amat\u00f8r i maktspill. Hvordan har det seg da at du har vunnet maktkamper og er hentet til Kongens bord to ganger?", "\u2013 Jeg har levert p\u00e5 politikk. Jeg har heldigvis blitt sett for det jeg har gjort.", "\u2013 Hadde du fortsatt v\u00e6rt statsr\u00e5d om du hadde v\u00e6rt flinkere til \u00e5 bygge allianser?", "\u2013 Jeg forst\u00e5r at du stiller sp\u00f8rsm\u00e5let, men det blir hypoteser, svarer Bekkemellem.", "Ingen er mer gjerrig p\u00e5 tida med familien enn den forelskede familieministeren og tobarnsmoren, understreker kilder.", "\u2013 N\u00e5r du har det s\u00e5 bra privat, blir politikken mindre viktig?", "\u2013 Meningen med livet er mer enn \u00e5 v\u00e6re statsr\u00e5d, sier Karita Bekkemellem og blir en taus en stund.", "\u2013 Jeg har to friske unger, en fantastisk mann og er frisk selv. Det siste \u00e5ret har jeg fulgt en venninne med kreft. \u00c5 se hva hun m\u00e5tte gjennomg\u00e5 f\u00f8r hun d\u00f8de, forteller meg at jeg ikke har lov \u00e5 v\u00e6re lei meg."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "2d84e5b0f2d8c06aac82aa94edaae3b781f148d85a448200cae7855d9d33bc76"}, {"field": "createtime", "value": "2015-01-09T07:16:08.899Z"}, {"field": "description", "value": "Hun kunne blitt den nye sosialdemokratiske kronprinsessen. N\u00e5 tar hun et \u00e5penhjertig oppgj\u00f8r med maktkulturen i Arbeiderpartiet."}, {"field": "dominantimage", "value": "http://www.adressa.no/incoming/article1220799.ece5/ALTERNATES/w980-default/kar"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/81849bd416b83725c83541c1ae91077a7d48513b.jpg?5981995f"}, {"field": "dominantthumbnaildimensions", "value": "300x169"}, {"field": "heading", "value": ["\u00abJeg tryglet ikke Jens om \u00e5 f\u00e5 fortsette. Dette er ondsinnet dritt\u00bb -adressa.no", "Eksklusivt i Rygge", "Drittpakker", "Fjortisflamme fra fortida", "Skadet av kjoler", "Iskaldt p\u00e5 Youngstorget", "Hagens genistrek", "Angsten i magen", "Pass deg!", "Da det glapp", "Meningen med livet"]}, {"field": "id", "value": "81849bd416b83725c83541c1ae91077a7d48513b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["liv", "unge", "leder", "politikk", "parti", "ondsinnet dritt"]}, {"field": "kw-entity", "value": ["i. hun", "karita bekkemellem", "penthouse playboys", "kongens", "f. jeg", "merete stor\u00f8deg\u00e5rd", "karita", "hill martha solberg og stoltenberg", "standpunkt", "unge h\u00f8yre", "krf", "per sandberg", "folkets hus", "eli anne hole og odd steinar viseth", "karita bekkemellem orheim", "bekkemellem orheim", "romsdal", "m\u00f8re", "arbeiderpartiet", "jens", "kronprinsessen", "stortinget", "bekkemellem", "adresseavisen", "norderval"]}, {"field": "kw-location", "value": ["rygge", "nord-tr\u00f8ndelag", "new york", "molde", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["jon aasen", "rikets r\u00f8st", "jens stoltenbergs", "charlotte damgaard", "st\u00e5le dokken", "hill martha solberg", "anniken huitfeldt", "otto jespersen", "karl johan", "siv jensen", "hanne-vibeke holst", "stein r\u00f8sberg", "kjetil rolness", "eli anne hole", "valgerd svarstad haugland", "martin kolberg", "eva kristin hansen", "trond giske", "odd steinar viseth", "carl i. hagen", "lars jakob krogh"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1220799.ece5/ALTERNATES/w980-default/kar"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Jeg tryglet ikke Jens om \u00e5 f\u00e5 fortsette. Dette er ondsinnet dritt&raquo;"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article966762.ece"}, {"field": "pageclass", "value": ["article"]}, {"field": "publishtime", "value": "2007-10-25T21:56:17.000Z"}, {"field": "recs-articleid", "value": "1752392"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2007-10-25T21:56:17.000Z"}, {"field": "recs-rawtitle", "value": "&laquo;Jeg tryglet ikke Jens om \u00e5 f\u00e5 fortsette. Dette er ondsinnet dritt&raquo; -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Hun kunne blitt den nye sosialdemokratiske kronprinsessen. N\u00e5 tar hun et \u00e5penhjertig oppgj\u00f8r med maktkulturen i Arbeiderpartiet."}, {"field": "thumbnail", "value": "http://content-thumbnail.cxpublic.com/content/thumbnail200x150/81849bd416b83725c83541c1ae91077a7d48513b.jpg?5981995f"}, {"field": "thumbnailfullheightdimensions", "value": "200x3225"}, {"field": "timestamp", "value": "2017-08-02T09:20:31.000Z"}, {"field": "title", "value": "&laquo;Jeg tryglet ikke Jens om \u00e5 f\u00e5 fortsette. Dette er ondsinnet dritt&raquo;"}, {"field": "url", "value": "http://www.adressa.no/nyheter/dokument/article966762.ece"}, {"field": "urlhash", "value": "81849bd416b83725c83541c1ae91077a7d48513b"}], "score": 0.7158495, "siteId": "9222270286501375973", "id": "81849bd416b83725c83541c1ae91077a7d48513b"}

