{"fields": [{"field": "modifiedtime", "type": "time", "value": "2015-02-20T10:17:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Jeg var p\u00e5 tur i Katalonia. Hadde kj\u00f8rt halvannen dr\u00f8y times tur innover i landet s\u00f8rvest for Barcelona. Passert avkj\u00f8ringene til vinregionene Penedes, Priorat og Montsant. GPSen forteller meg at jeg begynner \u00e5 n\u00e6rme meg m\u00e5let, som er landsbyen Batea.", "Mye vinmarker, men stadig karrigere og nakent terreng. P\u00e5 en h\u00f8yde over et landskap dominert av to brede, helt utt\u00f8rrede elveleier ligger byen Batea. Husene er sandsteinsfarvet. Ved en port ser vi bokstavene CLF p\u00e5 veggen. V\u00e5r vert Ramon Roqueta byr p\u00e5 et velkomment smil.", "Ramon er nest yngste generasjon i Roqueta-familien, som har historie innen vin helt tilbake til \u00e5r 1199. Men i Batea har de bare v\u00e6rt i et lite ti\u00e5r.", "Ramon forklarer:", "\u2013Familien har tilhold i Pla de Bages nord for Barcelona. Under \u00f8nologistudiene hadde jeg praksisperiode i Ch\u00e2teauneuf-du-Pape. Der fikk jeg stor sans for grenache-druen, s\u00e5 jeg bestemte meg for \u00e5 dra hjem og lage en spansk versjon. Rundt Batea fant jeg akkurat det jeg var p\u00e5 jakt etter. Egentlig var forholdene her bedre enn jeg hadde dr\u00f8mt om i forhold til \u00e5 kunne gjenskape storheten i de beste Rh\u00f4ne-vinene.", "Ramon gikk til familiens overhode, pappa Valent\u00ed, og fortalte om dr\u00f8mmen sin. Etter \u00e5 ha f\u00e5tt klarsignal tr\u00e5let han Katalonia rundt p\u00e5 jakt etter riktig jordsmonn, klima og vinmarker. Alt dette fant han i 2006 ved Batea, i den lille vinregionen Terra Alta.", "\u2013Jeg snakket med lokale vinskapere i omr\u00e5det og ble anbefalt spesielle deler av en dal med opprinnelig havbunn og elveleier. Eiendommen vi kj\u00f8pte hadde 60 \u00e5r gamle vinmarker. De f\u00f8rste druene ble h\u00f8stet og presset h\u00f8sten 2007.", "I 2010 var Ramon klar med f\u00f8rste \u00e5rgang fra vinhuset han hadde gitt navnet Celler La Fou (fou betyr dals\u00f8kk). Vinanmelderne gikk helt av skaftet. Robert Parker slo til med 94 poeng. Debuten var en blanding av garnatxa negro, cabernet sauvignon og syrah. \u00c5ret etter ble cabernet droppet, i 2009 forsvant ogs\u00e5 syrah ut. Istedet tok Ramon med carignan, samt lite kjente morenillo som ligner pinot noir.", "\u2013Det var en helt vill id\u00e9 \u00e5 skulle lage en slags Ch\u00e2teauneuf-du-Pape i Spania. Men dette prosjektet er babyen min. Og pappa trodde p\u00e5 meg. Jeg fikk lov til \u00e5 hente inn \u00f8nologen Joan Soler Play\u00e0 som hadde jobbet 18 \u00e5r for oss i Bodegas Abadal i Pla de Bages. Han er et geni.", "Sammen lager de 65000 flasker \u00e5rlig ved La Fou, to r\u00f8de og en hvit. Alle tre er n\u00e5 tilgjengelige i Norge i veldig sm\u00e5 kvanta.", "Navnene er La Fou els Amelers 2013, en elegant, mineralsk, delikat og aromatisk vin p\u00e5 garnatxa blanca. De to r\u00f8de er La Fou el Sender 2011 og La Fou Batea 2008, begge laget p\u00e5 garnatxa negro som hoveddrue. Sistnevnte er ikonvinen. Den smaker garantert annerledes enn noe du tidligere har opplevd fra Spania!"]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "9951f2874028981df0b478bb3e11295f452771333868d8aaeb651100a687ccb1"}, {"field": "createtime", "value": "2015-02-19T21:46:18.228Z"}, {"field": "description", "value": "Av og til dumper selv erfarne vinjournalister borti viner vi ikke trodde eksisterte. Vinene fra spanske Celler La Fou kommer i denne kategorien - ogs\u00e5 kalt \u00abhakaslepp\u00bb."}, {"field": "dominantimage", "value": "http://www.adressa.no/incoming/article10670499.ece/p4kd96/ALTERNATES/w980-default/Fou5.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f47d71450437f2b5ae3d5d8ba6ac1faa0aa1053b.jpg?59675551"}, {"field": "dominantthumbnaildimensions", "value": "300x169"}, {"field": "heading", "value": ["En vill katalansk dr\u00f8m -adressa.no", "Ch\u00e2teauneuf-du-Pape i Spania", "60 \u00e5r gammel garnaxta", "94 poeng fra Parker", "Kun 65 000 flasker"]}, {"field": "id", "value": "f47d71450437f2b5ae3d5d8ba6ac1faa0aa1053b"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-concept", "value": ["vill katalansk", "katalansk dr\u00f8m", "vin", "fou", "garnatxa negro", "vill katalansk dr\u00f8m"]}, {"field": "kw-entity", "value": ["amelers 2013", "sender 2011", "la fou", "bodegas abadal", "valent\u00ed", "priorat og montsant", "celler la fou", "katalonia", "rh\u00f4ne", "pla de bages", "la fou batea 2008"]}, {"field": "kw-location", "value": ["terra alta", "ch\u00e2teauneuf", "norge", "penedes", "barcelona", "spania"]}, {"field": "kw-pageclass", "value": "article"}, {"field": "kw-person", "value": ["robert parker", "joan soler play\u00e0", "ramon roqueta"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article10670499.ece/p4kd96/ALTERNATES/w980-default/Fou5.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En vill katalansk dr\u00f8m"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article10670497.ece"}, {"field": "pageclass", "value": ["article"]}, {"field": "publishtime", "value": "2015-02-19T21:31:29.000Z"}, {"field": "recs-articleid", "value": "10670497"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2015-02-19T21:31:29.000Z"}, {"field": "recs-rawtitle", "value": "En vill katalansk dr\u00f8m -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Av og til dumper selv erfarne vinjournalister borti viner vi ikke trodde eksisterte. Vinene fra spanske Celler La Fou kommer i denne kategorien - ogs\u00e5 kalt \u00abhakaslepp\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/f47d71450437f2b5ae3d5d8ba6ac1faa0aa1053b.jpg?59675551"}, {"field": "thumbnailfullheightdimensions", "value": "200x1500"}, {"field": "timestamp", "value": "2017-07-13T11:11:13.000Z"}, {"field": "title", "value": "En vill katalansk dr\u00f8m"}, {"field": "url", "value": "http://www.adressa.no/kultur/vin/article10670497.ece"}, {"field": "urlhash", "value": "f47d71450437f2b5ae3d5d8ba6ac1faa0aa1053b"}], "score": 0.9242029, "siteId": "9222270286501375973", "id": "f47d71450437f2b5ae3d5d8ba6ac1faa0aa1053b"}

