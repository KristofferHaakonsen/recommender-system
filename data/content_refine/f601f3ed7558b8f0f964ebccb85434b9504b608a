{"fields": [{"field": "modifiedtime", "type": "time", "value": "2013-11-27T07:03:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["roald iversen phd forsker ved st. olavs hospital", "avd. br\u00f8set"]}, {"field": "body", "value": ["Saken oppdateres.", "Uten sanksjonsmuligheter vil ethvert samfunn ende opp i anarki eller i lokale variasjoner av \u00abden sterkestes rett\u00bb. Men er samfunnets p\u00e5lagte straff det samme som at forbryteren \u00abgj\u00f8r opp for seg\u00bb?", "Straffen er i v\u00e5r kultur prim\u00e6rt er en reaksjon p\u00e5 at noen har brutt samfunnets lover. Forbrytelsen blir et forhold mellom forbryteren og samfunnet, ikke mellom forbryteren og den krenkede. Samfunnet blir den aktive part via politiavh\u00f8r, etterforskning, rettssak, dom. Offeret og forbryteren blir passivisert. I Norge var kriminologen Nils Christie tidlig ute med kritikk av samfunnets monopolisering av straffereaksjonene. Med sin evne til spissformulering hevdet Christie at offeret for en forbrytelse altfor ofte og altfor tidlig tapte sin sak til staten. Staten r\u00f8vet s\u00e5 \u00e5 si konflikten ut av hendene p\u00e5 dem som var direkte involvert i den, nemlig forbryteren og hans offer.", "Kriminologene Richard Quinney og John Wildemann har poengtert at siden slutten av 1700-tallet har kriminologien prim\u00e6rt v\u00e6rt opptatt av gjengjeldelse og straff. Den har v\u00e6rt orientert mot forbryteren. I dag er dette delvis i ferd med \u00e5 endres. Isteden for den retributive ( gjengjeldende ) rettferdighet fors\u00f8ker man n\u00e5 i flere sammenhenger \u00e5 arbeide ut fra tanken om restorativ ( gjenopprettende ) rettferdighet. Det er ikke s\u00e5 revolusjonerende som mange tror. Allerede i Det nye testamente finner man tekster som sier at \u00abdersom du b\u00e6rer fram et offer til alteret og der kommer til \u00e5 tenke p\u00e5 at en annen har noe \u00e5 anklage deg for, s\u00e5 la offergaven ligge foran alteret og g\u00e5 f\u00f8rst og bli forlikt med ham. Kom s\u00e5 og b\u00e6r fram ditt offer\u00bb. I mange afrikanske kulturer er det vanlig at landsbykollektivet fasiliterer oppgj\u00f8ret mellom en krenker og en krenket, og slik har det ogs\u00e5 lenge v\u00e6rt i aboriginerkulturer og maorikulturer.", "I moderne, vestlig versjon oppstod restorativ justice -tradisjonen i Canada for en generasjon siden som en oppgj\u00f8rsform mellom unge forbrytere og deres offer. Man laget et Victim Offender Reconciliation Program (VORP). Programmet som f\u00f8rte forbryter og offer sammen, skulle prim\u00e6rt ivareta to hensyn, f\u00f8rst hensynet til den krenkede som b\u00e5de hadde behov for \u00e5 vite hvorfor krenkeren hadde gjort som han gjorde og forsikringer om at det som hadde skjedd, ikke ville gjenta seg. Man ville skape st\u00f8rre trygghet for offeret. Men ogs\u00e5 hensynet til krenkeren var viktig. Han ville n\u00e5 f\u00e5 muligheten se og h\u00f8re hvilke skade han hadde p\u00e5f\u00f8rt et annet menneske, og samtidig f\u00e5 en mulighet til \u00e5 gj\u00f8re opp for seg, s\u00e5 langt det var mulig.", "Forskjellen p\u00e5 den gjengjeldende rettferdigheten og den gjenopprettende rettferdigheten er flere. Den f\u00f8rste ser forbrytelsen som et brudd p\u00e5 samfunnets lover. Den andre ser forbrytelsen prim\u00e6rt som vold mot et annet menneske, som brudd p\u00e5 en menneskelig relasjon. Den f\u00f8rste er opptatt av skyld (objektiv skyld, skyldevne, skyldf\u00f8lelse). Den andre er opptatt av \u00e5 ansvarliggj\u00f8re forbryteren og av den krenkedes behov. Den f\u00f8rste definerer seg som en konflikt hvor den krenkede bare f\u00e5r status som vitne. Den andre definerer seg som en prosess som involverer krenkeren, den krenkede og andre i samfunnet (meklere). Den f\u00f8rste fors\u00f8ker \u00e5 balansere straffen i forhold til forbrytelsen. Den andre fors\u00f8ker \u00e5 balansere forbrytelsen i forhold til muligheten for \u00e5 \u201dgj\u00f8re opp for seg\u201d. Den f\u00f8rste er rettet mot fortiden (mot det som skjedde). Den andre er fremtidsrettet (mot \u00e5 bedre livskvaliteten for begge parter). Konfliktr\u00e5dene som er opprettet rundt omkring i landet kan sies \u00e5 arbeide etter en restorativ justice \u2013 tankegang.", "I USA skjer det et tyveri hvert minutt, en voldtekt hvert femte minutt, et drap hvert 24 minutt (tallene er oppgitt av det amerikanske forsvarsdepartementet og er fra 1995). I Norge er tallene naturligvis lavere. Et viktig sp\u00f8rsm\u00e5l \u00e5 stille b\u00e5de i USA og i Norge er om restorativ justice bare er egnet ved sm\u00e5 forbrytelser, eller om det er en oppgj\u00f8rsform som ogs\u00e5 kan anvendes ved sv\u00e6rt alvorlige forbrytelser. Det er \u00e5penbart forskjeller p\u00e5 \u00e5 ha rasert en eiendom man har tatt seg inn p\u00e5, og p\u00e5 \u00e5 ha drept et annet menneske.", "Ingen er tjent med et \u00abslipp fangene l\u00f8s\u00bb uten at det er foretatt risikovurderinger av drapsmenn. Slike vurderinger er en del de samlede faglige vurderinger som et rettssystem m\u00e5 benytte seg av, men de kan i og for seg anvendes b\u00e5de innenfor en retributiv rettferdighetskultur og en restorativ rettferdighetskultur. Ved alvorlig forbrytelser som drap er det mange som blir ber\u00f8rt. Ikke bare drapsmannen og hans offer. Ikke bare familiene p\u00e5 begge sider. Ikke bare venner p\u00e5 begge sider. Hele samfunnet blir ber\u00f8rt fordi drapet bryter s\u00e5 radikalt med oppfatningen av en felles humanitet. Mange husker filosofen Immanuel Kant som sa: \u00abDen som gj\u00f8r seg selv til en giftig slange, m\u00e5 ikke bli forbauset om noen tr\u00e5kker p\u00e5 ham\u00bb. Den moderne filosofen, Judy Govier, minner oss likevel om at et menneske som har beg\u00e5tt en uhyrlig forbrytelse ikke n\u00f8dvendigvis er et monster. Det interessante er at restorativ justice ser ut til \u00e5 gj\u00f8re det enklere for forbryteren \u00e5 vende tilbake til det samfunnsfellesskapet, som han gjennom sin forbrytelse stengte seg selv ute fra."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "06906087adbd089ad816d0af78af698d94adf4e949acbc457dfd8316d5cb4a61"}, {"field": "createtime", "value": "2015-11-09T09:09:42.000Z"}, {"field": "description", "value": "Hver uke bombarderer nyhetsmediene oss med meldinger om alvorlige forbrytelser. N\u00e5r de oppklares, m\u00e5 forbryteren regne med \u00e5 ta sin straff."}, {"field": "dominantimage", "value": "http://www.adressa.no/meninger/article8692225.ece/ALTERNATES/w980-default/Hovedbilde"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f601f3ed7558b8f0f964ebccb85434b9504b608a.jpg?597301ef"}, {"field": "dominantthumbnaildimensions", "value": "300x169"}, {"field": "heading", "value": "To former for rettferdighet -adressa.no"}, {"field": "id", "value": "f601f3ed7558b8f0f964ebccb85434b9504b608a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["alvorlig forbrytelser", "forbryter", "restorativ justice"]}, {"field": "kw-entity", "value": ["victim offender reconciliation program", "richard quinney og john wildemann", "immanuel kant"]}, {"field": "kw-location", "value": ["canada", "norge"]}, {"field": "kw-pageclass", "value": "article"}, {"field": "kw-person", "value": ["judy govier", "richard quinney", "nils christie", "john wildemann"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/article8692225.ece/ALTERNATES/w980-default/Hovedbilde"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "To former for rettferdighet"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article8692227.ece"}, {"field": "pageclass", "value": ["article"]}, {"field": "publishtime", "value": "2013-12-03T04:00:00.000Z"}, {"field": "recs-articleid", "value": "8692227"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-12-03T04:00:00.000Z"}, {"field": "recs-rawtitle", "value": "To former for rettferdighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Hver uke bombarderer nyhetsmediene oss med meldinger om alvorlige forbrytelser. N\u00e5r de oppklares, m\u00e5 forbryteren regne med \u00e5 ta sin straff."}, {"field": "thumbnail", "value": "http://content-thumbnail.cxpublic.com/content/thumbnail200x150/f601f3ed7558b8f0f964ebccb85434b9504b608a.jpg?597301ef"}, {"field": "thumbnailfullheightdimensions", "value": "200x1173"}, {"field": "timestamp", "value": "2017-07-22T07:42:39.000Z"}, {"field": "title", "value": "To former for rettferdighet"}, {"field": "url", "value": "http://www.adressa.no/meninger/kronikker/article8692227.ece"}, {"field": "urlhash", "value": "f601f3ed7558b8f0f964ebccb85434b9504b608a"}], "score": 0.4832507, "siteId": "9222270286501375973", "id": "f601f3ed7558b8f0f964ebccb85434b9504b608a"}

