{"fields": [{"field": "modifiedtime", "type": "time", "value": "2017-02-21T07:25:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["frode skanke", "medisinskfaglig ansvarlig overlege", "lhl-klinikkene r\u00f8ros"]}, {"field": "body", "value": ["Saken oppdateres.", "Helsedirektoratet har nylig utgitt en rapport om seneffekter etter kreftsykdom. Moderne kreftdiagnostikk og behandling har gitt en betydelig bedre overlevelse. I dag lever 6 av 10 kreftpasienter minst 5 \u00e5r etter at kreftdiagnosen ble stilt.", "Medaljens bakside er at b\u00e5de kreftsykdom og behandling kan gi seneffekter med betydning for livskvalitet og funksjonsevne, inklusive arbeidsevne. Spennvidden er stor fra hjerte-/lungeaffeksjon til fatigue og angst/depresjon.", "Det kreves tid og ressurser for \u00e5 kartlegge hele sykdomsbildet og ikke minst for \u00e5 se mennesket bak symptomene. Har v\u00e5rt moderne helsevesen nok tid og ressurser til denne kartleggingen, og ikke minst til \u00e5 stille det helt sentrale sp\u00f8rsm\u00e5let: \u00abHvordan har du det, egentlig?\u00bb Bakgrunnen for denne kronikken er et \u00f8nske om \u00e5 fokusere p\u00e5 de utfordringer man st\u00e5r overfor n\u00e5r det gjelder en gruppe pasienter som vil \u00f8ke i \u00e5rene som kommer. Det er i dag sterkt fokus p\u00e5 hvordan risiko kan reduseres under behandlingen og det etableres poliklinikker for seneffekter i de fleste regioner. Strategien er \u00e5 forebygge der det er mulig, i tillegg til \u00e5 gi et tilbud til de som allerede er rammet. Om lag 75 prosent av dem som gjennomg\u00e5r kreftsykdom og behandling klarer \u00e5 restituere seg over tid p\u00e5 egen h\u00e5nd eller ved enkle tiltak. Men hvor og hvordan skal de som trenger \u00abnoe mer\u00bb ivaretas n\u00e5r antallet vil \u00f8ke i tillegg?", "Fikk du med deg denne: Har vi f\u00e5tt en generasjon av \u00abunge\u00bb eldre med god nok \u00f8konomi til \u00e5 la seg forf\u00f8re?", "LHL-klinikkene R\u00f8ros driver i dag en institusjon hvor antallet personer som \u00f8nsker rehabilitering etter kreftsykdom har \u00f8kt sterkt de siste \u00e5rene. Definisjonen av rehabilitering, som LHL-klinikkene R\u00f8ros skal jobbe etter, stiller krav til kartlegging og gode rehabiliteringsprogram. Det sentrale er pasientens egne m\u00e5l, og hovedfokus skal v\u00e6re p\u00e5 hvordan man kan oppn\u00e5 disse under og etter avsluttet rehabiliteringsopphold. Dette krever faglig kompetanse og tydelige r\u00e5d, og s\u00e5 m\u00e5 disse avstemmes mot pasientens personlige m\u00e5l.", "Denne kronikken skal ikke prim\u00e6rt handle om tilbudet ved LHL-klinikkene R\u00f8ros eller ved tilsvarende institusjoner. Dette handler om hvordan vi samlet skal m\u00f8te den skisserte utfordringen. Det m\u00e5 utarbeides kriterier for seleksjon til dag- og d\u00f8gnbasert rehabilitering i samarbeid med fastleger, sykehusleger og annet helsepersonell. En erfaring er at sykepleiere ofte har fokus p\u00e5 behov for rehabilitering og at de ofte initierer henvisning fra lege.", "Det er i dag utarbeidet gode nasjonale handlingsprogram for hvordan de enkelte kreftformene skal behandles. En pasient sa s\u00e5 treffende: \u00abDere har nasjonale retningslinjer for \u00e5 bryte oss ned, men har dere det samme for \u00e5 bygge oss opp igjen?\u00bb S\u00e5 langt er svaret nei. Dette haster!", "Les ogs\u00e5 kronikken: Pasientblikket nedenfra", "I mellomtiden skal Kreftforeningen ha ros for initiativ til kreftkoordinatorer, temakafeer og Vardesentra blant mye annet i deres arbeid for kreftpasienter. S\u00e5 m\u00e5 vi ikke glemme kreftpasientene i de \u00abgrisgrendte str\u00f8k av landet\u00bb og styrke tilbudet om kreftsykepleiere/-koordinatorer.", "LHL-klinikkene R\u00f8ros er nettopp tildelt betydelige forskningsmidler gjennom Brystkreftforeningen og Kreftforeningens Rosa Sl\u00f8yfeaksjon, noe vi er takknemlige for. \u00d8kt forskning p\u00e5 omr\u00e5det kreftrehabilitering er meget viktig fremover, blant annet for \u00e5 vise hvem som trenger hva, hvor og hvorfor.", "Seksjon lindrende behandling ved Kreftklinikken, St. Olavs Hospital, har v\u00e6rt landsledende med tanke p\u00e5 oppbygging av et godt tilbud for kreftpasienter i livets sluttfase b\u00e5de i sykehus og i prim\u00e6rhelsetjenesten. For disse pasientene handler det om siste del av \u00abden vanskelige veien\u00bb. Mange kommuner har klart \u00e5 styrke kompetanse i lindrende behandling og gir god omsorg til disse kreftpasientene. Dette viktige arbeidet m\u00e5 videref\u00f8res. Samtidig er kanskje tiden inne til \u00e5 ha \u00f8kt fokus p\u00e5 den f\u00f8rste delen av veien, som for mange ogs\u00e5 er vanskelig. Det er den del av veien som starter ved diagnose eller kanskje den dagen man er \u00abferdigbehandlet\u00bb. Noen har beskrevet kreftbehandling som en togreise hvor stoppestedene er alle avtalene med behandling. S\u00e5 kommer man til endestasjonen hvor man skal st\u00e5 av og klare seg selv. Hvem er der da, og hva har man i bagasjen?", "Les ogs\u00e5 debattinnlegget: Overvik kan ikke bygges ut uten at vi f\u00e5r ei milj\u00f8gate \u00f8st for Skovg\u00e5rdkrysset", "De deltakerne som kommer til oss p\u00e5 R\u00f8ros forteller ofte den samme historien. De har m\u00f8tt en livstruende diagnose, v\u00e6rt utfordret p\u00e5 eksistensielle sp\u00f8rsm\u00e5l og har v\u00e6rt igjennom komplisert og krevende behandling. De har m\u00f8tt dedikerte kreftleger med stor kompetanse, men nok ikke m\u00f8tt den samme hver gang ... I m\u00f8te med travelheten har noen ogs\u00e5 holdt tilbake de viktige sp\u00f8rsm\u00e5lene. Den raske medisinske utviklingen bidrar til at spesialister vil bli enda mer spesialister. Travelheten i helsevesenet virker ikke \u00e5 avta.", "Ved enden av behandlingsforl\u00f8pet vil det st\u00e5 mennesker med ulik grad av udekkede behov. Behovene b\u00f8r avdekkes i l\u00f8pet av dette forl\u00f8pet, tilbud om dag- og d\u00f8gnbaserte tilbud m\u00e5 gj\u00f8res kjent og tilbudene m\u00e5 styrkes p\u00e5 alle niv\u00e5er.", "Det kreves politisk erkjennelse av den utfordringen vi st\u00e5r overfor, en overordnet plan og \u00f8konomisk satsing. Rehabilitering i kommunal regi er neppe et satsingsomr\u00e5de n\u00e5r strenge prioriteringer m\u00e5 gj\u00f8res. Jeg tror ikke det vil skje en styrking av kommunal rehabilitering f\u00f8r det kommer en sterkere sentral styring gjennom \u00f8remerkede midler.", "En anerkjent kreftlege sa i et foredrag at det kommer en tsunami av kreftoverlevere med seneffekter. Er vi klar for \u00e5 m\u00f8te denne b\u00f8lgen p\u00e5 alle niv\u00e5er?", "H\u00f8r v\u00e5re kommentatorer snakke om  \u00e5 flytte ut arbeidsplasser fra Oslo, bykrangel og nedleggelsen av Mathallen", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "79e0e3bdb34166dadf58ff69c2c101a03673e023ddf8d8903e61061dcb81e166"}, {"field": "createtime", "value": "2017-02-21T07:01:58.000Z"}, {"field": "description", "value": "Antallet personer som \u00f8nsker rehabilitering etter kreftsykdom har \u00f8kt sterkt de siste \u00e5rene."}, {"field": "dominantimage", "value": "http://www.adressa.no/meninger/kronikker/article14284639.ece/vvbuee/ALTERNATES/w980-default/sx1facd7"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e18c5b57266d528f7d491ec156d6936f2b64d7d3.jpg?5987a6ce"}, {"field": "dominantthumbnaildimensions", "value": "300x169"}, {"field": "heading", "value": "Det kommer en tsunami av kreftoverlevere med seneffekter -adressa.no"}, {"field": "id", "value": "e18c5b57266d528f7d491ec156d6936f2b64d7d3"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "health-and-fitness"}, {"field": "kw-concept", "value": ["pasient", "\u00f8kt", "lindrende behandling", "tilbud", "\u00f8kt sterkt", "rehabilitering", "dag", "antallet personer", "behandles", "seneffekter"]}, {"field": "kw-entity", "value": ["kreftforeningens rosa sl\u00f8yfeaksjon", "olavs hospital", "kreftforeningen", "mathallen", "vardesentra", "brystkreftforeningen og kreftforeningens rosa sl\u00f8yfeaksjon", "st. olavs hospital", "skovg\u00e5rdkrysset", "kreftklinikken"]}, {"field": "kw-location", "value": ["r\u00f8ros", "oslo"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article14284639.ece/vvbuee/ALTERNATES/w980-default/sx1facd7"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det kommer en tsunami av kreftoverlevere med seneffekter"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/02/21/Det-kommer-en-tsunami-av-kreftoverlevere-med-seneffekter-14284640.ece"}, {"field": "pageclass", "value": ["article"]}, {"field": "publishtime", "value": "2017-02-21T06:58:35.000Z"}, {"field": "recs-articleid", "value": "14284640"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-02-21T06:58:35.000Z"}, {"field": "recs-rawtitle", "value": "Det kommer en tsunami av kreftoverlevere med seneffekter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Antallet personer som \u00f8nsker rehabilitering etter kreftsykdom har \u00f8kt sterkt de siste \u00e5rene."}, {"field": "thumbnail", "value": "http://content-thumbnail.cxpublic.com/content/thumbnail200x150/e18c5b57266d528f7d491ec156d6936f2b64d7d3.jpg?5987a6ce"}, {"field": "thumbnailfullheightdimensions", "value": "200x2021"}, {"field": "timestamp", "value": "2017-08-06T23:31:26.000Z"}, {"field": "title", "value": "Det kommer en tsunami av kreftoverlevere med seneffekter"}, {"field": "url", "value": "http://www.adressa.no/meninger/kronikker/2017/02/21/Det-kommer-en-tsunami-av-kreftoverlevere-med-seneffekter-14284640.ece"}, {"field": "urlhash", "value": "e18c5b57266d528f7d491ec156d6936f2b64d7d3"}], "score": 1.005163, "siteId": "9222270286501375973", "id": "e18c5b57266d528f7d491ec156d6936f2b64d7d3"}

