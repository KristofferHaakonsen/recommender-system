{"fields": [{"field": "modifiedtime", "type": "time", "value": "2016-05-27T19:09:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["grete holstad", "richard sagen", "aagot opheim"]}, {"field": "body", "value": ["Saken oppdateres.", "De bor i henholdsvis Bjugn og \u00d8rland, men kommer begge opprinnelig fra Trondheim, s\u00e5 skepsisen mellom kommuner, bygder og plasser p\u00e5 Fosen har de ikke helt i blodet.", "- Det er ikke langt mellom Uthaug og Opphaug, men likevel er det motsetninger mellom stedene. Folk fra Nes kj\u00f8rer forbi Botng\u00e5rd, og videre til Rissa eller Brekstad n\u00e5r de skal p\u00e5 handel. Svigerfaren min var for sammensl\u00e5ingen i 1964, og er blitt uglesett for det. \u00d8rlendingene skal ha lite til overs for bjugningene, og ikke tale om at de vil overta gjelda til Bjugn.", "- Ja, treffer du en fra Bjugn, har det ikke s\u00e5 mye \u00e5 si om du gir ham ei \u00f8rt\u00e6v, forteller de to. Og ler.", "Begge fant kj\u00e6rligheten p\u00e5 Fosen, og begge jobber n\u00e5 p\u00e5 Uthaug hos Gr\u00f8ntvedt Pelagic, verdens st\u00f8rste produsent av t\u00f8nnemarinert sild som siden havner p\u00e5 diverse spisebord med merkelappene Abba, Salatmestern, Delikat eller annet.", "- Det er utrolig hva denne lille bedriften har f\u00e5tt til, sier de.", "Kj\u00f8rsvik er kantinesjef og Ingebrigtsen regnskapsmedarbeider. Kj\u00f8rsvik kommer til \u00e5 stemme \u00abja\u00bb til sammensl\u00e5ing av \u00d8rland og Bjugn, mens Ingebrigtsen ikke har bestemt seg.", "- Men de to kommunene m\u00e5 vel g\u00e5 sammen f\u00f8r eller siden, og det er kanskje bedre \u00e5 gj\u00f8re det frivillig enn under tvang, sier Ingebrigtsen.", "Norske kommuner er i innspurten av det som skulle bli en kjempereform uten sidestykke p\u00e5 50 \u00e5r. Fra 1964 har kommunegrensene stort sett v\u00e6rt uendret. H\u00f8sten 2014 fikk alle norske kommuner i oppdrag fra kommunalminister Jan Tore Sanner \u00e5 avklare om det var aktuelt \u00e5 sl\u00e5 seg sammen med andre kommuner.", "Regjeringen \u00f8nsket \u00ab\u00e5 flytte makt og ansvar til st\u00f8rre og mer robuste kommuner\u00bb. Avstemningen om kommunesammensl\u00e5ing av \u00d8rland og Bjugn skal skje mandag. Men det har ikke v\u00e6rt s\u00e5 mye snakk om saken denne gangen, som f\u00f8r forrige folkeavstemning i 2014, er inntrykket til de to damene p\u00e5 Uthaug.", "- N\u00e5 igjen, sukkes det rundt omkring.", "I 2014 sa flertallet i Bjugn \u00abnei\u00bb, mens det ble \u00abja\u00bb i \u00d8rland . Denne gangen blir resultatet motsatt, og det avgj\u00f8rende er plasseringen av kommuneadministrasjonen, tror de to. I 2014 skulle den ligge p\u00e5 Brekstad og kommunen hete Austr\u00e5tt. Denne gangen skal administrasjonen ligge i Botng\u00e5rd og kommunenavnet lyde \u00d8rland, if\u00f8lge intensjonsavtalen mellom de to kommunene.", "- Men \u00f8rlendingene vil ha seg frabedt plasseringen i Botng\u00e5rd, sier Ingebrigtsen og Kj\u00f8rsvik.", "- Hva tror dere sjefen deres, Pelagic-gr\u00fcnder Bj\u00f8rnar Gr\u00f8ntvedt, mener?", "- Ingen anelse. Men han er jo en skikkelig \u00f8rlending, da.", "F\u00f8r Adreseavisen dro til Fosen, kvitret noen at \u00d8rland pluss Bjugn er et s\u00e6rdeles vanskelig regnestykke. \u00c5 sl\u00e5 de to kommunene sammen er n\u00e6rmest like h\u00e5pl\u00f8st som \u00e5 forene Palestina og Israel, ble det sagt. Og blir det \u00e9n kommune av de to, vil det f\u00f8lge en evigvarende krangel om hvor institusjoner og funksjoner skal ligge fordi begge har omtrent like mange innbyggere (rundt 5000) og hvert sitt kraftfulle senter i Brekstad og Botng\u00e5rd.", "Ikke langt unna Uthaug, i Brekstad, f\u00e5r konflikten et ansikt. Et kjent ansikt. Varaordf\u00f8rer i \u00d8rland, Finn Olav Odde (Sp), svinger seg opp trappene til Fosna-Folket i Libra-senteret.", "Mannen ogs\u00e5 kalt Farmen-Finn etter deltakelsen hans i tv-programmet for noen \u00e5r siden, kommer for \u00e5 bli intervjuet og fotografert.", "- En god sak, sier sjefredakt\u00f8r Alexander Killingberg. Odde har skiftet standpunkt.", "Bare for et par uker siden hadde avisen et oppslag der ni kommunestyrerepresentanter lot seg avfotografere sammen og anbefalte \u00f8rlendingene \u00e5 stemme \u00abja\u00bb. Odde var en av dem, men n\u00e5 har han allerede v\u00e6rt og forh\u00e5ndsstemt \u00abnei\u00bb.", "- Det gikk litt fort, jeg ble bondefanget til \u00e5 bli med p\u00e5 bildet. Jeg er litt s\u00e5nn, jeg, sier Odde og gj\u00f8r en viftende bob, bob-bevegelse med h\u00e5nden.", "- At kommuneadministrasjonen m\u00e5 ligge p\u00e5 Brekstad, er et ufravikelig krav! Kystbyen m\u00e5 jo ha et r\u00e5dhus! Det kommer ikke til \u00e5 fungere med Botng\u00e5rd! Tenk deg de som kommer med hurtigb\u00e5ten fra Trondheim, i stedet for \u00e5 rusle bort p\u00e5 r\u00e5dhuset m\u00e5 de ta taxi til Botng\u00e5rd!", "- Men det er ikke langt, da, bare 12 minutters kj\u00f8retur mellom Brekstad og Botng\u00e5rd?", "- \u00c5, det kan fort balle p\u00e5 seg til \u00e5 bli en halvtime, sier Odde og snakker fortsatt med utrops-tegn.", "Samtidig lover han \u00e5 h\u00f8re p\u00e5 folkets r\u00f8st. Hvis \u00f8rlendinger flest stemmer \u00abja\u00bb, skal ogs\u00e5 han stemme \u00abja\u00bb i kommunestyret.", "Dagen etter lyder overskriften p\u00e5 Fosna-Folkets f\u00f8rsteside \u00abHar snudd fra ja til nei\u00bb.", "Men det har ikke avisen og sjefredakt\u00f8ren. Ingen av dem har et offisielt standpunkt.", "- Det ville v\u00e6rt idiotisk, det ville skaffet oss un\u00f8dvendig mange fiender, sier Killingberg. Han tripper ut\u00e5lmodig, avisas deadline er om f\u00e5 timer og han har en haug med ting \u00e5 gj\u00f8re, blant annet skrive fotballtabeller f\u00f8r flere avissider skal formes og sendes til trykkeriet.", "Men han kan si s\u00e5 mye som at det virker som om flertallet av \u00f8rlendingene har skiftet standpunkt siden 2014 . De er ikke s\u00e5 veldig for kommunesammensl\u00e5ing lenger, og det har med administrasjonssenterets tiltenkte beliggenhet \u00e5 gj\u00f8re.", "Killingberg tror samtidig at valgdeltakelsen kommer til \u00e5 bli h\u00f8yere enn sist.", "- Det er g\u00e5tt bare to \u00e5r, og kommunesammensl\u00e5ing er et kjent tema for folk, sier Killingberg.", "Ikke han, men en annen i redaksjonen tror folk \u00abgambler\u00bb. Det er en utbredt oppfatning at hvis det blir \u00abnei\u00bb n\u00e5, og kommunene senere blir tvangssammensl\u00e5tt, s\u00e5 vil Brekstad bli administrasjonssenteret, n\u00e6rmest hviskes det.", "I Botng\u00e5rd i nabokommunen ligger Fosen videreg\u00e5ende skole vakkert til i en bakke med utsikt til sk\u00f8ytehallen. Fosenhallen st\u00e5r p\u00e5 lista over fine ting med Bjugn , som elevene ramser opp i matpausen. De andre er bowling, curling og skolen.", "- Enn \u00d8rland?", "- Kino, sv\u00f8mmehall, b\u00e5tterminal, country-fest, flystasjon, flere utesteder og finere kj\u00f8pesentra enn i Bjugn, og den eneste rulletrappa p\u00e5 Fosen.", "Jentene synes Bjugn-lista ble litt kort. Selv kommer de fra b\u00e5de Bjugn og \u00d8rland, og \u00c5fjord.", "- At det er is p\u00e5 banen nesten helt til mai, holdes internasjonale mesterskap og kommer sk\u00f8ytel\u00f8pere fra hele verden til Botng\u00e5rd , er jo stort, sier Andrea Gr\u00f8ntvedt.", "Hun kommer til \u00e5 stemme \u00abnei\u00bb. Kommunene er godt sammenviklet som det er. Selv er hun \u00f8rlending, men g\u00e5r p\u00e5 skole og spiller h\u00e5ndball i Botng\u00e5rd, forklarer hun.", "De er sju jenter rundt bordet, og de fleste har enn\u00e5 ikke bestemt seg for hva de mener om sammensl\u00e5ingen, mens to kommer til \u00e5 stemme \u00abja\u00bb.", "\u00c5 ja da, de bryr seg, for om de drar ut i verden for \u00e5 studere etter skolen, kan det v\u00e6re at de vender hjem igjen, sier de. Men det virker ikke som om saken gjelder liv eller d\u00f8d for dem.", "- Husk at vi har vokst opp med denne kommunesammensl\u00e5ingsdebatten, sier en av dem.", "Fra kj\u00f8kkenet gjennom ei luke over kantinedisken vinker en blid kar. Det er skolens kantinesjef Erland Vik. Jentene liker ham.", "- Han bryr seg, han er opptatt av \u00e5 f\u00e5 i oss mat, han tar vare p\u00e5 oss, sier de.", "Vik har et klart standpunkt, han er f\u00f8dt og oppvokst i \u00d8rland, bor p\u00e5 Uthaug og er mot sammensl\u00e5ing.", "- Det er greit som det er. Vi mangler ingen verdens ting, sier han.", "Regjeringen viser til at kommunene har f\u00e5tt betydelig st\u00f8rre ansvar for velferdsoppgaver siden siste kommunereform i 1964. Den statlige detaljstyringen har \u00f8kt, og kommunene har flyttet flere oppgaver inn i interkommunale samarbeid. Med denne reformen vil regjeringen ha kommuner som er bedre rustet til \u00e5 h\u00e5ndtere dagens oppgaver og m\u00f8te nye oppgaver, heter det.", "Intensjonsavtalen om sammensl\u00e5ingen av \u00d8rland og Bjugn er p\u00e5 fem tettskrevne sider, og inneholder blant annet punkter om at Brekstad skal f\u00e5 et \u00abN\u00e6ringens hus\u00bb, et \u00abFamiliens hus\u00bb og \u00abvidereutvikles som kystbyen med et attraktivt handelssenter og bosted med urbane kvaliteter\u00bb. Kommunestyrem\u00f8ter skal ogs\u00e5 holdes p\u00e5 Brekstad. Men dette ser ikke ut til \u00e5 v\u00e6re tungtveiende for Vik. Ikke for mange andre Ukeadressa treffer heller, det handler stadig om selve hovedadministrasjonen.", "- Skulle det bli en ny storkommune, gir det seg selv at den m\u00e5 legges til Brekstad, mener kantinesjef Vik.", "Han anbefaler oss \u00e5 kj\u00f8re til J\u00f8ssund, den gamle kommunen som sammen med Nes og deler av Stj\u00f8rna ble sl\u00e5tt inn under Bjugn i 1964. Der vil vi temmelig sikkert finne andre neifolk.", "- I J\u00f8ssund er de s\u00e5 patriotiske at de nylig gjenopprettet fotballaget sitt \u00abJ\u00f8ssund\u00bb. De er fortsatt bitre p\u00e5 sammensl\u00e5ingen i 1964. P\u00e5 et folkem\u00f8te f\u00f8r forrige folkeavstemning snakket de nesten bare om 1964. Det g\u00e5r i alle fall to generasjoner f\u00f8r de glemmer det som skjedde. Husk de var velst\u00e5ende, de hadde sildoljefabrikken i Lys\u00f8ysund, mens Bjugn var fattig, sier Vik og serverer hamburgere til elevene.", "P\u00e5 veien til J\u00f8ssund og Lys\u00f8ysund passeres Fagerenget skole, som det skal vise seg er en stor og viktig sak, og nys\u00e5dde jorder med trippende traner, lysegr\u00f8nn l\u00f8vskog og enger av hvitveis. Det lukter v\u00e5r og l\u00f8vsprett, ikke et snev av penger. For det er lenge siden eimen fra Lys\u00f8ysund sildoljefabrikk kunne kjennes. Fabrikken ble nedlagt i 1996, og n\u00e5 er det Scanbio Biokraft Marin som holder til i anlegget.", "Det betyr at det fortsatt er fisk i tankene, men n\u00e5 fisk som er d\u00f8dd i oppdrettsanleggene. Rundt 1800 tonn fisk som har krepert under avlusing eller av andre \u00e5rsaker, bringes til kai i l\u00f8pet av ei uke, og blir til biogass, olje til garving av skinn i Spania eller f\u00f5r til danske pelsdyr.", "- \u00d8rland og Bjugn ligger s\u00e5nn i forhold til hverandre at de h\u00f8rer sammen, sier fabrikksjef Kurt Sundet.", "Han er \u00e5penbart ingen nei-mann.", "- Jeg g\u00e5r for sammensl\u00e5ing, tydeliggj\u00f8r han.", "- Og jeg er redd for at \u00f8rlendingene sier \u00abnei\u00bb og bjugningene \u00abja\u00bb, sier han. Han ogs\u00e5. Han er alene i kontorbrakka, de andre i jobb er rundt omkring p\u00e5 fabrikken.", "- Bjugningene likte ikke Austr\u00e5tt-navnet i forrige omgang, men svelger n\u00e5 \u00d8rland-navnet for \u00e5 f\u00e5 kommuneadministrasjonen, tror Sundet.", "Han peker veien for oss til Svartvika og Oddmund Graneng.", "- Han er s\u00e5 voksen at han husker tilbake fra f\u00f8r 1964, han f\u00e5r dere ordet av, er det blitt sagt inne i Botng\u00e5rd.", "- Jorunn og jeg synes det er naturlig at \u00d8rland og Bjugn fungerer i lag, sier Oddmund Graneng.", "Se det, ingen nei-mann i Svartvika heller. Ikke nei-kvinne heller.", "De har egentlig ikke tid. Det er flo, og Oddmund skal ha en b\u00e5t opp p\u00e5 land mens det er flo, og Jorunn holder p\u00e5 med middagen. Kaffe i stua blir det likevel.", "- Vi er ofte p\u00e5 Brekstad vi, sist for \u00e5 ordne med en traktor p\u00e5 Felleskj\u00f8pet. Vi bruker Brekstad og Botng\u00e5rd om hverandre.", "- Hvordan stemte dere i 2014?", "- Vi stemte begge \u00abja\u00bb.", "- Det var ingen avstemning i 1964, men hva syntes dere da om sammensl\u00e5ingen?", "- At det var en fornuftig ordning. Ikke alle gjorde det. Da det var snakk om ny vei til Botng\u00e5rd, var det folk som ikke likte det, de syntes at Botng\u00e5rd kom for n\u00e6rt. Men det har g\u00e5tt bra.", "- S\u00e5 dere er skikkelige ja-folk?", "- Til akkurat dette, ja. Kommunesammensl\u00e5ing generelt, derimot ... Norge m\u00e5 ha sm\u00e5kommuner for \u00e5 holde landet i drift. Vi m\u00e5 bruke landet fra kyst til fjell. Regjeringen piner kommuner for \u00e5 f\u00e5 dem til \u00e5 g\u00e5 sammen. Sammensl\u00e5ing for \u00e5 kunne gi skattelette, tror jeg ikke f\u00f8rer fram, sier Oddmund.", "- S\u00e5 du er ingen Jan Tore Sanner-mann?", "- Senterpartiet er et bra parti, sier Oddmund.", "Han kaller seg pensjonert bonkaill. S\u00f8nnen driver n\u00e5 g\u00e5rden som ligger misunnelsesverdig til ved Lys\u00f8ysundet. Han blir 80 snart.", "- Nei, det blir du ikke, du blir 79, sier Jorunn. Hun derimot er 80.", "- Det har v\u00e6rt mye fram og tilbake med J\u00f8ssund. Fram til 1966 var J\u00f8ssund en del av \u00c5fjord prestegjeld. Einar, han som skysset presten, var bygdas mest velsignede mann, forteller Oddmund.", "Han er rastl\u00f8s, egentlig p\u00e5 tur ut for \u00e5 ordne med b\u00e5ten, og senere p\u00e5 dagen skal han p\u00e5 m\u00f8te i Rotary. For ikke lenge siden var han med da Rotary arrangerte tur til Tarva for flyktningene i Botng\u00e5rd.", "- Vi tar vare p\u00e5 flyktningene. Jeg sa til en av dem, at vi alle m\u00e5 skaffe oss kunnskap slik at vi l\u00e6rer \u00e5 leve sammen, og ikke skape krig.", "Men saken som opptar ham og Jorunn mest for tida, er Fagerenget skole. Det er ikke noe nytt at den er nedleggingstruet, det har den v\u00e6rt i 15-20 \u00e5r, forteller Jorunn. Hun var l\u00e6rer der i 41 \u00e5r. For ikke lenge siden hadde de bes\u00f8k av elever fra sm\u00e5skolen. De deltok i steinplukking, fikk kj\u00f8re traktor og fikk p\u00e5 annet vis innblikk i livet p\u00e5 en g\u00e5rd. Og de fikk p\u00f8lsepai og pizza av Jorunn.", "- Det var en opplevelse for oss, det. Snart skal skolen feire 130-\u00e5rsjubileum, og noen tenker p\u00e5 \u00e5 berge skolen ved \u00e5 gj\u00f8re den til privatskole. I s\u00e5 fall f\u00e5r vi yte litt vi ogs\u00e5, b\u00e5de interesse for saken og kapital.", "- Kommunesammensl\u00e5ingen kommer til \u00e5 g\u00e5 bra. Folk er stort sett fornuftige. Men \u00e5 miste skolen er et kjempeproblem for et samfunn, sier Oddmund og Jorunn."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "9bbf8843cc61cd8d33ea4e7dd491cd85c084bc1d54f4fc391619073b07f06caa"}, {"field": "createtime", "value": "2016-05-27T17:40:57.000Z"}, {"field": "description", "value": "- Bjugninger kalles \u00ablaban\u00bb og kan bankes p\u00e5 fest. Knivingen bygdene imellom forst\u00e5r vi oss ikke riktig p\u00e5, vi, sier May Britt Ingebrigtsen og Elin Kj\u00f8rsvik."}, {"field": "dominantimage", "value": "http://www.adressa.no/incoming/article12789032.ece/vogpk3/ALTERNATES/w980-default/doc6puy05x0ls91dmnj3ea1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7df2a26a5ec5dad8911582b6f2b95a5fa857e996.jpg?597b2fce"}, {"field": "dominantthumbnaildimensions", "value": "300x169"}, {"field": "heading", "value": ["Sammensl\u00e5ing n\u00e5 igjen! -adressa.no", "Folkeavstemning kommende mandag", "Som \u00e5 forene Palestina og Israel", "Farmen-Finn fra \u00abja\u00bb til \u00abnei\u00bb", "\u00d8rlendinger ikke s\u00e5 for lenger", "Vokst opp med debatten", "- Greit som det er", "Patrioter i J\u00f8ssund", "\u00abJa\u00bb og \u00abja\u00bb i Svartvika", "Viktigere saker enn sammensl\u00e5ing"]}, {"field": "id", "value": "7df2a26a5ec5dad8911582b6f2b95a5fa857e996"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "felleskj\u00f8pet"}, {"field": "kw-concept", "value": ["kommune", "norske kommuner", "nei", "skole", "sammensl\u00e5ing", "skiftet standpunkt", "forrige folkeavstemning"]}, {"field": "kw-entity", "value": ["tarva", "uthaug og opphaug", "\u00f8rland og bjugn", "salatmestern", "gr\u00f8ntvedt pelagic", "brekstad og botng\u00e5rd", "lys\u00f8ysundet", "delikat", "svartvika", "uthaug", "lys\u00f8ysund", "libra", "palestina og israel", "may britt ingebrigtsen og elin kj\u00f8rsvik", "fagerenget", "fosen", "ukeadressa", "n\u00e6ringens", "austr\u00e5tt", "rotary", "j\u00f8ssund", "ingebrigtsen", "svartvika og oddmund graneng", "farmen-finn", "stj\u00f8rna", "ingebrigtsen og kj\u00f8rsvik", "fosna-folket", "bjugn og \u00f8rland", "jorunn", "einar", "familiens", "j\u00f8ssund og lys\u00f8ysund", "oddmund og jorunn", "adreseavisen"]}, {"field": "kw-location", "value": ["bjugn", "brekstad", "spania", "trondheim", "abba", "nes", "rissa", "\u00e5fjord", "botng\u00e5rd", "\u00f8rland"]}, {"field": "kw-pageclass", "value": "article"}, {"field": "kw-person", "value": ["oddmund graneng", "andrea gr\u00f8ntvedt", "scanbio biokraft marin", "erland vik", "alexander killingberg", "bj\u00f8rnar gr\u00f8ntvedt", "jan tore sanner", "finn olav odde", "kurt sundet", "may britt ingebrigtsen", "elin kj\u00f8rsvik"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12789032.ece/vogpk3/ALTERNATES/w980-default/doc6puy05x0ls91dmnj3ea1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sammensl\u00e5ing n\u00e5 igjen!"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/05/27/Sammensl%C3%A5ing-n%C3%A5-igjen-12788958.ece"}, {"field": "pageclass", "value": ["article"]}, {"field": "publishtime", "value": "2016-05-27T18:37:31.000Z"}, {"field": "recs-articleid", "value": "12788958"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-05-27T18:37:31.000Z"}, {"field": "recs-rawtitle", "value": "Sammensl\u00e5ing n\u00e5 igjen! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "- Bjugninger kalles \u00ablaban\u00bb og kan bankes p\u00e5 fest. Knivingen bygdene imellom forst\u00e5r vi oss ikke riktig p\u00e5, vi, sier May Britt Ingebrigtsen og Elin Kj\u00f8rsvik."}, {"field": "thumbnail", "value": "http://content-thumbnail.cxpublic.com/content/thumbnail200x150/7df2a26a5ec5dad8911582b6f2b95a5fa857e996.jpg?597b2fce"}, {"field": "thumbnailfullheightdimensions", "value": "200x4121"}, {"field": "timestamp", "value": "2017-07-28T12:36:30.000Z"}, {"field": "title", "value": "- Bjugninger kalles \u00ablaban\u00bb og kan bankes p\u00e5 fest"}, {"field": "url", "value": "http://www.adressa.no/pluss/magasin/2016/05/27/Sammensl%c3%a5ing-n%c3%a5-igjen-12788958.ece"}, {"field": "urlhash", "value": "7df2a26a5ec5dad8911582b6f2b95a5fa857e996"}], "score": 0.37681672, "siteId": "9222270286501375973", "id": "7df2a26a5ec5dad8911582b6f2b95a5fa857e996"}

