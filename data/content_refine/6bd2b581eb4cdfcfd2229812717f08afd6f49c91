{"fields": [{"field": "modifiedtime", "type": "time", "value": "2014-03-20T14:19:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren elvig melstveit"}, {"field": "body", "value": ["Saken oppdateres.", "Kaffekopper, kartonger med sjokolademelk, vannflasker og pok\u00e9monfigurer preger synsfeltet inne p\u00e5 studentermedienes lokaler, Lucas.", "Noen journalister sitter oppslukt i egen pc-skjerm, mens andre tyr til den gammeldagse varianten med penn og papir. Raske fingre trommer bestemt over tastaturet, og konsentrerte \u00f8yne jakter etter slurvete skrivefeil. Det er fredags ettermiddag, og deskerne p\u00e5 Dusken lader opp til en travel layout-helg.", "Redakt\u00f8r Helene Mariussen samler seksjonslederne i et hj\u00f8rne av lokalet for \u00ablayout-kickoff\u00bb. Med macbooken p\u00e5 fanget pr\u00f8ver hun \u00e5 f\u00e5 overblikk over hvordan sakene ligger an. Innen mandags morgen klokken 08.00 m\u00e5 alt av artikler, front, bilder og layout v\u00e6re klart til \u00e5 sendes i trykken.", "- Spalten \u00abUnder Dusken 100 \u00e5r\u00bb er ferdig desket, s\u00e5 den m\u00e5 snart til korrektur, sier hun og l\u00f8fter blikket.", "Samtlige nikker, og Mariussen sp\u00f8r etter spalten til leder av Studentersamfundet, \u00d8yvind Lunke.", "- Forslag til endring er sendt til Lunke, men han har ikke svart enn\u00e5, opplyser desksjefen.", "I \u00e5r har hun tatt opp en tr\u00e5d som har v\u00e6rt en sentral del av avisen tidligere.", "- For hundre \u00e5r siden hadde alltid Samfundet-lederen et fast innlegg i avisen, og jeg tenkte det ville v\u00e6rt kult om avisen fikk mer kontakt med Samfundet igjen, sier Mariussen.", "\u00c5ret er 1914 og Studentersamfundet i Trondheim har allerede eksistert i fire \u00e5r. Under Dusken blir etablert med m\u00e5l om \u00e5 v\u00e6re et fritt og uavhengig studenterblad. Den gangen var avisen et abonnementsorgan med to-tre redaksjonsmedlemmer. Redakt\u00f8ren ble valgt av Storsalen hvert halv\u00e5r, og plukket selv ut sine medarbeidere.", "De f\u00f8rste ti\u00e5rene var avisen mer et akademisk tidsskrift enn hva det er i dag, i tillegg til et internt studentersamfundsorgan. I tillegg til \u00e5 trykke egne artikler, ble kjente personligheter s\u00e5 vel som studenter oppfordet til \u00e5 skrive leserinnlegg. Blant dem var Knut Hamsun og Arthur Conan Doyle, mest kjent som forfatter av Sherlock Holmes, som begge skrev inn til Under Dusken p\u00e5 1920-tallet.", "Under Dusken trykket ogs\u00e5 brev fra studenter i andre byer. I 1915 skrev en norsk student om hvordan det var \u00e5 studere i Tyskland under f\u00f8rste verdenskrig.", "I dag kjenner vi Under Dusken som et gratismagasin. Slik har det ikke alltid v\u00e6rt. F\u00f8r Studentsamskipnaden ble medutgiver m\u00e5tte studente abonnere.", "- Studentene var n\u00f8dt til \u00e5 betale for avisen, og slik fungerte det gjennom hele 60-tallet, forteller tidligere redakt\u00f8r Idar Lind (59).", "Han var redakt\u00f8r for avisen i perioden 1976-1977 og har blant annet skrevet en jubileumsbok i anledning Samfundets 75-\u00e5rsdag.", "- Frem til rundt 1970 n\u00e6rmest en regel at Under Dusken bestandig var i opposisjon til styret. Det var en tradisjon i st\u00f8rre og mindre grad at det var en konflikt mellom redakt\u00f8r og lederen av Samfundet, forteller han.", "- Vi m\u00e5 nok tygge litt p\u00e5 hva som blir forsiden. Akkurat n\u00e5 st\u00e5r det mellom demokrati p\u00e5 Studentersamfundet og portrett av Jens Stoltenberg, sier Helene Mariussen.", "- Det er ikke s\u00e5 mye nytt han kommer med, men det kan hende at saken selger godt, sier reportasjeredakt\u00f8r Aksel Borgen.", "Mariussen og seksjonslederne kaster ut ideer om hva som kan fungere til neste ukes cover. Saken om psykisk helse kan ogs\u00e5 v\u00e6re en kandidat, men en lignende sak var p\u00e5 forsiden sist gang og derfor er det ikke like aktuelt.", "De siste 44 \u00e5r har bilder og tegninger preget studentavisens forsider. Storheter som Desmond Tutu og Anne-Cath. Vestly har v\u00e6rt med p\u00e5 \u00e5 fange leserens oppmerksomhet, men ogs\u00e5 illustrerende tegninger, eksempelvis av et sammenvridd Studentersamfund.", "- 70-tallet markerte en ny epoke for avisen. I over femti \u00e5r hadde den hatt en student p\u00e5 en pegasus som forside, forteller Lind.", "Nye trykkemetoder f\u00f8rte imidlertid til at det ble naturlig \u00e5 tenke mer stoff, ny layout og flere bilder og tegninger. Dermed forandret det visuelle seg, og avisen ble mer moderne.", "- Dette f\u00f8rte til at redaksjonen m\u00e5tte bli st\u00f8rre fordi det ble mer arbeid, sier Lind.", "Redakt\u00f8ren p\u00e5 den tiden, Jan Christensen, hadde ambisjoner om \u00e5 ta Dusken et steg videre. I hans andre periode som redakt\u00f8r skjedde det en dramatisk omlegging. Under Dusken gikk over til \u00e5 bli delt ut gratis.", "Christensen ville at avisen skulle bli bedre til \u00e5 dekke studentrelaterte hendelser i byen. \u00c5ret etter begynte avisen \u00e5 bli preget av de politiske hendelsene i byen og resten av landet, is\u00e6r debatten om norsk EF-medlemsskap. Den kommunistiske grupperingen R\u00f8d Font, som hadde kjempet mot EEC, ledet Samfundet i 1971, og dermed skrev avisen positive standpunkter til EEC, skriver Under Dusken. Det politiske klimaet var hett, og studentene engasjerte seg i ledervalget p\u00e5 Samfundet.", "- Da det skulle velges leder h\u00f8sten 1974, var det 2500 av 5000 medlemmer som stemte, forteller Lind. I 1976 ble han, som den gang var med i grupperingen Sosialistisk Front, redakt\u00f8r. F\u00f8r det hadde mange politiske organisasjoner m\u00e5tte splitte p\u00e5 grunn av motsetninger p\u00e5 venstresiden.", "- Jeg jobbet milj\u00f8politisk i en organisasjon som ikke ble splittet, og som klarte \u00e5 fungere. Fra f\u00f8rste studie\u00e5r hadde jeg f\u00e5tt nye venner i alle politiske leire. Bakteppet da jeg ble valgt var at det var vanskelig \u00e5 holde vennskap varme n\u00e5r du havnet oppi den type politisk klima, forteller han.", "Etter fem \u00e5r med redakt\u00f8rer fra Sosialistisk Front, vant Gr\u00f8nt Gras i 1981. Det tok ikke mange \u00e5r f\u00f8r Gr\u00f8nt Gras og Sosialistisk Front slo seg sammen og dannet Venstrevind.", "- Da var det et nytt type politisk klima. Det roet seg veldig, ingen var interessert i \u00e5 drive den type fraksjonskamp lengre, sier Lind. Idar Lind var opptatt av \u00e5 gj\u00f8re Under Dusken om til \u00e5 bli mer generelt, derfor ville han pr\u00f8ve \u00e5 gj\u00f8re ting som bevisst br\u00f8t med det politiske pliktl\u00f8pet.", "- Jeg laget en reportasje der jeg for f\u00f8rste gang i mitt liv sprang 10 000 meter, studentermila, p\u00e5 bane. Uten \u00e5 ha noen form for grunnlag, la jeg ut p\u00e5 en 10 000-meter, og kom i m\u00e5l p\u00e5 rundt 53 minutter. Jeg ble ekstremt st\u00f8l.", "Istedenfor \u00e5 satse p\u00e5 nyhetsaktuelt stoff pr\u00f8vde redaksjonen hans \u00e5 ha aktuelt magasinstoff", "- Et blad som kommer ut med 14 dagers mellomrom kan aldri bli et nyhetsorgan. Jeg tror at allerede i min tid, og flere ganger senere, at Dusken har skrevet en sak som har smakt av sensasjon, men som blir plukket opp av dagsaviser f\u00f8rst, forteller han.", "I 100 \u00e5r har Under Dusken hatt en mening om mye, og mange har hatt meninger om den. I artikkelen \u00ab\u00c5rgang 100\u00bb skriver Under Dusken at \u00abtrassungestempelet\u00bb trolig ikke er et nytt fenomen, men har v\u00e6rt en del av avisens gen siden oppstarten.", "- En ting som var typisk ved Under Dusken, og som enn\u00e5 er det, er dette stempelet. I 1917 skrev Samfundets Interne Teater et innlegg i avisen fordi de var forbannet over \u00e5 ha f\u00e5tt en d\u00e5rlig anmeldelse. Det samme skjedde ogs\u00e5 n\u00e5 i h\u00f8st, da Uke-revyen kom d\u00e5rlig ut i avisen. Det er typisk at de trekkene fortsatt blir hentet frem, sier Kyrre Sandve Ryeng, journalist i Under Dusken.", "Mariussen beskriver avisen som Samfundets fjerde statsmakt.", "- Vi passer litt p\u00e5 driften og hva som skjer, og har et slags samfunnsoppdrag p\u00e5 Samfundet. Vi kverulerer ikke for \u00e5 kverulere, men n\u00e5r vi ser at noe er viktig \u00e5 ta opp driver vi med den kritiske journalistikken som vi mener er fornuftig. Vi er litt trassunger, men det er n\u00f8dvendig."]}, {"field": "category0", "value": "kultur"}, {"field": "contenthash", "value": "2b0423e07fad7ccbd1af2db54cccdf7d89329deaaa224a4ba8219167ba9ac28b"}, {"field": "createtime", "value": "2017-08-21T12:35:52.000Z"}, {"field": "description", "value": "Gjennom et \u00e5rhundre har studentavisen Under Dusken engasjert, provosert og tatt tempen b\u00e5de p\u00e5 politiske- og studentrelaterte temaer. Da er det kanskje ikke s\u00e5 rart at den enn\u00e5 blir sett p\u00e5 som \u00abtrassungen\u00bb."}, {"field": "dominantimage", "value": "http://www.adressa.no/kultur/article9360745.ece/ALTERNATES/w980-default/DSC_0942.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6bd2b581eb4cdfcfd2229812717f08afd6f49c91.jpg?599ad3a8"}, {"field": "dominantthumbnaildimensions", "value": "300x169"}, {"field": "heading", "value": ["100 \u00e5r p\u00e5 pur trass -adressa.no", "Tar opp gammel tradisjon", "Leserinnlegg fra Hamsun", "Redakt\u00f8r vs. samfunds-leder", "Ny epoke", "En mer folkelig stil", "Hett politisk klima"]}, {"field": "id", "value": "6bd2b581eb4cdfcfd2229812717f08afd6f49c91"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["politisk", "redakt\u00f8r", "type politisk klima", "politisk klima", "avisen"]}, {"field": "kw-entity", "value": ["\u00e5rgang 100", "under dusken 100", "desmond tutu og anne-cath", "under dusken", "storsalen", "venstrevind", "samfundets 75", "studentsamskipnaden", "samfundets interne teater", "uke", "studentersamfundet", "studentersamfund", "r\u00f8d font", "knut hamsun og arthur conan doyle", "dusken", "samfundet", "sosialistisk front", "hamsun", "gr\u00f8nt gras og sosialistisk front"]}, {"field": "kw-location", "value": ["lucas", "tyskland", "trondheim"]}, {"field": "kw-pageclass", "value": "article"}, {"field": "kw-person", "value": ["helene mariussen", "gr\u00f8nt gras", "idar lind", "desmond tutu", "sherlock holmes", "\u00f8yvind lunke", "arthur conan doyle", "kyrre sandve ryeng", "knut hamsun", "jens stoltenberg", "aksel borgen", "jan christensen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article9360745.ece/ALTERNATES/w980-default/DSC_0942.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "100 \u00e5r p\u00e5 pur trass"}, {"field": "og-type", "value": "article"}, {"field": "og-url", "value": "http://www.adressa.no/kultur/article9360751.ece"}, {"field": "pageclass", "value": ["article"]}, {"field": "publishtime", "value": "2014-03-20T14:19:46.000Z"}, {"field": "recs-articleid", "value": "9360751"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-03-20T14:19:46.000Z"}, {"field": "recs-rawtitle", "value": "100 \u00e5r p\u00e5 pur trass -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Gjennom et \u00e5rhundre har studentavisen Under Dusken engasjert, provosert og tatt tempen b\u00e5de p\u00e5 politiske- og studentrelaterte temaer. Da er det kanskje ikke s\u00e5 rart at den enn\u00e5 blir sett p\u00e5 som \u00abtrassungen\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/6bd2b581eb4cdfcfd2229812717f08afd6f49c91.jpg?599ad3a8"}, {"field": "thumbnailfullheightdimensions", "value": "200x1868"}, {"field": "timestamp", "value": "2017-08-21T12:35:52.000Z"}, {"field": "title", "value": "100 \u00e5r p\u00e5 pur trass"}, {"field": "url", "value": "http://www.adressa.no/kultur/article9360751.ece"}, {"field": "urlhash", "value": "6bd2b581eb4cdfcfd2229812717f08afd6f49c91"}], "score": 0.58568645, "siteId": "9222270286501375973", "id": "6bd2b581eb4cdfcfd2229812717f08afd6f49c91"}

