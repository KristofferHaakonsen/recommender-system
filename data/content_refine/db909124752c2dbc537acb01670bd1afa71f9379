{"fields": [{"field": "modifiedtime", "type": "time", "value": "2012-04-23T18:08:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Strengt tatt har ikke to jenter s\u00e5 mye \u00e5 gj\u00f8re p\u00e5 Scandinavian Gaydays i \u00c5re. Men s\u00e5nne detaljer er det ikke mange som bryr seg om i homsegjengen fra Trondheim. Dette \u00e5ret er arrangementet omd\u00f8pt til K\u00e4rleksweekend. Og her er det b\u00e5de plass og kj\u00e6rlighet nok til alle.", "H\u00e5rsveisene til Adresseavisens utsendte, derimot, er for ordin\u00e6re.", "- Jeg kan ordne opp litt, sier Vidar Graven. Tilbudet kommer b\u00e5de to og tre ganger utover i vorspielet - og kulminerer med h\u00f8ys\u00e5te og to hvite fj\u00e6r i fotografens manke. Journalisten blir utstyrt med sleik og hanekam - i ett.", "- Bare moro", "Og s\u00e5 var det glitteret, da. Ingen slipper unna f\u00f8r vi er klarert for fest - med Vidar Graven, St\u00e5le Vandvik og J\u00f8rund Kj\u00e6rem - alle kledd i skj\u00f8rt for anledningen.", "- Bare for moro, sier Vidar og smiler bredt. Denne gangen er det skj\u00f8rtene han kommenterer. Men kameratgjengen fra Trondheim er i \u00c5re for \u00e5 ha det g\u00f8y - hele helga. - Selvsagt hadde det ikke skadet om jeg hadde m\u00f8tt dr\u00f8mmeprinsen, sier J\u00f8rund og ser bort p\u00e5 St\u00e5le.", "De flirer. P\u00e5 tross av at de gikk med supermann-symbol og intime oppfordringer p\u00e5 brystet kvelden i forveien, satt de to kameratene alene igjen i sofaen da den f\u00f8rste festen var over. Hvor de flere hundre homsene som var i \u00c5re denne helga hadde gjort av seg, var de to tr\u00f8nderne usikre p\u00e5.", "Men kvelden etter synes de i mengden. Den 40 \u00e5r gamle bankmannen St\u00e5le er kledd i r\u00f8dt skj\u00f8rt - og har r\u00f8de, h\u00f8ytsvevende musefletter. Arkitekten og 35-\u00e5ringen J\u00f8rund har svart, hjemmesydd skj\u00f8rt og s\u00f8lvstjerner i h\u00e5ret.", "Drag fra Orkdal", "Heller ikke drag-queen og orkdaling Di-Laila Delight er vanskelig \u00e5 f\u00e5 \u00f8ye p\u00e5 inne p\u00e5 utestedet \u00abBygget\u00bb.", "- Mener du med eller uten sko? Uten h\u00e6lene er jeg 1, 90 h\u00f8y, sier hun og smiler med rosa lepper. Di-Laila har utstyrt seg med lilla boa og l\u00f8spupper - ogs\u00e5 det \u00abbare for moro\u00bb. Hun f\u00e5r stadig komplimenter fra dem som g\u00e5r forbi. Noen stryker henne over den rosa skj\u00f8rtebaken. En liten blond jente stopper opp.", "- Du er bare nydelig! Kan jeg f\u00e5 gi deg en \u00abpuss\u00bb, sp\u00f8r hun p\u00e5 svensk.", "Di-Laila setter opp trutmunn, og nusser henne av g\u00e5rde, f\u00f8r han fortsetter intervjuet.", "- Du ser jo hvordan folk reagerer. Vi kler oss opp i drag for \u00e5 glede dem rundt oss. Med transvestittene handler det om seksualitet, forklarer Di-Laila.", "Til vanlig er han redakt\u00f8r av et homsemagasin som utgis i K\u00f8benhavn. I kveld har han p\u00e5 et par timer forvandlet seg selv til fr\u00f8ken Delight.", "- Jeg trengte bare litt assistanse med l\u00f8svippene.", "Motvillige", "Elevene ved h\u00f8yskolen i Sundsvall ville nok ogs\u00e5 hatt problemer med \u00e5 kjenne igjen foreleseren og forskeren Guy Davies. Han st\u00e5r og danser p\u00e5 den ene h\u00f8yttaleren i en bitteliten svart truse. Rundt halsen og h\u00e5ndleddene lyser det i plastikknagler.", "- For homsemilj\u00f8et er det sv\u00e6rt viktig med arrangement som dette. Her treffer vi likesinnede - og kan ta den helt ut. Jeg g\u00e5r ikke rundt som dette til vanlig, forsikrer forskeren.", "Scandinavian Gaydays ble arrangert for f\u00f8rste gang i \u00c5re i fjor. Januar er lavsesong, og flere i n\u00e6ringslivet s\u00e5 denne helgen som en ekstra mulighet til \u00e5 sope inn litt ekstra penger. Men ikke alle var velvillig innstilt. Diskusjonene gikk h\u00f8yt i mediene, men den fryktede homseinvasjonen lot vente p\u00e5 seg. Isteden satte de n\u00e6rmere 600 homofile et s\u00e5 positivt preg p\u00e5 byen at til og med turistbyr\u00e5sjefen erkl\u00e6rte helga for en av de mest vellykkede i hele sesongen. Det har gjort sitt til at eierne av utesteder som ikke ville v\u00e6re med f\u00f8rste gangen, n\u00e5 har kvittet seg med alle hemninger.", "\u00abDen rette\u00bb", "- Vi er s\u00e5nn 30-70, kanskje 20-80, sier J\u00f8rund. Han diskuterer den prosentvise fordelingen av heterofile og homofile i festlokalet med seg selv.", "- Da vi kom kj\u00f8rende til \u00c5re, var det f\u00f8rste vi s\u00e5 to familiefedre med barn p\u00e5 skuldrene og konene p\u00e5 slep. Da kan du si at Gaydays ikke akkurat har festet seg, tilf\u00f8yer Vidar med et smil.", "Den nagleprydede foreleseren p\u00e5 h\u00f8yttaleren synes det er positivt at b\u00e5de lesbiske, homser og heterofile deltar p\u00e5 arrangementet.", "- Da f\u00e5r folk se at vi ikke er noen merkelige uhyrer. Samtidig er det litt b\u00e5de-og. Noen reagerer n\u00e5r vi t\u00f8yer grensene. Da f\u00f8ler man seg nesten som et beglodd dyr i en zoo, sier Davies. I dag er den nasjonale \u00abKom ut-dagen\u00bb i homsemilj\u00f8et. Folk som skjuler sin legning blir oppfordret til \u00e5 \u00abkomme ut av skapet\u00bb.", "For J\u00f8rund var det vanskelig \u00e5 definere seg blant de skeive.", "- Jeg har visst det siden jeg var 13-14 \u00e5r, men sto f\u00f8rst fram da jeg var 25.", "St\u00e5le ventet p\u00e5 \u00e5 m\u00f8te den rette kvinnen til han var 36. Da m\u00e5tte han bare innse at han var homo. Vidar var 17 \u00e5r tidligere ute.", "- Bobler over", "- Jeg hadde hatt jentekj\u00e6rester f\u00f8r - men det tok liksom ikke helt av.", "De fire siste \u00e5rene har Vidar v\u00e6rt leder i Landsforeningen for lesbisk og homofil frigj\u00f8ring i Tr\u00f8ndelag. Han peker ned p\u00e5 de h\u00f8ye st\u00f8vlene og det korte olaskj\u00f8rtet.", "- Jeg kan fint g\u00e5 s\u00e5nn p\u00e5 byen i Trondheim, selv om jeg har blitt sl\u00e5tt ned i dress bare fordi en fyr mente jeg danset s\u00e5 femi. Det er viktig at homser synes. At de er tydelige. Det gj\u00f8r det s\u00e5 mye lettere for dem som kommer etter, sier Vidar.", "St\u00e5le og J\u00f8rund ber\u00f8mmer dem som stadig stikker seg fram. Samtidig tror de det er viktig at folk flest ogs\u00e5 opplever at homser er som folk flest. Faktisk var det s\u00e5 lite glitter og stas under K\u00e4rleksweekend'en i \u00c5re at tr\u00f8nderne ble litt skuffet.", "Lys og varme var det imidlertid mye av. Lepper deltes stadig i smil og kyss. Hender str\u00f8k over faste rumpeballer. Ikke alltid var det s\u00e5 farlig hvem som kom med kj\u00e6rtegnet, heller. En homse kunne like gjerne plante et fuktig kyss p\u00e5 den kvinnelige fotografens kinn, som p\u00e5 noen andres.", "- Det blir fort som dette, sier Vidar, og smiler med funklende lipgloss p\u00e5 leppene.", "- Homser er s\u00e5 vant til at de m\u00e5 undertrykke kj\u00e6rligheten sin resten av tiden. N\u00e5r de f\u00e5r mulighet til \u00e5 utfolde seg som dette, bare bobler det over."]}, {"field": "category0", "value": "nyheter"}, {"field": "contenthash", "value": "499961a29b5c52de8da1c206165df24975fb79c33da5282dfffc535a226fc7b4"}, {"field": "createtime", "value": "2016-02-26T23:01:10.000Z"}, {"field": "description", "value": "- Dere er for streite, sier Vidar Graven og finner fram kam, fj\u00e6r og glitter. Vi skal funkle, sj\u00f8."}, {"field": "dominantimage", "value": "http://www.adressa.no/incoming/article1103130.ece5/ALTERNATES/w980-default/ver2%20are-inni"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/db909124752c2dbc537acb01670bd1afa71f9379.jpg?5988c48b"}, {"field": "dominantthumbnaildimensions", "value": "300x169"}, {"field": "heading", "value": "Splitter pinne gal -adressa.no"}, {"field": "id", "value": "db909124752c2dbc537acb01670bd1afa71f9379"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["pinne gal", "homse", "vant", "smil", "h\u00f8y", "\u00e5re", "skj\u00f8rt"]}, {"field": "kw-entity", "value": ["st\u00e5le vandvik og j\u00f8rund kj\u00e6rem", "st\u00e5le", "di-laila delight", "bygget", "landsforeningen", "st\u00e5le og j\u00f8rund", "j\u00f8rund", "k\u00e4rleksweekend", "adresseavisens", "scandinavian gaydays"]}, {"field": "kw-location", "value": ["tr\u00f8ndelag", "sundsvall", "trondheim", "\u00e5re", "orkdal", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["guy davies", "j\u00f8rund kj\u00e6rem", "vidar graven", "st\u00e5le vandvik"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1103130.ece5/ALTERNATES/w980-default/ver2%20are-inni"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Splitter pinne gal"}, {"field": "og-type", "value": "article"}, {"field": "og-url", "value": "http://www.adressa.no/nyheter/article172310.ece"}, {"field": "pageclass", "value": ["article"]}, {"field": "publishtime", "value": "2002-01-15T08:32:23.000Z"}, {"field": "recs-articleid", "value": "2772000"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-01-15T08:32:23.000Z"}, {"field": "recs-rawtitle", "value": "Splitter pinne gal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- Dere er for streite, sier Vidar Graven og finner fram kam, fj\u00e6r og glitter. Vi skal funkle, sj\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/db909124752c2dbc537acb01670bd1afa71f9379.jpg?5988c48b"}, {"field": "thumbnailfullheightdimensions", "value": "200x1513"}, {"field": "timestamp", "value": "2017-08-07T19:50:35.000Z"}, {"field": "title", "value": "Splitter pinne gal"}, {"field": "url", "value": "http://www.adressa.no/nyheter/article172310.ece"}, {"field": "urlhash", "value": "db909124752c2dbc537acb01670bd1afa71f9379"}], "score": 0.6009039, "siteId": "9222270286501375973", "id": "db909124752c2dbc537acb01670bd1afa71f9379"}

