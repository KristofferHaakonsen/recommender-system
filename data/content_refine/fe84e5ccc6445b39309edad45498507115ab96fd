{"fields": [{"field": "modifiedtime", "type": "time", "value": "2014-01-03T21:20:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anna lian"}, {"field": "body", "value": ["Saken oppdateres.", "Mesternes Mester har tidligere v\u00e6rt en enorm seersuksess for NRK, og kanalen viker ikke mye fra malen n\u00e5r de n\u00e5 drar i gang sesong fem av realitykonseptet der 11 tidligere idrettshelter skal kjempe mot hverandre.", "Les ogs\u00e5: - Jeg er nok litt sidrumpa", "\u00c5rets serie ble spilt inn fantastiske omgivelser i Italia, og ogs\u00e5 i \u00e5r er Dag Erik Pedersen programleder p\u00e5 sitt sedvanlige trauste, men absolutt sympatiske vis. Noe av n\u00f8kkelen til at programmet skal funke er en god miks av deltakere.", "I \u00e5r har de truffet ekstra godt med gamle storheter som hopperen Roger Ruud og l\u00f8pedronninga Ingrid Kristiansen, yngre ut\u00f8vere som hopperen Johan Remen Evensen og noen mer ukjente navn som sportsdanser Kim Rygel. Stemningen i gjengen virker avslappet og god fra f\u00f8rste stund og \u00e5rets mestere er absolutt av det TV-vennlige slaget.", "I tillegg til v\u00e5r egen Kristiansen er Susann Goks\u00f8r og Kjersti Grini samt Erik Sol\u00e9r og basketballspiller Marco Elsafadi folk som gir bra av seg selv og som tilf\u00f8rer litt energi til det ellers ganske s\u00e5 forutsigbare programkonseptet.", "Det er forn\u00f8yelig \u00e5 se Kristiansen ta styringen fra f\u00f8rste stund med sin avslepne, men myndige tr\u00f8nderdialekt og et energiniv\u00e5 som skremmer vettet av yngstemann Evensen. Og det er ogs\u00e5 moro \u00e5 se hvem som har holdt seg i form og hvem som muligens har brukt litt for mye tid p\u00e5 sofaen.", "I tidligere utgaver av serien har seerne f\u00e5tt bli bedre kjent med menneskene bak de kjente idrettsnavnene, og det har til tider v\u00e6rt \u201dHver gang vi m\u00f8tes\u201d-tendenser n\u00e5r vinen kommer p\u00e5 bordet i sene kveldstimer. Dette er helt klart noe av det aller beste med programmet.", "Effektivt og uten un\u00f8dvendig dramatikk formidles ut\u00f8vernes liv og historier, deres styrker og svakheter slik at vi lar oss r\u00f8re allerede i f\u00f8rste \u00f8velse n\u00e5r en deltaker trosser sterk h\u00f8ydeskrekk og vinner eller n\u00e5r gamle muskler seirer over de unge.", "Mesternes Mester er ikke spesielt spenstig eller nyskapende, og serien er fullstendig prisgitt deltakere som har litt ekstra personlighet \u00e5 dele. Heldigvis ser det ut til at denne sesongen har nettopp det. Den f\u00f8rste episoden sluttet med Roger Ruud som forteller r\u00f8verhistorier fra sin roadracing-karriere etter \u00e5 ha banket de andre i utholdenhetstesten tidligere p\u00e5 dagen.", "\u00abRoger Ruud ruler\u00bb, twitret Bj\u00f8rn Eidsv\u00e5g sporenstreks. Da er jeg kanskje ikke alene om \u00e5 la meg r\u00f8re av gamle helter.", "P\u00e5 grunn av l\u00f8rdagens idrettsgalla gikk f\u00f8rste episode fredag kveld, men fortsetter som l\u00f8rdagsunderholdning fra neste uke."]}, {"field": "category0", "value": "kultur"}, {"field": "contenthash", "value": "5668405dd156b852ae004b473da69f2d9383d7b79c482a682a7f849fbf819ba1"}, {"field": "createtime", "value": "2017-05-01T02:20:25.000Z"}, {"field": "description", "value": "En god miks med mestere anf\u00f8rt av en avslepen tr\u00f8nderlegende og en \u00abglemt\u00bb hopplegende tilbake i storform sikrer l\u00f8rdagskosen p\u00e5 en fredag."}, {"field": "dominantimage", "value": "http://www.adressa.no/incoming/article8901647.ece/ALTERNATES/w980-default/mesterne.png"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fe84e5ccc6445b39309edad45498507115ab96fd.jpg?5951221d"}, {"field": "dominantthumbnaildimensions", "value": "300x169"}, {"field": "heading", "value": "Roger Ruud ruler -adressa.no"}, {"field": "id", "value": "fe84e5ccc6445b39309edad45498507115ab96fd"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["serie", "ruler", "gamle", "deltaker"]}, {"field": "kw-entity", "value": ["mester", "susann goks\u00f8r og kjersti grini"]}, {"field": "kw-location", "value": "italia"}, {"field": "kw-pageclass", "value": "article"}, {"field": "kw-person", "value": ["kim rygel", "roger ruud", "susann goks\u00f8r", "kjersti grini", "erik sol\u00e9r", "johan remen evensen", "ingrid kristiansen", "dag erik pedersen", "marco elsafadi", "bj\u00f8rn eidsv\u00e5g"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article8901647.ece/ALTERNATES/w980-default/mesterne.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Roger Ruud ruler"}, {"field": "og-type", "value": "article"}, {"field": "og-url", "value": "http://www.adressa.no/kultur/article8901645.ece"}, {"field": "pageclass", "value": ["article"]}, {"field": "publishtime", "value": "2014-01-03T21:02:43.000Z"}, {"field": "recs-articleid", "value": "8901645"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2014-01-03T21:02:43.000Z"}, {"field": "recs-rawtitle", "value": "Roger Ruud ruler -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "En god miks med mestere anf\u00f8rt av en avslepen tr\u00f8nderlegende og en \u00abglemt\u00bb hopplegende tilbake i storform sikrer l\u00f8rdagskosen p\u00e5 en fredag."}, {"field": "thumbnail", "value": "http://content-thumbnail.cxpublic.com/content/thumbnail200x150/fe84e5ccc6445b39309edad45498507115ab96fd.jpg?5951221d"}, {"field": "thumbnailfullheightdimensions", "value": "200x1259"}, {"field": "timestamp", "value": "2017-06-26T15:02:53.000Z"}, {"field": "title", "value": "Roger Ruud ruler"}, {"field": "url", "value": "http://www.adressa.no/kultur/article8901645.ece"}, {"field": "urlhash", "value": "fe84e5ccc6445b39309edad45498507115ab96fd"}], "score": 1.3064266, "siteId": "9222270286501375973", "id": "fe84e5ccc6445b39309edad45498507115ab96fd"}

