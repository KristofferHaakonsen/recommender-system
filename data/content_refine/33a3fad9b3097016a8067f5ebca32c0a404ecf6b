{"fields": [{"field": "modifiedtime", "type": "time", "value": "2016-10-14T18:43:41.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "\u00c5ge Winge", "Kunsthall Trondheim", "Kunstakademiet i Trondheim, KiT", "H\u00e5kon Gullv\u00e5g", "H\u00e5kon Bleken", "Edvine Larssen", "Edith Lundebrekke", "\u00d8yvind Novak Jenssen", "Rake Visningsrom", "Trondheim Kunstmuseum"]}, {"field": "author", "value": ["foto: terje visnes", "\u00e5ge winge"]}, {"field": "body", "value": ["Jeg lar Gullv\u00e5g snakke for meg n\u00e5r det gjelder Kunsthallen.", "Galleri Ismene, en kveld i september. Kunstkjennere, samlere, forretningsmenn og artister feirer dronning Sonjas fellesutstilling med kunstneren Magne Furuholmen.", "Og der er H\u00e5kon Bleken.  Og H\u00e5kon Gullv\u00e5g.", "De har ikke snakket sammen siden de havnet i en bitter  feide om kirkekunst for over ti \u00e5r siden, men n\u00e5r sp\u00f8rsm\u00e5l om den nye kunsthallen stilles, finner de grunn til \u00e5 n\u00e6rme seg hverandre.", "Noen f\u00e5 ord. F\u00f8r Gullv\u00e5g kommer med et felles statement p\u00e5 vegne av dem begge:", "- Den nye kunsthallen m\u00e5 bli en Bleken/Gullv\u00e5g-fri sone!", "Mer om dette litt senere.", "Trondheim har fostret mange av landets st\u00f8rste kunstnere, men det er lenge siden byen var en hotspot for kunstinteresserte.", "Kunstmuseet er for lite til \u00e5 kunne vise sine store samlinger, kunstforeningen ble revet bort fra sin bygning og sto igjen med et tomt navn som skulle fylles. Det er f\u00e5 private gallerier. Og Kunstakademiet har lenge dyrket en anonym tilv\u00e6relse.", "Men med Trondheim Kunsthall faller en viktig brikke p\u00e5 plass for \u00e5 gj\u00f8re byen til et interessant sted for kunstnere som vil f\u00f8re en levende dialog med samfunnet, noe byen s\u00e5rt trenger, mener Gustav Svihus Borgersen. Kunstkritiker, skribent og universitetslektor ved Institutt for Kunst- og mediekunnskap, NTNU.", "Borgersen ser en bredde som i beste fall varsler om en ny tid for kunstlivet i Trondheim.", "- Flere kunststudenter blir igjen i byen, og flere utenlandske kunstnere tar opphold og viser ny samtidskunst i Trondheim, sier Borgersen.", "Han trekker s\u00e6rlig fram aktiviteter fra det kunstnerdrevne visningsstedet Rake Visningsrom, studentdrevne Galleri Blunk og tiltaket med Babel Visningsrom og deres recidency-ordning.", "- Hvor er dassen?", "- Her er det ikke plass til noen do.", "En liten kloss p\u00e5 Bratt\u00f8ra. Bygd av gjenbruksmaterialer. 50 kvadratmeter. Et sted for samtidskunst. 3500 personer har v\u00e6rt innom Rake Visningsrom hittil i \u00e5r, forteller kunstneren Charlotte Rostad som startet Rake sammen med Trygve Ohren.", "Akkurat n\u00e5 vises verket \u00abRegarding the light\u00bb av den islandske kunstneren \u00d6rn Alexander \u00c1mundason. Et forst\u00f8rret visningskart - slike kjedelige ark du f\u00e5r utdelt n\u00e5r du g\u00e5r inn i et museum - er plassert som et stort bord i visningsrommet. Bildene det vises til p\u00e5 kartet, er ikke tradisjonelle bilder, men sm\u00e5 avrevne biter av lerret plassert under noen stifter, som om selve bildene er flerret ned av veggene.", "- Jeg ser verket som en dialog om kunstens plassering, men den islandske kunstneren holder tett om hva han vil med verket, sier Rostad.", "- Men det \u00e5pner vel ogs\u00e5 for en diskusjon om selve samtidskunsten, som de ville sagt p\u00e5 NRK?", "- Eller, hvordan kunsten faktisk vises p\u00e5 et museum. Kunstneren er i alle fall lite selvh\u00f8ytidelig p\u00e5 kunstens vegne.", "Mange som bes\u00f8ker Rake er nok ikke spesielt kunstinteresserte, tror Rostad, men de stikker hodene sine innom p\u00e5 sine s\u00f8ndagsturer langs fjorden. Akkurat n\u00e5 st\u00e5r s\u00f8strene Elisabeth og Anne Katrine Finne i d\u00f8r\u00e5pningen, de er p\u00e5 tur mot Bakklandet fra Ila og v\u00e5ger seg inn for \u00e5 betrakte kunstverket.", "- For \u00e5 komme med et sleivspark, det sitter litt langt inne hos meg \u00e5 kalle dette for et kunstverk. Dette kunne jo jeg gjort ogs\u00e5, ler Elisabeth Finne.", "- Mange kunne gjort dette, men det er ikke alle som kan komme p\u00e5 det, og som kan sette det inn i en sammenheng, sier Rostad.", "- Joda, jeg er enig i det, og jeg var nok litt ironisk. Men hva er de bukselommene p\u00e5 veggen der, er det kunstneren som har g\u00e5tt av seg buksene?", "Alle ler.", "Det er mye humor i det vi viser, sier Rostad. Men mye av det som vises er d\u00f8dsseri\u00f8st, sier Ohren.", "P\u00e5 den forrige utstillingen hadde den svenske kunstneren Malin B\u00fclow plassert seg selv p\u00e5 en b\u00e5re oppunder taket, hvor hun pustet gjennom et slangesystem fylt med vann. Med referanser til Matrix. Og, for noen, kanskje referanse til et og annet tr\u00f8ndersk hjemmebrentapparat.", "- Noen syntes det var s\u00e5 ubehagelig at de m\u00e5tte g\u00e5 ut igjen med en gang, de taklet det ikke, mens andre kom tilbake gang etter gang for \u00e5 se verket, sier Rostad.", "S\u00e5 g\u00e5r s\u00f8skenparet Finne bort til verket \u00abSmear. Leftovers from performance\u00bb. Verket er noen bittesm\u00e5 prikker p\u00e5 veggen. Elisabeth ler og sier hun har v\u00e6rt innom her f\u00f8r, og lagt merke til at Rake har ganske mange aparte ting, og at det er fantastisk at de kan holde det g\u00e5ende. Tommel opp.", "Rommet fylles med stadig avbrutt pausemusikk fra sitcomserien \u00abTwo and a half men\u00bb. J\u00e6vlig irriterende det ogs\u00e5.", "S\u00f8strene Finne ler. Det er mye latter her inne, sier Rostad, og Eisabeth sier de vil bes\u00f8ke den nye kunsthallen n\u00e5r den \u00e5pner. Selv om de egentlige ikke er s\u00e5 opptatt av kunst. Joda, de har noen trykk av lokale kunstnere hjemme, men ikke s\u00e5nne aparte greier.", "Rostad sier hennes forventninger til Kunsthallen er at direkt\u00f8ren f\u00e5r jobbe fritt uten styring fra myndighetene, og h\u00e5per det blir et levende sted hvor store nasjonale og internasjonale kunstnere kan pushe lokale kunstnere.", "Omtrent samtidig med at Kunsthallen \u00e5pner, feirer Rake sitt eget fem\u00e5rsjubileum med \u00f8l brygget p\u00e5 meksikanske humleplanter, leftovers fra en utstilling hvor kunstnerne lot visningsrommet gro ned av muggsopp og andre organiske stoffer.", "Edvine Larssen er en av byens unge, talentfulle kunstnere. Utdannet ved akademiet i Trondheim, og med lange studieopphold i Japan og London. I 2010 fikk hun Tr\u00f8ndelagsutstillingens Kritikerpris for verket \u00abSide 56 (2007)\u00bb, en kaskade av lysp\u00e6rer og kabler hvor hver enkelt av de 49 lysp\u00e6rene hadde sandbl\u00e5ste ord som tilsvarte ordene p\u00e5 side 56 av Marte Hukes diktsamling \u00abTa imot\u00bb.", "Larssen har ingen genetiske b\u00e5nd til kunsten, faren er pensjonert bilmekaniker, moren jobbet p\u00e5 lensmannskontoret i Mosj\u00f8en.", "- Hvorfor i herrens navn ble du kunstner?", "- Ja, hvorfor i herrens navn ble jeg det, antagelig fordi jeg f\u00e5r anledning til \u00e5 l\u00e6re noe nytt hver eneste dag p\u00e5 jobb.", "Det startet p\u00e5 tegning, form og farge. S\u00e5 ballet det p\u00e5 seg. N\u00e5 lager hun gedigne verk samtidig som hun jobber p\u00e5 en doktoravhandling om kunst som har en lang tittel som godt beskriver det hun driver med, synes hun:", "\u00abTheatrical, but not theatre. Architectonic, but not architecture. Sculptural, but not sculpture.\u00bb", "I et hj\u00f8rne av atelieret ligger en fjorten kilo haug med signalgul nylonduk, \u00e9n gang det 151 kvadratmeter store verket \u00abPust\u00bb, montert i et arkitekttegnet fiskehjell p\u00e5 en strand p\u00e5 Sandhorn\u00f8y i Nordland. Dette er ikke et kunstverk som skal selges, det er f\u00e5 som kj\u00f8per denne type kunstverk, selv om det finnes samlere som kj\u00f8per installasjoner, men s\u00e5 gj\u00f8r hun det heller ikke for \u00e5 bli rik.", "- Hva har du p\u00e5 hjertet?", "- Ja, for meg handler kunsten om \u00e5 utvikle verden, stille sp\u00f8rsm\u00e5l ved hva det er \u00e5 v\u00e6re i verden. Vi mennesker er spesielle dyr, vi ikke bare tenker og sanser, men vi reflekterer ogs\u00e5 over det vi opplever. Det er bare menneskene som kan det. Og kunsten viser oss p\u00e5 mange m\u00e5ter en verden vi enn\u00e5 ikke kjenner, og det er vel ogs\u00e5 derfor mange synes kunst er vanskelig.", "Et abstrakt spr\u00e5k som peker mot noe vi ikke vet hva er, sier hun. Det begynner ofte i kunsten, og f\u00f8lges opp i design, mote og andre ting. Men du m\u00e5 ikke ha kunsthistorisk kunnskap for \u00e5 ha glede av kunsten.", "- Kunsten er unik fordi den er b\u00e5de sanselig og intellektuell, den gir mange innganger, og handler ikke om \u00e5 finne ett riktig svar.", "Og etter utstillingene, n\u00e5r kunsten hennes ligger i hauger p\u00e5 atelieret, er det lettest \u00e5 se kunstverkene p\u00e5 hennes hjemmeside: www.edvinelarssen.com.", "Larssen sier hun er opptatt av kunstens m\u00f8te med publikum, som i hennes verk ofte blir deltakere. Hun vil vi skal g\u00e5 inn i verkene hennes med hele kroppen.", "- Verkene mine skaper situasjoner, det er situasjonen som er selve kunstverket. Kunst for meg er alt annet enn \u00e5 forskj\u00f8nne verden, det siste har vi mer enn nok av. \u00c5 mene at kunsten skal forskj\u00f8nne verden, er en gammeldags m\u00e5te \u00e5 se kunst p\u00e5, selv om jeg ogs\u00e5 er opptatt av estetikk. Men det er ikke dette jeg er prim\u00e6rt opptatt av, sier Larssen som selv har et kunstverk av Jenny Jurshansky med Norges truede dyrearter hengende over sofaen hjemme.", "Larssen sier hun gleder seg veldig til Kunsthall Trondheim, som hun h\u00e5per blir et sted hvor kunstnere og byens befolkning vil henge for \u00e5 diskutere verden. Og kunsten.", "Edith Lundebrekke. Anerkjent kunstner og styreleder for Tr\u00f8ndelag senter for samtidskunst, som er styrt av kunstnerorganisasjonene. Hun h\u00e5per lokale kunstnere slipper til i den nye kunsthallen, men har ogs\u00e5 forventninger om at hun skal f\u00e5 se store internasjonale kunstnere, og samtidskunst som greier \u00e5 v\u00e6re relevant.", "- Vi lever i en kompleks tid, og kunsten b\u00f8r romme den kompleksiteten. Kunsten m\u00e5 v\u00e6re viktig og aktuell, men m\u00e5 ogs\u00e5 kunne n\u00e5 ut til mange. Jeg h\u00e5per kuratorene p\u00e5 Kunsthallen er opptatt av \u00e5 n\u00e5 det generelle publikum, ikke bare de som allerede er innvidd i samtidskunsten. Hvordan de kan f\u00e5 s\u00e5nne som deg opp av stolen.", "- Sofaen!", "- Ja, ikke sant, og da skal det litt til.", "- Hva skal til?", "- Det finnes ikke noe enkelt svar p\u00e5 det. Men n\u00e5 har vi snakket om Kunsthallen i ti \u00e5r, og n\u00e5 er den her, og kanskje er det n\u00e5 folk blir nysgjerrige.", "Moderne kunst beskyldes ofte for \u00e5 v\u00e6re elitistisk og intern, men det lages mye bra kunst som ogs\u00e5 har appell hos folk, mener Lundebrekke.", "- Mange synes nok det er litt skummelt \u00e5 g\u00e5 inn i et galleri, de f\u00f8ler usikkerhet over at de ikke skal forst\u00e5 kunsten. Noen opplever stillheten trykkende, og andre mener dette er noe de kunne laget sj\u00f8l, og f\u00f8ler seg snytt.", "Som da kunstneren Marcel Duchamp snudde et pissoar, signerte det og stilte det ut p\u00e5 sokkel, og dermed snudde hele kunsthistorien p\u00e5 hodet i 1917. Fra da av fikk kunsten andre kriterier. \u00c5nd ble satt over h\u00e5nd, og ideene ble viktigere enn selve h\u00e5ndverket, teknikken og det estetiske.", "Men kanskje kan den nye kunsthallens kobling til en restaurant lokke et nytt publikum inn til samtidskunsten, tror Lundebrekke, og oppn\u00e5 den samme effekten som Litteraturhuset hadde for litteraturinteressen i Oslo. Hennes kunst kan du se p\u00e5 www.edith.no.", "- Hva er god kunst?", "- Det er et stort og vanskelig sp\u00f8rsm\u00e5l. For meg er god kunst det som umiddelbart vekker nysgjerrighet, og som gir enda mer ved n\u00e6rsyn. Kunst som f\u00e5r deg til \u00e5 reflektere og som man ikke glemmer s\u00e5 fort. Jeg har blant annet sittet i juryen for H\u00f8stutstillingen, og da skal vi velge ut 200 verk av i alt 5000 innsendte, men \u00e5 bed\u00f8mme kvalitet er jo en krevende oppgave fordi kriteriene for kvalitet er uklare.", "- Et av samtidskunstens problemer er at estetiske kriterier og h\u00e5ndverksmessige krav er fjernet, og dermed er det vanskeligere \u00e5 enes om hva som er god kunst, sier Lundebrekke.", "- Sjangerne er oppl\u00f8st, men det har ogs\u00e5 gjort kunsten mer mangfoldig og spennende, det har \u00e5pnet opp for nye m\u00e5ter \u00e5 jobbe med kunst p\u00e5, og for fortolkningen av kunsten.", "Lundebrekke ser gjerne at kunsthallen viser utflytta tr\u00f8ndere som har gjort det bra, som for eksempel filmskaper Inger Lise Hansen, som har en internasjonal karriere innen eksperimentell film, og som er ukjent for de fleste tr\u00f8ndere.", "\u00d8yvind Novak Jenssen er en av 63 studenter ved Kunstakademiet i Trondheim. Han vifter bort ei flue. Sliter med fluene i atelieret, ler han.", "Jenssen jobber med organiske materialer, prosesser fra kokkeyrket. Han hadde en lysende karriere som kokk f\u00f8r han ble kunstner. Han jobbet p\u00e5 Ylayali i Oslo, den n\u00e5 nedlagte restauranten som fikk en Michelin-stjerne og ble k\u00e5ret til landets beste restaurant.", "Som assistent for den svenske mesterkokken Jonas Lundgren i 2009, fikk Jenssen s\u00f8lv i Bocuse d\u2019Or som er kokkenes verdensmesterskap. Men da han fikk et malerkurs i julegave av moren, vendte karrieren for Jenssen. Han reiste til London, fartet rundt p\u00e5 gallerier og bestemte seg for \u00e5 hoppe av kokkekarrieren for \u00e5 bli kunstner. N\u00e5 g\u00e5r han tredje \u00e5ret p\u00e5 kunstakademiet.", "- Fra starten var det det banale, skapelsesprosessen, \u00e5 kunne lage noe du synes er fint og som andre synes er fint. Men etter hvert som du studerer kunst, blir det mer komplekst. \u00c5 finne din egen stemme, teknikker og teorier. \u00c5 forst\u00e5 at kunst er mer enn det du ser hengende p\u00e5 veggen.", "- Hva har du skj\u00f8nt etter tre \u00e5r p\u00e5 akademiet?", "- At du m\u00e5 gj\u00f8re det sj\u00f8l, jobbe hardt, og at det er gunstig \u00e5 samarbeide med andre. Det er ikke lurt \u00e5 l\u00e5se deg inn som et slags \u00abkunstnerisk geni\u00bb.", "I det siste har Jenssen jobbet mye med melkesnerk. Og marengs. Han har regien, sier han, men har ikke helt kontrollen. Han er fascinert av materialer som forandrer seg i et bilde.", "Men hva med \u00e5 forandre verden? Med kunst?", "- Jeg er vel mer dystopisk og har vel ikke helt tro p\u00e5 at kunsten har den egenskapen at den kan forandre verden, til det er verden for skakkj\u00f8rt, men jeg har tro p\u00e5 at kunsten har en terapeutisk rolle som vi menneskene trenger.", "P\u00e5 veggen henger en pannekake stekt i en r\u00f8re med mye vann. T\u00f8rket. P\u00e5 gulvet ligger en klase bl\u00e5leire som han blander med vann, gips og dolomitt, som han skal p\u00e5f\u00f8re kokende eddikessens s\u00e5 leira etser. S\u00e5 setter han til litt matfarge. Han lager bilder med eggeskall, forsker i materialer. Han har ogs\u00e5 hengt et hvitt lerret som skal p\u00e5virkes av flo, fj\u00e6re og v\u00e6ret under jernbanebrua p\u00e5 Bratt\u00f8ra.", "Et av bildene hans ligger i en kasse. \u00abPersepsjon p\u00e5 overflate 1\u00bb.", "- Det ser ut som ei mislykka kv\u00e6fjordkake?", "- Hva er det?", "- Den er god, men ser helt j\u00e6vlig ut. Tar du som kunstner deg n\u00e6r av s\u00e5nne sp\u00f8rsm\u00e5l?", "- Haha, nei, det er helt greit. Dette bildet laget jeg for \u00e5 sette sammen fors\u00f8kene mine til et ordin\u00e6rt format.", "Jenssen sier kunsten kan v\u00e6re lett \u00e5 forst\u00e5, mens andre arbeider kan kreve litt mer kunnskap om kunstteori og filosofi. P\u00e5 www.oyvindnovak.com kan du se noen av det Jenssen har laget.", "Et av hans forbilder er den norskrussiske kunstneren Ivan Galuzin som jobber med s\u00e5 ukontrollerbare prosesser at bildene flasser av mens de henger p\u00e5 utstilling. Galuzin er en kunstner som vil passe godt inn i Kunsthall Trondheim, synes Jenssen. Det kan sikkert ogs\u00e5 posen med kvitteringer han har liggende p\u00e5 hylla, kunst kan jo v\u00e6re s\u00e5 mangt bare det setter fantasien i spill og utfordrer deg, ler han.", "Jenssen h\u00e5per Kunsthallen blir et sted hvor kunstnere av alle slag kan samles, diskutere, drikke og krangle, det er for lite sl\u00e5ssing i den norske kunstverden, ler han, og n\u00e5 har jo den gamle fighten mellom H\u00e5kon og H\u00e5kon ogs\u00e5 dabbet av.", "\u00d8yvind Novak Jenssen mener han har en fordel av komme fra kokkeyrket som er ekstremt hardt, menneskekroppen klarer fint \u00e5 jobbe to d\u00f8gn i et strekk, sier han, og det var en overgang \u00e5 komme til et kunstakademi hvor du kan sitte i tre m\u00e5neder uten krav om at du skal levere noe.", "To eksamener i \u00e5ret.", "Ingen karakterer.", "Du kan i praksis ikke stryke, sier Jenssen som mener det absolutt er rom for \u00e5 lage klarere rammer p\u00e5 studiet, ikke minst for \u00e5 f\u00e5 studentene til \u00e5 pushe seg litt lenger.", "- Det er en kultur at du skal finne ut av alt selv, gj\u00f8re alt selv, og det er bra trening for livet etterp\u00e5. Men som seri\u00f8s institusjon og universitetsutdanning forventet jeg noe mer. Jeg savner et system hvor du g\u00e5r ut herfra og har l\u00e6rt det og det og det, og har gjort det og det og det. Men slik er det ikke.", "- Du \u00f8nsker et strammere opplegg?", "- Jeg savner et milj\u00f8 hvor alle jobber for \u00e5 f\u00e5 det beste ut av hver enkelt student, med professorer som vier livene sine for \u00e5 gj\u00f8re studentene sine til mest mulig skolerte kunstnere. Det er kanskje en naiv tanke, men det er jo det som er jobben deres. Denne kritikken har v\u00e6rt oppe mange ganger, men det er frustrerende at det ikke skjer endringer. Etter min mening er det en d\u00e5rlig prestasjonskultur her.", "- Er dette en bevisst strategi, eller latskap?", "- Jeg tror det er det siste. Formulert som det f\u00f8rste.", "Jenssen mener han som ut\u00f8vende kunstner kan uttrykke seg klarere enn for eksempel journalister, og at han i kunsten kan utfordre alle sider ved samfunnet.", "- Som Gullv\u00e5g n\u00e5r han maler det israelske flagget i en likhaug?", "-Det st\u00e5r respekt av kunstnere som rendyrker sin stil, men jeg synes ikke portretter med rennende maling er s\u00e5 spennende. Gullv\u00e5g har etter min mening malt seg inn i et hj\u00f8rne av sin egen borg med sine portretter.", "Etter \u00e5pningen av dronning Sonja og Furuholmens utstilling p\u00e5 Galleri Ismene, dro Bleken og Gullv\u00e5g hver til sitt. Bleken til sitt atelier p\u00e5 By\u00e5sen. Gullv\u00e5g til sin borg i en gammel kraftstasjonen i Ila.", "H\u00e5kon og H\u00e5kon er for lengst blitt et slags folkelig bilde p\u00e5 Trondheims kunstverden. To kunstnere som i mange \u00e5r opptr\u00e5dte som venner og kampfeller. Som malte bilder sammen for \u00e5 redde Kunstforeningen fra \u00e5 bli spist av Trondheim Kunstmuseum. Og Svartlamoen, og dermed hele \u00d8stbyen, fra \u00e5 bli slukt av utbyggere.", "S\u00e5 begynte det \u00e5 ulme mellom dem, en konflikt som ble synlig for alle i 2005 da Bleken gikk hardt ut mot Gullv\u00e5g som var invitert til \u00e5 male scener fra det gamle og det nye testamentet som skulle henge i Nidarosdomen.", "Kort oppsummert:", "Bleken reagerte sterkt p\u00e5 at nasjonalhelligdommen ble brukt til det som ble omtalt som en tempor\u00e6r utsmykning. Og noen \u00e5r senere st\u00f8ttet Bleken kunstkritiker Stig Andersen, som hadde kommet med noe som lignet et karakterdrap p\u00e5 Gullv\u00e5g.", "Andersen skrev at Gullv\u00e5gs kunst var pomp\u00f8s, at Gullv\u00e5g hadde vansiret kongeparet i sine portretter og at utstillingen \u00abHellig Jord\u00bb i Trondheim Kunstmuseum, som skulle v\u00e6re et h\u00e5ndslag til palestinerne i Gaza, vitnet om en pyntet empati drevet av fargeglad sentimentalitet.", "Forholdet mellom Bleken og Gullv\u00e5g ble ikke bedre av at Bleken sa at Gullv\u00e5g var et eksepsjonelt talent med en katastrofal utvikling, og at bildene i \u00abHellig Jord\u00bb var noe av det verste han hadde prestert. Gullv\u00e5g mente han var utsatt for en bestilt drittpakke, og at han ikke tok det s\u00e5 tungt \u00e5 bli angrepet av en underkvalifisert kritiker med kun mellomfag i kunsthistorie.", "Ettertiden har balansert bildet betydelig:", "Utstillingen \u00abDen bibelske syklus\u00bb er invitert inn i flere av Europas st\u00f8rste katedraler og museer. \u00abHellig jord\u00bb har turnert i Libanon, Syria og Jordan. Og hovedbildet, \u00abThe Birds of Gaza\u00bb, ble innkj\u00f8pt av nasjonalgalleriet i Jordan, i tillegg til \u00e5 utl\u00f8se en heftig politisk debatt i Israel, Frankrike og Norge.", "Kunstneren Jens Johannessen, som selv hadde stemplet Gullv\u00e5gs utstilling i Nidarosdomen som \u00abvandalisme\u00bb, rettet senere  sverdet mot kunstkritiker Andersen og sa at Gullv\u00e5g hadde v\u00e6rt utsatt for et fors\u00f8k p\u00e5 \u00absjalusidrap\u00bb.", "Johannessen mente norsk kunst var gjennomsyret av kameraderi og sjalusi, og at det var flere som hadde planlagt angrepene mot Gullv\u00e5g som hadde klart \u00e5 erobre et omr\u00e5de i kunsten p\u00e5 grunn av sin dyktighet.", "- Det er sikkert mange versjoner av hva som skjedde mellom Bleken og meg. I alle fall to versjoner. Og det er sikkert nok stoff til en doktorgrad for \u00e5 n\u00f8ste opp i alt dette, ler Gullv\u00e5g.", "Opp gjennom \u00e5rene har b\u00e5de kulturministre, redakt\u00f8rer og kunstkjennere fors\u00f8kt \u00e5 forsone H\u00e5kon og H\u00e5kon, men det m\u00e5tte alts\u00e5 et arrangement i regi av dronningen til for at de igjen skulle snakke sammen. Og bli avbildet sammen.", "- Dere m\u00e5 for all del trykke dette bildet av oss sammen, for en gangs skyld ser det jo ut som det ikke bare er negativt mellom Gullv\u00e5g og meg, sier Bleken.", "- Det var jo i sin tid en offentlig skittent\u00f8yvask?", "- Jeg legger ikke skjul p\u00e5 at det har v\u00e6rt en del friksjon her, men stort sett er jo Gullv\u00e5g og jeg enige om det meste, b\u00e5de n\u00e5r det gjelder kunstsyn og andre ting. Men det m\u00e5 jeg si, p\u00e5 det aller sterkeste, at jeg vil laste den avisa dere er ansatt i, for den avisa har faen ikke gjort annet enn \u00e5 trekke fram motsetninger og hausset opp det d\u00e5rlige forholdet mellom Gullv\u00e5g og meg. Det betyr ikke at vi trakter etter \u00e5 samarbeide, men det beh\u00f8ver ikke v\u00e6re noe fiendskap!", "- Var det godt \u00e5 m\u00f8tes etter s\u00e5 mange \u00e5r?", "- Ja, det var all right det, selvf\u00f8lgelig.", "Verken Bleken eller Gullv\u00e5g \u00f8nsker \u00e5 g\u00e5 n\u00e6rmere inn p\u00e5 hva som skjedde i striden mellom dem, men fra hver sin kant kommenterer de Kunsthall Trondheim som de begge ser p\u00e5 som en stor begivenhet - og mulighet - for at Trondheim kan bevege seg mot \u00e5 bli en kulturby.", "For der er de skj\u00f8nt enige:", "Trondheim er en idrettsby!", "Det er n\u00e5 sju \u00e5r siden Gullv\u00e5g viste utstillingen Hellig Jord i Trondheim Kunstmuseum. Den gang hadde museet guts til \u00e5 vise bilder som angrep Israels krigf\u00f8ring i Gaza, sier Gullv\u00e5g.", "Bildet \u00abThe Flag\u00bb, hvor et israelsk flagg er plantet i en likhaug, ble etter et d\u00f8gn i det franske kultursenteret i Damaskus sensurert og fjernet av den franske ambassaden.", "H\u00e5kon Gullv\u00e5g er ikke sikker p\u00e5 at de samme bildene ville blitt tillatt vist i Trondheim Kunstmuseum n\u00e5. Det er en p\u00e5stand, sier han, som bygger p\u00e5 at museumsmyndighetene avsatte den tidligere museumsdirekt\u00f8ren Pontus Kyander etter at han i forordet til en sesongkatalog hadde kalt Fremskrittspartiet for et h\u00f8yrepopulistisk parti.", "- Direkt\u00f8ren for et Kunstmuseum kan sammenlignes med en avisredakt\u00f8r, og skal ikke v\u00e6re redaksjonelt underlagt sitt eierskap, sier Gullv\u00e5g.", "Han h\u00e5per Kunsthallen kan gjenerobre tilliten til den frie kunsten, noe Kunstmuseet, etter hans mening, fors\u00f8mte.", "- Jeg h\u00e5per kunsthallen f\u00e5r spillerom til \u00e5 \u00f8ve all verdens kritikk mot hvem som helst, og kan slippe til kunstneriske ytringer uten \u00e5 ta noen som helst sidehensyn.", "Bleken og Gullv\u00e5g h\u00e5per den nye Kunsthallen ogs\u00e5 kan bidra til \u00e5 rydde opp i organiseringen av byens kunstliv. N\u00e5 kan Kunstmuseet overlate til Kunsthallen \u00e5 v\u00e6re scene for nye utstillinger. S\u00e5 kan Kunstmuseet bruke all sin plass p\u00e5 \u00e5 vise de store og fantastiske samlingene som ligger skjult for publikum i museets kjellere, sier Gullv\u00e5g og ramser opp verker fra kunstnere som Balke, Tiller, N\u00e6ss, Stabel, Munch, Bonnard, Blake og Lundstr\u00f8m, verk som b\u00f8r henge som en fast kanon i Kunstmuseet.", "Gullv\u00e5g mener Kunstmuseet n\u00e5 endelig kan ta fri fra \u00e5 v\u00e6re kunsthall, og dermed frigj\u00f8re ressurser til ettersyn og konservering av verdifulle kunstverk. Han har en ekkel f\u00f8lelse av at Kunstmuseet ikke helt har oversikt over sitt eget skattkammer.", "- For ett \u00e5r siden fikk jeg en telefon fra museet om \u00e5 hente et verk de mente jeg hadde glemt. De hadde ikke oppdaget at de for mange \u00e5r siden hadde kj\u00f8pte dette verket, en diger Pan-frise, av meg for en veldig stor sum. Det er for meg et tegn p\u00e5 at det er noe som ikke fungerer.", "- Men hva b\u00f8r Kunsthallen fylles med av kunst?", "- Kunsthallen m\u00e5 v\u00e6re en Bleken og Gullv\u00e5g-fri sone, vi har nok av andre arenaer \u00e5 operere p\u00e5, vi m\u00e5 ikke bli kulturlivets nessekonger, og da blir det en selvmotsigelse hvis jeg kommer med mine meninger om hva Kunsthallen b\u00f8r inneholde. De som har i oppdrag \u00e5 drive stedet, m\u00e5 ha total frihet og kunne tenke fritt.", "Sier Gullv\u00e5g.", "Som har blitt det mange vil kalle styrtrik p\u00e5 kunsten sin.", "I Norge finnes rundt fem tusen billedkunstnere og et par tusen fagorganiserte kunsth\u00e5ndverker. Veldig f\u00e5 av dem lever av sin egen kunst og er derfor avhengige av stipender og produksjonsst\u00f8tte, eller en annen jobb ved siden av. Ytterst f\u00e5 blir rike superstjerner.", "For \u00e5 kunne bli rik og ber\u00f8mt kunstner, b\u00f8r du ha et stort ego i tillegg til talentet, sier kunstner Edith Lundebrekke. Dessuten hjelper det \u00e5 v\u00e6re mann. De fleste superstjerner i kunsten er menn, slik har det alltid v\u00e6rt.", "- Jeg var i New York nettopp og s\u00e5 en utstilling av en kunstner jeg ikke hadde h\u00f8rt om f\u00f8r, det var store, fantastiske verk av Carmen Herrera. Hun er 101 \u00e5r og holdt p\u00e5 i samme tid som mange av de st\u00f8rste kunstnerne p\u00e5 femti- og sekstitallet, men hun slo ikke gjennom f\u00f8r hun var n\u00e6rmere nitti. Hadde Herrera v\u00e6rt mann, tror jeg hun hadde v\u00e6rt like stor som de aller st\u00f8rste, som for eksempel Frank Stella og Barnett Newmann.", "Det finnes mange eksempler p\u00e5 kvinnelige kunstnere som f\u00f8rst f\u00e5r sitt gjennombrudd etter at de er blitt seksti-sytti \u00e5r, sier Lundebrekke. Hun synes det er litt deprimerende \u00e5 tenke p\u00e5 at kunstverdenen ikke makter \u00e5 l\u00f8fte fram flere kvinnelige stjerner, og at mannlige kunstnere fortsatt dominerer kunstscenen.", "Norske superstjerner som Bjarne Melgaard, Kjell Erik Killi-Olsen og Pushwagner, er alle eksentrikere. Mens kvinnelige eksentrikere gjerne karakteriseres som noe helt annet, sier Lundebrekke. De blir vurdert som \u00abvulg\u00e6re\u00bb.", "En annen som er blitt rik p\u00e5 kunsten, er H\u00e5kon Bleken.", "Akkurat n\u00e5 jobber han med et portrett av scenekunstner Catrine Telle.", "- Synes du det ligner? Det er s\u00e5 j\u00e6vlig vanskelig \u00e5 f\u00e5 dem til \u00e5 ligne. Det der er jo Gullv\u00e5g veldig god p\u00e5, vet du, \u00e5 f\u00e5 dem til \u00e5 ligne seg selv, sier Bleken.", "Han tror Kunsthall Trondheim kan l\u00f8fte kunstinteressen her i byen.", "- N\u00e5 kommer Kunsthallen og tar seg av utstillinger. Og det er j\u00e6vlig bra. For n\u00e5 kan Kunstmuseet ta seg av samlingen, og det er jo museets fremste oppgave, sier Bleken som p\u00e5 60-tallet var en del av kunstnerfellesskapet Gruppe 5, som mange nevner som den siste storhetstiden i tr\u00f8ndersk kunst.", "- Ser du antydning til en ny storhetstid i tr\u00f8ndersk kunst?", "- Tenk p\u00e5 den tiden da Hannah og Hans Ryggen gikk rundt i gatene her, sammen med kunstnere som Botner, Undersaker, Bjarne Reidar og Oddvar Alstad. Og vi hadde domkirkehuggerne og Kunstforeningen. Men etter hvert stivnet det litt fordi borgerskapet ble litt mer borgerlig. S\u00e5 kom Gruppe 5 og det ble et levelig milj\u00f8 i byen. Men s\u00e5 d\u00f8de det hen, og etter det har det v\u00e6rt ganske ille, alts\u00e5. For \u00e5 holde meg til sannheten s\u00e5 skyldes det at de ansatte feil direkt\u00f8rer ved Kunstmuseet.", "- Hva med Kunstakademiet?", "- Akademiet her lever i en egen ghetto, jeg har ingen kontakt med det milj\u00f8et. Jeg har undervist i Oslo, i Bergen og \u00c5lesund, men jeg har ikke blitt spurt om \u00e5 undervise p\u00e5 akademiet i den tida jeg har levd.", "- Hva er grunnen til det?", "-Jeg aner ikke, kanskje er jeg for gammel og de innbiller seg at jeg er j\u00e6vla konservativ og alt det der. Gudene vet. Men n\u00e5 har noen av elevene begynt \u00e5 opps\u00f8ke meg privat, de kommer hit opp og snakker med meg om mitt syn p\u00e5 kunst. N\u00e5 kommer ungdommen og vil snakke med meg, og det er jo morsomt.", "Sier Bleken.", "F\u00f8r han snakker om all den j\u00e6vlige arkitekturen og om sporten som kveler s\u00e5 mye annet. Bleken har bes\u00f8kt Lerkendal \u00e9n gang, og da ble han vist fram av Nils Arne Eggen som en slags original som aldri f\u00f8r hadde v\u00e6rt p\u00e5 fotballkamp. S\u00e5 snakker han om det fantastiske Louisiana utenfor K\u00f8benhavn hvor tr\u00e6rne i skulpturparken har r\u00f8tter formet som enorme elefantf\u00f8tter. Han reiser ofte p\u00e5 dagsturer til Louisiana, sier han, og tenk om vi kunne f\u00e5tt et lite Louisiana nede p\u00e5 Nidar\u00f8 i stedet for den \u00abMonsterhallen\u00bb.", "- Kunsten trekker ogs\u00e5 folk, vet du, men da m\u00e5 vi satse p\u00e5 kvalitet hele tiden. Da kommer folk, det er jeg sikker p\u00e5, b\u00e5de til Kunstmuseet og Kunsthallen.", "Torsdag skal han p\u00e5 \u00e5pninga av Trondheim Kunsthall.", "Det skal Gullv\u00e5g ogs\u00e5.", "Noen dager f\u00f8r \u00e5pningen er de store rommene i Trondheim Kunsthall fortsatt bare rom. Og noen store kasser. Fylt med kunst av fire internasjonale kunstnere som skal fylle \u00e5pningsutstillingen som har f\u00e5tt tittelen \u00abthis is a political (painting)\u00bb.", "- Dette er en stor begivenhet, sier kunsthallens direkt\u00f8r, Helena Holmberg.", "I den st\u00f8rste kassen ligger bilder av VALIE EXPORT, en kunstner Holmberg kaller for et feministisk ikon.", "- Og n\u00e5 skal dere snu opp ned p\u00e5 Trondheim med samtidskunst?", "- Ja, det er tanken. Vi skal ta kunsten opp p\u00e5 samme niv\u00e5 som musikkscenen.", "- Kunstbyen Trondheim?", "- Trondheim er en by med et stort universitet, det er en kunnskapsby, og kunsten er viktig i samfunnsdiskusjonen fordi den kan g\u00e5 inn i en dypere diskusjon enn det er plass til i for eksempel dagspressen.", "- Bleken og Gullv\u00e5g sier Kunsthall Trondheim skal bli en Bleken/Gullv\u00e5g-fri sone?", "- Javel.", "- Kan du garantere d\u00e9t?", "- Nei, det kan jeg ikke. I kunsten kan en ikke garantere noe. Du vet aldri hva som kan skje.", "age.winge@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "08698bc9d821929b0db06826a02e493039643d15e6e9d73b5e75eef08e77552c"}, {"field": "createtime", "value": "2016-10-14T17:50:22.000Z"}, {"field": "description", "value": "Over ti \u00e5r er g\u00e5tt siden de snakket sammen. Ikke s\u00e5 mye som et nikk. Men \u00e5pningen av Kunsthall Trondheim er en begivenhet s\u00e5 stor at de kommer med et felles standpunkt."}, {"field": "dominantimage", "value": "http://www.adressa.no/pluss/magasin/article13639213.ece/m48t6i/ALTERNATES/w980-default/KUNST2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/33a3fad9b3097016a8067f5ebca32c0a404ecf6b.jpg?5982588a"}, {"field": "dominantthumbnaildimensions", "value": "300x169"}, {"field": "heading", "value": ["Er det noen kunst! -adressa.no", "En viktig brikke", "Rake p\u00e5 Bratt\u00f8ra", "En av de nye", "\u00d8nsker seg de store", "Snerk for en bedre verden", "Kritiserer akademiet", "H\u00e5kon & H\u00e5kon", "Den frie kunstscenen", "Glemt kunstkj\u00f8p", "Hjelper \u00e5 v\u00e6re mann", "Bleken der oppe", "I den nye hallen"]}, {"field": "id", "value": "33a3fad9b3097016a8067f5ebca32c0a404ecf6b"}, {"field": "keyword", "value": ["Ukeadressa", "\u00c5ge Winge", "Kunsthall Trondheim", "Kunstakademiet i Trondheim", "KiT", "H\u00e5kon Gullv\u00e5g", "H\u00e5kon Bleken", "Edvine Larssen", "Edith Lundebrekke", "\u00d8yvind Novak Jenssen", "Rake Visningsrom", "Trondheim Kunstmuseum"]}, {"field": "keywords", "value": "Ukeadressa,\u00c5ge Winge,Kunsthall Trondheim,Kunstakademiet i Trondheim, KiT,H\u00e5kon Gullv\u00e5g,H\u00e5kon Bleken,Edvine Larssen,Edith Lundebrekke,\u00d8yvind Novak Jenssen,Rake Visningsrom,Trondheim Kunstmuseum"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "michelin"}, {"field": "kw-concept", "value": ["internasjonale kunstnere", "kunstner", "but not", "h\u00e5per kunsthallen", "lokale kunstnere", "kunst"]}, {"field": "kw-entity", "value": ["bakklandet", "nidarosdomen", "anne katrine finne", "rake visningsrom", "hans ryggen", "frank stella og barnett newmann", "fremskrittspartiet", "kunsthallen", "galleri ismene", "babel visningsrom", "bocuse", "h\u00f8stutstillingen", "tr\u00f8ndelagsutstillingens kritikerpris", "elisabeth og anne katrine finne", "hannah og hans ryggen", "institutt for kunst", "trondheim kunstmuseum", "kunstmuseet", "by\u00e5sen", "europas", "kunstakademiet", "elisabeth finne", "bergen og \u00e5lesund", "bonnard", "trondheim kunsthall", "bratt\u00f8ra", "bleken og gullv\u00e5g", "eisabeth", "galleri blunk", "h\u00e5kon og h\u00e5kon", "blake og lundstr\u00f8m", "balke", "gruppe 5", "kunstforeningen", "kunsthall trondheim", "barnett newmann", "botner", "bjarne reidar og oddvar alstad", "hellig jord", "frankrike og norge"]}, {"field": "kw-location", "value": ["london", "trondheim", "louisiana", "norge", "new york", "nordland", "libanon", "mosj\u00f8en", "gaza", "oslo", "israel", "jordan", "k\u00f8benhavn", "damaskus", "ila"]}, {"field": "kw-pageclass", "value": "article"}, {"field": "kw-person", "value": ["marcel duchamp", "frank stella", "edith lundebrekke", "marte hukes", "bjarne reidar", "kjell erik killi-olsen", "carmen herrera", "jonas lundgren", "malin b\u00fclow", "pontus kyander", "magne furuholmen", "catrine telle", "\u00f8yvind novak jenssen", "trygve ohren", "gustav svihus borgersen", "bjarne melgaard", "h\u00e5kon bleken", "inger lise hansen", "ivan galuzin", "stig andersen", "jens johannessen", "jenny jurshansky", "helena holmberg", "edvine larssen", "oddvar alstad", "h\u00e5kon gullv\u00e5g", "nils arne eggen", "charlotte rostad"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13639213.ece/m48t6i/ALTERNATES/w980-default/KUNST2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Er det noen kunst!"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/14/Er-det-noen-kunst-13638954.ece"}, {"field": "pageclass", "value": ["article"]}, {"field": "publishtime", "value": "2016-10-14T18:43:34.000Z"}, {"field": "recs-articleid", "value": "13638954"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-14T18:43:34.000Z"}, {"field": "recs-rawtitle", "value": "Er det noen kunst! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Over ti \u00e5r er g\u00e5tt siden de snakket sammen. Ikke s\u00e5 mye som et nikk. Men \u00e5pningen av Kunsthall Trondheim er en begivenhet s\u00e5 stor at de kommer med et felles standpunkt."}, {"field": "thumbnail", "value": "http://content-thumbnail.cxpublic.com/content/thumbnail200x150/33a3fad9b3097016a8067f5ebca32c0a404ecf6b.jpg?5982588a"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-02T22:56:10.000Z"}, {"field": "title", "value": "Over ti tause \u00e5r er g\u00e5tt siden H\u00e5kon og H\u00e5kon havnet i bitter krangel"}, {"field": "url", "value": "http://www.adressa.no/pluss/magasin/2016/10/14/Er-det-noen-kunst-13638954.ece"}, {"field": "urlhash", "value": "33a3fad9b3097016a8067f5ebca32c0a404ecf6b"}], "score": 0.4359979, "siteId": "9222270286501375973", "id": "33a3fad9b3097016a8067f5ebca32c0a404ecf6b"}

