{"fields": [{"field": "modifiedtime", "type": "time", "value": "2016-10-07T21:02:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "magasin pluss", "Krimlitteratur"]}, {"field": "author", "value": ["geir svardal", "glen musk"]}, {"field": "body", "value": ["Roar R\u00e6stad er det nyeste skuddet p\u00e5 stammen av krimforfattere i Trondheim, og veteranene tar i mot ham med \u00e5pne armer.", "Det er oktober 1942, og drapsetterforsker Gabriel Navarseth ved Trondheim politikammer famler seg frem i veitene p\u00e5 Hospitalsl\u00f8kkan. Det er m\u00f8rke selv midt p\u00e5 dagen, i hvert fall om vi snakker metaforisk, denne verste krigsh\u00f8sten i Trondheim, men kveldene og nettene er likevel helt spesielle. Blendingsp\u00e5budet gj\u00f8r det nesten umulig \u00e5 se personen p\u00e5 den andre siden av gaten, og det er det som berger Navarseth som er p\u00e5 vei tilbake til politikammeret i Hornemannsg\u00e5rden etter et farlig m\u00f8te i natten.", "- For oss moderne storbymennesker er det bortimot umulig \u00e5 forestille seg hvor m\u00f8rkt det m\u00e5 ha v\u00e6rt i disse krigs\u00e5rene, da ikke s\u00e5 mye som en stripe lys fikk slippe gjennom blendingsgardinene, sier Roar R\u00e6stad (48).", "I h\u00f8st er han p\u00e5 banen med sin andre kriminalroman om Gabriel Navarseth, som fortsetter \u00e5 balansere p\u00e5 slak line i en by der vanlig sivilt politiarbeid er satt under press av b\u00e5de det politiserte norske Statspolitiet og tyske Gestapo. I anmeldelsene av \u00abElven\u00bb, oppf\u00f8lgeren til debutromanen \u00abSovende hunder\u00bb, f\u00e5r R\u00e6stad ros for \u00e5 skrive frem et levende bilde av Trondheim, slik det m\u00e5 ha fortonet seg i de ukene da unntakstilstanden ble innf\u00f8rt, da de ti sonofrene ble henrettet og da deportasjonen av j\u00f8dene begynte. Josef Terboven, Hitlers rikskomiss\u00e6r i Norge, er med i R\u00e6stads krim. Det samme er Gestapo-sjef Gerhard Flesch og den beryktede fylkeslederen i Nasjonal Samling, Henrik Rogstad. Reidar Landgraff, politifullmektigen som styrer det groteske Likvidasjonsstyret for inndratte j\u00f8diske formuer, har ogs\u00e5 en birolle.", "- Da jeg skulle skrive en trondheimskrim, var det naturlig for meg \u00e5 legge handlingen til andre verdenskrig, sier Roar R\u00e6stad, som har en master i historie fra NTNU og n\u00e5 underviser i faget ved Strinda videreg\u00e5ende skole.", "- Trondheim er en interessant og spennende by som kulisse for krim, sier Kim Sm\u00e5ge, bokaktuell i h\u00f8st med romanen \u00abDameroman m/menn\u00bb, og en av de aller f\u00f8rste i Norge som kan smykke seg med tittelen \u00abkrimdronning\u00bb. Det er g\u00e5tt tolv \u00e5r siden hun utga sin siste krim med politikvinnen Anne-kin Halvorsen i hovedrollen, og n\u00e5 \u00f8nsker hun Roar R\u00e6stad velkommen om bord.", "Det samme gj\u00f8r Fredrik Skagen, Idar Lind, Tore Oksholen og J\u00f8rgen Brekke, som til sammen har dr\u00f8ssevis med drap p\u00e5 samvittigheten, og som har spredd sine lik ut over mesteparten av Trondheim.", "- Trondheim har et fint knippe krimforfattere, forsikrer han som mer enn noen andre norske krimforfattere har brukt kriminalromanen til \u00e5 portrettere sin egen by. Gunnar Staalesens romanunivers trekker hvert \u00e5r turister i hopetall til Bergen for \u00e5 g\u00e5 guidede Varg Veum-turer i vestlandshovedstaden.", "- Trondheim har heller ingen ting \u00e5 skjemmes over. De to byene, med tunge skyer og m\u00f8rke smau, har like perfekte rammer for nettopp krimromanen, mener Staalesen, som i \u00e5r er ute med bok nummer 20 om den bergenske privatdetektiven.", "- Jeg har brukt 40 \u00e5r p\u00e5 \u00e5 fylle dette lerretet, og jeg angrer naturligvis ikke et sekund p\u00e5 at jeg valgte \u00e5 bruke Bergen som ramme. Da jeg skrev den f\u00f8rste Varg Veum-boka for en evighet siden, var jeg riktignok litt redd for at en privatdetektiv p\u00e5 Strandkaien skulle ekskludere potensielle lesere andre steder i landet, men hvis du skriver godt og spennende nok, g\u00e5r det av seg selv. Jeg tror mange lesere ogs\u00e5 kan synes det er interessant \u00e5 lese en ny krim fra Trondheim, for eksempel, heller enn enda en r\u00f8verfortelling fra Oslo.", "Nederst i saken kan du lese denne mikrokrimfortellingen i sin helhet.", "Han skal straks gi seg i kast med Roar R\u00e6stads krigskrim fra Trondheim, spent p\u00e5 hvordan den ferske kollegaen har l\u00f8st utfordringen.", "- Okkupasjons\u00e5rene er det mest dramatiske som har skjedd v\u00e5rt land i moderne tid, og jeg tror vi kan komme til \u00e5 f\u00e5 flere krimb\u00f8ker fremover som legger handlingen til krigen. Kjell Ola Dahl fikk jo Rivertonprisen for \u00abKureren\u00bb i fjor, og internasjonalt fins det flere som skriver i denne genren, fremfor alt Philip Kerr, sier Gunnar Staalesen.", "Mens Gunnar Staalesen brukte Varg Veum til \u00e5 sette Bergen p\u00e5 det krimlitter\u00e6re kartet fra midt p\u00e5 1970-tallet, gjorde Fredrik Skagen det samme i Trondheim. Etter \u00e5 ha skrevet flere skj\u00f8nnlitter\u00e6re romaner, ble leserne presentert for antihelten og falskmyntneren Morten Martens i \u00abViktor! Viktor!\u00bb i 1982. Martens m\u00e5tte av gode grunner stikke av fra hjembyen og etablerte seg under fiktivt navn i England, og han kunne derfor ikke - som Varg Veum - bedrive trondheimsreklame p\u00e5 samme m\u00e5te, hvordan n\u00e5 det skulle latt seg gj\u00f8re med et s\u00e5 rufsete rulleblad. Men politimannen Christian R\u00f8nnes, som ogs\u00e5 dukker opp i de krimb\u00f8kene som ikke omhandler Morten Martens, gjorde sitt aller beste - p\u00e5 Skagens vegne.", "- Det f\u00f8les alltid mye tryggere \u00e5 skrive om det du kan og kjenner aller best, sier Skagen, som snart fyller 80 \u00e5r. Han har v\u00e6rt kreftsyk og er sliten etter en omfattende cellegiftkur, og selv om prognosene er gode og formen sm\u00e5tt stigende, er han i tvil om det kommer noe mer fra hans penn.", "- Jeg har hatt et utkast til en ny krim liggende p\u00e5 datamaskinen min i fem-seks \u00e5r. Jeg tok livet av en fyr allerede p\u00e5 side 25 eller deromkring, skj\u00f8nt det var egentlig en arbeidsulykke, men vi f\u00e5r se om jeg kommer i m\u00e5l med den.", "Skagen f\u00f8ler ikke at han har s\u00e5 mye mer \u00e5 bevise, egentlig, og i trondheimslitteraturen vil krimb\u00f8kene hans st\u00e5 til evig tid.", "- \u00c5 bruke sin egen by, slik jeg har gjort, f\u00f8yer seg inn i en lang tradisjon i krimlitteraturen, sier Fredrik Skagen som har base vegg i vegg med barndomshjemmet p\u00e5 \u00d8ya, og som ser b\u00e5de fordeler og ulemper med \u00e5 bruke byscenene rett utenfor inngangsd\u00f8ra.", "- Du m\u00e5 v\u00e6re n\u00f8ye med detaljene og vite at det alltid er en leser der ute som kan ta deg p\u00e5 feil. Jeg har ikke beg\u00e5tt noen geografiske br\u00f8lere, som han Oslo-baserte forfatteren som en gang plasserte Palmehaven i Olav Tryggvassons gate, men jeg tabbet meg en gang ut ved \u00e5 innf\u00f8re 100 pund-seddelen. Den st\u00f8rste pengeseddelen britene hadde, den gang som n\u00e5, var 50 pund. Den st\u00f8rste fallgruven du ellers kan g\u00e5 i n\u00e5r du bruker din egen by litter\u00e6rt, er overdrivelsens kunst. Tendensen til \u00e5 lesse p\u00e5 med for mange detaljer, fordi du har lest og kan s\u00e5 mye om de aktuelle bydelene. P\u00e5 samme m\u00e5te som enkelte forfattere kan svikte n\u00e5r de beveger seg hjemmefra, kan det bli for mye av det gode p\u00e5 hjemmebane, mener Fredrik Skagen.", "Han har hatt \u00e9n kj\u00f8reregel gjennom hele forfatterkarrieren.", "- Skriv aldri om plasser du ikke har v\u00e6rt p\u00e5 selv.", "- Fredrik var jo helt r\u00e5 p\u00e5 researchen og detaljene, sier Kim Sm\u00e5ge, fortsatt beundrende.", "Hun har ikke v\u00e6rt ueffen selv heller, og har brukt sin oppvekst og bakgrunn fra \u00d8stbyen i Trondheim for alt det har hatt av verdi.", "- Fordi Trondheim er en sm\u00e5by og storby p\u00e5 samme tid, har den s\u00e5 mange kvaliteter som innbyr til ulike typer prosa, sier Sm\u00e5ge, som introduserte politikvinnen Anne-kin Halvorsen i en novellesamling tidlig p\u00e5 90-tallet, f\u00f8r hun slapp henne l\u00f8s for alvor i \u00abSub Rosa\u00bb i 1992.", "- Det er en viss risiko \u00e5 skrive fra hjemmebane, naturligvis, men i det store og hele m\u00e5 jo detaljene stemme uansett. Du kan dikte inn \u00e5rstider og lukter og smak, men du kan liksom ikke plassere kantina p\u00e5 politistasjonen i feil ende av bygget, sier hun.", "I \u00abContainterkvinnen\u00bb lot hun en av figurene innta skytestilling p\u00e5 \u00d8vre M\u00f8llenberg og sikte seg inn p\u00e5 Anne-kin Halvorsens leilighet lenger borti gata.", "- Jeg hadde lest meg grundig opp p\u00e5 kulenes ballistiske bane, men etter at boka var kommet i salg, fikk jeg en telefon fra en fyr. \u00abBra jobba, Sm\u00e5ge\u00bb, sa han, men kulekaliberet stemmer ikke. Han var medlem av Heimdal skytterlag, og visste hva han snakket om.", "Kim Sm\u00e5ge vet ikke helt n\u00e5r hun kommer til \u00e5 sende Anne-kin ut i den m\u00f8rke Trondheimsnatta igjen.", "- Det har aldri v\u00e6rt drivkraften min \u00e5 skrive om mord for mordets skyld. Jeg har tilh\u00f8rt Sj\u00f6wall & Wahl\u00f6\u00f6-skolen og har brukt sjangeren til \u00e5 si noe som samfunnsutviklingen. Men vi f\u00e5r se. Trondheim som krimkulisse er i hvert fall perfekt, sier hun.", "Det samme mener J\u00f8rgen Brekke, som slo gjennom med \u00abN\u00e5dens omkrets\u00bb, den f\u00f8rste av hittil fem b\u00f8ker om politimannen Odd Singsaker, i 2011. Mange kan fortsatt ikke passere Gunnerusbiblioteket p\u00e5 Kalvskinnet uten at de tenker p\u00e5 det fl\u00e5dde, hodel\u00f8se liket som Brekke plasserte der i debutboken.", "N\u00e5 har J\u00f8rgen Brekke flytttet hjem til Horten, men Odd Singsaker er blitt igjen i str\u00f8ket nedenfor Kristiansten festning.", "- Det er enklere \u00e5 ikke v\u00e6re tr\u00f8nder, da f\u00e5r jeg distanse, og det tror jeg er viktig, har J\u00f8rgen Brekke sagt til oss tidligere.", "- N\u00e5r man skal dikte er det en fordel \u00e5 skrive om noe som ikke er s\u00e5 n\u00e6rt. Det hadde v\u00e6rt vanskeligere for meg \u00e5 skrive om Horten. Og Trondheim er en s\u00e5pass stor by at ingen trenger \u00e5 f\u00f8le at b\u00f8kene handler om dem.", "\u00abThe city never failed me\u00bb, har den amerikanske krimforfatteren Lawrence Block sagt, og da spiller det mindre rolle om det er p\u00e5 Manhattan dramaet utspiller seg - eller i Midtbyen i Trondheim.", "- Byen er til \u00e5 stole p\u00e5, oppdaget ogs\u00e5 Idar Lind da han debuterte med \u00abHotell Tordenskjold\u00bb i 1985. I tre b\u00f8ker skrev han om resepsjonisten Antonio Steen og politikvinnen Thelma B.S. Hansen, som noen \u00e5r senere skulle dukke opp som forfatterpseudonymet til Lind i tre nye krimb\u00f8ker.", "- Jeg var veldig inspirert av Gunnar Staalesen da jeg begynte \u00e5 skrive \u00abHotell Tordenskjold\u00bb, og jeg var fast bestemt p\u00e5 \u00e5 bruke byen r\u00e5tt, slik han utnyttet Bergen og Dan Tur\u00e9ll portretterte K\u00f8benhavn i sine krimb\u00f8ker. Jeg tror jeg kan si at jeg var den f\u00f8rste som brukte Trondheim systematisk p\u00e5 dette viset. Fredrik hadde jo sendt Morten Martens ut av landet p\u00e5 denne tida, forteller Lind.", "Mye av handlingen, b\u00e5de i dagslys og i m\u00f8rket, foregikk i omr\u00e5det bak V\u00e5r Frue kirke, der det fiktive hotellet var plassert.", "- Ellers hadde jeg som m\u00e5l \u00e5 sende mine hovedpersoner rundt p\u00e5 en evig kaf\u00e9vandring for \u00e5 \u00f8ke gjenkjennelseseffekten til lokale lesere, sier Idar Lind, og mye tyder p\u00e5 at han lyktes godt i en tid da Trondheim politikammer hadde mange romanfiktive etterforskere.", "- I en av b\u00f8kene mikser jeg sammen denne forsamlingen av litter\u00e6re politifolk og lar dem m\u00f8tes, b\u00e5de Anne-kin Halvorsen til Kim Sm\u00e5ge, Fredrik Skagens Chrstian R\u00f8nnes og min egen Thelma, samt en politibetjent fra hundepatruljen som hadde opptr\u00e5dt i en ungdoms- roman av Anne B. Ragde.", "\u00abSt\u00f8rrelsen p\u00e5 byen spiller ingen rolle, men det m\u00e5 v\u00e6re en by med trafikklys og et visst antall utesteder\u00bb, skriver Catherine Phelps, som har redigert antologien \u00abCrime Fiction In The City\u00bb, om urbane trekk i krimlitteraturen. Selv skriver hun krim fra hjembyen Cardiff i Wales, der hun aldri vil g\u00e5 tom for ideer.", "\u00abUrban krimlitteratur er mer realistisk enn det tradisjonelle britiske herreg\u00e5rdsmysteriet, og med byen som bakteppe, kan du lett forene det skumle med det samfunnskritiske p\u00e5 en helt annen m\u00e5te. Bare ved \u00e5 vandre rundt i gatene, kan du utvikle stadig nye ideer\u00bb, hevder Phelps.", "S\u00e5nn gikk Tore Oksholen og tenkte ogs\u00e5 for tolv \u00e5r siden, til det som skulle bli hans debutkrim (\u00abEn rik h\u00f8st\u00bb) og som skulle handle om genteknologi. Oksholen jobbet i informasjonsavdelingen ved NTNU p\u00e5 Gl\u00f8shaugen, og p\u00e5 vei hjem fra jobb til boligen p\u00e5 Breidablikk, tok han snarveien gjennom de underjordiske korridorene p\u00e5 St. Olavs, ganger som knapt noen, utenom de som jobbet der, visste at eksisterte.", "- Jeg tok en person som kunne v\u00e6rt meg, og s\u00e5 lot jeg ham bare forsvinne der nede, sier Oksholen, som senere har fulgt opp med to krimromaner og to ungdomsb\u00f8ker fra Trondheim.", "- Ved \u00e5 bruke sin egen by p\u00e5 dette viset, kan man skape konkrete orienteringspunkt som leseren lett kan kjenne seg igjen i. Men det m\u00e5 ikke bli for hjemmekjent heller, og samtidig er jo risikoen til stede for at leseren - hvis hun eller han kan byen like godt som deg - ikke er med p\u00e5 premissene eller kj\u00f8per beskrivelsene, sier Oksholen.", "Roar R\u00e6stad er s\u00e5pass fersk i krimforfattergamet at han fortsatt skjelver ved tanken p\u00e5 \u00e5 bli tatt i faktafeil. Han er godt i gang med den tredje Navarseth-romanen, som etter planen skal utkomme neste h\u00f8st, og researchen er omfattende, forteller han mens vi begir oss gjennom Holstveita i retning Ilevolden. Det var i parken ved Hospitalskirka at Gabriel Navarseth en m\u00f8rk kveld som dette m\u00f8tte sin kontakt i motstandsbevegelsen i den f\u00f8rste boka, \u00abSovende hunder\u00bb. Det var en m\u00f8rk og regntung kveld, naturligvis.", "- \u00c5 bruke andre verdenskrig som arena byr p\u00e5 en del utfordringer. Men jeg er veldig opptatt av det som skjedde i disse \u00e5rene, jeg har lest masse om tidsepoken og er ganske dyktig til \u00e5 lete i de riktige arkivene. Hvis jeg er dyktig nok, h\u00e5per jeg ogs\u00e5 \u00e5 kunne male frem noen av de etiske og moralske valgene Navarseth blir konfrontert med i en tid da ingen enn\u00e5 kan forutse utfallet av krigen, sier R\u00e6stad.", "- Gabriel Navarseth st\u00e5r hele tiden overfor en type veivalg som han antagelig ville sluppet p\u00e5 samme vis, om han hadde v\u00e6rt politietterforsker i v\u00e5r egen tid. I krig handler mennesker annerledes, tror Roar R\u00e6stad.", "Han kommer fra Midsund i M\u00f8re og Romsdal og har bestandig skrevet.", "- Dikt og noveller. Jeg kunne ha tapetsert veggene hjemme med refuserte manus som opp gjennom \u00e5rene er kommet i retur fra forlagene, ler han.", "Derfor nyter han den smule suksessen han n\u00e5 f\u00f8ler p\u00e5 etter \u00e5 ha overlevd to romaner p\u00e5 rad og med til dels sv\u00e6rt gode anmeldelser som bel\u00f8nning. Han har i tillegg permisjon fra l\u00e6rerjobben p\u00e5 Strinda og kan v\u00e6re forfatter p\u00e5 heltid, med all verdens tid til \u00e5 researche og sluttf\u00f8re den tredje Navarseth-romanen. De to f\u00f8rste ble skrevet ut mens han delvis hadde pappapermisjon.", "- Jeg vet ikke hvor mange b\u00f8ker det blir med Navarseth, men jeg har i hvert fall rammeverket klar til to-tre b\u00f8ker til. Vi f\u00e5r se hvordan ting utvikler seg i Hornemannsg\u00e5rden, der politiet holdt til, sier R\u00e6stad spent.", "P\u00e5 vei tilbake til byen, p\u00e5 hj\u00f8rnet av Holstveita og Drillveita, stopper han.", "- Her kom Henry Rinnan l\u00f8pende i maidagene i 1945, p\u00e5 flukt fra Misjonshotellet, der han var satt i forvaring i p\u00e5vente av avh\u00f8r og rettssak.", "- Kom bandelederen flyktende med Gabriel Navarseth i h\u00e6lene?", "- Hvem vet...", "Olav Andresen, som p\u00e5 kort varsel avlyste andre planer for kvelden og kom kj\u00f8rende med sin vakre, lysebl\u00e5 Chevrolet Impala 1958-modell. God anbefaling fra Tr\u00f8ndelag Veteranvognklubb!", "Stor takk ogs\u00e5 til statistene Marcus Thalberg, Marie Bj\u00f8rsvik og Helga Berge Naterstad, som fr\u00f8ys seg gjennom en hektisk, men morsom kveldstime.", "En ekstra takk til: Krimforfatter Tore Oksholen som tok utfordringen p\u00e5 strak penn og skrev en mikronovelle til bildene p\u00e5 meget kort tid."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "85d7311335502aa2ff208da5052c6477431a7f6467b3248a4774e0d9d1aae392"}, {"field": "createtime", "value": "2017-05-02T03:37:58.000Z"}, {"field": "description", "value": "De m\u00f8rke veitene og regnet som pisker ned. Gjenskinnet i brosteinene. Lydene fra trikkene og bilene langt der borte. Trondheim er som skapt for det skumle."}, {"field": "dominantimage", "value": "http://www.adressa.no/pluss/magasin/article13613321.ece/i8qe97/ALTERNATES/w980-default/Det%20morklagte%20Trondheim%2013.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3d99d559d37c224ccb39502bdc016a1a388fc869.jpg?598b1bc5"}, {"field": "dominantthumbnaildimensions", "value": "300x169"}, {"field": "heading", "value": ["Den skumleste byen -adressa.no", "Like t\u00f8ff som Bergen", "Klikk p\u00e5 pilen midt p\u00e5 bildet: Her er beviset p\u00e5 at Trondheim er minst like skummel som Bergen.", "M\u00e5tte r\u00f8mme Trondheim", "Korrigering fra Heimdal", "Stadige kaf\u00e9bes\u00f8k", "Gatene under jorda", "Nesten p\u00e5 heltid", "En hjertelig takk til:", "Her kan du lese den skumle mikrokrimhistorien", "\u00abPluss og minus. Det kan bli for lite, og mye, av alt. For mye kvinnegn\u00e5l. For mye utroskap. For mye u\u00e6rlighet. Retorisk sp\u00f8rsm\u00e5l: Kan det bli for mye kj\u00e6rlighet? Svar nei. Derimot kan det bli for lite. Der kj\u00e6rligheten slutter begynner falskheten. Falskhet f\u00f8rer til l\u00f8gn. L\u00f8gn f\u00f8rer til mer l\u00f8gn som n\u00e6rer hatet. N\u00e5r man f\u00f8rst hater f\u00e5r man for lite av det meste. Man innser at det er noe som mangler.", "Jeg ser p\u00e5 henne, p\u00e5 det som var henne. Tenker, verden har f\u00e5tt et lik for mye, s\u00e5nn kan man si det. Men balansen min er gjenopprettet. Ingen pluss, ingen minus. Alt g\u00e5r i null.\u00bb", "\u00abS\u00e5 hva er han \u2013 en j\u00e6vla mormoner?\u00bb", "\u00abVet ikke hva det er. Jeg er i lykkelige omstendigheter. Hva skal jeg si. Jeg som trodde det var oss to.\u00bb", "\u00abLykkelige... Du mener han har smelt deg p\u00e5 tjukken? Herrejesus.\u00bb", "\u00abKan dere to holde munn. Jeg m\u00e5 tenke.\u00bb", "\u00abHva er det \u00e5 tenke p\u00e5? Han har holdt oss begge g\u00e5ende Jeg er blitt med barn med ham.", "Edith har giftet seg med ham. I Nidarosdomen, til og med! Men hva faen har du... Har du... Det m\u00e5 jeg si.\u00bb", "\u00abVi er der snart. F\u00f8rst skal jeg parkere bilen. S\u00e5 skal vi myrde ham.\u00bb", "\u00abVi? Vi har jo nettopp truffet hverandre.\u00bb", "\u00abOg s\u00e5? M\u00e5 man v\u00e6re venner for \u00e5 drepe?\u00bb", "Egentlig forst\u00e5r jeg ikke hvorfor jeg skal st\u00e5 her og v\u00e6re engstelig. Jeg har jo faktisk ikke gjort noe galt.", "Noen vil kanskje si at det var litt d\u00e5rlig, men jeg gjorde det av kj\u00e6rlighet. Det kan aldri bli for mye kj\u00e6rlighet, kan det vel. Kan det vel?", "N\u00e5 m\u00e5 hun komme snart. Hun kommer helt sikkert til \u00e5 forst\u00e5. Det er ingenting \u00e5 engste seg for.", "\u00abHei! Kan du hjelpe meg? Hun er helt dritings. Sier hun har sett en dauing. Kjenner jeg deg, forresten?\u00bb", "\u00abJeg scha ikhke dahhing, jeg s... sch... d\u00f8\u00f8\u00f8d...\u00bb", "\u00abKjenner jeg deg, spurte jeg?\u00bb", "\u00abDuh, deh eh heh... henne som... som... eh... d\u00f8h\u00bb", "\u00abJeg gir faen i dere begge.\u00bb", "\u00abJeg elsker denne byen. Den kan ta fra deg alt. Den kan gi deg alt. Det er det byen gj\u00f8r. Det alle byer gj\u00f8r. De gir alt, tar alt. Gir liv, tar liv.", "Jeg elsker denne byen. Jeg blir denne byen. Jeg kan ogs\u00e5 gi liv, ta liv.\u00bb", "\u00abElskede. Jeg kommer n\u00e5.\u00bb"]}, {"field": "id", "value": "3d99d559d37c224ccb39502bdc016a1a388fc869"}, {"field": "keyword", "value": ["Ukeadressa", "magasin pluss", "Krimlitteratur"]}, {"field": "keywords", "value": "Ukeadressa,magasin pluss,Krimlitteratur"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": ["skagen", "horten"]}, {"field": "kw-concept", "value": ["skriv", "m\u00f8rk", "krim", "byen", "idar lind", "bok"]}, {"field": "kw-entity", "value": ["sovende", "nidarosdomen", "n\u00e5dens", "holstveita og drillveita", "strinda", "breidablikk", "gestapo", "hitlers", "containterkvinnen", "kristiansten", "kureren", "fredrik", "misjonshotellet", "heimdal", "gl\u00f8shaugen", "chevrolet impala 1958", "bergen og dan tur\u00e9ll", "sj\u00f6wall", "halvorsen", "edith", "dameroman", "st. olavs", "palmehaven", "hospitalsl\u00f8kkan", "dan tur\u00e9ll", "rivertonprisen", "midtbyen", "gunnerusbiblioteket", "viktor", "ilevolden", "holstveita", "kalvskinnet", "nasjonal samling", "crime fiction in the city", "likvidasjonsstyret", "krimlitteratur", "hotell tordenskjold", "marie bj\u00f8rsvik og helga berge naterstad", "hospitalskirka", "hornemannsg\u00e5rden"]}, {"field": "kw-location", "value": ["england", "oslo", "k\u00f8benhavn", "manhattan", "elven", "wales", "trondheim", "midsund", "norge", "cardiff", "bergen", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": ["catherine phelps", "fredrik skagen", "idar lind", "olav andresen", "henry rinnan", "morten martens", "philip kerr", "reidar landgraff", "christian r\u00f8nnes", "olav tryggvassons", "fredrik skagens chrstian r\u00f8nnes", "lawrence block", "marie bj\u00f8rsvik", "gabriel navarseth", "tore oksholen", "anne b. ragde", "varg veum", "antonio steen", "odd singsaker", "helga berge naterstad", "thelma b.s. hansen", "gunnar staalesen", "j\u00f8rgen brekke", "gerhard flesch", "roar r\u00e6stad", "sub rosa", "henrik rogstad", "kim sm\u00e5ge", "kjell ola dahl", "marcus thalberg", "josef terboven"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13613321.ece/i8qe97/ALTERNATES/w980-default/Det%20morklagte%20Trondheim%2013.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den skumleste byen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/07/Den-skumleste-byen-13613360.ece"}, {"field": "pageclass", "value": ["article"]}, {"field": "publishtime", "value": "2016-10-07T20:48:09.000Z"}, {"field": "recs-articleid", "value": "13613360"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-07T20:48:09.000Z"}, {"field": "recs-rawtitle", "value": "Den skumleste byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "De m\u00f8rke veitene og regnet som pisker ned. Gjenskinnet i brosteinene. Lydene fra trikkene og bilene langt der borte. Trondheim er som skapt for det skumle."}, {"field": "thumbnail", "value": "http://content-thumbnail.cxpublic.com/content/thumbnail200x150/3d99d559d37c224ccb39502bdc016a1a388fc869.jpg?598b1bc5"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-09T14:27:17.000Z"}, {"field": "title", "value": "Bli med inn i krimkulissen Trondheim"}, {"field": "url", "value": "http://www.adressa.no/pluss/magasin/2016/10/07/Den-skumleste-byen-13613360.ece"}, {"field": "urlhash", "value": "3d99d559d37c224ccb39502bdc016a1a388fc869"}], "score": 0.23573421, "siteId": "9222270286501375973", "id": "3d99d559d37c224ccb39502bdc016a1a388fc869"}

