{"fields": [{"field": "modifiedtime", "type": "time", "value": "2017-02-26T07:17:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Martin Johnsrud Sundby", "Finn H\u00e5gen Krogh"]}, {"field": "author", "value": ["nicholas bergh", "daniel r\u00f8ed-johansen", "erlend nesje"]}, {"field": "body", "value": ["Saken oppdateres.", "LAHTI/OSLO: Det ble en minneverdig duell p\u00e5 l\u00f8rdagens fellestart med skibytte. Martin Johnsrud Sundby (32) og Sergej Ustjugov (24) - sesongens to beste langrennsl\u00f8pere - skilte seg ut og fikk gj\u00f8re opp om seieren.", "De fulgte hverandre som skygger. S\u00e5, i en liten kneik inn mot stadion, satte Sundby p\u00e5 turboen. Han gikk forbi Ustjugov, men s\u00e5 gikk det galt.", "Sundby falt ned p\u00e5 kn\u00e6rne, og brakk staven. Sundby forteller at han med en gang inns\u00e5 at Ustjugov ville vinne.", "Han mener at det er umulig \u00e5 svare p\u00e5 om hva som hadde blitt utfallet av rennet om han hadde holdt seg p\u00e5 beina.", "Rett etter rennet foreslo NRK-reporter Carina Olset \u00e5 se p\u00e5 klippet av stavbrekket.", "\u2013 M\u00e5 vi det? sa Sundby, f\u00f8r klippet likevel ble satt p\u00e5.", "Se stavbrekket her:", "Gull: Sergej Ustjugov, Russland 1.09.16,7.", "S\u00f8lv: Martin Johnsrud Sundby, Norge 0.06,7 min. bak.", "Bronse: Finn H\u00e5gen Krogh, Norge 0.31,8.", "4) Sjur R\u00f8the, Norge 0.33,1, 5) Alex Harvey, Canada 0.33,3, 6) Didrik T\u00f8nseth, Norge 0.33,5, 7) Marcus Hellner, Sverige 0.33,7, 8) Andrej Larkov, Russland 0.36,1, 9) Lari Lehtonen, Finland 0.37,2, 10) Giandomenico Salvadori, Italia 0.37,3,", "(NTB)", "Vis fakta", "Overfor journalistene i Lahti etterp\u00e5 satte han ord p\u00e5 sekundene som avgjorde l\u00f8pet.", "\u2013 Hva skjedde?", "\u2013 Jeg er litt usikker. Men jeg tror det er en stav som glapp i det ene taket, og s\u00e5 mistet jeg balansen og kom bakp\u00e5. Jeg satte staven mellom beina og den knakk. Men uansett - jeg kl\u00f8net det til for meg selv.", "\u2013 P\u00e5 dagen 35 \u00e5r siden Oddvar Br\u00e5 brakk staven, hva tenker du om det?", "\u2013 Det er mange som har sagt det i dag. Det er ikke noen artig statistikk \u00e5 f\u00f8lge opp.", "\u2013 Det som skjer med staven, er det fordi du er sliten eller uflaks, eller er den en kombinasjon ?", "\u2013 Det er mer at jeg er overivrig. At det blir litt mye armer og bein og frekvens, som gj\u00f8r at staven glipper. Det skjer en av 15 ganger hvis jeg skal gj\u00f8re det om igjen. Og s\u00e5 skjedde det igjen i dag. Det var kjedelig.", "\u2013 Hvor lenge kommer det til \u00e5 plage deg?", "\u2013 Det skal ikke plage meg s\u00e5 lenge. Jeg skal fokusere p\u00e5 hvordan jeg skal fortsette \u00e5 jage VM-gullet mitt.", "\u2013 Blir du mer innbitt?", "\u2013 Ja, det gj\u00f8r jeg nok.", "Sundby var uansett storsinnet nok til \u00e5 rose Ustjugov som en verdig vinner. Han satt igjen med blandede f\u00f8lelser etter s\u00f8lvet.", "\u2013 Det er en rar f\u00f8lelse. Det er VM-s\u00f8lv, og VM-s\u00f8lv er bra. Vi gjorde et fantastisk l\u00f8p i dag, den siste delen ... Jeg tror ikke jeg har g\u00e5tt s\u00e5 fort p\u00e5 sk\u00f8ytedelen p\u00e5 en duathlon noen gang. S\u00e5 det er et h\u00f8yt niv\u00e5. For meg var det et VM verdig \u00e5 kunne duellere med Sergej.", "\u2013 Jeg tok en del ansvar p\u00e5 klassiskdelen, uten \u00e5 f\u00e5 s\u00e5 mye ut av det. Likevel var folk ganske slitne da vi gikk i gang med sk\u00f8ytedelen. Sergej var sterk der, og vi byttet en del p\u00e5. Hver gang jeg \u00abviste meg i speilet\u00bb, var han ute og kontret. Han var virkelig sterk i dag. Det var en verdig duell, sa Sundby.", "\u2013 F\u00f8ler du at s\u00f8lv er d\u00e5rlig betalt?", "\u2013 Et VM-s\u00f8lv er veldig, veldig bra. Men jeg dr\u00f8mmer jo om \u00e5 ta et gull, som alle andre gj\u00f8r, og s\u00e5 f\u00e5r vi summere opp om en ukes tid ...", "\u2013 Det har v\u00e6rt mye prat om det manglende gullet. Hva tenker du n\u00e5r du sklir over m\u00e5l uten \u00e5 ha f\u00e5tt det denne gangen heller?", "\u2013 Da g\u00e5r jeg litt tom. Da jeg gikk over m\u00e5l, var det litt tomt. Det er nok en blanding av at jeg er i kjempegod form og ikke klarer \u00e5 vinne, samtidig som jeg har lyst \u00e5 gj\u00f8re mine beste skirenn her i Lahti.", "\u2013 Hvor god er formen n\u00e5 sammenlignet med tidligere i karrieren?", "\u2013 Som sagt: Jeg har aldri g\u00e5tt s\u00e5 fort noen gang p\u00e5 en sk\u00f8ytedel i duathlon.", "NRK-kommentator Jann Post f\u00f8lte seg snytt for en spennende innspurt.", "\u2013 Det er som \u00e5 se en to timers film, og s\u00e5 f\u00e5r du ikke se de fem siste minuttene, sa Post.", "Pappa John Erik Sundby var p\u00e5 plass p\u00e5 tribunen, og fortalte NRK hvordan han opplevde stavbrekket.", "\u2013 Da g\u00e5r alt rundt innvendig. Det er forferdelig synd \u00e5 se p\u00e5. Men man skal holde seg p\u00e5 bena. Jeg h\u00e5per at han ikke tar det altfor tungt, sa han.", "Ustjugov seilet fra og kunne juble for gull. For russeren var det en opptur etter s\u00f8lvet p\u00e5 sprinten. Ustjogov var forbannet inn mot l\u00f8rdagens renn.", "Sundby fikk sp\u00f8rsm\u00e5l om ogs\u00e5 han vil bruke aggresjon inn mot resten av mesterskapet.", "\u2013 Man har ulike m\u00e5ter \u00e5 l\u00f8se ting p\u00e5. Jeg g\u00e5r fort n\u00e5r jeg er en \u00abhappy camper\u00bb-variant, mens han kunne hatt med en AG3 p\u00e5 ryggen og f\u00f8lt at det var m\u00e5ten \u00e5 gj\u00f8re det p\u00e5. Det er det som er interessant med forskjellige idrettsut\u00f8vere, at man l\u00f8ser ting ulikt. Han ved siden av meg (Ustjugov) l\u00f8ser ting mer p\u00e5 m\u00e5ten som Petter Northug gj\u00f8r det p\u00e5. Jeg m\u00e5 v\u00e6re litt mer lugn og bedagelig, sa Sundby.", "Sundby og Ustjugov var helt suverene. De \u00f8vrige l\u00f8perne m\u00e5tte gj\u00f8re opp om bronsen rundt halvminuttet bak.", "Finn H\u00e5gen Krogh tok bronsen etter en sterk sluttspurt.", "Sjur R\u00f8the ble nummer fire, mens Didrik T\u00f8nseth ble nummer seks.", "Dermed m\u00e5 Sundby vente enda lenger p\u00e5 \u00e5 oppfylle sin store dr\u00f8m. Han har kommet til Lahti med ett m\u00e5l for \u00f8yet: Et individuelt VM-gull.", "\u2013 Jeg tror jeg dr\u00f8mmer mer om det gullet enn dere tror, sa Sundby tidligere denne uken.", "Selv om han har dominert langrennssporten de siste sesongene, klarte han nemlig ikke \u00e5 krone det med et individuelt mesterskapsgull i Sotsji-OL i 2014 eller Falun-VM i 2015.", "Det ble riktignok gull i Holmenkollen i 2011, men det var p\u00e5 stafetten.", "Sundby f\u00e5r flere muligheter til gull senere i Lahti-VM. Han er blant favorittene p\u00e5 15-kilometeren og femmila.", "Allerede p\u00e5 klassiskdelen av fellestarten ble det tidvis g\u00e5tt knallhardt i tet. Det russiske laget viste styrke, men Martin Johnsrud Sundby var ogs\u00e5 opptatt av \u00e5 sette h\u00f8y fart i stigningene.", "P\u00e5 sk\u00f8ytedelen fortsatte det beinharde kj\u00f8ret. Rundt en mil f\u00f8r m\u00e5lgang stakk de to st\u00f8rste favorittene: Sergej Ustjugov og Martin Johnsrud Sundby.", "Derfra og inn ble det en ren duell om gullet - som ble avgjort i et uheldig \u00f8yeblikk for Sundby.", "S\u00f8ndag er det sprintstafett for begge kj\u00f8nn i Lahti.", "Norsk langrennsl\u00f8per satte Myllyl\u00e4 p\u00e5 plass med dopingsp\u00f8rsm\u00e5l. H\u00f8r historien i denne ukens utgave av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "33f5f7c263246f76a551822889ba04f96cb9a712cbc8076a571f3989e5782557"}, {"field": "createtime", "value": "2017-02-26T08:02:25.000Z"}, {"field": "description", "value": "Martin Johnsrud Sundby vil ikke takle gull-bommen p\u00e5 samme m\u00e5te som Sergej Ustjugov gjorde."}, {"field": "heading", "value": ["\u2013 Ustjugov er mer som Northug. Jeg m\u00e5 v\u00e6re mer bedagelig. -adressa.no", "\u2013 Vanvittig fight", "\u2013 Alt g\u00e5r rundt innvendig", "Bronse til Krogh", "Dr\u00f8m", "Stakk sammen med Ustjugov"]}, {"field": "id", "value": "13f6cebcd19d11fe5854e83076976fd6f77a32a1"}, {"field": "keyword", "value": ["Martin Johnsrud Sundby", "Finn H\u00e5gen Krogh"]}, {"field": "keywords", "value": "Martin Johnsrud Sundby,Finn H\u00e5gen Krogh"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["stav", "l\u00f8se ting", "duell", "satte", "m\u00e5l", "f\u00f8lt", "dag", "gull"]}, {"field": "kw-entity", "value": ["larkov", "holmenkollen", "myllyl\u00e4", "ustjugov og martin johnsrud sundby", "sergej ustjugov", "salvadori", "aftenpodden sport", "m. han", "lehtonen"]}, {"field": "kw-location", "value": ["falun", "italia", "canada", "sotsji", "lahti", "sverige", "russland", "norge", "sundby", "finland"]}, {"field": "kw-pageclass", "value": "article"}, {"field": "kw-person", "value": ["john erik sundby", "didrik t\u00f8nseth", "martin johnsrud sundby", "carina olset", "finn h\u00e5gen krogh", "sjur r\u00f8the", "oddvar br\u00e5", "marcus hellner", "jann post", "petter northug", "alex harvey"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/a0c9596e-2804-456e-a746-f0299756e2e1?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sundby: \u2013 Ustjugov er mer som Northug. Jeg m\u00e5 v\u00e6re mer bedagelig."}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Sundby--Ustjugov-er-mer-som-Northug-Jeg-ma-vare-mer-bedagelig-231198b.html"}, {"field": "pageclass", "value": ["article"]}, {"field": "publishtime", "value": "2017-02-25T13:39:47.000Z"}, {"field": "recs-articleid", "value": "231198"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-25T13:39:47.000Z"}, {"field": "recs-rawtitle", "value": "Sundby: \u2013 Ustjugov er mer som Northug. Jeg m\u00e5 v\u00e6re mer bedagelig. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Martin Johnsrud Sundby vil ikke takle gull-bommen p\u00e5 samme m\u00e5te som Sergej Ustjugov gjorde."}, {"field": "thumbnail", "value": "http://content-thumbnail.cxpublic.com/content/thumbnail200x150/13f6cebcd19d11fe5854e83076976fd6f77a32a1.jpg?5997fc7c"}, {"field": "thumbnailfullheightdimensions", "value": "200x1722"}, {"field": "timestamp", "value": "2017-08-19T08:53:16.000Z"}, {"field": "title", "value": "Sundby: \u2013 Ustjugov er mer som Northug. Jeg m\u00e5 v\u00e6re mer bedagelig."}, {"field": "url", "value": "http://www.adressa.no/100Sport/vintersport/langrenn/Sundby--Ustjugov-er-mer-som-Northug-Jeg-ma-vare-mer-bedagelig-231198b.html"}, {"field": "urlhash", "value": "13f6cebcd19d11fe5854e83076976fd6f77a32a1"}], "score": 1.2620089, "siteId": "9222270286501375973", "id": "13f6cebcd19d11fe5854e83076976fd6f77a32a1"}

