{"fields": [{"field": "modifiedtime", "type": "time", "value": "2016-02-10T21:36:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "hovedreportasjen"]}, {"field": "author", "value": ["morten samdal", "richard sagen"]}, {"field": "body", "value": ["Hva kan du gj\u00f8re n\u00e5r barnet ditt mobbes? Ola Hoel og Eva Sommer kunne ikke i sin villeste fantasi forestille seg hvilken kamp som skulle utspille seg i \u00e5rene som fulgte etter den dagen datteren Line f\u00f8rst lettet p\u00e5 sl\u00f8ret.", "- Vi fortalte henne at det alltid var vanskelig \u00e5 begynne p\u00e5 ny skole, og at dette var noe de fleste opplevde. At en m\u00e5 bli kjent med folk, og at det som regel vil v\u00e6re litt spenninger i en helt ny klasse.", "\u00abDette g\u00e5r seg til, du kan bare ta det med ro\u00bb, var beskjeden foreldrene ga til datteren.", "13-\u00e5ringen fra Malvik hadde nettopp begynt p\u00e5 ungdomsskolen. Hun sv\u00f8mte for det lokale idrettslaget, spilte piano ved kulturskolen og var sv\u00e6rt opptatt av dyr. Hun \u00f8nsket sterkt \u00e5 f\u00e5 egen hest. Det var ikke lenge siden hun hadde kommet glad hjem fra rideleir. Uskyldigheten og tryggheten fra barneskolen hadde hun ikke helt vasket av seg, men hun hadde gledet seg til \u00e5 begynne p\u00e5 ungdomsskolen.", "Pliktoppfyllende, rolig, stille, litt sjenert og skoleflink.", "Om de daglige ukvemsordene og at hun knapt turte \u00e5 bevege seg til bokskapet sitt. Vi skj\u00f8nte allerede p\u00e5 f\u00f8rste foreldrem\u00f8te at det Line fortalte var reelt. Innen jul det f\u00f8rste \u00e5ret hadde det eskalert s\u00e5pass mye at jeg tok min f\u00f8rste telefon til skolen og h\u00f8rte om hva man skulle gj\u00f8re, forteller pappa, Ola Hoel.", "Det ble startskuddet for en 13 \u00e5r lang kamp som involverer skolevesen, kommune, Fylkesmannen, politikere, byr\u00e5krater, klageinstanser, Nav, trygderetten og rettsvesen. For ett \u00e5r siden gikk Line til s\u00f8ksm\u00e5l mot Malvik kommune for den trakasseringen og mobbingen hun opplevde i l\u00f8pet av sine tre \u00e5r p\u00e5 Vikhammer ungdomsskole. Kommunen nektet alt ansvar for at det gikk som det gikk, og at de burde oppdaget mobbingen.", "Barnet gruer seg til \u00e5 g\u00e5 i barnehagen eller p\u00e5 skolen og sier det er sykt uten at foreldre kan se noen tegn p\u00e5 sykdom. Noen blir ogs\u00e5 virkelig syke, p\u00e5 den m\u00e5ten at de f\u00e5r vondt i hodet eller magen, fordi de gruer seg til det somventer dem.", "Barnet g\u00e5r omveier til og fra skolen for \u00e5 unng\u00e5 plagerne.", "Barnet isolerer seg, det vil for eksempel ikke g\u00e5 ut om ettermiddagen og om kvelden.", "Kl\u00e6r, skolesaker og andre ting forsvinner eller blir \u00f8delagt oftere enn normalt.", "Kl\u00e6r eller andre ting barnet har \u00f8nsket seg kan uten varsel bli lagt bort fordi noen har ertet.", "Pengeforbruket kan \u00f8ke, barnet betaler for \u00e5 slippe \u00e5 bli plaget.", "Skoleprestasjonene blir svakere, barnet har vansker med \u00e5 konsentrere seg.", "Barnet vil ikke g\u00e5 ut p\u00e5 skolen, men holder seg n\u00e6r de voksne.", "Barnet foretrekker \u00e5 v\u00e6re sammen med barn som er betydelig yngre.", "Barnet knytter seg unormalt sterkt til ting eller dyr.", "Barnet er trist og deprimert.", "Barnet har gjentatte infeksjoner som kan tyde p\u00e5 nedsatt immunforsvar.", "Kilde: mobbingiskolen.no", "- Det har v\u00e6rt et blodslit og unntakstilstand i ett \u00e5r her n\u00e5. Har man barn selv, s\u00e5 skj\u00f8nner man kanskje litt av p\u00e5kjenningen det er. Det er helt ekstremt. Alt i livet blir satt p\u00e5 vent, og det eneste man fokuserer p\u00e5 er at familien m\u00e5 komme seg gjennom dette. Vi er s\u00e5 slitne n\u00e5. Men vi vant! Akkurat det er viktig for oss \u00e5 f\u00e5 frem. Vi ble trodd i retten, sier moren.", "Saken har g\u00e5tt varm i riksmediene i jula, spesielt fordi Malvik kommune i tillegg bestemte seg for \u00e5 anke den knusende dommen de fikk mot seg i S\u00f8r-Tr\u00f8ndelag tingrett i november. Line Sommer Hoel ble kjapt et symbol p\u00e5 mobbeofrenes kamp for oppreisning. Sosiale medier og kommunens egen Facebook-side har blitt fylt med tusenvis av innlegg og st\u00f8tte til den i dag 25 \u00e5r gamle jenta, som har f\u00e5tt p\u00e5vist posttraumatisk stressyndrom, depresjoner og anoreksi som f\u00f8lge av mobbingen.", "- Hun har s\u00e5 lyst til \u00e5 bli dyrlege, men hun har v\u00e6rt for syk til \u00e5 forf\u00f8lge dr\u00f8mmen. Det har v\u00e6rt spesielt vondt for oss \u00e5 bare kunne se p\u00e5 at en s\u00e5 flink og oppeg\u00e5ende jente har g\u00e5tt til grunne p\u00e5 denne m\u00e5ten, sier faren.", "I mellomjula opprettet datteren en blogg for \u00e5 fortelle sin historie. Spesielt kommunens avgj\u00f8relse om \u00e5 anke saken til lagmannsretten gikk hardt inn p\u00e5 henne.", "\u00abJeg sitter her og rister. Hjertet dundrer i fullt angstmodus, kroppen skjelver ukontrollert og disse ordene fra advokaten f\u00e5r meg til \u00e5 bli s\u00e5 kvalm at jeg f\u00f8ler mest for \u00e5 spy. Malvik kommune skal kj\u00f8re mobbere i retten mot meg neste runde. Et skittent spill for \u00e5 f\u00e5 flest mulig til \u00e5 si at jeg lyver i retten. Dytte det som den gangen var et barn, foran seg. For \u00e5 slippe ansvar\u00bb, skrev hun og fryktet at hennes kamp til syvende og sist faktisk skulle heve terskelen for andre til \u00e5 g\u00e5 til sak.", "Etter massivt press og sterk kritikk fra flere kanter, trakk kommunen til slutt tilbake anken.", "- Grunnen til at vi \u00f8nsker \u00e5 fortelle om den harde kampen n\u00e5, er nettopp at vi h\u00e5per andre foreldre kan l\u00e6re av den prosessen vi har v\u00e6rt gjennom. Det b\u00f8r ikke, og m\u00e5 ikke, bli s\u00e5 ille som det har blitt for oss, sier faren.", "Han forklarer at han gjennom hele det f\u00f8rste \u00e5ret fortsatte \u00e5 ringe til skolens ledelse, l\u00e6rere og trinnleder. P\u00e5 et tidspunkt ringte han flere ganger om dagen. I dag ser han p\u00e5 det som sin st\u00f8rste tabbe at han trodde p\u00e5 det han ble fortalt.", "- Det er dessverre slik at vi trodde for mye p\u00e5 skolen da vi fikk signal om at det skulle skiftes l\u00e6rere og iverksettes tiltak i klassen, som var blitt en kjent problemklasse ved skolen. Selv om vi hadde vurdert \u00e5 bytte skole, f\u00f8lte vi at det ble et stort skritt \u00e5 skulle bryte ut av n\u00e6rskolemilj\u00f8et, tilknytningen til venner og boomr\u00e5det. Vi h\u00e5pet p\u00e5 en ny sjanse, at det skulle bli en velfungerende klasse og at det skulle bli bedre for Line. Dette angrer vi p\u00e5 hver dag i dag, og vi snakker mye om det.", "For det ble med lovnadene fra skolen.", "- Vi har l\u00e6rt at man ikke m\u00e5 stole p\u00e5 lovnader som ikke blir omsatt i handling ganske kjapt. N\u00e5r det ikke blir iverksatt konkrete tiltak og skriftlige planer, er det fare p\u00e5 ferde. V\u00e5r store tabbe var at vi stolte p\u00e5 det de sa. N\u00e5 er det for sent for oss \u00e5 rette opp i, men vi h\u00e5per foreldre som kommer etter oss kan tenke annerledes og kreve en mer planmessig oppf\u00f8lging og dokumentasjon p\u00e5 at ting faktisk blir gjort.", "For Line ble det bare verre. N\u00e5r det ble kjent at dette ble sett p\u00e5 som et problem, brukte mobberne oppstyret som et p\u00e5skudd for \u00e5 mobbe enda mer. L\u00e6reren klarte ikke \u00e5 v\u00e6re i klassen selv p\u00e5 grunn av milj\u00f8et og sluttet etter \u00e5ttende klasse.", "- Men Line kunne ikke bare flykte. Hun var et barn. Og hun var m\u00e5let deres.", "Finn sannheten, men unng\u00e5 lange forh\u00f8r. Det er viktig \u00e5 f\u00f8lge barnets tempo og ikke v\u00e6re styrt av eget behov for \u00e5 vite. Dersom barnet vegrer seg mot \u00e5 snakke, kan den voksne for eksempel si: Jeg vet at dette er vanskelig \u00e5 snakke om for mange barn, men husk at jeg gjerne vil hjelpe deg og at vi kan snakke om det n\u00e5r du har lyst.", "La barnet foresl\u00e5 tiltak og l\u00f8sninger. Selv om vi ikke kan v\u00e6re med p\u00e5 \u00e5 sende mobberen til m\u00e5nen, er det godt for barn \u00e5 kjenne at de er delaktige i \u00e5 finne l\u00f8sninger, og oftere enn vi voksne er klar over, har barn konstruktive forslag vi b\u00f8r lytte til og ta p\u00e5 alvor. Det kan redusere/forebygge f\u00f8lelse av maktesl\u00f8shet.", "Dersom det ikke gjelder ditt eget barn, er det viktig at du ikke lover barnet at du ikke skal si det til noen. Foreldre eller andre voksne rundt barnet b\u00f8r involveres s\u00e5 raskt som mulig.", "N\u00e5r barn forteller oss noe som er vondt og ber\u00f8rer oss, f\u00e5r vi voksne ofte en sterk trang til \u00e5 tr\u00f8ste og love at alt skal bli bra igjen, og at dette skal de aldri oppleve igjen. Det er viktig at vi ikke lover mer enn det vi vet vi kan holde. I enkelte tilfeller tar det lang tid \u00e5 l\u00f8se situasjonen. Da er det bedre at vi sier at vi skal gj\u00f8re alt vi kan for dem, og at vi ikke skal gi oss f\u00f8r det blir bedre.", "Dersom det er ditt barn det gjelder:", "1. Ta rede p\u00e5 hvordan barnet ditt er - og har det i barnehagen, p\u00e5 skolen og i relasjon med andre barn.", "2. Be om at skolen fatter enkeltvedtak slik at saken blir unders\u00f8kt grundig og at det blir utarbeidet en oppf\u00f8lgingsplan.", "Kilde: unicef.no", "Den nye l\u00e6reren var autorit\u00e6r og tok bedre tak i l\u00e6ringsmilj\u00f8et i klassen, if\u00f8lge foreldrene. Det psykososiale milj\u00f8et \u2013 og det som skjedde i det skjulte \u2013 var det verre med. N\u00e5 hadde den \u00abbr\u00e5kete guttegjengen\u00bb sl\u00e5tt seg sammen med \u00abjentegjengen\u00bb, og Line og et par venninner stod igjen som skyteskiver.", "- Hun begynte \u00e5 fortelle om stadig grovere episoder. Noen voldsepisoder, som vi ble kjent med fra skolen, sto vi fritt til \u00e5 anmelde. Det var en jevnlig str\u00f8m av meldinger hjem om hva hun hadde blitt utsatt for. Hun var blitt \u00abfritt vilt\u00bb, og ingen tok til motm\u00e6le.", "Maten hun laget i heimkunnskapstimen ble kastet i gulvet. V\u00e5te svamper ble kastet etter henne under fremlegg foran klassen, og hun begynte \u00e5 g\u00e5 med skjerf over buksen \u2013 i h\u00e5p om at det ville hindre andre i \u00e5 ta henne p\u00e5 rumpa. De hacket datamaskinen hennes og trakasserte henne p\u00e5 nett. P\u00e5 skolen turte hun ikke \u00e5 spise eller g\u00e5 gjennom klasserommet for \u00e5 g\u00e5 p\u00e5 do. Ved en anledning ble det slengt s\u00f8ppel i g\u00e5rdsplassen til familien, og garasjeporten ble tilgriset.", "- N\u00e5 var vi virkelig midt oppe i det, og vi bestemte oss for \u00e5 bruke enhver mulighet for \u00e5 f\u00e5 stoppet det. Vi sendte klager til Fylkesmannen og begynte \u00e5 dokumentere all kommunikasjon med skolen skriftlig.", "Samtidig ble de tilskuere til at datterens tilstand bare forverret seg.", "- Karakterene begynte \u00e5 rase nedover, og Line lukket seg mer og mer. Hun ble anklaget for \u00e5 v\u00e6re passiv i timene, uten at skolen tok innover seg at dette hadde sammenheng med mobbingen. Line turte ikke \u00e5 v\u00e6re med p\u00e5 butikken og sluttet \u00e5 ta buss. Hun ville bare v\u00e6re usynlig og gjorde seg s\u00e5 liten som mulig bare for \u00e5 f\u00e5 fred. Det var fortvilende \u00e5 se p\u00e5 som foreldre, og vi begynte \u00e5 f\u00f8le en avmakt overfor systemet.", "Klageprosessene var tungrodde og tok mye tid uten at det f\u00f8rte noen vei. De fikk medhold hos Fylkesmannen i at tiltakene ikke var tilstrekkelige, men i behandlingstiden mellom hvert tiltak \u00f8kte bare problemene for Line. Hun trakk seg unna i alle sosiale sammenhenger, tok sjelden del i familiens felles m\u00e5ltider, og tilbrakte mesteparten av tiden p\u00e5 rommet sitt alene.", "- Vi s\u00e5 jo at hun sleit, men visste ikke hva vi skulle gj\u00f8re. Selv hadde hun i utgangspunktet ambisjoner om \u00e5 studere og f\u00e5 gode karakterer, men alt ble bare kaos. Det ble en evig runddans med nye vedtak fra skolen og opphevede vedtak fra Fylkesmannen. Det var som \u00e5 starte p\u00e5 nytt - om og om igjen.", "Pappa Ola fikk etter hvert forbud mot \u00e5 ringe trinnleder flere ganger. Planer om \u00e5 flytte p\u00e5 elever rant ut i sanden. Det endte med en konflikt mellom foreldre og skole.", "- Det ble litt opphetet stemning. Skolens folk var i utgangspunktet hyggelige og velmenende, men vi f\u00f8lte at de aldri tok oss helt p\u00e5 alvor, og det ble ikke iverksatt tiltak for \u00e5 f\u00e5 slutt p\u00e5 mobbingen. De klarte ikke \u00e5 l\u00f8se noen av problemene. Vi ble bare sett p\u00e5 som noen som maste. Til slutt ga vi vel egentlig bare opp og fokuserte p\u00e5 \u00e5 f\u00e5 henne gjennom ungdomsskolen i live med noenlunde karakterer til at hun kunne komme seg videre.", "- Er dere sikre p\u00e5 at det er mobbingen som er \u00e5rsaken til hennes problemer?", "Les ogs\u00e5: Malvik kommune tapte ansikt og snudde om", "- F\u00f8r mobbingen og f\u00f8r Line startet p\u00e5 ungdomsskolen, var hun en velfungerende og blid jente. At det hun ble utsatt for p\u00e5 skolen er skyld i hennes problemer i dag, har vi jo ogs\u00e5 f\u00e5tt rettens medhold i.", "- Hva er galt med systemet?", "- Systemet for \u00e5 fange opp dette er egentlig til stede, og saken kunne v\u00e6rt l\u00f8st om reglene og oppl\u00e6ringsloven hadde blitt fulgt. Etter v\u00e5rt syn er det utrolig viktig med skriftlige varsler, med direkte p\u00e5legg om handling, dokumentasjon p\u00e5 hva som gj\u00f8res og en tidsplan for hva man skal gj\u00f8re med mobbingen. At det tar ukevis hver gang man klager, er for lenge. Hver dag var et helvete for Line.", "Mobbingen fortsatte helt til siste skoledag, hvor mobberne knuste et formgivningsprosjekt hun hadde lagt ned mye tid og penger i. S\u00e5 fort hun var ferdig p\u00e5 ungdomsskolen, begynte planleggingen for \u00e5 unng\u00e5 n\u00e6rskolen n\u00e5r hun skulle begynne p\u00e5 videreg\u00e5ende til h\u00f8sten. Hun pr\u00f8vde seg p\u00e5 en annen kant av byen, men hun var s\u00e5 sliten at hun endte opp sengeliggende hjemme.", "- Det var utrolig trasig \u00e5 se hvilken effekt mobbingen hadde. Det var vondt \u00e5 se p\u00e5 at den du er glad i g\u00e5r hjemme og blir sykere og sykere. Ambisjonene da var egentlig bare at hun skulle overleve. Vi m\u00e5tte legge opp en plan der vi var mest mulig hjemme med henne, og om hun var alene en periode, s\u00e5 var vi kjemperedde. Mobbingen hadde \u00f8delagt henne.", "Med hjemmeundervisning - mamma tok norsk og pappa historiefag - klarte hun \u00e5 fullf\u00f8re videreg\u00e5ende i l\u00f8pet av fire \u00e5r. Hun kom over i voksenpsykiatrien, og her \u00e5pnet hun seg og fortalte om en hendelse som hadde skjedd da hun var 15 \u00e5r.", "Etter \u00e5 ha vunnet p\u00e5 alle punkter i retten, unner de ingen \u00e5 oppleve det de har gjort.", "- Hvilke feil har dere gjort som andre kan l\u00e6re av?", "- Start med \u00e5 dokumentere alt skriftlig fra dag \u00e9n, gjerne til skolens epostadresse. Ikke ta for gitt at \u00e5 varsle er nok, og at skolen tar tak i det med en gang. Be om en tydelig tidsplan og f\u00e5 tilbakemeldinger n\u00e5r dette er gjennomf\u00f8rt. Ikke sett lit til Fylkesmannens vedtak, det tar uker og m\u00e5neder. Ikke tro p\u00e5 skolens lovnader og forvent at alt skal bli bra. Hadde vi f\u00e5tt gjort alt p\u00e5 nytt, s\u00e5 hadde vi tatt henne ut av klassen s\u00e5 fort vi fikk vite at ting ikke var som de skulle, allerede til jul i \u00e5ttende klasse.", "Les hva fagfolk sier om foreldrereaksjoner her", "- Hva sitter dere igjen med etter alt dette?", "- Vi har vunnet en rettssak. Det er over n\u00e5. Men Line har allerede tapt 13 \u00e5r av sitt liv og sin helse. Traumene og spiseforstyrrelsen sliter hun veldig med fortsatt. Det er kampen for \u00e5 f\u00e5 henne tilbake som m\u00e5 vinnes n\u00e5.", "Les ogs\u00e5: Malvik mobiliserte mot mobbing", "- Foreldre st\u00e5r ofte hjelpel\u00f8se n\u00e5r barnet blir mobbet, sier professor i barne- og ungdomspsykiatri, Willy-Tore M\u00f8rch.", "\u00c5 se barnet sitt lide p\u00e5 denne m\u00e5ten er noe av det verste som kan skje, fordi det utl\u00f8ser en type smerte som gir mye fortvilelse og angst. Man opplever ofte at det er lite man f\u00e5r gjort med det, samtidig som man har en reell frykt for at barnet skal bli skadet. Dette er helt", "legitime reaksjoner. Man blir trengt opp i et hj\u00f8rne, forklarer han.", "Det er to ting foreldre b\u00f8r gj\u00f8re n\u00e5r en slik situasjon oppst\u00e5r.", "- F\u00f8rst m\u00e5 man ivareta barnets interesser, noe som betyr at man m\u00e5 gi det den hele og fulle st\u00f8tte, og forsikre barnet om at det ikke er noe galt med ham eller henne. Det andre er \u00e5 ta \u00f8ye-blikkelig kontakt med skolen som skal ha prosedyrer i henhold til loven.", "Denne plikten sviktes dessverre ved mange skoler.", "- Enten er de ikke godt nok innarbeidet hos hver enkelt l\u00e6rer, eller s\u00e5 har skolen aldri tatt i bruk disse prosedyrene, og andre kvier seg for \u00e5 sette i gang tiltak av frykt for konsekvensene. Ofte er det dessverre slik at ogs\u00e5 mobbernes foreldre reagerer inadekvat ved \u00e5 forsvare sine barn, ved \u00e5 bli sinte og aggressive mot skolen og l\u00e6rer.", "Derfor er det viktig at saker som Lines tilfelle havner i retten, mener M\u00f8rch.", "- Dette sender et tydelig signal til andre skoler om at det ikke er greit. En slik dom viser at vi ikke f\u00e5r bukt med mobbingen med mildere tiltak. N\u00e5r det ikke f\u00e5r konsekvenser for skolene, n\u00e5r de ikke f\u00f8lger opp sine plikter, viser det seg at det er sv\u00e6rt vanskelig \u00e5 f\u00e5 dem til \u00e5 sette i gang de viktige og vanskelige tiltakene.", "Kunnskapsministeren har, til kritikk fra blant annet Unicef, foresl\u00e5tt at det er mobberne som skal bytte skole. M\u00f8rch synes det er et sammensatt problem.", "- Jeg er enig i at det aldri skal v\u00e6re offeret som skal flyttes. Dette vil bare v\u00e6re nok et nederlag for et helt uskyldig barn. Samtidig b\u00f8r man l\u00f8se problemet p\u00e5 skolen det gjelder, og kun i sv\u00e6rt spesielle tilfeller b\u00f8r man vurdere \u00e5 flytte mobberne. Man m\u00e5 ogs\u00e5 huske at man skal ivareta deres interesser og gi dem hjelp til \u00e5 slutte \u00e5 mobbe."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "1ceb64fa4d5b8396f44cb0e10d5ca127e091625172de78ca2b2d03b4e755c13d"}, {"field": "createtime", "value": "2016-01-15T19:26:36.000Z"}, {"field": "description", "value": "En dag ved middagsbordet fortalte datteren, Line Sommer Hoel, noe urovekkende. Foreldrene forsikret henne om at alt kom til \u00e5 g\u00e5 bra. Det gjorde det ikke."}, {"field": "dominantimage", "value": "http://www.adressa.no/pluss/magasin/article12032131.ece/sd6hq7/ALTERNATES/w980-default/en%20lang%20og%20hard%20kamp"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b2d9be8eaaa7c828d7398bcbfd6956ab23e95ca3.jpg?59942628"}, {"field": "dominantthumbnaildimensions", "value": "300x169"}, {"field": "heading", "value": ["Foreldrene angrer hver dag -adressa.no", "- Hun var veldig \u00e5pen og fortalte oss, i alle fall i starten, om alt. Om hvordan hun ble fortalt at de hatet henne, at hun var ekkel, feit og stygg.", "Tok opp kampen", "Et mobbesymbol", "Stadig grovere hendelser", "Sluttet \u00e5 spise", "Og alt ble kaos", "Ambisjon: Overlevelse", "Vant rettssak - tapte livet", "- Noe av det verste som kan skje"]}, {"field": "id", "value": "b2d9be8eaaa7c828d7398bcbfd6956ab23e95ca3"}, {"field": "keyword", "value": ["Ukeadressa", "hovedreportasjen"]}, {"field": "keywords", "value": "Ukeadressa,hovedreportasjen"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["mobbe", "barn", "skole", "stadig grovere", "\u00e5ttende klasse", "bytte skole", "foreldrene angrer"]}, {"field": "kw-entity", "value": ["fylkesmannen", "nav", "unicef", "finn", "ola hoel og eva sommer", "vikhammer"]}, {"field": "kw-location", "value": ["s\u00f8r-tr\u00f8ndelag", "malvik"]}, {"field": "kw-pageclass", "value": "article"}, {"field": "kw-person", "value": ["willy-tore m\u00f8rch", "eva sommer", "line sommer hoel", "ola hoel"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12032131.ece/sd6hq7/ALTERNATES/w980-default/en%20lang%20og%20hard%20kamp"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Foreldrene angrer hver dag"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/01/15/Foreldrene-angrer-hver-dag-12032183.ece"}, {"field": "pageclass", "value": ["article"]}, {"field": "publishtime", "value": "2016-01-15T19:00:13.000Z"}, {"field": "recs-articleid", "value": "12032183"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-01-15T19:00:13.000Z"}, {"field": "recs-rawtitle", "value": "Foreldrene angrer hver dag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "En dag ved middagsbordet fortalte datteren, Line Sommer Hoel, noe urovekkende. Foreldrene forsikret henne om at alt kom til \u00e5 g\u00e5 bra. Det gjorde det ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/b2d9be8eaaa7c828d7398bcbfd6956ab23e95ca3.jpg?59942628"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T11:02:00.000Z"}, {"field": "title", "value": "Foreldrene angrer hver dag (PLUSS)"}, {"field": "url", "value": "http://www.adressa.no/pluss/magasin/2016/01/15/Foreldrene-angrer-hver-dag-12032183.ece"}, {"field": "urlhash", "value": "b2d9be8eaaa7c828d7398bcbfd6956ab23e95ca3"}], "score": 0.39865002, "siteId": "9222270286501375973", "id": "b2d9be8eaaa7c828d7398bcbfd6956ab23e95ca3"}

