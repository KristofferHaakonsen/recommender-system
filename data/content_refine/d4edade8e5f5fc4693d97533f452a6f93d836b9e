{"fields": [{"field": "modifiedtime", "type": "time", "value": "2012-06-01T08:41:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Det er lett \u00e5 la seg provosere av historier om perfekte m\u00f8dre som makter \u00e5 tilby familien n\u00e6ringsrik mat lagd fra grunnen av daglig. S\u00e6rlig hvis de i tillegg har karriere, mange barn og en travel fritid.", "Mandag 4. april svarte Nordstrand p\u00e5 sp\u00f8rsm\u00e5l fra leserne - les mer her", "Klokka er 15.30 da vi ringte p\u00e5 d\u00f8ra hos legeparet Berit og Arnfinn Nordstrand for \u00e5 finne ut om det virkelig er s\u00e5 enkelt \u00e5 lage sunn mat fra grunnen.", "I stua sitter fire ten\u00e5ringsjenter og sm\u00e5prater. Storebror Petter (20) har en gjest p\u00e5 rommet, og minstejenta Mathea p\u00e5 fire \u00e5r er p\u00e5 vei hjem med pappa.", "Berit Nordstrand er klar for \u00e5 komme i gang med middagen. Det er ikke lenge f\u00f8r jentene skal videre p\u00e5 trening.", "Til daglig jobber hun som overlege i Rusbehandling Midt-Norge. P\u00e5 fritiden holder hun foredrag om kosthold og helse.", "\u2013 Jeg er lidenskapelig opptatt av at vi skal spise slik at vi f\u00e5r overskudd til livet.", "Hun lanserer n\u00e5 derfor sitt eget nettsted med kostholdstips, som hun skal drifte p\u00e5 fritiden.", "\u2013 Det handler ikke om \u00e5 heve pekefingeren, men om enkel kunnskap og planlegging. Jeg tror mange \u00f8nsker slike tips, sier hun.", "Hun slipper en hel pakke ekte sm\u00f8r fra R\u00f8ros i gryta.", "\u2013 Hvorfor en hel pakke ekte sm\u00f8r? sp\u00f8r jeg.", "\u2013 Fordi kroppen og spesielt hjernen trenger fett for \u00e5 kunne fungere godt. Dessuten unng\u00e5r du transfett hvis du bruker ekte sm\u00f8r. \u00d8kologisk fullfet r\u00f8mme i supper gir ogs\u00e5 sunt melkefett i passe mengder.", "Dette er et av de enkle tipsene Berit mener er nyttig tips \u00e5 ha med seg n\u00e5r du skal velge produkter i butikken.", "For Berit Nordstrand er det viktig \u00e5 fremheve matglede snarere enn diett. Hun legger sine erfaringer som lege til grunn for kostholdsr\u00e5dene.", "\u2013 Alle r\u00e5d jeg gir er basert p\u00e5 forskning, forsikrer hun.", "Samtidig er det ikke alltid forskningen gir entydige svar. Som for eksempel om \u00f8kologisk mat er sunnere enn mat fra konvensjonelt landbruk.", "\u2013 Du unng\u00e5r i alle fall en del spr\u00f8ytemidler og kunstige tilsetningsstoffer i produktene, som ogs\u00e5 videreforedles p\u00e5 en mer sk\u00e5nsom m\u00e5te, sier hun.", "Karoline (12) kommer inn p\u00e5 kj\u00f8kkenet for \u00e5 hjelpe til med spinatsuppa. Atlanterhavslaks leges p\u00e5 et stekeplate og settes i ovnen p\u00e5 200 grader. Det er laks og spinat med pinjekjerner som st\u00e5r p\u00e5 menyen i dag.", "Og mens spinaten putrer p\u00e5 plata, gj\u00f8r Berit alt klart for \u00e5 sette en br\u00f8ddeig. Ingrid (18), Live (16) og Anna (16) kommer ogs\u00e5 inn p\u00e5 kj\u00f8kkenet for \u00e5 delta.", "\u2013 Jeg baker br\u00f8d hver dag. Det er fort gjort, sier Berit overbevisende.", "Berit bruker halvt om halvt med grovt og fint mel. Helst \u00f8kologisk steinmalt mel.", "\u2013 Bruk gjerne spelt, og n\u00e6ringsrik bygg. Fersk gj\u00e6r er \u00e5 foretrekke, sier hun.", "P\u00e5 benken st\u00e5r det knekkebr\u00f8d bakt dagen f\u00f8r, og hjemmelaget frokostblanding st\u00e5r i en krukke.", "Hun fastholder at det ikke trenger \u00e5 ta lengre tid \u00e5 lage maten fra grunnen av. Det er for mange bare noen f\u00e5 justeringer som skal til.", "Jentene blir instruert til \u00e5 g\u00e5 i gang med dagens smoothie til dessert. Den skal sikre familiens inntak av frukt og gr\u00f8nt.", "\u2013 Jeg har noen skjeer \u00f8kologisk kaldpresset linfr\u00f8olje i smoothien. Det inneholder omega 3 fettsyre, som kroppen trenger mye av, sier Berit Nordstrand.", "Maten kommer p\u00e5 bordet. En tallerken med gr\u00f8nn spinat og et stykke rosa laks dandert med pinjekjerner p\u00e5 toppen. Det ser lekkert ut, men vil barna spise dette?", "Svaret p\u00e5 sp\u00f8rsm\u00e5let kommer kjapt.", "\u2013 Nei, jeg liker ikke maten, gr\u00e5ter Mathea, etter \u00e5 ha f\u00e5tt en skje med suppe.", "S\u00f8sknene pr\u00f8ver \u00e5 tr\u00f8ste, men forgjeves. Gr\u00e5ten tar ikke slutt s\u00e5 lett.", "P\u00e5 fj\u00f8la p\u00e5 kj\u00f8kkenet f\u00e5r 4-\u00e5ringen en br\u00f8dskive med \u00f8kologisk leverpostei og et glass smoothie.", "Mamma Berit tar det ikke s\u00e5 tungt.", "\u2013 Selv om hun ikke spiser fisken f\u00e5r hun i seg omega 3 gjennom linfr\u00f8oljen i smoothien og tilskudd. Det viktigste er at barna smaker og at de blir gitt muligheten til \u00e5 smake p\u00e5 ny mat, mener Berit Nordstrand, som avslutter med oppfordringen om at det er viktig \u00e5 sette seg enkle m\u00e5l skal man legge om kosten.", "\u2013 Velg ut to m\u00e5ltider per uke, og fors\u00f8ker \u00e5 lage dem fra bunnen av."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "2e524697dbe9268120a44456d2a64b87d3c0afd7000ccc3e256c6119e0b37a0b"}, {"field": "createtime", "value": "2017-04-30T19:17:24.000Z"}, {"field": "description", "value": "If\u00f8lge lege Berit Nordstrand trenger du ikke v\u00e6re kokk eller hjemmev\u00e6rende mor for \u00e5 servere et sunt middagsm\u00e5ltid hver dag. Det handler om kunnskap og planlegging."}, {"field": "dominantimage", "value": "http://www.adressa.no/incoming/article1387879.ece5/ALTERNATES/w980-default/matfamilie37"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d4edade8e5f5fc4693d97533f452a6f93d836b9e.jpg?5983952d"}, {"field": "dominantthumbnaildimensions", "value": "300x169"}, {"field": "heading", "value": ["Sunn mat til seks p\u00e5 en, to, tre -adressa.no", "Ikke pekefinger", "Enkle tips", "Ferskt br\u00f8d", "Smoothie", "M\u00e5 smake"]}, {"field": "id", "value": "d4edade8e5f5fc4693d97533f452a6f93d836b9e"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "health-and-fitness"}, {"field": "kw-concept", "value": ["sunn mat", "mat", "hel pakke ekte", "sunn", "pakke ekte sm\u00f8r", "dag", "ekte sm\u00f8r"]}, {"field": "kw-entity", "value": ["ingrid", "petter", "karoline", "berit og arnfinn nordstrand", "rusbehandling midt-norge", "mathea", "live"]}, {"field": "kw-location", "value": "r\u00f8ros"}, {"field": "kw-pageclass", "value": "article"}, {"field": "kw-person", "value": ["berit nordstrand", "arnfinn nordstrand"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1387879.ece5/ALTERNATES/w980-default/matfamilie37"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sunn mat til seks p\u00e5 en, to, tre"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1613565.ece"}, {"field": "pageclass", "value": ["article"]}, {"field": "publishtime", "value": "2011-04-04T09:02:18.000Z"}, {"field": "recs-articleid", "value": "1041357"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2011-04-04T09:02:18.000Z"}, {"field": "recs-rawtitle", "value": "Sunn mat til seks p\u00e5 en, to, tre -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "If\u00f8lge lege Berit Nordstrand trenger du ikke v\u00e6re kokk eller hjemmev\u00e6rende mor for \u00e5 servere et sunt middagsm\u00e5ltid hver dag. Det handler om kunnskap og planlegging."}, {"field": "thumbnail", "value": "http://content-thumbnail.cxpublic.com/content/thumbnail200x150/d4edade8e5f5fc4693d97533f452a6f93d836b9e.jpg?5983952d"}, {"field": "thumbnailfullheightdimensions", "value": "200x2271"}, {"field": "timestamp", "value": "2017-08-03T21:27:09.000Z"}, {"field": "title", "value": "Sunn mat til seks p\u00e5 en, to, tre"}, {"field": "url", "value": "http://www.adressa.no/nyheter/trondheim/article1613565.ece"}, {"field": "urlhash", "value": "d4edade8e5f5fc4693d97533f452a6f93d836b9e"}], "score": 0.8688677, "siteId": "9222270286501375973", "id": "d4edade8e5f5fc4693d97533f452a6f93d836b9e"}

