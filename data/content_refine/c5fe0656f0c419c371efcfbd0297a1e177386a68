{"fields": [{"field": "modifiedtime", "type": "time", "value": "2012-06-20T10:05:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Bilen hadde akkurat passert 200 000 kilometer da jeg kj\u00f8pte den. Den hadde gjennomg\u00e5tt alle servicer, og to karosseriskader var rettet opp p\u00e5 forskriftsmessig m\u00e5te, forteller Nina.", "Hun jobber som kundekonsulent ved NAF testestasjon p\u00e5 Sluppen i Trondheim, og fikk sine ekspertkolleger til \u00e5 sjekke Volvo-en fra 2005 f\u00f8r handelen.", "- Jeg hadde ingen skepsis til bilen selv om den var kj\u00f8rt som drosje. Etter min mening er det bare tull \u00e5 tro at en taxikj\u00f8rt bil er verre enn andre bruktbiler. Det handler f\u00f8rst og fremst om hvordan bilene er behandlet, og om \u00e5 sjekke bilene grundig f\u00f8r en handel, mener Nina.", "Hun ser nesten ingen spor fra bilens fortid som taxi. Skinnsetene er fortsatt fine, det samme gjelder resten av bilens interi\u00f8r. Den s\u00f8lvgr\u00e5 lakken er ogs\u00e5 f\u00f8rsteklasses.", "- Hvorfor brukt med lang kj\u00f8relengde fremfor en flunkende ny mindre bil?", "- Fordi jeg alltid har likt Volvo, og fordi dette er toppmodellen med firehjulstrekk. Den har masse utstyr, og volvokvaliteten er \u00e5penbar. Jeg har kj\u00f8rt mange mil med bilen i \u00e5ret som er g\u00e5tt, og har ikke hatt noen som helst problemer med den. Dette var et godt kj\u00f8p for meg, mener Nina Engen Older\u00f8ien.", "Skeptiske kj\u00f8pere", "- De fleste som vurderer \u00e5 kj\u00f8pe bruktbil, er skeptiske til drosjebiler. Skepsisen kan v\u00e6re ubegrunnet, men det f\u00e5r likevel f\u00f8lger for prisen, sier Eigil Olaussen, daglig leder ved NAF testestasjon i Trondheim.", "Lang kj\u00f8relengde gir naturligvis i seg selv lavere pris, men det er en dobbelt negativ faktor om bilen er drosjekj\u00f8rt. Olaussen deler ikke n\u00f8dvendigvis skepsisen ovenfor taxibiler:", "- Drosjeeiere flest holder bilene sine i god stand, og f\u00e5r utf\u00f8rt alle servicer forskriftsmessig. Moderne biler t\u00e5ler utrolig mange kilometer hvis de passes p\u00e5. Men vi har sett en del mindre tilfredsstillende karosserireparasjoner p\u00e5 drosjebiler. Dette m\u00e5 kj\u00f8pere v\u00e6re ekstra oppmerksomme p\u00e5, og f\u00e5 utf\u00f8rt karosserikontroll. Det er lett for oss \u00e5 sjekke om bilen har v\u00e6rt skadet, og hvordan reparasjonen er utf\u00f8rt, sier Olaussen.", "- Ingen fare", "- Det er ingen spesiell fare i \u00e5 kj\u00f8pe en tidligere drosjebil, sier drosjeeier Lars Leth-Olsen til Adresseavisen.", "Han har selv to biler som g\u00e5r som taxi i Trondheim, og hans erfaring er at bilene godt kan brukes i b\u00e5de 400 og 500 000 kilometer, uten at reparasjonskostnadene blir spesielt store. En annen sak er at avgiftssystemet er slik at mange drosjeeiere skifter ut bilene etter tre \u00e5r, som er minimumsgrensen for refusjonsordningen.", "- Bilene er i alle fall langt fra sluttkj\u00f8rt etter tre \u00e5r som drosjer. De blir passet godt p\u00e5, og motorene g\u00e5r varme nesten hele tiden. Vi vil ikke kj\u00f8re rundt med biler som ikke er i topp stand b\u00e5de mekanisk, samt inn- og utvendig, og vi er n\u00f8ye med \u00e5 f\u00f8lge alle vedlikeholdsrutiner. Noe annet l\u00f8nner seg kort og godt ikke for oss. Derfor er det ingen grunn til \u00e5 v\u00e6re redd for \u00e5 kj\u00f8pe en drosjekj\u00f8rt bruktbil, men selvsagt skal lang kj\u00f8relengde telle med i verdivurderingen, sier Leth-Olsen."]}, {"field": "category0", "value": "bil"}, {"field": "contenthash", "value": "db94cfacf19533efa3d74309056426e66ca97a880e4bc4fa5c736e5acaa6caed"}, {"field": "createtime", "value": "2015-12-19T08:44:34.000Z"}, {"field": "description", "value": "Etter ett \u00e5r med sin taxikj\u00f8rte Volvo XC70, er Nina Engen Older\u00f8ien fortsatt storforn\u00f8yd. Hun angrer ikke p\u00e5 at hun valgte en velbrukt luksusbil med firehjulstrekk fremfor en ny, men enklere bilmodell til samme pris."}, {"field": "dominantimage", "value": "http://www.adressa.no/incoming/article1266229.ece5/ALTERNATES/w980-default/Brukt_Taxi"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c5fe0656f0c419c371efcfbd0297a1e177386a68.jpg?59877b48"}, {"field": "dominantthumbnaildimensions", "value": "300x169"}, {"field": "heading", "value": "Angrer ikke drosjekj\u00f8p -adressa.no"}, {"field": "id", "value": "c5fe0656f0c419c371efcfbd0297a1e177386a68"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": "bil"}, {"field": "kw-entity", "value": ["sluppen", "volvo xc70", "adresseavisen"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["nina engen older\u00f8ien", "eigil olaussen", "lars leth-olsen"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1266229.ece5/ALTERNATES/w980-default/Brukt_Taxi"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Angrer ikke drosjekj\u00f8p"}, {"field": "og-type", "value": "article"}, {"field": "og-url", "value": "http://www.adressa.no/bil/article1153398.ece"}, {"field": "pageclass", "value": ["article"]}, {"field": "publishtime", "value": "2008-09-17T07:33:00.000Z"}, {"field": "recs-articleid", "value": "871163"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-09-17T07:33:00.000Z"}, {"field": "recs-rawtitle", "value": "Angrer ikke drosjekj\u00f8p -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Etter ett \u00e5r med sin taxikj\u00f8rte Volvo XC70, er Nina Engen Older\u00f8ien fortsatt storforn\u00f8yd. Hun angrer ikke p\u00e5 at hun valgte en velbrukt luksusbil med firehjulstrekk fremfor en ny, men enklere bilmodell til samme pris."}, {"field": "thumbnail", "value": "http://content-thumbnail.cxpublic.com/content/thumbnail200x150/c5fe0656f0c419c371efcfbd0297a1e177386a68.jpg?59877b48"}, {"field": "thumbnailfullheightdimensions", "value": "200x1350"}, {"field": "timestamp", "value": "2017-08-06T20:25:44.000Z"}, {"field": "title", "value": "Angrer ikke drosjekj\u00f8p"}, {"field": "url", "value": "http://www.adressa.no/bil/article1153398.ece"}, {"field": "urlhash", "value": "c5fe0656f0c419c371efcfbd0297a1e177386a68"}], "score": 0.8472943, "siteId": "9222270286501375973", "id": "c5fe0656f0c419c371efcfbd0297a1e177386a68"}

