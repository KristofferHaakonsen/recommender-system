{"fields": [{"field": "modifiedtime", "type": "time", "value": "2016-11-08T09:01:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["kamskjelldykkerne", "Fr\u00f8ya", "Arbeidstilsynet", "Arbeidsulykke"]}, {"field": "author", "value": ["h\u00e5vard haugseth jensen", "berit baumberger", "kim nyg\u00e5rd"]}, {"field": "body", "value": ["I disse dager er politiet i ferd med \u00e5 avslutte etterforskningen etter den siste av fire d\u00f8dsulykker utenfor tr\u00f8ndelagskysten. Flere enkeltpersoner er n\u00e5 siktet etter det som skjedde l\u00f8rdag 29. november 2014:", "M\u00f8rk sj\u00f8 utenfor Sm\u00f8la. Kamskjelldykker Adam Maczka kommer nedenfra og bryter havoverflaten. Han smiler. Det var et vellykket dykk. Mye kamskjell. S\u00e5 f\u00e5r han beskjed fra de p\u00e5 b\u00e5ten om at noe kanskje er galt. Han f\u00e5r ordre om \u00e5 dykke ned igjen. 25\u201330 meter under havoverflaten:", "\u00abS\u00e5 s\u00e5 jeg ham bare der, liggende p\u00e5 sj\u00f8bunnen med ansiktet ned ...", "... og han pustet ikke,\u00bb forteller yrkesdykkeren.", "Fem-seks mil unna i luftlinje, p\u00e5 Stjernen-senteret p\u00e5 Fr\u00f8ya: En unge kvinne legger svinekoteletter i handlevogna. S\u00e5 tar hun mobiltelefonen ut av lomma. Hun ringer pappaen sin.", "Men det er ikke faren som tar telefonen. En ukjent stemme svarer:", "\u00abKris er p\u00e5 vei med helikopter til St. Olavs Hospital.\u00bb", "Historien om de fire d\u00f8de kamskjelldykkerne fra Fr\u00f8ya er en del av den sv\u00e6rt dystre statistikken for yrkesdykking innaskj\u00e6rs: Antall d\u00f8dsulykker har g\u00e5tt opp \u2013 og ekspertene sliter med \u00e5 forst\u00e5 hvorfor. Marginene under vann er sm\u00e5, og feil kan bli fatale.", "- Det har v\u00e6rt mange veldig alvorlige dykkerulykker, og vi vet for lite om hvorfor antallet ulykker \u00f8ker, sier Borghild Lekve, regiondirekt\u00f8r i Arbeidstilsynet med nasjonalt ansvar for dykking.", "Tilsynet har derfor satt ned en arbeidsgruppe som skal levere sin rapport 1. juli. Fokus er dykking i havbruk, men eventuelle regelendringer vil p\u00e5virke hele bransjen innaskj\u00e6rs. Arbeidstilsynet har fulgt kamskjelln\u00e6ringen p\u00e5 Fr\u00f8ya siden den f\u00f8rste d\u00f8dsulykken i 2002:", "- M\u00e5ten kamskjelldykking har v\u00e6rt gjennomf\u00f8rt p\u00e5, viser at det er et h\u00f8yrisikoyrke. Vi ser ingen andre enkeltyrker i Norge hvor s\u00e5 mange har mistet livet p\u00e5 jobb, sett i forhold til hvor mange som ut\u00f8ver yrket, sier Lisbeth Tveit, nasjonal fagkoordinator for dykking i Arbeidstilsynet.", "- Jeg ringte St. Olavs med \u00e9n gang, flere ganger. De fors\u00f8kte \u00e5 redde ham. Siste gang jeg ringte, sa de han var d\u00f8d, forteller Ralitsa Malakova (34).", "Vi m\u00f8ter henne i familiens hjem p\u00e5 Fr\u00f8ya. Under glasset p\u00e5 stuebordet ligger det kamskjell til pynt. Ralitsa setter frem kjeks, frukt og kaffe. Krasimir Krastev (56) \u2013 Kris \u2013 ble den fjerde d\u00f8de kamskjelldykkeren. Adam Maczka fant sin kamerat og l\u00e6remester livl\u00f8s:", "- Det m\u00e5 ha skjedd da han gikk ned, som en stein. Han fors\u00f8kte \u00e5 f\u00e5 av seg utstyret. S\u00e5 han kjempet nok for livet, tror Adam.", "Ralitsa forteller om faren: En \u00e5pen person med mange venner, en som spilte gitar, hadde god humor, som ofte inviterte gjester. Kjente \u00abhalve Fr\u00f8ya\u00bb. Han kom til Norge fra Bulgaria for \u00e5 arbeide her, og for fire \u00e5r siden kom Ralitsa og familien etter og slo seg ned i nabohuset p\u00e5 Norddyr\u00f8y.", "Daria (5) kommer sprettende ut av bilen etter \u00e5 ha blitt hentet i barnehagen. Den dagen i november 2014 mistet fem\u00e5ringen sin sv\u00f8mmel\u00e6rer og bestefar. Hver fredag tok Kris henne med seg til sv\u00f8mmehallen. Etterp\u00e5 spiste de kake sammen p\u00e5 en kaf\u00e9. Bare de to. N\u00e5 er han borte.", "- Daria dr\u00f8mmer mye om bestefaren sin, forteller Ralitsa.", "Kamskjell fra Fr\u00f8ya er etterspurt. Hong Kong, Frankrike. P\u00e5 trestjernes Michelin-restauranter, i 27. etasje p\u00e5 luksushotellet Burj Al Arab i Dubai. Skjellene har st\u00e5tt p\u00e5 menyen under Bocuse d'Or , VM i kokkekunst. De h\u00e5ndplukkes fra sj\u00f8bunnen og sendes levende ut i verden. De er av en langt mer eksklusiv kvalitet enn de tr\u00e5lede,", "kanadiske kamskjellene som man f\u00e5r kj\u00f8pt i frysedisken p\u00e5 Rema 1000.", "P\u00e5 restauranten To rom og kj\u00f8kken i Trondheim freser det i stekepanna. Fr\u00f8ya-skjellene har st\u00e5tt p\u00e5 menyen siden 2005.", "- Jeg opplever at de tar det knallseri\u00f8st med sikkerhet etter alle ulykkene. Dessverre er det slik i \u00abnye\u00bb yrker at det noen ganger m\u00e5 ulykker til f\u00f8r man endrer krav. S\u00e5nn var det i oljebransjen ogs\u00e5. Men man slutter ikke \u00e5 kj\u00f8pe kj\u00f8tt fordi det er mange ulykker i landbruket, sier daglig leder Roar Hildonen.", "Ved Maaemo i Oslo \u2013 som akkurat har f\u00e5tt sin tredje Michelin-stjerne \u2013 har sjefkokk Esben Holmboe Bang ikke h\u00f8rt om ulykkene:", "- Selvsagt synes vi at det h\u00f8res tragisk og leit ut. Vi m\u00e5 stole p\u00e5 at Arbeidstilsynet f\u00f8lger med og s\u00f8rger for sikre, ordentlige og ryddige forhold for alle parter. Skulle det vise seg at det er snakk om noen som helst lovbrudd eller andre forhold som tilsier at folk ikke blir behandlet bra, vil vi selvsagt reagere, sier Holmboe Bang.", "Siden den f\u00f8rste ulykken i 2002 er det eksportert levende kamskjell til en verdi av 322 millioner kroner. I tillegg kommer salg innad i Norge. P\u00e5 mange m\u00e5ter er kamskjelleventyret p\u00e5 Fr\u00f8ya nettopp det \u2013 et eventyr: Det er et rent og popul\u00e6rt naturprodukt og det har skapt store verdier. Ogs\u00e5 mange av dykkerne har tjent godt p\u00e5 businessen, selv om det er et tungt yrke. Flere eks-kamskjelldykkere beskriver \u00e5rene p\u00e5 Fr\u00f8ya som den beste tiden i deres liv. Ikke minst har mange utenlandske dykkere de siste \u00e5rene skapt seg gode liv p\u00e5 Fr\u00f8ya.", "Men s\u00e5 er det ogs\u00e5 en annen side ved historien.", "I Karlskrona i Sverige snakker Alexia (9) ofte om pappaen sin. Hun har bare bilder som minner etter at Ola Hansson (25) d\u00f8de p\u00e5 23 meters dyp ved Svartskj\u00e6ret utenfor Norddyr\u00f8ya i 2008. Mammaen til Alexia, enken etter Ola, strever med \u00e5 f\u00e5 endene til \u00e5 m\u00f8tes:", "- Jeg har to ulike jobber for \u00e5 f\u00e5 det til \u00e5 g\u00e5 rundt, det er bare \u00e5 kjempe videre. Livet fortsetter, man har ikke noe annet valg. Men det er vanskelig, sier Joy Hansson.", "Hun er fra Filippinene, og hadde egentlig ikke tenkt \u00e5 sl\u00e5 seg til ro i Sverige:", "- Men s\u00e5 kom jeg hit for \u00e5 begrave ham. Og s\u00e5 bestemte vi oss for \u00e5 bli her, for jenta mi sin skyld.", "Joy Hansson sier hun ikke har f\u00e5tt hjelp fra noen i Norge. Fra den svenske staten har hun f\u00e5tt en enkepensjon som hun mottar frem til Alexia blir 12 \u00e5r. Joy sier hun ikke vet hvorfor ulykken skjedde, og at hun kunne tenke seg en dag \u00e5 se \u00abden \u00f8ya som Ola d\u00f8de ved\u00bb.", "Mammaen til Ola er ofte p\u00e5 gravplassen.", "- Det er helt forferdelig \u00e5 tenke p\u00e5 at to til er d\u00f8de etter Ola! Hvorfor d\u00f8de de? Er det noe feil med systemet? I et land som Norge! utbryter moren da hun f\u00e5r h\u00f8re om den siste d\u00f8dsulykken.", "Hun vurderte \u00e5 g\u00e5 til rettssak mot firmaet Atlantic Discovery p\u00e5 Fr\u00f8ya, men slo det fra seg. Selskapet, som eier deler av ulykkesb\u00e5ten, fikk en foretaksbot p\u00e5 45 000 kroner for brudd p\u00e5 arbeidsmilj\u00f8loven og dykkeforskriften. Politiet satte ikke d\u00f8dsfallet i \u00abdirekte sammenheng\u00bb med bruddene.", "Her kan du lese mer om hvorfor ulykken skjedde.", "- Han ble kanskje ivrig og lufta tok slutt. Jeg h\u00e5per han ikke led s\u00e5 mye, sa moren da Adresseavisen bes\u00f8kte dem i Sverige i 2008 .", "Tidligere kamskjelldykkere har fortalt Adresseavisen om hvordan de br\u00f8t mange regler for \u00e5 plukke s\u00e5 mye kamskjell som mulig, s\u00e5 raskt som mulig .", "F\u00f8rst Berge, s\u00e5 Ola, Piotr og Kris. De tre siste d\u00f8de mens de dykket fra samme b\u00e5t. B\u00e5tselskapet har hele tiden v\u00e6rt eid med 49 prosent av Atlantic Discovery, mens den resterende eierandelen har skiftet hender. Atlantic Discovery har igjen Seashell som sin st\u00f8rste eier, og det er Seashell som kj\u00f8per skjellene og selger dem videre.", "De fire ulykkene har ulike hendelsesforl\u00f8p og \u00e5rsaker, men:", "Arbeidstilsynet har i alle saker p\u00e5pekt mange brudd p\u00e5 arbeidsmilj\u00f8loven og dykkeforskriften \u2013 reglene for hvordan man skal gjennomf\u00f8re og lede yrkesdykk.", "En del brudd g\u00e5r igjen:", "For d\u00e5rlig eller ingen kommunikasjon ned til den som d\u00f8de.", "Manglende reservedykker.", "Feil ved dykkerens utstyr, eksempelvis bly som er faststripset eller reserveluftanordning som mangler.", "Sp\u00f8rsm\u00e5let mange stiller seg \u2013 ikke minst p\u00e5r\u00f8rende og dykkerkolleger \u2013 er hvorfor hver enkelt faktisk d\u00f8de. D\u00f8de de fordi det ble brutt regler, eller var det andre \u00e5rsaker? Dette har s\u00e5 langt ikke kommet klart frem. Adresseavisen har derfor laget en oversikt over det man vet om hver ulykke, basert p\u00e5 omfattende innsyn i saksdokumenter og intervjuer. Hele den oversikten kan du se her .", "Seniorr\u00e5dgiver Morten Storseth i Arbeidstilsynet i Midt-Norge har arbeidet med alle de fire d\u00f8dsulykkene. Han oppsummerer:", "- Problemet er at vi ikke har noen sikre konklusjoner p\u00e5 hva den utl\u00f8sende d\u00f8ds\u00e5rsaken er. Vi mener imidlertid regelbruddene har hatt dels direkte og dels indirekte betydning for hendelsesforl\u00f8pet. \u00c9n faktor f\u00f8rer til at dykkeren f\u00e5r problemer, for eksempel at han g\u00e5r tom for luft. En annen faktor f\u00f8rer til at det ikke oppdages, for eksempel manglende kommunikasjon. En tredje faktor f\u00f8rer til at dykkeren ikke tas opp av vannet raskt nok, for eksempel fordi det mangler reservedykker. I sakene sviktet det p\u00e5 flere omr\u00e5der. Det er ikke dermed sagt at livene kunne v\u00e6rt reddet om regelverket var fulgt, men sannsynligheten ville v\u00e6rt betraktelig st\u00f8rre, sier Storseth.", "Den siste saken kan han ikke uttale seg om siden den fremdeles er under etterforskning.", "Da Adresseavisen begynte \u00e5 arbeide med denne saken i vinter, dukket det raskt opp stemmer som kritiserte Arbeidstilsynet:", "- Det er helt grotesk at de har latt dette skje, sier dykkerveteran Jan Christian Warloe, fra interesseorganisasjonen Offshoredykkerunionen \u2013 ODU.", "Foreningen har ligget i strid med Arbeidstilsynet om dette i en \u00e5rrekke og driver aktiv lobbyvirksomhet for \u00e5 f\u00e5 regelverket endret. Warloe mener tilsynet burde ha sittet p\u00e5 tiltalebenken i mange av sakene.", "- De har tillatt yrkesdykking med scuba (man tar med seg luften selv i flaske p\u00e5 ryggen, journ.anm.) og bruk av sportsdykkerpreget utstyr. Man burde hatt et mye strengere regelverk. Det burde stilles krav om overflateforsynt utstyr (dykkeren f\u00e5r luft fra overflaten, journ.anm.) og kabelkommunikasjon (ikke tr\u00e5dl\u00f8st, journ.anm.), sier Warloe.", "Etter den siste d\u00f8dsulykken har kamskjelldykkerne p\u00e5 Fr\u00f8ya begynt \u00e5 bruke videokommunikasjon i kabel til bl\u00e5sa, s\u00e5 tr\u00e5dl\u00f8st derfra. De dykker fremdeles med scuba. I 65 prosent av alle ulykker med yrkesdykkere siden 1975 ble det benyttet selvforsynt utstyr (scuba). I 35 prosent ble det benyttet overflateforsynt, if\u00f8lge tall fra Arbeidstilsynet.", "Jonas Bergmann leder et dykkerteam p\u00e5 Fr\u00f8ya i et firma som jobber for oppdrettsn\u00e6ringen. Mange av hans n\u00e5v\u00e6rende eller tidligere ansatte har v\u00e6rt kamskjelldykkere.", "- Arbeidstilsynet har blod p\u00e5 hendene. Det er soleklart at det skulle v\u00e6rt reagert strengere allerede etter den f\u00f8rste d\u00f8dsulykken. Det m\u00e5 settes krav om overflateforsynt utstyr. De vil tjene mindre penger da, men n\u00e5r folk d\u00f8r som fluer, s\u00e5 m\u00e5 noe skje, sier Bergmann.", "- Dersom \u00e9n var d\u00f8d, s\u00e5 kunne man forst\u00e5tt at ingen reagerer. Men fire er d\u00f8de, og likevel f\u00e5r de lov til \u00e5 fortsette uten overflateforsynt utstyr, sier Bergmann.", "Norsk Bransjeforening for Undervannsentrepren\u00f8rer (NBU) sine medlemsbedrifter har 50 til 70 prosent av markedet for anleggsdykking i Norge. De f\u00f8lger ikke bare Arbeidstilsynets regler, de har laget sin egen bransje-standard som er strengere:", "- Kort sagt gj\u00f8r vi det fordi vi mener det er tryggere. Vi bruker kun overflateforsynt luft og kabelkommunikasjon. Vi mener det er feil at det i dag er lov til \u00e5 bruke scuba i yrkesdykk i Norge, med mindre det er absolutt n\u00f8dvendig. Det burde heller ikke v\u00e6re lov med tr\u00e5dl\u00f8s kommunikasjon, sier styreleder Geir Amundsen.", "Han synes Arbeidstilsynet har jobbet veldig sent, og h\u00e5per p\u00e5 endringer n\u00e5.", "- Har d\u00f8dsulykkene skjedd fordi regelverket er for svakt?", "- Jeg tror det er en kombinasjon av svake og uklare regler og at det har manglet HMS-rutiner i bedriftene. Ingen av v\u00e5re bedrifter har hatt d\u00f8dsulykker, sier Amundsen.", "Skipper Sigmund Kaplanski p\u00e5 redningssk\u00f8yta Erik Bye var p\u00e5 stedet den dagen Krastev d\u00f8de i 2014:", "- Kamskjellplukkerne har drevet p\u00e5 kanten av loven og egentlig over kanten av loven lenge. Arbeidstilsynet burde helt klart ha satt flere krav enn de har gjort, sier Kaplanski, som har dykket siden 1971.", "I 2009 advarte veterandykker David Stinson i Adresseavisen: Det vil komme flere ulykker. Han kalte Arbeidstilsynets regler for \u00abskrivebordsregler uten rot i hverdagen til kamskjell-dykkerne\u00bb.", "Ogs\u00e5 andre eks-kamskjelldykkere peker mot Arbeidstilsynet. Frode Bergum jobbet i ti \u00e5r p\u00e5 Fr\u00f8ya:", "- Det er mange \u00e5r siden jeg sa: Kanskje vi burde dykke bare \u00e9n og \u00e9n? Da har du mye bedre kontroll. Men s\u00e5 ble det ikke endring p\u00e5 det, sier Bergum.", "N\u00e5, etter den siste d\u00f8dsulykken, er det innf\u00f8rt en regel om maks \u00e9n person i vannet.", "En av de f\u00e5 kamskjellplukkerne som i dag er igjen p\u00e5 Fr\u00f8ya, sier:", "- Arbeidstilsynet har gjort lite. Det var d\u00e5rlig eller ingen kommunikasjon under ulykkene, men vi fikk likevel lov til \u00e5 fortsette med d\u00e5rlig system, med tr\u00e5dl\u00f8s gjennom vann. F\u00f8rst n\u00e5 etter den siste ulykken ble det gode systemer, sier Ivaylo Yordanov (52), som tilh\u00f8rer b\u00e5ten Pecten Harvester.", "Slutten av januar 2009: Rekviemmesse holdes ved den katolske domkirken ved Elgeseter bru i Trondheim. En kj\u00e6reste har kommet fra Polen for \u00e5 hente en urne. Det er den tredje d\u00f8de kamskjelldykkeren \u2013 Piotr Nosowski (31) \u2013 som minnes.", "Nosowski kjempet for \u00e5 holde seg over vann etter at han kom opp fra et dykk rett nord for Dogger\u00f8y p\u00e5 Fr\u00f8ya. Han gikk likevel under og druknet.", "- Moren min ringte og sa at Piotr hadde v\u00e6rt utsatt for en ulykke. Jeg spurte hvor ille det var, og hun svarte: \u00abDet kan ikke bli verre.\u00bb Jeg kommer aldri til \u00e5 glemme de ordene, sier Aleksandra Nosowska, s\u00f8steren til avd\u00f8de.", "- Jeg var gravid i syvende m\u00e5ned, og moren min ville ikke at jeg skulle dra til Norge, hun var redd jeg skulle miste barnet p\u00e5 grunn av stress. I dag angrer jeg veldig p\u00e5 at jeg ikke dro. Jeg savner ham s\u00e5nn.", "Piotr visste at han skulle bli onkel for f\u00f8rste gang, men han rakk ikke \u00e5 oppleve det.", "- Vi satt bare og gr\u00e5t, vi kunne ikke gj\u00f8re noe annet. Vi vet ikke hva som skjedde, n\u00f8yaktig. Inntil i dag vet vi ikke noen ting, faktisk, sier hun.", "Saken fortsetter under kartet.", "Nosowska visste verken at flere kamskjelldykkere hadde d\u00f8dd eller at selskapet fikk en foretaksbot etter ulykken. Hun er veldig overrasket. Det koster henne mye \u00e5 snakke om broren, selv n\u00e5, syv \u00e5r etter han d\u00f8de.", "- Alle likte Piotr. En del var litt misunnelige p\u00e5 ham, for han var en slik person som alltid gjorde det han ville: For eksempel startet han et eget firma, han ble gyml\u00e6rer \u2013 og han dro til Norge, forteller hun p\u00e5 telefon fra Polen.", "- Han elsket \u00e5 arbeide med barn og ten\u00e5ringer, og han organiserte mange sv\u00f8mmekurs for barn. Hans aller st\u00f8rste kj\u00e6rlighet var dykking. Han begynte \u00e5 dykke da han var bare en liten gutt.", "Atlantic Discovery fikk en bot p\u00e5 60 000 kroner for regelbrudd. Statsadvokaten sluttet seg til at boten skulle settes s\u00e5pass lavt fordi etterforskningen ikke avklarte en \u00abtilstrekkelig\u00bb \u00e5rsakssammenheng mellom brudd og drukning.", "Dagens styreleder i Atlantic Discovery har sagt til Adresseavisen at han er sterkt uenig i at de har et arbeidsgiveransvar . Selskapet godtok likevel begge foreleggene - b\u00e5de dette og det fra 2008:", "- Det er et sp\u00f8rsm\u00e5l hvor mye styr man skal lage i etterkant av en d\u00f8dsulykke. Jeg tror de bare valgte \u00e5 ta b\u00f8tene og bli ferdig med saken, sa Morten Welde, som har v\u00e6rt styreleder siden 2011 , til Adresseavisen i g\u00e5r.", "I denne oversikten kan du lese mer om hva som skjedde da Piotr Nosowski d\u00f8de.", "Det er ca. 1000 aktive yrkesdykkere i Norge i dag, fordelt p\u00e5 ca. 240 virksomheter.", "Ansvaret for regelverket for yrkesdykking deles inn slik:", "Petroleumstilsynet har ansvar for dykking offshore.", "Arbeidstilsynet har dykking innaskj\u00e6rs, som oppdrett, anlegg, redningsdykkere og vitenskapelige dykkere.", "Det har ikke v\u00e6rt noen d\u00f8dsulykker innen offshoredykking siden 1987. Innaskj\u00e6rs har det d\u00f8dd minst ti menn siden 2000.", "Kort oppsummert kan man si at reglene til Petroleumstilsynet er strengere.", "- Hvordan forklare den store forskjellen i antall ulykker?", "- Hadde vi hatt det enkle svaret p\u00e5 det, s\u00e5 kunne vi h\u00e5ndtert det. Det er derfor vi g\u00e5r inn i dette n\u00e5, sier Borghild Lekve i Arbeidstilsynet, og viser til rapporten som skal legges frem 1. juli.", "Arbeidstilsynet har imidlertid noen mulige forklaringer: Offshore er det oppdragsgiver som har HMS-ansvar og dermed en sterkere rolle, mens innaskj\u00e6rs er det arbeidsgiver som har ansvar. Innaskj\u00e6rs er det ogs\u00e5 veldig mange sm\u00e5 akt\u00f8rer, som kanskje ikke i like stor grad har kompetanse eller ressurser til \u00e5 f\u00f8lge opp HMS. Offshore f\u00e5r man ogs\u00e5 inn meldinger om alle dykkeroppdrag.", "- Kan d\u00f8dsulykkene tyde p\u00e5 et for d\u00e5rlig regelverk innaskj\u00e6rs?", "- Det er vanskelig \u00e5 si per i dag, sier Tveit.", "Ingen i Petroleumstilsynet vil la seg intervjue direkte om forskjellene mellom Arbeidstilsynet og deres eget regelverk, men de svarer skriftlig p\u00e5 hva de mener er \u00e5rsaken til at de har s\u00e5 f\u00e5 d\u00f8dsulykker: \u00abSikkerhetsniv\u00e5et i dag er et resultat av tydelige regelverkskrav, klar ansvarsplassering og mange \u00e5rs kontinuerlig og langsiktig oppmerksomhet rettet mot helse, milj\u00f8 og sikkerhet.\u00bb", "Kamskjelldykkerne er avhengige av dispensasjoner fra Arbeidstilsynet for \u00e5 gj\u00f8re jobben sin. Loven krever egentlig en livline direkte mellom dykker og b\u00e5t. Den skal blant annet gj\u00f8re det lettere \u00e5 f\u00e5 kontakt hvis problemer oppst\u00e5r. Denne livlina \u00f8nsker kamskjelldykkerne \u00e5 droppe, de hevder at livlina kan suges inn i b\u00e5tens vannjet og de vil dessuten v\u00e6re fri til \u00e5 sv\u00f8mme eller g\u00e5 hundrevis av meter p\u00e5 havbunnen. Derfor s\u00f8ker de \u2013 og f\u00e5r \u2013 dispensasjon slik at de heller kan bruke livline til en bl\u00e5se som ligger og dupper i sj\u00f8en.", "- Etter hver av d\u00f8dsulykkene har man inndratt dispensasjonene. S\u00e5 har det blitt s\u00f8kt p\u00e5 nytt, og Arbeidstilsynet har fastsatt nye og strengere krav i dispensasjonene. Vi har ment at det var forsvarlig \u00e5 gi nye tillatelser. Mellom ulykkene har det b\u00e5de v\u00e6rt m\u00f8ter med n\u00e6ringen og et folkem\u00f8te p\u00e5 Fr\u00f8ya, forteller Storseth i Arbeidstilsynet i Midt-Norge.", "I dagens dispensasjoner til Fr\u00f8ya-n\u00e6ringen settes det strengere krav enn f\u00f8r, blant annet har de videosamband og krav om bare \u00e5 v\u00e6re \u00e9n person under vann, mens tre personer er i b\u00e5ten.", "- Det har v\u00e6rt nye d\u00f8dsulykker gang p\u00e5 gang, likevel fortsetter dere \u00e5 gi dispensasjoner. Har dere gjort en god nok jobb?", "- Andre m\u00e5 eventuelt se p\u00e5 det, vi har ikke detaljevaluert dette. Vi har gjort det som ligger i rutinene hver gang, og vi har p\u00e5vist regelbrudd ved hver ulykke. Det er arbeidsgiver som har ansvar for at regelverket f\u00f8lges, sier Storseth.", "- Hva tenkte du da den fjerde ulykka skjedde?", "- Det var en tragedie, og det er klart det ber\u00f8rer oss. Vi m\u00e5 gj\u00f8re jobben v\u00e5r, men vi er ikke up\u00e5virkelige. S\u00e6rlig n\u00e5r det skjer s\u00e5 hyppig, sier Storseth.", "Lisbeth Tveit synes det er vanskelig \u00e5 se hva Arbeidstilsynet eventuelt kunne gjort annerledes mot kamskjelln\u00e6ringen:", "- Vi g\u00e5r gjennom v\u00e5r praksis for dispensasjoner n\u00e5, s\u00e5 ser vi hva utfallet av den siste ulykken blir. Vi m\u00e5 f\u00f8lge denne n\u00e6ringa tett opp, og vurdere om det er forsvarlig \u00e5 gi dispensasjoner videre, sier Tveit.", "En av vurderingene de n\u00e5 gj\u00f8r i arbeidsgruppa, er i hvilken grad det b\u00f8r settes krav om overflateforsynt utstyr.", "- Angrer dere p\u00e5 noen av dispensasjonene?", "- Det kan jeg ikke svare p\u00e5 her og n\u00e5.", "Den aller f\u00f8rste kamskjelldykkeren som d\u00f8de, Berge Holand (27), var norsk. Da han holdt p\u00e5, var det mange norske kamskjelldykkere. N\u00e5 er det ingen igjen. P\u00e5 Fr\u00f8ya er det i dag kun to b\u00e5ter i drift: En med mannskap fra Estland, en med bulgarere.", "4. oktober 2002 utenfor Gj\u00e6singen p\u00e5 Fr\u00f8ya skjedde det. Berge d\u00f8de der. Vi m\u00f8ter s\u00f8steren hans Ingrid i deres mors barndomshjem midt i R\u00f8rvik sentrum. I huset som Berge egentlig skulle ta over. Hun, broren Ole og Berge vokste opp p\u00e5 en g\u00e5rd p\u00e5 andre siden av sundet. Hun gikk gravid i sjette m\u00e5ned med datteren Charlotte, som i dag er 13 \u00e5r, da moren ringte:", "- Hun fortalte at Berge var d\u00f8d. Jeg tenkte med en gang at det var morfar, som het det samme, forteller hun.", "I dag er det kommet en ny Berge i familien, en Litj-Berge (4). Yngstes\u00f8nnen til Ole har f\u00e5tt navnet etter den omkomne onkelen.", "- Vi m\u00e5 jo ha en Berge i familien, sier Ole i dag. Han mistet ikke bare en bror, men ogs\u00e5 en bestekompis.", "Ingrid beskriver storebroren som utrolig omsorgsfull.", "- Jeg var lilles\u00f8steren som aldri skulle bli voksen, han passet veldig p\u00e5 meg. Han sa en gang at han syntes jeg bare skulle v\u00e6re elleve \u00e5r og bestandig bo hjemme, s\u00e5 han visste hvor han hadde meg. Og han var en sjarm\u00f8r, en pikenes Jens. Det var mange knuste pikehjerter rundt omkring den dagen Berge d\u00f8de.", "Familien var ikke klar over at Arbeidstilsynet i sin tid klaget p\u00e5 politiets henleggelse av ulykken. Tilsynet mente at Berges liv kunne v\u00e6rt reddet dersom man ikke hadde brutt s\u00e5 mange lover og regler.", "- Det er typisk norsk, kan man vel si: Det m\u00e5 g\u00e5 flere liv f\u00f8r man rensker ordentlig opp i systemet. Jeg synes det er rart at ulykkene ikke er blitt etterforsket grundigere, man vet jo fremdeles ikke n\u00f8yaktig hvorfor de d\u00f8de, hvem som har ansvaret, sier Ole Holand, som selv er yrkesdykker.", "Han mener det er fullt mulig \u00e5 dykke etter kamskjell p\u00e5 en tryggere m\u00e5te.", "- Det er klart det blir mindre effektivt, men s\u00e5 m\u00e5 bare prisen p\u00e5 kamskjell opp, da. Heller det enn at flere liv skal g\u00e5 tapt.", "- N\u00e5r fire er d\u00f8de, er det noe som er galt, sl\u00e5r Ingrid fast.", "Du kan lese mer om Berges ulykke i denne oversikten.", "Mange p\u00e5 Fr\u00f8ya er ogs\u00e5 kritiske til politiets h\u00e5ndtering av sakene. Da ulykken fra 2009 endelig var p\u00e5taleavgjort, sa Atlantic Discoverys representant til lokalavisa Hitra-Fr\u00f8ya: \u00abVi er glad for at det kommer en avklaring etter 22 m\u00e5neder, men det er en katastrofe at det ikke st\u00e5r noe om hvorfor han d\u00f8de.\u00bb", "De fremholdt at det var vanskelig for dem \u00e5 bedre sikkerheten hvis de ikke fikk info om hva som gikk galt. Det samme sier ogs\u00e5 en rekke av dagens kamskjelldykkere: Den dag i dag vet de ikke hvorfor ulykkene skjedde. Ogs\u00e5 flere av de p\u00e5r\u00f8rende klager p\u00e5 liten eller ingen informasjon fra politiet. Familien til Piotr Nosowski i Polen visste ikke engang om politietterforskningen.", "F\u00f8rstestatsadvokat Bj\u00f8rn Kristian Soknes synes det er vanskelig \u00e5 g\u00e5 inn i hva som skjedde for s\u00e5 mange \u00e5r siden, men han sl\u00e5r fast:", "- P\u00e5r\u00f8rende etter d\u00f8dsulykker har en helt annen status n\u00e5 enn for bare fem-seks \u00e5r siden. Samarbeidet mellom politi og Arbeidstilsyn er ogs\u00e5 blitt mye tettere, sier Soknes.", "Adresseavisen har laget en oversikt over alle d\u00f8de yrkesdykkere siden \u00e5r 2000 \u2013 og hvilke straffereaksjoner som er kommet i ettertid:", "Fire saker endte med betinget eller ubetinget fengsel. Det ble gitt foretaksbot i tre saker, \u00e9n sak ble henlagt og to er fremdeles under  etterforskning  .", "- Vi ser en klar tendens de siste fem-seks \u00e5rene til at det ilegges strengere straffer etter arbeidsulykker med brudd p\u00e5 arbeidsmilj\u00f8loven. F\u00f8r brukte man mer foretaksbot, men n\u00e5 plasseres ansvaret oftere hos enkeltpersoner fordi man ser at det har en st\u00f8rre preventiv effekt, sier Soknes.", "Flere personer er n\u00e5 siktet etter det siste d\u00f8dsfallet, og politiet etterforsker hele eierstrukturen .", "Adam Maczka, han som dykket ned og fant sin livl\u00f8se kompis i 2014, arbeider i dag som dykker i oppdrettsbransjen. Ogs\u00e5 her skjer ulykker, som i 2012 da en 24-\u00e5ring d\u00f8de ved et Marine Harvest-anlegg i Sogn og Fjordane, og to personer fikk ubetinget fengsel.", "Men Maczka f\u00f8ler seg tryggere:", "- Noen sp\u00f8r meg om jeg skal kamskjelldykke igjen. Nei, svarer jeg. Jeg har en ny jobb n\u00e5, og jeg er trygg. De er strenge p\u00e5 reglene og vi har ingen stress. Dersom vi dykker, eller bare blir p\u00e5 b\u00e5ten, f\u00e5r vi betalt per time, forteller Maczka, som tjener mindre n\u00e5 enn som kamskjelldykker.", "Daria (5) venter h\u00f8flig p\u00e5 mammaen Ralitsa Malakova der de g\u00e5r sammen over svabergene nedenfor huset p\u00e5 Norddyr\u00f8ya.", "De skal fortsette \u00e5 bo her p\u00e5 Fr\u00f8ya. Det er her de h\u00f8rer hjemme n\u00e5. Ralitsa er utdannet musikkpedagog fra hjemlandet, og h\u00e5per \u00e5 kunne jobbe som det en gang. Enn s\u00e5 lenge arbeider hun og mannen Georgi for Salmar p\u00e5 Fr\u00f8ya. Da vi bes\u00f8ker dem i huset p\u00e5 Norddyr\u00f8ya, er han p\u00e5 vei til norskkurs.", "- Min far var hjelpel\u00f8s! Det m\u00e5 bli en rettssak, noen m\u00e5 stilles til ansvar, sier Ralitsa.", "Les ogs\u00e5: - Det ble brutt regler hver dag", "NB: Atlantic Discovery \u00f8nsker ikke \u00e5 kommentere regelbruddene som ble p\u00e5vist etter den siste d\u00f8dsulykken f\u00f8r politieetterforskningen er ferdig. Adressavisen har gjentatte ganger fors\u00f8kt \u00e5 f\u00e5 b\u00e5tselskapet Atlantic Str\u00f8m\u00f8yv\u00e5g i tale, uten \u00e5 lykkes. De henviser til Atlantic Discovery.", "NB: Etter at denne reportasjen ble skrevet, har Arbeidstilsynet varslet at de vil avsl\u00e5 n\u00e6ringas videre s\u00f8knader om dispensasjoner. Les mer om dette her."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "106491512738307c4ebddb6d7954beea8d5b581147f0db48db0e315bcc69789e"}, {"field": "createtime", "value": "2017-05-01T06:24:33.000Z"}, {"field": "description", "value": "Kamskjell fra Fr\u00f8ya g\u00e5r for stive priser p\u00e5 Michelin-restauranter. Familiene til fire d\u00f8de kamskjelldykkere har betalt enda mer."}, {"field": "dominantimage", "value": "http://www.adressa.no/pluss/magasin/article12860138.ece/ajdc7s/ALTERNATES/w980-default/R%C3%B8rvik%20fisk%2020160422-HHJ-11.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/010322d5dac732f4c5190bbac45bdae306786ac7.jpg?5990ac7b"}, {"field": "dominantthumbnaildimensions", "value": "300x169"}, {"field": "heading", "value": ["De d\u00f8de mens de plukket kamskjell til verdens luksusrestauranter -adressa.no", "D\u00f8dstall g\u00e5r opp", "- Han kjempet nok for livet", "Etterspurt r\u00e5vare", "Pappa d\u00f8de p\u00e5 23 meters dyp", "F\u00e5 svar p\u00e5 hvorfor de d\u00f8de", "Massiv kritikk av Arbeidstilsynet", "Vet ikke hvorfor broren d\u00f8de", "Ingen ulykker offshore, mange innaskj\u00e6rs", "- Det var en tragedie, det ber\u00f8rer oss", "- N\u00e5r fire er d\u00f8de, er noe galt", "Ogs\u00e5 politiet f\u00e5r kritikk", "Datteren forventer rettssak"]}, {"field": "id", "value": "010322d5dac732f4c5190bbac45bdae306786ac7"}, {"field": "keyword", "value": ["kamskjelldykkerne", "Fr\u00f8ya", "Arbeidstilsynet", "Arbeidsulykke"]}, {"field": "keywords", "value": "kamskjelldykkerne,Fr\u00f8ya,Arbeidstilsynet,Arbeidsulykke"}, {"field": "kw-category", "value": ["pluss", "magasin"]}, {"field": "kw-company", "value": ["marine harvest", "michelin"]}, {"field": "kw-concept", "value": ["ulykka skjedde", "d\u00f8d", "ulykke", "faktor f\u00f8rer", "dag", "overflateforsynt utstyr"]}, {"field": "kw-entity", "value": ["ingrid", "atlantic discovery", "hitra-fr\u00f8ya", "daria", "bransjeforening for undervannsentrepren\u00f8rer", "norddyr\u00f8y", "olavs hospital", "piotr og kris", "seashell", "gj\u00e6singen", "pecten harvester", "alexia", "bocuse", "elgeseter", "ralitsa malakova", "litj-berge", "maaemo", "ole og berge", "st. olavs", "stjernen", "petroleumstilsynet", "norddyr\u00f8ya", "aleksandra nosowska", "holmboe bang", "s. offshore", "st. olavs hospital", "georgi for salmar", "rema 1000", "jens", "arbeidstilsyn", "arbeidstilsynet", "offshoredykkerunionen", "adresseavisen", "atlantic str\u00f8m\u00f8yv\u00e5g", "krastev", "svartskj\u00e6ret", "burj al arab", "dogger\u00f8y"]}, {"field": "kw-location", "value": ["fr\u00f8ya", "ola", "midt-norge", "karlskrona", "bulgaria", "hong kong", "r\u00f8rvik", "polen", "trondheim", "norge", "dubai", "charlotte", "sogn og fjordane", "oslo", "estland", "frankrike", "sverige", "sm\u00f8la", "filippinene"]}, {"field": "kw-pageclass", "value": "article"}, {"field": "kw-person", "value": ["erik bye", "roar hildonen", "adam maczka", "jan christian warloe", "david stinson", "ivaylo yordanov", "geir amundsen", "jonas bergmann", "bj\u00f8rn kristian soknes", "sigmund kaplanski", "ole holand", "joy hansson", "morten welde", "ola hansson", "borghild lekve", "piotr nosowski", "berge holand", "morten storseth", "lisbeth tveit", "esben holmboe bang", "frode bergum"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12860138.ece/ajdc7s/ALTERNATES/w980-default/R%C3%B8rvik%20fisk%2020160422-HHJ-11.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De d\u00f8de mens de plukket kamskjell til verdens luksusrestauranter"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/11/De-d%C3%B8de-mens-de-plukket-kamskjell-til-verdens-luksusrestauranter-12860148.ece"}, {"field": "pageclass", "value": ["article"]}, {"field": "publishtime", "value": "2016-06-11T06:46:04.000Z"}, {"field": "recs-articleid", "value": "12860148"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-11T06:46:04.000Z"}, {"field": "recs-rawtitle", "value": "De d\u00f8de mens de plukket kamskjell til verdens luksusrestauranter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Kamskjell fra Fr\u00f8ya g\u00e5r for stive priser p\u00e5 Michelin-restauranter. Familiene til fire d\u00f8de kamskjelldykkere har betalt enda mer."}, {"field": "thumbnail", "value": "http://content-thumbnail.cxpublic.com/content/thumbnail200x150/010322d5dac732f4c5190bbac45bdae306786ac7.jpg?5990ac7b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-13T19:46:03.000Z"}, {"field": "title", "value": "De d\u00f8de mens de plukket kamskjell til verdens luksusrestauranter"}, {"field": "url", "value": "http://www.adressa.no/pluss/magasin/2016/06/11/De-d%c3%b8de-mens-de-plukket-kamskjell-til-verdens-luksusrestauranter-12860148.ece"}, {"field": "urlhash", "value": "010322d5dac732f4c5190bbac45bdae306786ac7"}], "score": 0.5849829, "siteId": "9222270286501375973", "id": "010322d5dac732f4c5190bbac45bdae306786ac7"}

