{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "- For noen uker siden opplevde vi alle foreldres mareritt. Det var kveld. Sigrid hadde akkurat spist gr\u00f8ten sin. Plutselig spente hun hele kroppen og begynte \u00e5 vr\u00e6le. Det f\u00f8rste som slo meg var at hun hadde vondt i magen. Men det var noe som ikke stemte. Hun gr\u00e5t p\u00e5 en m\u00e5te vi aldri hadde h\u00f8rt f\u00f8r, forteller mamma Anne Lise Samuelsen.", "Gr\u00e5ten d\u00f8de ut og hun pustet sjeldnere. Etter hvert stoppet hun helt.", "Datteren var kald i huden og v\u00e5t av svette. Hun spente kroppen i bue og hikstet med jevne mellomrom f\u00f8r hun sluttet helt \u00e5 puste. F\u00f8rst ble leppene bl\u00e5, etter hvert ogs\u00e5 hele ansiktet og hodet hennes.", "- Hun forsvant liksom. Ble helt fjern i blikket og helt slapp i kroppen. Hun var \u201dborte\u201d i noen sekunder. I ettertid er det vanskelig \u00e5 huske hvor lenge hun var borte. Det f\u00f8ltes som en evighet, forteller Samuelsen.", "Vesle Sigrid besvimte, og da virket det som det gikk bedre. Hun begynte \u00e5 puste igjen, og fikk en finere hudfarge. Men hun var fortsatt blek og slapp. Familien ringte legevakten og sa at de var p\u00e5 vei. I l\u00f8pet av kj\u00f8returen kviknet jenta mer og mer til, og p\u00e5 legevakten var hun seg selv igjen.", "P\u00e5 legevakten fikk familien kun spekulasjoner p\u00e5 hva som kunne ha utl\u00f8st anfallet. Hadde hun satt gr\u00f8t fast i halsen? Kunne det skyldes akutt mageknip? Hadde noe irritert strupelokket slik at hun stoppet \u00e5 puste? Noe svar fikk de ikke \u2013 annet enn at s\u00e5nt kan skje.", "Men s\u00e5 skjedde det igjen en uke senere.", "Datteren hadde allerede sovet i noen timer da foreldrene h\u00f8rte at hun r\u00f8rte p\u00e5 seg og surkle litt gjennom babycallen. Faren gikk inn til henne for \u00e5 se om hun hadde mistet pusten. Han skj\u00f8nte raskt at den samme ekle opplevelsen holdt p\u00e5 \u00e5 gjenta seg. Sigrid begynte \u00e5 vr\u00e6le, ble helt stiv og hev etter pusten.", "\u2013 Jeg hadde lest at \u00e5 puste babyen i ansiktet kan trigge pusterefleksen, s\u00e5 det var det f\u00f8rste jeg gjorde da jeg s\u00e5 henne. Hun trakk pusten s\u00e5 vidt, og s\u00e5 begynte det igjen. Jeg pustet henne i ansiktet flere ganger. Gr\u00e5ten kom i perioder. Etter hvert ble hun slapp og \u00f8ynene gled igjen. Hun var bleik og litt klam i huden. Vi fikk ikke kontakt med henne p\u00e5 flere minutter. Da reagerte hun s\u00e5 vidt da jeg str\u00f8k henne over leppene, forteller moren Anne Lise Samuelsen.", "Det er viktig \u00e5 presisere: Anfall er oftest ufarlig, men sm\u00e5 barn kan f\u00e5 dem.", "- Det finnes flere typer anfall \u2013 fra helt uskyldige til mer alvorlige. Men ogs\u00e5 de helt ufarlige anfallene kan se dramatiske ut. Barnet skal alltid unders\u00f8kes i forbindelse med anfall. Men det kan noen ganger v\u00e6re vanskelig \u00e5 finne \u00e5rsaken, sier avdelingsleder og overlege K\u00e5re Danielsen ved Barnesenteret ved S\u00f8rlandet sykehus.", "Han presiserer at han uttaller seg generelt og ikke kjenner til Sigrids tilfelle.", "Et viktig ledd i unders\u00f8kelsen er \u00e5 sjekke om man kan utelukke epilepsi som \u00e5rsak. Legen vil ogs\u00e5 vurdere totalbildet, kan anfallet v\u00e6re tegn p\u00e5 underliggende sykdom?", "Selv om epilepsi er en sjelden sykdom, kan epileptiske anfall forekomme allerede fra spedbarnsalder. Anfallsformen kan v\u00e6re sv\u00e6rt forskjellig, men kjennetegnes ofte ved stivhet i kroppen, rykninger, pustestopp, rullende \u00f8yne, fjernhet og s\u00f8vn etter anfallet.", "- Ved slike symptomer m\u00e5 barnet unders\u00f8kes med EEG-pr\u00f8ve p\u00e5 sykehus for \u00e5 finne ut om det er snakk om epilepsi, eller utelukke det, forklarer Danielsen.", "En av de vanligste \u00e5rsakene til anfall hos sm\u00e5 barn (helst i 1-2-\u00e5rsalderen) er affektanfall. Det utl\u00f8ses av smerte eller sinne, og man sier gjerne at barnet \u201dgr\u00e5ter seg bort\u201d. Det skriker helt ut, slutter \u00e5 puste, blir stiv, noen ganger med noen rykninger, f\u00f8r de blir slappe igjen og begynner \u00e5 puste som normalt. Det ser farlig ut, men det er ikke det.", "- Det vi som leger gj\u00f8r n\u00e5r vi f\u00f8rst har sl\u00e5tt fast at det er snakk om affektanfall, er \u00e5 fortelle foreldre at selv om det ser kjempedramatisk ut, s\u00e5 er det helt ufarlig. Og vi forteller at det g\u00e5r over av seg selv n\u00e5r barna vokser. Men ofte har barna flere slike anfall over en periode, forklarer Danielsen.", "Hos noen barn kan det komme mat opp i spiser\u00f8ret. Det kalles reflux, og et slikt anfall kan minne om et epileptisk anfall. Hvis man ikke finner tegn til epilepsi ved EEG, og heller ikke har grunn til \u00e5 mistenke at det er snakk om affektanfall, kan man ved hjelp av en sonde m\u00e5le ph-verdien i spiser\u00f8ret over ett d\u00f8gn.", "- Ved reflux kan barnet slutte \u00e5 puste, men tilstanden er vanligvis ikke farlig, og kan behandles, sier Danielsen.", "At spedbarn innimellom ser ut til \u00e5 glemme \u00e5 puste n\u00e5r de sover, er normalt. Enkelte kan vente i opptil ti sekunder f\u00f8r de trekker pusten igjen. Foreldre merker seg gjerne denne pustepausen, men babyen trekker pusten igjen uten \u00e5 bli bl\u00e5. Dette er ikke et anfall, men en helt normal variasjon. Varer pustepausen i mer enn ti sekunder, og/eller babyen blir bl\u00e5, b\u00f8r du kontakte lege.", "Det er n\u00e5 g\u00e5tt flere uker siden Sigrid hadde siste anfall. Men n\u00e5r datteren begynner \u00e5 skrike, stopper morens hjerte og hun holder pusten. Er det den spesielle typen gr\u00e5t forbundet med anfallene, eller helt vanlig ufarlig gr\u00e5t?", "Hun s\u00f8rger for at hun eller mannen hennes alltid er i n\u00e6rheten, men snart skal b\u00e5de hun og mannen Mikal v\u00e6re borte fra datteren. Selv om det bare er for noen timer, gruer Samuelsen seg. Tenk om noe skjer mens hun er borte?", "\u2013 Jeg vet jo ikke om det vil skje igjen. Men gj\u00f8r det det, blir jeg vel en skikkelig h\u00f8nemor. Jeg er jo allerede p\u00e5 vakt, sier hun.", "Under anfallene har Anne Lise klart \u00e5 holde hodet kaldt og tenke som en sykepleier. Men i ettertid har hun slitt med tankene p\u00e5 alt som kunne ha utl\u00f8st dem. Hun innr\u00f8mmer at hun grubler mye.", "\u2013 Men man kan ikke bli overhysterisk heller. Og heldigvis bor vi n\u00e6rme universitetssykehuset, sier hun.", "Famlien synes de har f\u00e5tt god oppf\u00f8lging av fastlegen i etterkant av anfallene. De skal ogs\u00e5 inn p\u00e5 Universitetssjukehuset i Nord-Norge og regner med \u00e5 f\u00e5 flere svar der."]}, {"field": "category0", "value": "familieogoppvekst"}, {"field": "contenthash", "value": "c3b30657d7b34d4e6aade40d5637ea297d6d079ca7f2dd1381bc2b8a149e20a7"}, {"field": "createtime", "value": "2015-05-03T09:29:29.000Z"}, {"field": "description", "value": "Familie opplevde alle foreldres mareritt. Dette m\u00e5 du gj\u00f8re n\u00e5r sm\u00e5 barn f\u00e5r anfall."}, {"field": "dominantimage", "value": "http://www.adressa.no/incoming/article8167251.ece/BINARY/w980/sigrid-GFrZJ9ARyI.jpg"}, {"field": "dominantimagedimensions", "value": "980x550"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f6accad95d5b3edd09e666fc35dc97fe32a87785.jpg?583b5f06"}, {"field": "dominantthumbnaildimensions", "value": "300x168"}, {"field": "heading", "value": ["Sigrid (5 mnd.) sluttet \u00e5 puste -adressa.no", "Trigget pusterefleks", "Dette gj\u00f8r du ved anfall", "Epilepsi", "Affektanfall", "Reflux", "Pustestopp", "- Blir vel en skikkelig h\u00f8nemor"]}, {"field": "id", "value": "f6accad95d5b3edd09e666fc35dc97fe32a87785"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-concept", "value": ["anfall", "barn", "sm\u00e5 barn", "puste"]}, {"field": "kw-entity", "value": ["sigrid", "mikal", "barnesenteret", "universitetssjukehuset"]}, {"field": "kw-location", "value": ["nord-norge", "s\u00f8rlandet"]}, {"field": "kw-pageclass", "value": "article"}, {"field": "kw-person", "value": ["k\u00e5re danielsen", "anne lise", "anne lise samuelsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8167251.ece/BINARY/w980/sigrid-GFrZJ9ARyI.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sigrid (5 mnd.) sluttet \u00e5 puste"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8145003.ece"}, {"field": "pageclass", "value": null}, {"field": "publishtime", "value": "2013-08-26T15:51:01.000Z"}, {"field": "recs-articleid", "value": "8145003"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-08-26T15:51:01.000Z"}, {"field": "recs-rawtitle", "value": "Sigrid (5 mnd.) sluttet \u00e5 puste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Familie opplevde alle foreldres mareritt. Dette m\u00e5 du gj\u00f8re n\u00e5r sm\u00e5 barn f\u00e5r anfall."}, {"field": "thumbnail", "value": "http://content-thumbnail.cxpublic.com/content/thumbnail200x150/f6accad95d5b3edd09e666fc35dc97fe32a87785.jpg?583b5f06"}, {"field": "thumbnailfullheightdimensions", "value": "200x1941"}, {"field": "timestamp", "value": "2016-11-27T22:32:38.000Z"}, {"field": "title", "value": "Sigrid (5 mnd.) sluttet \u00e5 puste"}, {"field": "url", "value": "http://www.adressa.no/familieogoppvekst/article8145003.ece"}, {"field": "urlhash", "value": "f6accad95d5b3edd09e666fc35dc97fe32a87785"}], "score": 0.84089184, "siteId": "9222270286501375973", "id": "f6accad95d5b3edd09e666fc35dc97fe32a87785"}

