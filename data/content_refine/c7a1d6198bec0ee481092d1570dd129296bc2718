{"fields": [{"field": "modifiedtime", "type": "time", "value": "2012-04-17T17:20:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Deltakerne er p\u00e5 varierende niv\u00e5, forteller instrukt\u00f8r Ove Joakim Isstad. Enkelte har aldri tidligere dukket hodet under vann og langt mindre tatt et sv\u00f8mmetak. Andre er habile brystsv\u00f8mmere som gjerne vil l\u00e6re crawl og ryggsv\u00f8mming. Det finnes et kursniv\u00e5 for alle.", "Pirbadet yrer av liv, og unger som ser ut som de er f\u00f8dt med sv\u00f8mmef\u00f8tter p\u00e5 beina. De som skal p\u00e5 sv\u00f8mmekurs for voksne f\u00e5r anledning til \u00e5 trekke seg unna skrik og skr\u00e5l og vann-sprut.", "Kurset holdes i et varmt helsebasseng, adskilt fra resten av badeanlegget med frostede glassvegger. Man f\u00e5r v\u00e6re i fred her inne.", "Det er noe herlig, men samtidig ubarmhjertig med det \u00e5 v\u00e6re i sv\u00f8mmehallen. Maska er tynnere her. Usminket og i badedrakt er vi bare den vi er. Med de sv\u00f8mmeferdighetene vi har. Eller manglende s\u00e5dan.", "Julie Skog (29) fra Beiarn har funnet ut at sv\u00f8mming er l\u00f8sningen p\u00e5 ryggproblemene hun har hatt de siste \u00e5rene. Mange semester p\u00e5 skolebenken har t\u00e6rt hardt p\u00e5 ryggen for mastergradsstudenten.", "- For et \u00e5r siden brukte jeg tusenvis av kroner p\u00e5 behandling. N\u00e5 sv\u00f8mmer jeg to ganger i uka, og holder meg frisk, smiler hun. S\u00e5 hva trenger hun da et sv\u00f8mmekurs til?", "- Jeg er bare nysgjerrig p\u00e5 \u00e5 l\u00e6re nye ting, og blir lei av \u00e5 gj\u00f8re det samme hele tiden, sier Julie. For eksempel \u00e5 sv\u00f8mme bryst. P\u00e5 den andre av i alt ti kurskvelder ser hun allerede ut til \u00e5 ha f\u00e5tt et bra grep om crawlingen.", "- Men det er slitsomt, peser hun. - Jeg m\u00e5 konsentrere meg s\u00e5 hardt om teknikken og pusten, s\u00e5 jeg bruker nesten alle krefter p\u00e5 det. Og s\u00e5 er jeg s\u00e5 d\u00e5rlig trent, st\u00f8nner hun, f\u00f8r hun lett lattermild legger til: - Dette kurset er jo en del av tretti\u00e5rskrisa mi.", "Tilfeldighetene ville det slik at hun er helt alene p\u00e5 sin gruppe, og oppf\u00f8lgingen blir dermed av det suverene slaget.", "- Jeg er jo kjempeheldig, som f\u00e5r alt skreddersydd til meg, sier hun, f\u00f8r de siste lengdene skal tilbakelegges.", "Mens Julie avslutter sin \u00f8kt, begynner deltakerne p\u00e5 grunnkurset \u00e5 komme. Enkelte n\u00f8ler litt f\u00f8r de slipper seg ned i vannet, og holder seg godt inne ved kanten. Vi sp\u00f8r et venninnepar i tredve\u00e5ra om det er gammel vannskrekk som skal kureres.", "- Du kan si det s\u00e5nn ja, sier de med en liten latter. Det har v\u00e6rt en stor terskel \u00e5 kjempe seg over, dette \u00e5 komme seg p\u00e5 sv\u00f8mmekurs. Og de synes det er fint at avisa skriver om at det finnes sv\u00f8mmekurs for voksne. Men navn og bilde i avisa som deltaker p\u00e5 sv\u00f8mmekurs, nei takk!", "- Dette er ikke akkurat noe jeg er stolt over. Og det er denne kvinnen ikke alene om. \u00c5 ikke kunne sv\u00f8mme er nesten litt tabubelagt, mener flere vi snakker med. I hvert fall for etniske nordmenn. Dette er liksom noe vi skal kunne.", "Gruppen er flerkulturell og instrukt\u00f8r Ove Joakim veksler mellom engelsk og norsk. Aldersspennet, p\u00e5 de i alt tre kursgruppene, er stort, fra dem som knapt har rundet 20 til de som n\u00e6rmer seg pensjonistenes rekker. Her er de alle i samme b\u00e5t. For ikke si basseng. N\u00e5r grunnkursgruppen er samlet, er det elleve hoder som stikker opp av vannet.", "- Ta dere en flyteplate hver, sier Ove Joakim. N\u00e5 skal det \u00f8ves p\u00e5 fotbevegelser.", "- Ikke opp og ned som en robot, men b\u00f8lgende som en delfin, instruerer han. Med plate under armene, og for noen ogs\u00e5 under magen, b\u00e6rer det i vei. Ansiktene lyser. Av innbitt vilje. Av skrekk. Av spenning. Og hos enkelte av fryd, jeg flyter, jeg flyter!", "Mange som deltar p\u00e5 sv\u00f8mmekurs for voksne har hatt en skrekkopplevelse med vann. Som hun som holdt p\u00e5 \u00e5 drukne i fjorden som barn, da hun skulle redde et yngre s\u00f8sken. Eller l\u00e6reren som trodde hun druknet under skolesv\u00f8mming. N\u00e5 skal kunsten l\u00e6res.", "- Jeg har pr\u00f8vd flere ganger f\u00f8r ogs\u00e5. Men jeg gir meg ikke. Det m\u00e5 da g\u00e5 an for meg ogs\u00e5, n\u00e5r alle andre kan det, sier hun, og \u00f8ver innbitt videre p\u00e5 frasparkene.", "For mange er det langt igjen f\u00f8r bassenget kan krysses for egen maskin. Men det er mange sm\u00e5 seirer som venter underveis. Som \u00e5 t\u00f8rre \u00e5 dukke under. F\u00e5 til \u00e5 flyte p\u00e5 ryggen, bare med litt hjelp fra parkameraten. Slappe av i vannet.", "Stemningen i vannet er like blandet som deltakergruppa. B\u00e5de sukking, st\u00f8nning og latter blander seg med lyden av sildrende vann. Det er godt \u00e5 streve sammen med noen. Og f\u00e5 oppmuntring n\u00e5r det g\u00e5r bra, eller kunne le oppgitt sammen med noen n\u00e5r det ikke g\u00e5r s\u00e5 bra.", "- Det er forskjell p\u00e5 hvor godt vi flyter, forklarer Ove Joakim.", "- Noen er flytere og noen er synkere. Jeg, for eksempel, flyter kjemped\u00e5rlig, sier han, og h\u00f8ster vantro latter. Ingen greier \u00e5 se for seg at denne mannen, som har v\u00e6rt aktiv sv\u00f8mmer i 16 \u00e5r, flyter s\u00e6rlig d\u00e5rlig. Inntil han forklarer at det ikke har noe med ferdigheter \u00e5 gj\u00f8re, men rett og slett at vi er bygd forskjellig. Det har ikke noe med vekt eller veltrenthet \u00e5 gj\u00f8re.", "Hvis vi ligger helt stille i vannet, er det slik at noen flyter og andre synker. Men, som han selv er et levende bevis p\u00e5: ogs\u00e5 de som er s\u00e5kalte synkere kan l\u00e6re seg \u00e5 sv\u00f8mme. S\u00e5 det er bare \u00e5 st\u00e5 p\u00e5.", "Det kommer en ny gruppe. Flere her kan for s\u00e5 vidt sv\u00f8mme, men f\u00f8ler seg utrygge i vannet. Ove Joakim gir oppgaver som passer til deltakernes ulike niv\u00e5. Stein bygges p\u00e5 stein. Etter fotbevegelser kommer arm. \u00c9n arm.", "- I stedet for tusen teknikker dere skal l\u00e6re p\u00e5 \u00e9n gang f\u00e5r dere \u00e9n teknikk som vi skal gj\u00f8re tusen ganger, sier Ove Joakim og demonstrerer hvordan h\u00f8yre arm skal opp og ut av vannet, samtidig som beinbevegelsene g\u00e5r sin gang.", "Siste gruppe for kvelden f\u00e5r lekse til neste uke.", "- Dere skal holde pusten s\u00e5 lenge dere greier. Og gj\u00f8re det ti ganger i l\u00f8pet av en time, oppfordrer instrukt\u00f8ren. Bassenget t\u00f8mmes for folk.", "- Jo da, det skal bli sv\u00f8mming av dette, sier siste kursdeltaker som g\u00e5r ut. I dag er hun glad for \u00e5 ha v\u00e5get \u00e5 ha hodet under vann.", "- Jeg har aldri sv\u00f8mt et tak i hele mitt liv. Men hvis jeg greier \u00e5 h\u00f8re etter p\u00e5 den han sier til meg n\u00e5, sier hun og nikker mot Ove Joakim, s\u00e5 skal jeg l\u00e6re det. Om jeg s\u00e5 skal ha tretti timer, smiler hun, fast bestemt p\u00e5 \u00e5 starte pensjonisttilv\u00e6relsen som en sv\u00f8mmende kvinne."]}, {"field": "category0", "value": "forbruker"}, {"field": "category1", "value": "forbruker|fritid"}, {"field": "contenthash", "value": "cf62f2d21866cd35e5532a0144a0b7568032954d7b73c2ed912cfec7b4cb34f8"}, {"field": "createtime", "value": "2017-05-01T11:56:12.000Z"}, {"field": "description", "value": "Det er som med sykling. Har du f\u00f8rst l\u00e6rt \u00e5 sv\u00f8mme, glemmer du det ikke. Men hva med dem som aldri har l\u00e6rt det?"}, {"field": "dominantimage", "value": "http://www.adressa.no/incoming/article1245627.ece5/ALTERNATES/w980-default/svoemmekurs-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7a1d6198bec0ee481092d1570dd129296bc2718.jpg?598f4ee4"}, {"field": "dominantthumbnaildimensions", "value": "300x169"}, {"field": "heading", "value": ["Hjelp til \u00e5 bli venn med vannet -adressa.no", "Sv\u00f8mming som trening", "Over en terskel", "Delm\u00e5l i vannet", "Blandet stemning", "Tusen ganger"]}, {"field": "id", "value": "c7a1d6198bec0ee481092d1570dd129296bc2718"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["fritid", "forbruker"]}, {"field": "kw-classification", "value": "hobbies-and-interests"}, {"field": "kw-concept", "value": ["l\u00e6re", "vann", "tusen ganger", "sv\u00f8mme"]}, {"field": "kw-entity", "value": "stein"}, {"field": "kw-location", "value": "beiarn"}, {"field": "kw-pageclass", "value": "article"}, {"field": "kw-person", "value": ["julie skog", "ove joakim", "ove joakim isstad"]}, {"field": "kw-taxonomy", "value": ["forbruker", "forbruker/fritid"]}, {"field": "og-image", "value": "http://www.adressa.no/incoming/article1245627.ece5/ALTERNATES/w980-default/svoemmekurs-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hjelp til \u00e5 bli venn med vannet"}, {"field": "og-type", "value": "article"}, {"field": "og-url", "value": "http://www.adressa.no/forbruker/fritid/article1077013.ece"}, {"field": "pageclass", "value": ["article"]}, {"field": "publishtime", "value": "2008-02-07T07:00:20.000Z"}, {"field": "recs-articleid", "value": "1647058"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|fritid"}, {"field": "recs-publishtime", "value": "2008-02-07T07:00:20.000Z"}, {"field": "recs-rawtitle", "value": "Hjelp til \u00e5 bli venn med vannet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker", "forbruker/fritid"]}, {"field": "teaser", "value": "Det er som med sykling. Har du f\u00f8rst l\u00e6rt \u00e5 sv\u00f8mme, glemmer du det ikke. Men hva med dem som aldri har l\u00e6rt det?"}, {"field": "thumbnail", "value": "http://content-thumbnail.cxpublic.com/content/thumbnail200x150/c7a1d6198bec0ee481092d1570dd129296bc2718.jpg?598f4ee4"}, {"field": "thumbnailfullheightdimensions", "value": "200x2054"}, {"field": "timestamp", "value": "2017-08-12T18:54:28.000Z"}, {"field": "title", "value": "Hjelp til \u00e5 bli venn med vannet"}, {"field": "url", "value": "http://www.adressa.no/forbruker/fritid/article1077013.ece"}, {"field": "urlhash", "value": "c7a1d6198bec0ee481092d1570dd129296bc2718"}], "score": 0.63607717, "siteId": "9222270286501375973", "id": "c7a1d6198bec0ee481092d1570dd129296bc2718"}

