{"fields": [{"field": "modifiedtime", "type": "time", "value": "2014-12-01T19:52:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "frode singsaas"}, {"field": "body", "value": ["Saken oppdateres.", "Om denne artikkelen hadde blitt skrevet for ett \u00e5r siden s\u00e5 ville konklusjonen p\u00e5 sp\u00f8rsm\u00e5let i tittelen v\u00e6rt rimelig klar: Kj\u00f8p Playstation 4.", "Men et lite \u00e5r kan gj\u00f8r en verden av forskjell. Siden 1. desember 2013 har Xbox One ( ofte sp\u00f8kefullt referert til som Xbone i pressen og p\u00e5 internettforum ) blitt lansert i Norge ( nesten ett \u00e5r etter den amerikanske og britiske lanseringen ) og Nintendo Wii U har f\u00e5tt vind i seilene takket v\u00e6re en rekke knallgode spillutgivelser.", "Prismessig s\u00e5 har ogs\u00e5 alle tre konsollene n\u00e5 lagt seg p\u00e5 et prisniv\u00e5 som er langt mer sympatisk enn hva det var for ett \u00e5r siden.", "Vi hjelper deg \u00e5 velge hvilken konsoll som skal f\u00e5 ligge under juletreet i \u00e5r ved \u00e5 g\u00e5 gjennom alle fordeler og ulemper med de tre konkurrentene som finnes p\u00e5 markedet. Vi snakker selvsagt om Sonys Playstation 4, Microsofts Xbox One og Nintendos Wii U.", "Sony", "Ca. pris: 3690 kroner for 500 GB", "Sonys maskin er den av de tre konsollene som har f\u00e5tt det st\u00f8rste fotfestet b\u00e5de her til lands og p\u00e5 verdensbasis. Dette skyldes ikke at de var f\u00f8rst ute ( det var det Nintendo som var ), men  fordi Playstation 4 per i dag har det st\u00f8rste utvalget av spill av de tre konkurrentene.", "Da Sony annonserte Playstation 4 for to \u00e5r siden mottok selskapet st\u00e5ende applaus b\u00e5de fra pressen og publikum. For i motsetning til Microsoft som fors\u00f8kte \u00e5 selge inn sin Xbox One som et multimedia senter for stua, s\u00e5 tviholdt Sony p\u00e5 sin filosofi om at Playstation-navnet var synonymt med en spillkonsoll. To \u00e5r senere s\u00e5 ser vi at forskjellene mellom Playstation 4 og Xbox One i beste fall er \u00f8rsm\u00e5. Det den ene gj\u00f8r kan ogs\u00e5 den andre gj\u00f8re. Det eneste som skiller de to konsollene sett fra et forbrukerperspektiv er Kinect-tilbeh\u00f8ret som gj\u00f8r at konsollen reagerer p\u00e5 b\u00e5de stemme og bevegelser.", "Fra et brukerperspektiv s\u00e5 er Playstation 4 den av de tre konsollene som er lettest \u00e5 bruke. Fra det \u00f8yeblikket du sl\u00e5r den p\u00e5 s\u00e5 ser p\u00e5 p\u00e5 et grensesnitt som er en nedstrippet og forenklet utgave av den du finner p\u00e5 Playstation 3. Alle programmer og innstillinger ligger p\u00e5 en rett linje og kj\u00f8p fra Playstation Store er enklere enn noen gang tidligere. Du kan ogs\u00e5 stille inn konsollen slik at alle oppdateringer til spill og programmer gj\u00f8res automatisk n\u00e5r de blir tilgjengelige - ogs\u00e5 n\u00e5r maskinen er skrudd av.", "Eksklusive titler ( alts\u00e5 spill som kun finnes til Playstation 4 ) er det ene s\u00e5re punktet for Playstation 4. En rekke spill vil dukke opp de neste par \u00e5rene. \u00abUncharted 4\u00bb er sannsynligvis det aller st\u00f8rste, men s\u00e5 langt er det kun det noe skuffende \u00abKillzone: Shadow Fall\u00bb, det middelm\u00e5dige \u00abInFamous: Second Son\u00bb og det fullstendig \u00f8delagte \u00abDriveclub\u00bb som har fungert som salgsargument. Langt bedre st\u00e5r det da til med tredjepartstitler som \u00abCall of Duty: Advanced Warfare\u00bb, \u00abDestiny\u00bb, \u00abFar Cry 4\u00bb og andre store utgivelser fra denne f\u00f8rjulsperioden. Men der b\u00e5de Playstation 2 og Playstation 3 hadde en rekke gode spill myntet p\u00e5 barn etter det f\u00f8rste \u00e5ret s\u00e5 er det langt mindre \u00e5 velge mellom p\u00e5 Playstation 4. \u00abLittle Big Planet 3\u00bb, \u00abDisney Infinity\u00bb og \u00abSkylanders\u00bb er alle sikkerstikk, men konsollen mangler fortsatt den STORE utgivelsen som ogs\u00e5 selger konsollen. Kom igjen, Sony. Vi trenger en ny Sly Copper eller en Ratchett & Clank n\u00e5.", "ANBEFALT TIL: Ten\u00e5ringer og eldre spillere.", "OPPTUR: Den konsollen som har det st\u00f8rste utvalget av spill, har en rekke gode apper som Netflix, Viaplay og YouTube.", "NEDTUR: Playstation Network er p\u00e5 ingen m\u00e5te like god eller stabil som Xbox Live n\u00e5r det kommer til flerspiller. Mye nedetid for tjenesten som ikke annonseres via konsollen irriterer ogs\u00e5.", "Nintendo", "Ca. pris 2400 kroner", "Nintendo var f\u00f8rst ute av de tre store med sin nye konsoll. Faktisk s\u00e5 feirer Wii U to \u00e5r i disse tider. Men sp\u00f8rsm\u00e5let er om Wii U er er en ekte \u00abnext-gen\u00bb -konsoll eller om den egentlig bare er en konsoll som legger seg p\u00e5 samme teknologiske niv\u00e5 som Playstation 3 og Xbox 360?", "Uansett hvordan du velger \u00e5 se Nintendo Wii U s\u00e5 hersker det ingen tvil om at konsollen per desember 2014 har en rekke knallgode spill \u00e5 by p\u00e5 - spill som du KUN kan spill p\u00e5 Wii U. Nintendo har helt siden lanseringen hatt problemer med \u00e5 kommunisere med sin kunder om hva Wii U egentlig var for noe. Fortsatt finnes det mange der ute som tror at Wii U bare er et slags \u00abtillegg\u00bb til Nintendo Wii. Nintendo f\u00e5r skylde p\u00e5 seg selv for med \u00e5 velge et navn som ligger s\u00e5 tett opp til sin forrige konsoll s\u00e5 var det duket for misforst\u00e5elser p\u00e5 et globalt plan.", "N\u00e5r det n\u00e5 er sagt s\u00e5 har Wii U n\u00e5 minst ti knallgode spill der hver en av disse alene forsvarer et kj\u00f8p av konsollen. B\u00e5de \u00abSuper Mario World\u00bb, \u00abThe Legend of Zelda: The Wind Waker HD\u00bb, \u00abDonkey Kong: Tripical Freeze\u00bb og \u00abPikmin 3\u00bb er alle terningkast 6 -spill fra Nintendo selv. Og om du i tillegg legger til sekserkandidater som \u00abBayonetta 2\u00bb, \u00abSuper Smash Bros Wii U\u00bb og det helt fantastiske \u00abSuper Mario Kart 8\u00bb s\u00e5 sitter du p\u00e5 flere timer kvalitetsunderholdning enn du har timer i d\u00f8gnet \u00e5 spille disse p\u00e5.", "Selv om du ogs\u00e5 kan f\u00e5 Netflix , YouTube og andre multimedia-apper p\u00e5 Nintendo Wii U s\u00e5 mottar disse langt f\u00e6rre oppdateringer enn konkurrentene. Derfor kan ogs\u00e5 brukervennligheten v\u00e6re noe mindre her. Men Wii U er en en spillmaskin og gir seg heller ikke ut for \u00e5 v\u00e6re noe annet. Du kan spille multiplayer ogs\u00e5 her, men tilkobling til b\u00e5de internett og flerspillsesjoner er mye mer kronglete og mindre intuitivt enn hos Sony og Microsoft.", "Vi m\u00e5 ogs\u00e5 nevne konsollens mange finurligheter. Selv om Nintendo hardnakket hevder at  Wii U IKKE ER EN NY WII -KONSOLL s\u00e5 har den likevel mange likheter. Du kan for eksempel spille alle Wii-spill p\u00e5 en Wii U. Du kan ogs\u00e5 bruke alle tillegg til Wii -konsollen ( slike som nunchuck, wiimote, Pro-controller, etc. etc.). Wii U -konsollens minst brukte egenskap ( den store skjermen p\u00e5 h\u00e5ndkontrollen) har den snedige funksjonen at du kan bruke den som hovedskjerm om noen andre vil se p\u00e5 TV n\u00e5r du spiller. Med et lite trykk p\u00e5 pluss-knappen kan du spille alle Wii U- spill p\u00e5 en lille skjermen du har i hendene. Genialt.", "ANBEFALT TIL: Hele familien, Nintendo Wii U er uten tvil den mest familievennlige konsollen n\u00e5r det komme til utvalget i spill.", "OPPTUR: Nintendo Wii U har s\u00e5 mange morsomme sm\u00e5 funksjoner og detaljer at det er umulig \u00e5 nevne alle, i tillegg har den et dusin spill som alle st\u00e5r til terningkast 6 og vel s\u00e5 det. Skal du kj\u00f8pe en Wii U og har r\u00e5d til bare ett eneste spill s\u00e5 kj\u00f8p \u00abMario Kart 8\u00bb.", "NEDTUR: Ingen st\u00f8tte fra tredjeparts spillprodusenter. Dette betyr at med noen f\u00e5 unntak s\u00e5 finner du ikke spill som \u00abAlien: Isolation\u00bb, \u00abAssassin's Creed\u00bb og \u00abBattlefield\u00bb p\u00e5 Nintendo Wii U.", "Microsoft", "Ca. pris 3500 kroner for 500 GB", "Helt til slutt kommer vi til Microsofts store, sorte klump. I likhet med forgjengeren s\u00e5 kommer ogs\u00e5 Xbox One med en ekstern str\u00f8mforsyning. Dette betyr i praksis at p\u00e5 str\u00f8mledningen som du kobler mellom stikkontakten og konsollen ligger en tung boks p\u00e5 st\u00f8rrelse med en fiskepudding. Ikke akkurat en estetisk nytelse og en stadig grunn til \u00e5 kl\u00f8 seg i hodet over hvorfor Microsoft velger akkurat denne l\u00f8sningen. Konsollen i seg selv er ogs\u00e5 den minst tiltalende rent utseendemessig av de tre. Men den er uten tvil den aller stilleste. Der Xbox 360 h\u00f8rtes ut som en Boing 747 n\u00e5r den startet opp s\u00e5 er Xbox One fullstendig lydl\u00f8s. Uansett om du spiller spill via disk, bruker Netflix eller ser en DVD eller Blu-ray s\u00e5 skal du ha rimelig god h\u00f8rsel for \u00e5 h\u00f8re at boksen i det hele tatt er skrudd p\u00e5.", "Om du kj\u00f8per en enhet med Kintect 2.0 -kameraet s\u00e5 f\u00e5r du enda flere klumper \u00e5 plassere p\u00e5 TV-bordet, men du kan da til gjengjeld snakke til Xbox' en din ( s\u00e5 lenge du f\u00f8ler deg komfortabel med \u00e5 snakke engelsk, for noen norsk stemmegjenkjenning - den skal vi tydeligvis vente lenge p\u00e5). Hos de fleste Xbox One -eiere s\u00e5 har Kinect-kameraet en tendens til \u00e5 havne nede i kjellerboden f\u00f8r den f\u00f8rste uken er omme etter det vi erfarer.", "Utvalget av spill til Xbox One er n\u00e5 nesten like godt som det til Playstation 4. Ogs\u00e5 her finner vi et lite knippe av konsoll-eksklusive titler som \u00abRyse\u00bb, \u00abForza Horizon 2\u00bb, \u00abHalo: The Master Chief Collection\u00bb og \u00abTitanfall\u00bb. Med et lite unntak av \u00abRyse\u00bb s\u00e5 er de fleste av disse sv\u00e6rt gode ( \u00abHalo: The Master Chief Collection\u00bb som best\u00e5r av \u00abHalo\u00bb, \u00abHalo 2\u00bb, \u00abHalo 3\u00bb og \u00abHalo 4\u00bb fungerer i skrivende stund ikke optimalt i flerspiller, men det kommer nok).", "N\u00e5r det gjelder selve grensnitte t, menyene og oppkobling mot internett s\u00e5 er Xbox One den klart beste. Online-tjenesten Xbox Live fungerer mesteparten av tiden optimalt og de f\u00e5 gangene det foreg\u00e5r vedlikehold der s\u00e5 varer dette ( i motsetning til Playstation 4) kun kort tid. Om vi skal plukke fram den st\u00f8rste ulempen ved Xbox One s\u00e5 er det den uutholdelige laaaaange tiden konsollen bruker p\u00e5 \u00e5 innstallere spill ( her opplever vi Playstation 4 p\u00e5 sin side som lynkjapp).", "Xbox One er p\u00e5 mange m\u00e5ter den av de tre konsollene som er ment for et voksent publikum, noe som utvalget av spilltitler bekrefter. Her finner du langt flere spill med 18- \u0308rs aldersgrense enn hos for eksempel Nintendo.", "ANBEFALT TIL: Godt voksne spillere som hovedsakelig er interresert i online-spilling.", "OPPTUR: Herlig stilleg\u00e5ende, stabil og knallgod online-tjeneste i Xbox Live, responsivt og elegant grensesnitt.", "NEDTUR: Stor og klumpete, Kinect er mer til irritasjon enn behag, irriterende lange innstallasjonstider.", "Til syvende og sist s\u00e5 avhenger det av hva du eller den du kj\u00f8per konsollen til er ute etter. Vi har ingen problemer med \u00e5 \u00f8yeblikkelig anbefale Nintendo Wii U om det er barn eller yngre ten\u00e5ringer du skal kj\u00f8pe til. Ta en titt p\u00e5 denne listen .", "De tyve \u00f8verste her er alle spill som st\u00e5r til gull hva kvaliteten og underholdningsverdien ang\u00e5r. Og felles for de fleste av disse er at de kun kan spilles p\u00e5 en Nintendo Wii U. Og om du fra f\u00f8r av har en Nintendo Wii i huset s\u00e5 f\u00e5r du dobbel utnyttelse av Wii U -konsollen ved at alle kontroller og spill ogs\u00e5 kan brukes p\u00e5 Wii U.", "Om du derimot skal kj\u00f8pe konsoll som ikke befinner seg i det yngste segmentet s\u00e5 er Playstation 4 v\u00e5r anbefaling. Dette fordi konsollen har v\u00e6rt i salg her i Norge ( og resten av Europa for\u00f8vrig med noen f\u00e5 unntak) lengre og har derfor en st\u00f8rre spredning og flere eiere enn Xbox One. Dette gj\u00f8r det mye enklere \u00e5 finne andre mennesker \u00e5 spille online sammen med enn p\u00e5 en Xbox One. Unntaket fra denne anbefalingen er selvsagt om du skal kj\u00f8pe konsoll til noen som bare M\u00c5 HA Microsoft-eksklusive titler som \u00abTitanfall\u00bb og \u00abForza\u00bb."]}, {"field": "category0", "value": "forbruker"}, {"field": "contenthash", "value": "a7b5f46a51ad9bf275c4bb9fa227dc1f614291ec543f9c65123a6b637eb5b0dc"}, {"field": "createtime", "value": "2014-12-01T19:59:14.624Z"}, {"field": "description", "value": "Vi hjelper deg \u00e5 velge mellom Playstation 4, Xbox One og Nintendo Wii U."}, {"field": "dominantimage", "value": "http://www.adressa.no/incoming/article10405001.ece/un17y0/ALTERNATES/w980-default/333.gif"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d3f61ea43deda3488f1d360020ab68959392f39a.jpg?59977dde"}, {"field": "dominantthumbnaildimensions", "value": "300x169"}, {"field": "heading", "value": ["Hvilken konsoll skal du kj\u00f8pe som julegave? -adressa.no", "Playstation 4", "Nintendo Wii U", "Xbox One", "Konklusjon"]}, {"field": "id", "value": "d3f61ea43deda3488f1d360020ab68959392f39a"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "hobbies-and-interests"}, {"field": "kw-company", "value": ["microsoft", "netflix"]}, {"field": "kw-concept", "value": ["spill", "konsoll", "kj\u00f8pe konsoll"]}, {"field": "kw-entity", "value": ["playstation 3", "microsofts xbox one", "forza horizon 2", "infamous", "destiny", "nintendo", "nintendo wii u", "playstation 4", "killzone", "driveclub", "assassin", "alien", "halo 3", "xbox live", "halo 2", "mario kart 8", "halo 4", "call of duty", "wii u", "freeze", "fall", "far cry 4", "wii", "kinect", "kintect", "big planet 3", "microsofts xbox one og nintendos wii u.", "disney infinity", "bayonetta 2", "creed", "xbox one", "xbox 360", "nintendo wii", "blu", "ryse", "clank", "titanfall", "sonys playstation 4", "donkey kong", "boing 747"]}, {"field": "kw-location", "value": ["europa", "halo", "norge", "battlefield"]}, {"field": "kw-pageclass", "value": "article"}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/incoming/article10405001.ece/un17y0/ALTERNATES/w980-default/333.gif"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvilken konsoll skal du kj\u00f8pe som julegave?"}, {"field": "og-type", "value": "article"}, {"field": "og-url", "value": "http://www.adressa.no/forbruker/article10405057.ece"}, {"field": "pageclass", "value": ["article"]}, {"field": "publishtime", "value": "2014-12-01T19:52:54.000Z"}, {"field": "recs-articleid", "value": "10405057"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-12-01T19:52:54.000Z"}, {"field": "recs-rawtitle", "value": "Hvilken konsoll skal du kj\u00f8pe som julegave? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Vi hjelper deg \u00e5 velge mellom Playstation 4, Xbox One og Nintendo Wii U."}, {"field": "thumbnail", "value": "http://content-thumbnail.cxpublic.com/content/thumbnail200x150/d3f61ea43deda3488f1d360020ab68959392f39a.jpg?59977dde"}, {"field": "thumbnailfullheightdimensions", "value": "200x2510"}, {"field": "timestamp", "value": "2017-08-18T23:53:02.000Z"}, {"field": "title", "value": "Hvilken konsoll skal du kj\u00f8pe som julegave?"}, {"field": "url", "value": "http://www.adressa.no/forbruker/article10405057.ece"}, {"field": "urlhash", "value": "d3f61ea43deda3488f1d360020ab68959392f39a"}], "score": 0.72891396, "siteId": "9222270286501375973", "id": "d3f61ea43deda3488f1d360020ab68959392f39a"}

