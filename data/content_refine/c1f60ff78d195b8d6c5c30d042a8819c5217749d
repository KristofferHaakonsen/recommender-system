{"fields": [{"field": "modifiedtime", "type": "time", "value": "2017-01-28T20:32:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Lisa Botterli Flostrand", "Ukeadressa", "Kunstl\u00f8p", "Trondhjems Sk\u00f8iteklub", "Idrett", "barneidrett"]}, {"field": "author", "value": "lisa botterli flostrand"}, {"field": "body", "value": ["Det er fortsatt m\u00f8rkt i de fleste husene i den lille gata p\u00e5 Lade. Men i huset med den bl\u00e5 inngangsd\u00f8ra er lysene tent.", "De seks som bor her har alle en travel timeplan, men den travleste av alle har Ea. Hun er elleve \u00e5r, og klokka er 07.05 idet hun kommer ut fra badet. Hun sier god morgen til faren som har brygget en presskanne med kaffe. Men for Ea er det ikke frokost enda.", "F\u00f8rst skal hun gjennom dagens f\u00f8rste trenings\u00f8kt.", "Den f\u00f8rste av fire.", "- Jeg bruker litt over et kvarter hver morgen, seks dager i uka, p\u00e5 ulike styrke- og spenst\u00f8velser f\u00f8r skolen, sier Ea og knyter p\u00e5 seg joggeskoene.", "For ikke \u00e5 vekke lilles\u00f8steren p\u00e5 fire m\u00e5neder, som ligger sammen med moren i sokkelen, g\u00e5r hun opp p\u00e5 rommet sitt.", "Rommet til Ea er ikke stort, men hun har plass til \u00e5 slenge hoppetauet, en \u00f8velse for \u00e5 f\u00e5 opp pulsen og komme i varmen. I senga ligger kosebamsen, og p\u00e5 hylla over har Ea stilt ut alle medaljene og pokalene hun har vunnet.", "Hun gruer seg ikke til den f\u00f8rste trenings\u00f8kta. Det er bare noe hun skal gj\u00f8re. Akkurat som \u00e5 pusse tennene, sier hun. Etter fem intensive minutter med hoppetauet g\u00e5r hun ned p\u00e5 stua hvor det ligger en gymmatte ved sofaen.", "Situps. Armhevinger. Styrke\u00f8velser. Kneb\u00f8y.", "Ea er \u00e9n av omtrent 25 personer som aktivt konkurrerer i kunstl\u00f8p i Trondheim. Hun startet da hun var fire. Foreldrene gikk ogs\u00e5 p\u00e5 sk\u00f8yter da de var yngre, men som en hobby. Det er Ea som har dratt det lengst.", "- Vi fungerer mer som en brems enn en p\u00e5driver, sier mor Marit Gunnes, som nettopp har st\u00e5tt opp.", "For \u00e5 n\u00e5 dr\u00f8mmen sin om \u00e5 bli best, trener Ea mellom to og fire \u00f8kter, seks dager i uka. Til sammen 15 timer i uka.", "Det er omtrent like mye som Northug trente i 2015, if\u00f8lge Adressa.", "- Men kunstl\u00f8p er noe Ea virkelig liker, og vi vil heller ikke st\u00e5 i vegen for henne, fortsetter Marit som har kontaktet fastlegen for \u00e5 h\u00f8re om det er greit for en elleve\u00e5ring \u00e5 trene s\u00e5 mye. S\u00e5 lenge det ikke g\u00e5r utover skolen - og hun ikke blir for sliten - er det bare \u00e5 kj\u00f8re p\u00e5, l\u00f8d svaret.", "- Det hadde nok v\u00e6rt f\u00e5 reaksjoner om hun brukte 15 timer p\u00e5 Ipad istedet. Kunstl\u00f8p er en sunn aktivitet, og det blir mer som en lek for henne, sier far Elling.", "- Lager du matpakke til etter skolen ogs\u00e5? Du trenger ikke det, du rekker \u00e5 spise hjemme f\u00f8r vi drar p\u00e5 trening, sier faren.", "Ea fortsetter \u00e5 sm\u00f8re sin egen frokost, og setter seg ved spisebordet sammen med storebror, lilles\u00f8ster, mor og far.", "- Jeg trenger ny str\u00f8mpebukse og glitterspray f\u00f8r helga, sier Ea.", "I helgen er det konkurranse i Sarpsborg. Hun skal g\u00e5 fril\u00f8p, som har obligatoriske og valgfrie elementer i programmet.", "Ea reiser seg fra frokostbordet og snakker litt med lilles\u00f8ster Idun, som smiler forn\u00f8yd mot henne. Skolesekken pakkes, og hun g\u00e5r opp p\u00e5 rommet for \u00e5 skifte. Hun har ikke s\u00e5 god tid etter skolen f\u00f8r hun skal p\u00e5 trening, s\u00e5 hun tar p\u00e5 seg et r\u00f8dt fl\u00f8yelsskj\u00f8rt og str\u00f8mpebukse under joggebuksa.", "- Vanligvis trener jeg i vanlige treningskl\u00e6r, men f\u00f8r konkurranse trener vi i konkurransekl\u00e6r. Det har med f\u00f8lelsen \u00e5 gj\u00f8re, man m\u00e5 v\u00e6re vant til at det er kaldt for \u00e5 kunne konsentrere seg, forklarer Ea.", "Ea sk\u00f8yter for Trondhjems Sk\u00f8iteklub. Klubben ble stiftet i 1876, og har i dag omtrent 25 aktive konkurranseut\u00f8vere innen kunstl\u00f8p.", "Men n\u00e5r man er mange som vil bruke isen samtidig, m\u00e5 istiden fordeles rettferdig. Behovet for mer tid er stort for b\u00e5de kunstl\u00f8p og ishockey, og derfor m\u00e5 mange barn trene sent p\u00e5 kveld, n\u00e5r de egentlig burde v\u00e6rt i seng, sier Marit.", "Det er ettermiddag, og Eas skoledag er over. Ea l\u00f8per mot faren som venter i bilen. N\u00e5 er det bare en times tid til hun endelig kan sette sk\u00f8ytene p\u00e5 isen.", "Hjemme st\u00e5r Ea ved kj\u00f8kkenbenken og sm\u00f8rer en skive.", "- Du rekker \u00e5 sette deg ned og spise Ea, sier mamma med et visst alvor i stemmen.", "Denne onsdagen er det spesielt h\u00f8yt tempo. Ea har tre trenings\u00f8kter i Dalg\u00e5rd Ishall. F\u00f8rst er det istrening, s\u00e5 er det barmarkstrening, og s\u00e5 er det istrening igjen.", "- Blir du ikke sliten?", "- Nei, jeg er vant til det! Dette er de morsomste dagene, siden vi ogs\u00e5 har gym p\u00e5 skolen, sier Ea.", "P\u00e5 veg til Dalg\u00e5rd plukker de opp to av Eas venninner, som sk\u00f8yter i hennes gruppe.", "Hallen f\u00f8les god og varm i forhold til den bitende temperaturen ute, selv om det ikke akkurat er mange varmegrader der inne.", "Hallen er stille. Railen er dekt av svarte puckmerker fra hardt ishockeyspill flere meter opp p\u00e5 pleksiglassene som rammer inn isen. Men isen er plettfri, og venter p\u00e5 \u00e5 bli brukt av ivrige, unge kunstl\u00f8pere.", "Ea og venninnene forsvinner inn i garderoben, og f\u00e5 minutter senere kommer de stiklende p\u00e5 de hvite kunstl\u00f8pssk\u00f8ytene sine. Ea setter seg ned p\u00e5 en benk, og strammer skolissene. Det er en helt spesiell m\u00e5te \u00e5 knyte sk\u00f8ytene fast p\u00e5, som et edderkoppnett.", "- Huden p\u00e5 foten blir nesten \u00f8delagt, sk\u00f8ytene m\u00e5 sitte s\u00e5 stramt, sier Ea med et smil.", "Hallen fylles med musikk, og kort tid etter er isen fylt av unge jenter og gutter.", "Ut p\u00e5 isen kommer ogs\u00e5 en myndig dame. Hun st\u00e5r med hendene p\u00e5 ryggen og observerer med hodet h\u00f8yt hevet, f\u00f8r hun roper p\u00e5 engelsk at alle p\u00e5 isen skal samle seg.", "Barna sk\u00f8yter raskt bort til treneren.", "N\u00e5r Marta G\u0142uchowska-Mi\u015bk\u00f3w snakker, f\u00f8lger barna med.", "- For \u00e5 bli god i kunstl\u00f8p, m\u00e5 du ha 20 prosent talent. 80 prosent er trening, sier hun.", "Marta flyttet fra Polen til Norge for to \u00e5r siden, for \u00e5 bli kunstl\u00f8ptrener. I hjemlandet har Marta oppn\u00e5dd h\u00f8yest mulig trenerkvalifikasjon etter 15 \u00e5r i yrket. Det er bare fire andre trenere i Polen p\u00e5 det niv\u00e5et.", "Eas gruppe starter med \u00e5 \u00f8ve p\u00e5 vendinger. Med armene ut til siden sk\u00f8yter hun seg fremover i en s-form, f\u00f8r hun uanstrengt og kjapt snur hele kroppen rundt og sk\u00f8yter baklengs.", "Marta roper alle inn til seg igjen, instruerer dem i 30 sekunder og sender dem ut p\u00e5 isen igjen. Ea, tynnkledd i skj\u00f8rt, str\u00f8mpebukse og genser, sk\u00f8yter ofte bort til henne. Hun f\u00e5r tips og r\u00e5d f\u00f8r hun sk\u00f8yter ut og pr\u00f8ver om igjen. Og igjen. Og igjen. Helt til \u00f8velsen sitter bedre enn den gjorde forrige gang.", "Piruetter er vanskelig, men ogs\u00e5 veldig morsomt, mener Ea. Hun kommer inn p\u00e5 sitt andre fors\u00f8k, men mister balansen. Hun faller hardt p\u00e5 isen. Men hun er raskt p\u00e5 beina, puster ut og koster isen av str\u00f8mpebuksa. S\u00e5 er hun i gang igjen.", "Den tre kvarter lange istreningen er over.", "Alle skynder seg inn i garderoben, og kommer ut igjen med hoppetau i hendene. N\u00e5 starter dagens tredje trenings\u00f8kt.", "De g\u00e5r opp p\u00e5 tribunen, hvor trener Sonja Hovinga klar. De kj\u00f8rer en skikkelig \u00f8kt med jogging og styrketrening. Ea slenger seg ikke med p\u00e5 leken og tullet med de andre f\u00f8r hun har tatt de 15 armhevingene hun fikk beskjed om \u00e5 ta.", "- I kunstl\u00f8p er styrketrening alt. Det er ogs\u00e5 sv\u00e6rt viktig \u00e5 v\u00e6re myk, for \u00e5 klare de \u00f8velsene som programmet krever. Som piruetter med foten over hodet, sier Sonja.", "Etter \u00f8kten holder de seg fast i rekkverket p\u00e5 tribunen og b\u00f8yer f\u00f8ttene i alle retninger. De \u00f8ver ogs\u00e5 p\u00e5 spagaten. Trener Sonja st\u00e5r p\u00e5 kanten av tribunen og ser p\u00e5, og kommer med r\u00e5d og innspill underveis. Det er rom for latter og tull, men stemningen er likevel seri\u00f8s.", "I tillegg til is- og barmarkstreninger tar Ea ogs\u00e5 ballettimer. Det er en viktig del av det \u00e5 bli god i kunstl\u00f8p mener Marta.", "Det er litt over en time igjen til kveldens siste trening starter, dermed rekker de tilbake til Lade for \u00e5 spise middag.", "Klokka er 20.00, og Ea har kommet seg ut p\u00e5 isen igjen. Denne gangen i en bl\u00e5 kjole med glitrende strass. Det er konkurransekjolen hun skal ha p\u00e5 seg i helgen. Det er slik trener Marta vil ha det. P\u00e5 treningene f\u00f8r konkurranse skal alt v\u00e6re s\u00e5 likt som mulig. Det inneb\u00e6rer at l\u00f8perne g\u00e5r programmet med riktig musikk og kl\u00e6r, og de m\u00e5 vente p\u00e5 tur utenfor isen.", "- Rett f\u00f8r jeg skal p\u00e5 isen under konkurranser blir jeg veldig nerv\u00f8s. Men s\u00e5 fort musikken kommer p\u00e5 konsentrerer jeg meg s\u00e5 mye om det jeg skal gj\u00f8re, at jeg glemmer at jeg er nerv\u00f8s, smiler Ea.", "Eas gruppe er Trondhjems Sk\u00f8iteklubs st\u00f8rste. De er sju som trener sammen, men bare tre av dem, inkludert Ea, konkurrerer p\u00e5 internasjonalt niv\u00e5. Det gode milj\u00f8et i gruppa er viktig, sier b\u00e5de trenere og foreldre. L\u00f8perne konkurrerer hver for seg, men gruppa gj\u00f8r dem bedre. De drar hverandre opp.", "Ea g\u00e5r ut p\u00e5 isen. Marta starter musikken.", "Den skrapende lyden fra sk\u00f8ytene mot isen er den eneste p\u00e5minnelsen om at hun av og til har bakkekontakt. Hun flyr over isen. Det ser uanstrengt og lett ut. Hun g\u00e5r med hodet l\u00f8ftet og armene ut, spinner rundt, tar piruetter og hopper rundt om p\u00e5 hele isen.", "Marta f\u00f8lger n\u00f8ye med. Hun st\u00e5r helt rolig, med den ene sk\u00f8yten foran den andre og hendene bak p\u00e5 ryggen.", "- T\u00e5sekvens n\u00e5! Opp med hodet!", "Ea tenker p\u00e5 hver eneste bevegelse hun skal gj\u00f8re. Hvilket sekund m\u00e5 hun ta av for \u00e5 f\u00e5 et bra hopp? Og hvor har hun hendene sine? Det er viktig \u00e5 smile for \u00e5 gj\u00f8re et godt inntrykk p\u00e5 dommerne ogs\u00e5. Det er de sm\u00e5 detaljene som gj\u00f8r forskjellen.", "I andre europeiske land som Polen, Tyskland, Sverige og Russland, starter barna med kunstl\u00f8p n\u00e5r de er tre til seks \u00e5r. Da trener de p\u00e5 is \u00e5tte til elleve timer i uka, forteller Marta. I Norge er det mer vanlig at barna starter p\u00e5 sk\u00f8yteskole n\u00e5r de er rundt fem \u00e5r, med et par timer p\u00e5 isen i uka. Andre europeiske ut\u00f8vere f\u00e5r derfor et par \u00e5r ekstra \u00e5 trene p\u00e5, f\u00f8r de skal ut og konkurrere.", "- Norge begynner \u00e5 f\u00f8lge etter de andre landene n\u00e5r det gjelder regler og treningsvaner, og det er fint \u00e5 se, sier Marta, og fester blikket p\u00e5 Ea som kommer ut p\u00e5 isen.", "Ea stopper og hilser elegant mot langsiden hvor dommerne skal sitte. S\u00e5 snur hun seg og sk\u00f8yter bort til motsatt side. Marta peker utover isen, forklarer, demonstrerer og pirker p\u00e5 detaljene. S\u00e5 g\u00e5r Ea programmet en gang til. Av og til glemmer hun \u00e5 smile, men tunga stikker konsentrert ut i munnviken.", "Ea ser veldig forn\u00f8yd ut n\u00e5r hun er ferdig. Hun f\u00e5r et mykt klapp p\u00e5 skulderen, og beskjed om \u00e5 kle p\u00e5 seg f\u00f8r hun blir kald.", "- Jeg h\u00e5per Ea fortsetter \u00e5 trene og blir juniorl\u00f8per. Jeg tror hun kan n\u00e5 langt, sier Marta idet hun g\u00e5r av isen og inn i gangen.", "I Norge er det en evig diskusjon om barns aktivitetsniv\u00e5, og hvor mye et barn kan og b\u00f8r trene. En som har gjort seg opp noen tanker er Rolf Falk-Larssen. Han er tidligere verdensmester i hurtigl\u00f8p p\u00e5 sk\u00f8yter, og tre av hans fem barn har tatt medaljer i b\u00e5de kunstl\u00f8p og ishockey.", "- N\u00f8kkelen er \u00e5 fokusere p\u00e5 det barna f\u00e5r til, og ikke gj\u00f8re ting vanskelig. Det er ogs\u00e5 viktig \u00e5 v\u00e6re sammen med barnet under aktivitetene, for \u00e5 kunne oppdage om noe er galt, sier Falk-Larssen.", "Under helgens konkurranse i Sarpsborg er det 35 p\u00e5meldte i Eas klasse, og det er hard konkurranse om \u00e5 n\u00e5 opp til toppen. Ut ifra det Ea presterte p\u00e5 isen tror Marta at hun kommer til \u00e5 gj\u00f8re det bra.", "- Hun manglet en kvart runde i piruetten, men ellers var det bare sm\u00e5ting som hun m\u00e5 rette p\u00e5. Jeg tror hun kan komme p\u00e5 7. plass eller h\u00f8yere i helgen, sier hun.", "- Ea er en av dem som jobber beinhardt, f\u00e5r betalt for det under konkurransene, og kommer tilbake til Trondheim og jobber enda mer, sier sekret\u00e6r Gry Kleven i Trondhjems Sk\u00f8iteklub. Interessen for kunstl\u00f8p i Trondheim er ganske stabil, men de ser en \u00f8kende interesse nasjonalt. De som arrangerer stevner har ofte m\u00e5ttet utvide med en ekstra dag for \u00e5 f\u00e5 alle gjennom bed\u00f8mmingen.", "- At milj\u00f8et vokser seg st\u00f8rre i Norge er selvsagt en motivasjon for dem som er ute og konkurrerer. De har et \u00f8nske om \u00e5 hevde seg internasjonalt, sier Kleven.", "Klokken er nesten 21.00. Det har v\u00e6rt en lang dag. Sk\u00f8yter er det f\u00f8rste Ea tenker p\u00e5 n\u00e5r hun v\u00e5kner og det siste hun tenker p\u00e5 n\u00e5r hun legger seg.", "- Men det er ikke mange nordmenn som har kommet langt innen kunstl\u00f8p?", "- Nei, men kunstl\u00f8p er det morsomste jeg vet, jeg vil aldri slutte med det. Jeg vil bli aller best.", "Ea legger sk\u00f8ytene i bagen og slenger den over skulderen. N\u00e5 skal hun hjem og ta seg en dusj f\u00f8r hun spiser kveldsmat.", "Snart er det en ny dag, hvor hun igjen skal st\u00e5 opp en time f\u00f8r de andre for \u00e5 gjennomf\u00f8re dagens f\u00f8rste trenings\u00f8kt.", "Under konkurransen i Sarpsborg ble Ea nummer 5 av 35 deltagere."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "776e86a9cec0e921b8e8054193dac144abc2ab0be2615b195d6db8ae1b82b22c"}, {"field": "createtime", "value": "2017-01-28T20:38:03.000Z"}, {"field": "description", "value": "Elleve \u00e5r gamle Ea fra Lade vil bli aller best. Da m\u00e5 hun trene nesten like mye som Northug."}, {"field": "dominantimage", "value": "http://www.adressa.no/pluss/magasin/article14118640.ece/tukx27/ALTERNATES/w980-default/Kunstl%C3%B8per%20Ea%2020170104-HHJ-05"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c1f60ff78d195b8d6c5c30d042a8819c5217749d.jpg?591a9997"}, {"field": "dominantthumbnaildimensions", "value": "300x169"}, {"field": "heading", "value": ["Stjerneskudd med bakkekontakt -adressa.no", "P\u00e5 linje med Northug", "Handler om f\u00f8lelsen", "Travle dager", "\u00d8velse gj\u00f8r mester", "Fokus p\u00e5 styrketrening", "Konkurransenerver", "Finjusteringer", "Kampen om \u00e5 bli best"]}, {"field": "id", "value": "c1f60ff78d195b8d6c5c30d042a8819c5217749d"}, {"field": "keyword", "value": ["Lisa Botterli Flostrand", "Ukeadressa", "Kunstl\u00f8p", "Trondhjems Sk\u00f8iteklub", "Idrett", "barneidrett"]}, {"field": "keywords", "value": "Lisa Botterli Flostrand,Ukeadressa,Kunstl\u00f8p,Trondhjems Sk\u00f8iteklub,Idrett,barneidrett"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-company", "value": "lade"}, {"field": "kw-concept", "value": ["kunstl\u00f8p", "sk\u00f8yter", "isen", "dag", "trene", "aller best"]}, {"field": "kw-entity", "value": ["northug", "elling", "trondhjems sk\u00f8iteklub", "sverige og russland", "idun", "ipad", "dalg\u00e5rd ishall", "adressa"]}, {"field": "kw-location", "value": ["polen", "trondheim", "norge", "sarpsborg", "tyskland"]}, {"field": "kw-pageclass", "value": "article"}, {"field": "kw-person", "value": ["sonja hovinga", "marit gunnes", "gry kleven", "rolf falk-larssen", "marta g\u0142uchowska-mi\u015bk\u00f3w"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14118640.ece/tukx27/ALTERNATES/w980-default/Kunstl%C3%B8per%20Ea%2020170104-HHJ-05"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stjerneskudd med bakkekontakt"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/01/28/Stjerneskudd-med-bakkekontakt-14118650.ece"}, {"field": "pageclass", "value": ["article"]}, {"field": "publishtime", "value": "2017-01-28T20:26:35.000Z"}, {"field": "recs-articleid", "value": "14118650"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-01-28T20:26:35.000Z"}, {"field": "recs-rawtitle", "value": "Stjerneskudd med bakkekontakt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Elleve \u00e5r gamle Ea fra Lade vil bli aller best. Da m\u00e5 hun trene nesten like mye som Northug."}, {"field": "thumbnail", "value": "http://content-thumbnail.cxpublic.com/content/thumbnail200x150/c1f60ff78d195b8d6c5c30d042a8819c5217749d.jpg?591a9997"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-16T06:17:59.000Z"}, {"field": "title", "value": "For \u00e5 oppfylle dr\u00f8mmen sin trener Ea (11) 15 timer i uka"}, {"field": "url", "value": "http://www.adressa.no/pluss/magasin/2017/01/28/Stjerneskudd-med-bakkekontakt-14118650.ece"}, {"field": "urlhash", "value": "c1f60ff78d195b8d6c5c30d042a8819c5217749d"}], "score": 0.8738224, "siteId": "9222270286501375973", "id": "c1f60ff78d195b8d6c5c30d042a8819c5217749d"}

