{"fields": [{"field": "modifiedtime", "type": "time", "value": "2012-04-16T18:57:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["geir waage", "kommunalr\u00e5d", "arbeiderpartiet"]}, {"field": "body", "value": ["Saken oppdateres.", "Det er overhengende fare for at det som sies og skrives i \u00e5r, ikke t\u00e5ler dagens lys i 2030. N\u00e5r jeg med dette likevel pr\u00f8ver meg p\u00e5 \u00e5 skissere et mulig framtidsbilde, s\u00e5 skyldes det at jeg f\u00f8ler vi st\u00e5r foran et veiskille \u2013 der mulighetene er mange, og det krever mot og langsiktighet \u00e5 ta de riktige valgene. Omr\u00e5dene Tempe, Bratt\u00f8ra, Nyhavna og Lilleby utgj\u00f8r til sammen nesten 1400 m\u00e5l, og vil etter all sannsynlighet se betydelig annerledes ut i 2030 enn i dag. Grunnen til den innledende skepsisen til egne ferdigheter som sp\u00e5mann skyldes tidligere tiders erfaringer. Da bystyret i Trondheim vedtok General-planen for Trondheim i 1967, forutsatte de at byen skulle ha over 200000 innbyggere i \u00e5r 2000. Det skjedde som kjent ikke, men Generalplanen la sterke f\u00f8ringer for Trondheim slik vi kjenner byen v\u00e5r i dag.", "I Trondheims historie 997-1997 skriver historiker Ola Svein Stugu om kartet som l\u00e5 ved prinsippforslaget til Generalplanen: \u00abDe nye utbyggingsomr\u00e5dene l\u00e5 utenfor trikkens rekkevidde, og vegnettet var d\u00e5rlig utbygd. En viktig del av planen var dermed \u00e5 lage et transportsystem som kunne binde byomr\u00e5dene sammen\u00bb. Heimdal ble til for \u00e5 avlaste Midtbyen, og det ble lagt til rette for drabantbyene. Byplanleggingen fra 60-tallet gir oss store utfordringer i dag n\u00e5r m\u00e5let er \u00e5 f\u00e5 flere til \u00e5 reise kollektivt. Mulighetene er imidlertid minst like store i dag som den gang. Bystyret har i milj\u00f8pakka for transport satt som m\u00e5l at 80 prosent av alle nye boliger skal bygges innen eksisterende tettstedsavgrensninger, mens 60 prosent av alle arbeidsplass-intensive arbeidsplasser skal komme innenfor kollektivbuen (fra Sluppen via Midtbyen til Leangen). Lykkes vi med denne ambisjonen vil vi i 2030 bo og jobbe i et mer urbant og milj\u00f8vennlig Trondheim enn vi gj\u00f8r i dag.", "La meg derfor fors\u00f8ke \u00e5 vise noen av de mulighetene som ligger nettopp i dette omr\u00e5det. Noen av tankene i det f\u00f8lgende er tenkt av andre, noen er tenkt av meg. Sett i sammenheng h\u00e5per jeg de kan v\u00e6re innspill i en viktig debatt. P\u00e5 Sluppen og Tempe kan vi i framtida gi rom til teknologibedrifter som styrker byens status som Teknologihovedstad. N\u00e6rheten til NTNU og Sintef gj\u00f8r omr\u00e5det ideelt til form\u00e5let. Omr\u00e5det passer for en h\u00f8y tetthet, og Tempe er utpekt som ett av f\u00e5 omr\u00e5der for h\u00f8yhus i Trondheim. Om ikke mange \u00e5r vil buss-oppstillingen v\u00e6re borte fra Sorgenfri. Hvorfor ikke da bruke store deler av omr\u00e5det til en ny studentby? Vi har som politisk m\u00e5l \u00e5 kunne tilby 20 prosent dekning p\u00e5 studentboliger. Da trenger vi ogs\u00e5 areal \u00e5 tilby Studentsamskipnaden. Det er plass til Trondheim Bydrift p\u00e5 Sandmoen. Da frigis 100 m\u00e5l p\u00e5 Val\u00f8ya hvor det kan opparbeides flotte parkomr\u00e5der ned mot Nidelva, og samtidig romme 300-500 nye boliger. Parkomr\u00e5det vil bli en berikelse for byen. Gl\u00f8shaugen vil ha opplevd ytterligere kunnskapsfortetting i 2030. Trondheim handelsh\u00f8yskole er kanskje etablert i Hesthagen, og forh\u00e5pentligvis har NTNU f\u00e5tt en felles campus ned mot Studentersamfundet og \u00d8ya.", "N\u00e6ringstransport vil \u00f8ke i \u00e5rene som kommer, og det er \u00e5penbart at det krever nye l\u00f8sninger. Et regionalt logistikknutepunkt vil v\u00e6re den framtidsrettede m\u00e5ten \u00e5 m\u00f8te utfordringene knyttet til frakt av gods p\u00e5, der man kombinerer frakt p\u00e5 bane, vei og havn. Prosessen som Jernbaneverket n\u00e5 leder p\u00e5 oppdrag fra Samferdselsdepartementet er viktig, likeledes Trondheim Havns mulighetsstudier for alternativ plassering av et slikt knutepunkt. Arkitekt Jan St\u00f8ring har laget et spennende framtidsscenario for Bratt\u00f8ra. Bratt\u00f8ra er, uten Pir I og II, p\u00e5 st\u00f8rrelse med Midtbyen innenfor Munkegata \u2013 Fjordgata \u2013 Kj\u00f8pmannsgata \u2013 Kongens gate. Med tverrforbindelsen p\u00e5 plass over jernbane-sporene, ligger Bratt\u00f8ra i enden av S\u00f8ndre gate. Det vil v\u00e6re den virkelige starten p\u00e5 en ny bydel. Omr\u00e5det rommer et betydelig antall kontorarbeidsplasser, det nasjonale pop- og rockemuseet, Nordens st\u00f8rste kongresshotell, en fantastisk promenade langs sj\u00f8en og forh\u00e5pentligvis ogs\u00e5 et akvarium. Slik kan vi virkeliggj\u00f8re ambisjonen om at byen m\u00f8ter vannet. En forutsetning vil v\u00e6re \u00e5 sikre siktlinjene slik at resten av byen ikke f\u00f8ler at de \u00abm\u00f8ter veggen\u00bb.", "Et regionalt logistikknutepunkt utenfor Trondheim sentrum vil \u00e5pne transformasjonsmulighetene p\u00e5 Nyhavna. Trondheim kommune har startet arbeidet med kommunedelplan for omr\u00e5det. Det mangler ikke gode ideer om hvordan arealene kan benyttes i framtida. Det mest spennende forslaget s\u00e5 langt, er etter min mening Sn\u00f8hettas forslag til framtidens marintekniske kunnskapssenter, Ocean Space Centre. Dette er basert p\u00e5 planene fra kunnskapsmilj\u00f8er og industri. Framfor alt god n\u00e6ringspolitikk, men ogs\u00e5 god byutvikling i tr\u00e5d med m\u00e5l-settingene i milj\u00f8pakka for transport.", "La oss legge til rette for en utvikling p\u00e5 Nyhavna som gir en blandet aktivitet i omr\u00e5det. Dora har et kjempepotensial som scene og kulturformidler. Og hvorfor ikke se for seg at E.C. Dahls kombinerer produksjon av v\u00e5rt utmerkede brygg med et bryggerimuseum som viser E.C. Dahls sin historie i Trondheim \u2013 n\u00e6ringsliv, lokal kultur og historie hand i hand. Mulighetene er mange \u2013 kommunedelplanprosessen vil trolig synliggj\u00f8re dem. F\u00e5 vil i 2030 tenke seg at det noen ti\u00e5r tidligere sto et stort smelteverk p\u00e5 Lilleby. Med 1200 boliger, Ladebekken oppe i dagen og store gr\u00f8ntomr\u00e5der, vil lite minne om tidligere tiders industriproduksjon.", "Mange flere omr\u00e5der kunne v\u00e6rt nevnt. M\u00e5let har v\u00e6rt \u00e5 synliggj\u00f8re noe av potensialet som finnes i byen v\u00e5r. De n\u00e6rmeste \u00e5rene vil vi legge premissene for hvordan de utvidede sentrumsomr\u00e5dene i Trondheim skal utvikles. La oss derfor f\u00e5 en bred og kreativ debatt. La oss f\u00e5 fram de gode ideene, og ikke minst se mulighetene. Dialog, mot og langsiktighet er forutsetninger for \u00e5 lykkes i \u00e5 skape en god byutvikling og den urbane, milj\u00f8vennlige byen mange av oss \u00f8nsker.", "geir.waage@trondheim.kommune.no"]}, {"field": "category0", "value": "meninger"}, {"field": "contenthash", "value": "46bb4d8720e26586fdbdf4d1ced3dd489e506fa723d0847a6304e111e0c56540"}, {"field": "createtime", "value": "2015-10-31T15:21:45.000Z"}, {"field": "description", "value": "Trondheim har endret seg radikalt siden 1990. Det er s\u00e5ledes ingen enkel jobb \u00e5 sp\u00e5 hvordan Trondheims sentrale omr\u00e5der kan se ut om tjue \u00e5r."}, {"field": "dominantimage", "value": "http://www.adressa.no/incoming/article1348918.ece5/ALTERNATES/w980-default/kronikk_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee1e5569901d35ade24ba8743e526c1fcc7610a6.jpg?5901b1c1"}, {"field": "dominantthumbnaildimensions", "value": "300x169"}, {"field": "heading", "value": "Byutvikling krever mot og langsiktighet -adressa.no"}, {"field": "id", "value": "ee1e5569901d35ade24ba8743e526c1fcc7610a6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["regionalt logistikknutepunkt", "trondheim", "byutvikling krever", "m\u00e5l", "omr\u00e5det", "byen"]}, {"field": "kw-entity", "value": ["sandmoen", "e.c. dahls", "sintef", "studentsamskipnaden", "generalplanen", "studentersamfundet og \u00f8ya", "sorgenfri", "nidelva", "samferdselsdepartementet", "general", "ocean space centre", "val\u00f8ya", "s\u00f8ndre", "nordens", "midtbyen", "sn\u00f8hettas", "nyhavna", "teknologihovedstad", "bratt\u00f8ra", "sluppen og tempe", "lilleby", "leangen", "jernbaneverket", "trondheim havns", "hesthagen", "ladebekken", "nyhavna og lilleby", "trondheim bydrift", "munkegata", "sluppen", "pir i"]}, {"field": "kw-location", "value": ["dora", "tempe", "trondheim"]}, {"field": "kw-pageclass", "value": "article"}, {"field": "kw-person", "value": ["jan st\u00f8ring", "ola svein stugu"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1348918.ece5/ALTERNATES/w980-default/kronikk_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byutvikling krever mot og langsiktighet"}, {"field": "og-type", "value": "article"}, {"field": "og-url", "value": "http://www.adressa.no/meninger/article1460711.ece"}, {"field": "pageclass", "value": ["article"]}, {"field": "publishtime", "value": "2010-03-22T09:22:28.000Z"}, {"field": "recs-articleid", "value": "1221851"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-03-22T09:22:28.000Z"}, {"field": "recs-rawtitle", "value": "Byutvikling krever mot og langsiktighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Trondheim har endret seg radikalt siden 1990. Det er s\u00e5ledes ingen enkel jobb \u00e5 sp\u00e5 hvordan Trondheims sentrale omr\u00e5der kan se ut om tjue \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/ee1e5569901d35ade24ba8743e526c1fcc7610a6.jpg?5901b1c1"}, {"field": "thumbnailfullheightdimensions", "value": "200x1402"}, {"field": "timestamp", "value": "2017-04-27T08:54:25.000Z"}, {"field": "title", "value": "Byutvikling krever mot og langsiktighet"}, {"field": "url", "value": "http://www.adressa.no/meninger/article1460711.ece"}, {"field": "urlhash", "value": "ee1e5569901d35ade24ba8743e526c1fcc7610a6"}], "score": 0.6557804, "siteId": "9222270286501375973", "id": "ee1e5569901d35ade24ba8743e526c1fcc7610a6"}

