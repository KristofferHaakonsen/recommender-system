{"fields": [{"field": "modifiedtime", "type": "time", "value": "2012-04-17T22:20:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingeborg l. refsnes"}, {"field": "body", "value": ["Saken oppdateres.", "M\u00e5neder f\u00f8r \u00abEva\u00bb ble innlagt visste hun ikke hva angst var. Da den rammet trodde trebarnsmoren at hun skulle d\u00f8.", "\u2013 Jeg visste ikke at det fantes slike sentre hvor du kan f\u00e5 hjelp.", "Vi er ved Tiller distriktpsykiatriske senter. Vi har nettopp g\u00e5tt ned trappene fra tv-stua og inn i et lukket terapirom. Sykehuset er fra 2003, linjene er rene, sofaene tidsriktige. Noen klimprer p\u00e5 piano, en annen leste poesi, en kvinne kom inn fra skogen med staver.", "\u2013 De som er innlagt her sitter ikke og drikker kaffe hele dagene. Her blir brukerne utfordret, de bidrar aktivt til \u00e5 bli friskere, sier Mariela Lara, psykiatrisk sykepleier ved Tiller.", "Brukerne har forskjellige historier. Noen har slitt et langt liv med psykisk smerte. Andre har satt et tidligere velfungerende liv p\u00e5 vent.", "\u2013 \u00c5 bli innlagt opplevde jeg som et enormt personlig nederlag, sier \u00abEva\u00bb.", "Hun er en slank mamma midt i tretti\u00e5rene. En som for f\u00e5 m\u00e5neder siden opplevde et flott svangerskap og gledet seg til \u00e5 bli mor for tredje gang. Hun reiste mye i jobben og likte tanken p\u00e5 et \u00e5rs permisjon. Eva har v\u00e6rt innlagt i tre m\u00e5neder med diagnosen f\u00f8dselsdepresjon. N\u00e5 er hun utskrevet, men har en timeplan som hun f\u00f8lger hver uke med trening, kreativ gruppe og terapi.", "N\u00e5 sitter vi i ring i gode, lave stoler. \u00abEva\u00bb lar oss f\u00f8lge henne ogs\u00e5 i gruppeterapi. Hun \u00f8nsker \u00e5 vise deprimerte at det er mulig \u00e5 f\u00e5 hjelp. Senteret har siden 2003 tatt imot barn og unge i \u00e9n avdeling og voksne i en annen. Over flere dager m\u00f8ter Adresseavisen de voksne brukerne. De \u00e5pner seg og lar oss delta i grupper b\u00e5de med s\u00e5kalt kognitiv terapi og kreativ terapi. Hos noen har depresjonen t\u00f8yd dem s\u00e5 langt at de har tippet over i psykotiske tilstander.", "Enkelte lever med ulike diagnoser for personlighetsforstyrrelser og har v\u00e6rt innom psykiatrien store deler av sitt liv. Andre har bare opplevd at livet floket seg til, at for mange tr\u00f8kker kom p\u00e5 \u00e9n gang.", "\u2013 Jeg er redd for at jeg aldri skal f\u00e5 tilbake livet mitt som det var. P\u00e5 de verste dagene blir jeg redd mannen min skal g\u00e5 fra meg, at han ikke skal orke mer, sier \u00abEva\u00bb.", "Seks brukere sitter i ring p\u00e5 r\u00f8de stoler. Det er bare et rundt bord mellom oss n\u00e5r psykolog Svein leder gruppen i kognitiv terapi. Gruppen trener p\u00e5 en teknikk som g\u00e5r ut p\u00e5 \u00e5 utfordre automatiske negative tanker som gir d\u00e5rlige og vanskelige f\u00f8lelser. Eva har reist hjem til familien sin og utfordrer seg selv til \u00e5 h\u00e5ndtere depresjonen hjemmefra. Noen ganger m\u00e5 hun t\u00e5le stygge nedturer. Stunder der hun tviler p\u00e5 om hun noensinne skal bli den ressurssterke mammaen og konen hun har v\u00e6rt vant til \u00e5 v\u00e6re. Den hun var f\u00f8r den t\u00f8ffe f\u00f8dselen.", "\u2013 Det var en slik som kvinner d\u00f8de av i gamle dager. Det var kritisk og jeg mistet flere liter blod, sier hun.", "Hun ble sendt hjem fra St.Olavs bare tre dager etter f\u00f8dselen. Snart oppdaget hun \u00e5 ha f\u00e5tt infeksjon, og p\u00e5 f\u00f8rste legesjekken ble det p\u00e5vist fare for senere sykdom p\u00e5 barnet. Eva kjente seg sliten, men fortsatte i h\u00f8yt tempo.", "\u2013 Jeg tror alle mennesker kan bli deprimerte om de skvises til det ytterste over tid, sier Eva.", "Fire ganger i uken kan hun opps\u00f8ke Tiller til gruppe \u2013 og individuell terapi. Lyse lokaler med stilrene m\u00f8bler venter med \u00e5pent kj\u00f8kken, tv stue, bibliotek og trimrom.", "\u2013 Jeg ante virkelig ikke at slike institusjoner fantes, gjentar Eva. Hun har jobbet i flere \u00e5r som leder. Alt har v\u00e6rt p\u00e5 stell.", "N\u00e5 st\u00e5r en psykiatrisk sykepleier ved tavlen og pr\u00f8ver ut Evas depressive tanke p\u00e5 tavla. \u00abJeg blir aldri frisk\u00bb murrer og gj\u00f8r henne motl\u00f8s, trist, redd og sorgfull.", "N\u00e5 l\u00f8ftes den fram og konkretiseres. Den som t\u00f8r vise fram smerten, kan hente mer ut av gruppen.", "Sola lager varme i rommet. Det oppleves lite n\u00e5r en er sammen om noe s\u00e5 intimt som angst. I fellesskap foresl\u00e5r vi argumenter som st\u00f8tter Evas depressive tanke, p\u00e5stander som gj\u00f8r den sann. S\u00e5 g\u00e5r vi l\u00f8s p\u00e5 motargumenter. I kognitiv terapi er poenget \u00e5 minske kraften i de d\u00e5rlige f\u00f8lelsene som oppst\u00e5r etter negative tanker. Gruppen tar Eva p\u00e5 alvor. Hun blir ikke avfeid med \u00abDet er klart det g\u00e5r over, eller det g\u00e5r seg nok til skal du se\u00bb. Deprimerte bygger sin angst p\u00e5 logiske argumenter. Det gjelder \u00e5 finne fram til nye argumenter som likevel tapper en depressiv tanke for sannhetsverdi.", "Eva skal komme p\u00e5 mottanker neste gang den river henne og gj\u00f8r henne kvalm.", "\u2013 Det er gode prognoser for at du skal bli frisk. Du vet hvilke grep du skal ta og du er i behandling, sier en av brukerne.", "De andre i gruppa m\u00e5 t\u00e5le \u00e5 kjenne p\u00e5 egen angst n\u00e5r Eva forteller. Tre av fire med depresjon utvikler angst.", "De vet hva det betyr \u00e5 frykte og aldri noensinne skulle f\u00f8le seg fri.", "\u2013 Det er t\u00f8ft \u00e5 h\u00f8re p\u00e5 deg, sier en i gruppa.", "Selv om problemstillingene og \u00e5rsakene er forskjellige, kan alle l\u00e6re \u00e5 finne nye m\u00e5ter \u00e5 tenke p\u00e5. Behandlingen ved Tiller legges opp b\u00e5de p\u00e5 kortere og lengre sikt. M\u00e5let er at brukeren skal v\u00e6re mest mulig hjemme, men ha noen m\u00f8tepunkt gjennom uka. Forskning viser at regelmessighet i innleggelsene har best effekt.", "Pasientene ved Tiller legges ofte inn en uke med kortere intervall, for eksempel hver tredje eller sjette uke.", "\u2013 Bare det \u00e5 g\u00e5 til dekket bord var en lettelse. \u00c5 slippe \u00e5 ta ut frokosten og sette den tilbake selv, sier Eva.", "Det er noen uker siden hun var s\u00e5 deprimert at det var slitsomt \u00e5 l\u00f8fte en melkekartong. Men hun trenger fremdeles gruppen der hun kan lufte vanskelige f\u00f8lelser og tanker.", "Eva beskriver et sjokkartet m\u00f8te med psykiatrien. De f\u00f8rste fjorten dagene havnet hun p\u00e5 \u00d8stmarka p\u00e5 lukket avdeling.", "\u2013 \u00c5 legges inn blant andre psykisk syke ble en tilleggsbelastning. Det var tungt \u00e5 se andre lide n\u00e5r du var alvorlig syk selv. Da var det fantastisk \u00e5 m\u00f8te personalet. De har v\u00e6rt enest\u00e5ende flinke, b\u00e5de p\u00e5 \u00d8stmarka og her p\u00e5 Tiller. Eva opplevde ikke \u00e5 ha noe valg da hun ba mannen om \u00e5 f\u00e5 henne innlagt.", "\u2013 Jeg hadde ingenting mer \u00e5 g\u00e5 p\u00e5. Jeg var tom. Livet var bare smerte, sier Eva.", "P\u00e5 Tiller jobber fysioterapeuter, psykiatriske sykepleiere, sosionomer, psykiatere og leger tett. Samarbeidet skal gj\u00f8re at brukeren blir sett raskere. En individuell plan skal klekkes tidlig for \u00e5 gi den enkelte et skikkelig behandlingsl\u00f8p. Som psykolog Svein uttrykker det:", "\u2013 Det er enklere for oss \u00e5 gi god hjelp fra starten n\u00e5r brukeren selv er forberedt p\u00e5 hvor aktive de selv m\u00e5 v\u00e6re i opplegget v\u00e5rt. Noen er veldig slitne og \u00f8nsker mest \u00e5 \u00abramle sammen\u00bb, f\u00e5 falle til ro n\u00e5r de kommer hit til oss. Men det beste resultatet f\u00e5r vi n\u00e5r brukerne likevel klarer \u00e5 f\u00f8lge timeplanen vi legger opp.", "Eva beskriver en klassisk depresjon med s\u00f8vnproblemer, vekttap, sterk angst og tankekaos. Kontrasten til \u00e5 skulle glede seg over \u00e5 ha gitt nytt liv var enorm.", "Fortsatt jobber hun med d\u00e5rlig samvittighet over \u00e5 ha sviktet familien sin.", "\u2013 Det er s\u00e5 mye uvitenhet rundt psykisk lidelse, sier Eva og beskriver en kommentar hun fikk fra en god venn:", "\u00abHuff ja, det er ikke til \u00e5 komme forbi at psykisk sykdom er verre enn annen sykdom\u00bb.", "\u2013 Kunne jeg ikke heller f\u00e5tt brystkreft s\u00e5 de kunne operere meg?", "Psykolog Svein minner om at det er fordomsfullt \u00e5 tenke at psykisk sykdom ikke kan leges.", "Noen i gruppa er inne i en t\u00f8ffere periode enn andre og er d\u00f8gnpasienter p\u00e5 Tiller, midt i et korttidsopphold. En forteller at han dagen f\u00f8r var hjemom huset sitt og spiste lunsj.", "\u2013 Det var t\u00f8ft. Men jeg er fast bestemt p\u00e5 at jeg skal klare \u00e5 flytte hjem igjen, sier han h\u00f8yt. Det er modig \u00e5 vise seg svak sammen med andre. En annen forteller at hun hadde s\u00e5 sterk angst under forrige gruppeterapi at det i dag var en kamp \u00e5 sette seg i bilen og kj\u00f8re de to milene hjemmefra og til Tiller.", "DPS skal v\u00e6re tilgjengelig for folk i den s\u00f8rlige og vestlige delen av Trondheim, samt kommunene Kl\u00e6bu og Melhus. Siden det er fritt sykehusvalg i Trondheim, kan en s\u00f8ke hjelp p\u00e5 Tiller, ogs\u00e5 om en er bosatt i andre bydeler.", "Det g\u00e5r noen dager. N\u00e5 regner det ute. Sommerdugget i gresset gj\u00f8r luften mild, innbydende. Det har g\u00e5tt tid siden gruppetreningen i kognitiv terapi. N\u00e5 skal gruppen m\u00f8tes til kreativ utforskning. Terapeutene har hatt med ulike lukter hjemmefra. En bolle er lagt p\u00e5 glass. Gr\u00f8nns\u00e5pe, syrin og nellikspiker ligger skjult i papir f\u00f8r boksene \u00e5pnes forsiktig og slipper lukten fram. Papir og farger venter i stille rom p\u00e5 brukerne assosiasjoner.", "\u2013 Kreativ gruppe har hjulpet mer enn jeg kunne forestilt meg. Hele livet har jeg jobbet som realist, sier Eva.", "De siste m\u00e5nedene har funnet strenger i seg selv hun ikke visste eksisterte. Oppi all smerten, sinnet, frustrasjonen og frykten er Eva i ferd med \u00e5 tro at hun kommer gjennom dette og ut p\u00e5 den andre siden.", "\u2013 Jeg er p\u00e5 vei til \u00e5 bli frisk. Det m\u00e5 du f\u00e5 fram. Jeg er i ferd med \u00e5 finne tilbake til gleden ved livet."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "41133771b51da7ac2032d5dce46cec49bdcc030d06510eec2a7bf4caaa5943fb"}, {"field": "createtime", "value": "2017-05-01T17:19:11.000Z"}, {"field": "description", "value": "Norge har brukt 24 milliarder p\u00e5 psykiatri i l\u00f8pet av ti \u00e5r. Da \u00abEva\u00bb f\u00f8dte sitt tredje barn ble hun rammet av f\u00f8dselsdepresjon. Takket v\u00e6re tidenes st\u00f8rste helsereform har hun blitt bedre."}, {"field": "dominantimage", "value": "http://www.adressa.no/incoming/article1255231.ece5/ALTERNATES/w980-default/Psykiatri-fors"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9e40ad4dd11a375eb59803e2cf73c22d813a8625.jpg?598cd859"}, {"field": "dominantthumbnaildimensions", "value": "300x169"}, {"field": "heading", "value": ["\u00abEva\u00bb fikk hjelp da livet raknet -adressa.no", "Time-out", "Tas p\u00e5 alvor", "Gruppeterapi", "Alle kan rammes", "Intimt", "Felles symptomer", "F\u00e5r st\u00f8tte", "D\u00f8gnopphold", "Utfordrer angsten"]}, {"field": "id", "value": "9e40ad4dd11a375eb59803e2cf73c22d813a8625"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "health-and-fitness"}, {"field": "kw-concept", "value": ["angst", "psykiatrisk sykepleier", "gruppa", "liv", "depressiv tanke", "dag", "tanke", "kognitiv terapi", "uke", "brukerne", "terapi"]}, {"field": "kw-entity", "value": ["kl\u00e6bu og melhus", "eva", "st.olavs", "adresseavisen", "\u00f8stmarka", "svein", "tiller"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "mariela lara"}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1255231.ece5/ALTERNATES/w980-default/Psykiatri-fors"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Eva&raquo; fikk hjelp da livet raknet"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1114015.ece"}, {"field": "pageclass", "value": ["article"]}, {"field": "publishtime", "value": "2008-07-11T06:03:15.000Z"}, {"field": "recs-articleid", "value": "1489950"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-07-11T06:03:15.000Z"}, {"field": "recs-rawtitle", "value": "&laquo;Eva&raquo; fikk hjelp da livet raknet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Norge har brukt 24 milliarder p\u00e5 psykiatri i l\u00f8pet av ti \u00e5r. Da \u00abEva\u00bb f\u00f8dte sitt tredje barn ble hun rammet av f\u00f8dselsdepresjon. Takket v\u00e6re tidenes st\u00f8rste helsereform har hun blitt bedre."}, {"field": "thumbnail", "value": "http://content-thumbnail.cxpublic.com/content/thumbnail200x150/9e40ad4dd11a375eb59803e2cf73c22d813a8625.jpg?598cd859"}, {"field": "thumbnailfullheightdimensions", "value": "200x2434"}, {"field": "timestamp", "value": "2017-08-10T22:04:09.000Z"}, {"field": "title", "value": "&laquo;Eva&raquo; fikk hjelp da livet raknet"}, {"field": "url", "value": "http://www.adressa.no/nyheter/dokument/article1114015.ece"}, {"field": "urlhash", "value": "9e40ad4dd11a375eb59803e2cf73c22d813a8625"}], "score": 0.77273434, "siteId": "9222270286501375973", "id": "9e40ad4dd11a375eb59803e2cf73c22d813a8625"}

