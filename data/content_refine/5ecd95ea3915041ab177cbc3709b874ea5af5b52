{"fields": [{"field": "modifiedtime", "type": "time", "value": "2016-01-30T10:24:36.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "thomas ergo / stavanger aftenblad"}, {"field": "body", "value": ["Saken oppdateres.", "Aftenbladets har forelagt politistasjonssjefen Idas beskrivelse av oppholdet i arresten i Stavanger 20. juli 2014. Ida har i korthet forklart at hun ble tatt inn p\u00e5 glattcella og kledd naken av flere kvinnelige og mannlige politibetjenter, lyst mot skrittet med lommelykt og forlatt i en lengre periode p\u00e5 cella uten tilsyn. Hun anslo oppholdet i arresten til mellom en og to timer.", "Les f\u00f8rste kaptittel om Ida her", "Ida var 15 \u00e5r og av psykologer erkl\u00e6rt traumatisert etter voldtekter.", "Aftenbladet har til n\u00e5 ikke f\u00e5tt innsyn i arrestjournalens omtale av oppholdet, selv om Ida har gitt oss fullmakt til innsyn i hennes dokumenter. En politiadvokat opplyste imidlertid at det ikke fantes noe informasjon om arrestoppholdet i journalen, utover at hun var der fra kl. 20.20 til 21.20.", "I Nordhordland tingrett i mars 2015, da Ida fortalte om hendelsen, s\u00e5dde politiadvokaten tvil om arrestasjonen overhodet hadde funnet sted. Dette fordi politiadvokaten ikke kunne finne noen dokumentasjon p\u00e5 den.", "Da vi i slutten av november 2015 m\u00f8tte politistasjonssjef J\u00f8rgensen for et intervju om arrestasjonen, hadde han f\u00e5tt informasjon om den av en arrestforvarer. Vedkommende skulle ha v\u00e6rt til stede under arrestasjonen av Ida 20. juli 2014. Arrestforvareren husket imidlertid lite fra hendelsen, og kunne dermed heller ikke avvise at Ida var blitt avkledd.", "Noen dager etter intervjuet kontaktet Tveit J\u00f8rgensen Aftenbladet igjen. Han hadde da sporet opp en av de kvinnelige politibetjentene som h\u00e5ndterte Ida i arresten 20. juli.", "\u00abDet ble ikke foretatt stripping av henne, men en visitasjon foretatt av to kvinnelige politibetjenter,\u00bb skrev politistasjonssjef J\u00f8rgensen.", "Han \u00f8nsket ikke \u00e5 la Aftenbladet intervjue den aktuelle politibetjenten, ei heller arrestforvareren.", "Tveit J\u00f8rgensen fortalte n\u00e5 at politibetjenten hadde beskrevet visitasjonen slik:", "\u00abI samtale med ansatte ved institusjonen, ble det besluttet at hun skulle tas med inn til stasjonen, slik at de i mellomtiden kunne finne en l\u00f8sning. De klarte ikke selv \u00e5 holde kontrollen p\u00e5 henne, og var bekymret for at hun igjen skulle stikke av. To ansatte fra institusjonen ble med inn til stasjonen, og (Idas etternavn) ble tatt med inn i arresten. Der opptr\u00e5dte hun seg rolig, og sa ingenting, ei heller gjorde motstand p\u00e5 noe vis.", "I samr\u00e5d med vaktleder denne dagen, ble det enighet om at hun skulle v\u00e6re p\u00e5 stasjonen, fram til (Stavanger akuttsenter) fikk tilkalt ekstra personell som kunne ivareta (Idas etternavn). Siden hun ikke kunne sitte ute i inkvireringen i p\u00e5vente av dette, ble hun tildelt en celle. Jeg og pb. NN tok henne med oss, og la henne ned p\u00e5 magen p\u00e5 en madrass. Hun hadde fortsatt h\u00e5ndjern p\u00e5. P\u00e5 bakgrunn av tidligere oppdrag og de opplysningene politiet hadde p\u00e5 dette tidspunkt, ble det besluttet at hun skulle visiteres grundig. Disse opplysningene var at hun ved tidligere anledninger hadde ut\u00f8vd vold mot politiet, skadet seg selv, og truet med \u00e5 skade andre. Ved tidligere oppdrag p\u00e5 henne er det blitt funnet blant annet barberblad. Vi ble ogs\u00e5 gitt opplysninger fra ansatte ved institusjonen om at hun pleide \u00e5 gjemme gjenstander i BH og truse, da spesifikt skarpe gjenstander og lighter.\u00bb", "\u00ab(Idas etternavn) ble visitert mens hun l\u00e5 p\u00e5 magen inne p\u00e5 cella. Vi passet p\u00e5 at hun pustet og ikke hadde det vondt. Hun \u00f8nsket ikke \u00e5 kommunisere med oss, men jeg forklarte henne at vi m\u00e5tte g\u00e5 gjennom kl\u00e6rne hennes, slik at hun ikke hadde noe p\u00e5 seg som kun kunne skade seg med. Det ble foretatt en visitasjon b\u00e5de under og over hennes kl\u00e6r, uten at hun ble kledd av slik man gj\u00f8r n\u00e5r man foretar en \"stripp\" p\u00e5 celle.  Det ble sett ned i trusa hennes, men den ble bare l\u00f8ftet p\u00e5, og ikke tatt av. Ei heller ble det brukt noe lys for \u00e5 se noe som helst. Det eneste som ble funnet p\u00e5 henne, var en lighter. Hvor den ble funnet, husker jeg ikke. Siden det bare var jeg og pb. NN som var kvinnelige betjenter, var det kun vi som var inne p\u00e5 cella og foretok visiteringen. V\u00e5re mannlige kolleger og ansatte ved institusjonen var ikke inne p\u00e5 cella. Vi forsikret oss om at de ikke kunne se visiteringen f\u00f8r vi satte i gang.", "Etter visiteringen ble jeg og en ansatt ved institusjonen igjen p\u00e5 cella sammen med (Idas etternavn), siden hun som mindre\u00e5rig ikke kan sitte uten tilsyn.\u00bb", "\u00abEtter det jeg kan huske, var det kort tid fra hun ble satt inn p\u00e5 cella til hun var ute. Eksakt hvor lang tid dette tok, husker jeg ikke, men det kan ikke ha v\u00e6rt mer enn 15 minutter. Hun ble deretter tatt med til legevakt etter institusjonens \u00f8nske. Dette ble utf\u00f8rt av ansatte ved institusjonen og to polititjenestemenn I ettertid kom det frem for oss at hun hadde v\u00e6rt utsatt for seksuelt overgrep, og at mye av hennes problemer der bunnet i dette. Jeg snakket senere med ansatte ved (Stavanger akuttsenter), og forklarte for dem at dette er opplysninger som politiet gjerne \u00f8nsker \u00e5 f\u00e5.\u00bb", "\u00abEn mannlig kollega var sannsynligvis til stede da h\u00e5ndjernene ble tatt av, men det skjedde etter at visitasjonen var gjennomf\u00f8rt, og ble ansett som n\u00f8dvendig ut fra (Idas etternavn)s utagering ved p\u00e5gripelsen,\u00bb skriver Tveit J\u00f8rgensen.", "\u00abVisitasjon blir gjennomf\u00f8rt p\u00e5 alle som settes i arrest hos politiet, og de fratas penger, verdisaker, alkohol og andre berusende eller bed\u00f8vende midler, samt gjenstander egnet til \u00e5 skade seg selv eller andre.", "Stripping er en utvidet visitasjon som foretas n\u00e5r det grunn til tro at en arrestant skjuler ting som en ikke finner ved en vanlig visitasjon, eller n\u00e5r det er behov for \u00e5 sikre bevis i straffesaker, f.eks. voldtektssaker. Stripping skal da foretas av polititjenestemenn av samme kj\u00f8nn som den p\u00e5grepne.\u00bb", "Ida er forelagt politistasjonssjefens forklaring.", "Hun sier det kan v\u00e6re riktig at politibetjentene ikke kledde henne helt naken, men at buksa ble dratt helt av og underbuksa ned til l\u00e5ret. Ellers st\u00e5r hun p\u00e5 sin forklaring av arrestoppholdet, som ogs\u00e5 er lagt til grunn av Nordhordland tingrett.", "En lege ved Stavanger universitetssjukehus, hvor Ida ble bragt etter arrestoppholdet, skrev at Ida var i arresten i to timer.", "- Ei 15 \u00e5r gammel jente er alts\u00e5 blitt tatt inn p\u00e5 ei glattcelle. Hun er blitt lagt p\u00e5 gulvet if\u00f8rt h\u00e5ndjern, og hevder selv hun ble kledd naken og ransaket av mannlige og kvinnelige politibetjenter. Du har en annen framstilling. Du sier to kvinnelige betjenter unders\u00f8kte henne utenp\u00e5 og innenfor kl\u00e6rne, ogs\u00e5 innenfor undert\u00f8yet hennes. Dette er uansett ei jente traumatisert etter voldtekter. Rent menneskelig, hva tenker du om dette?", "- Jeg ser at dette kan ha v\u00e6rt en traumatisk opplevelse for henne, sier politistasjonssjef Odd Tveit J\u00f8rgensen.", "- Det er klart at vi har ikke den informasjonen om henne som er kommet fram i ettertid. Og ut fra den informasjonen ville det nok blitt foretatt andre grep da hun kom i arresten. Det blir ogs\u00e5 bekreftet av vedkommende som visiterte henne. Vi tilstreber alltid \u00e5 behandle personer vi p\u00e5griper og visiterer med respekt og p\u00e5 en mest mulig sk\u00e5nsom m\u00e5te.", "- I hvor stor grad f\u00e5r dere informasjon fra barnevernet om bakgrunnen til barna dere henter inn?", "- Informasjonen vi f\u00e5r av barnevernet er nok mangelfull i forhold til det som g\u00e5r p\u00e5 traumer. Vi f\u00e5r ofte bare informasjon om voldelige hendelser og generell informasjon om personen. For oss er det bra \u00e5 f\u00e5 mest mulig informasjon, s\u00e5nn at vi kan agere i forhold til det n\u00e5r vi henter inn folk.", "Glattcelle-episoden med Ida var ikke dokumentert. Den lokale arrestinstruksen i Stavanger inneholder heller ikke noe krav om at visitering eller stripping skal rapporteres. P\u00e5 grunnlag av Idas sak sp\u00f8r Aftenbladet om stripping eller visitering av ei 15 \u00e5r gammel jente p\u00e5 ei glattcelle b\u00f8r dokumenteres. Politistasjonssjef Tveit J\u00f8rgensen er enig. Han \u00f8nsker prinsipielt mest mulig rapportering av hendelser i arresten, og vil ta initiativ til at det innf\u00f8res et krav om at stripping skal f\u00f8res i arrestjournalen, som er en del av politiets operasjonslogg.", "- Det skal n\u00e5 rapporteres inn, sier Tveit J\u00f8rgensen.", "- Ida har blitt utsatt for mange fysiske inngrep fra politiet. Hun har blitt p\u00e5satt h\u00e5ndjern, strips, bodycuffs, spyttehette over hodet. Det har blitt brukt skjold mot henne og hun har blitt satt i arresten og avkledd eller visitert med tvang. Finnes det noen regler for n\u00e5r det er lov \u00e5 bruke disse ganske kraftige virkemidlene mot en mindre\u00e5rig?", "- Ikke spesielt mot mindre\u00e5rige. Bruk av h\u00e5ndjern, for eksempel, er nedfelt i politiinstruksen. Det er den enkelte tjenestemann som vurderer den enkelte situasjonen, hvor utagerende personen er og hvilke virkemidler som skal brukes. En 15-\u00e5ring kan v\u00e6re like utagerende som en femti\u00e5ring. Det er \u00f8yeblikksvurderingen p\u00e5 stedet som avgj\u00f8r hva slags virkemidler som skal brukes.", "- Det virker ikke som noen som vet omfanget av denne typen maktbruk mot mindre\u00e5rige. Det kunne jo v\u00e6rt interessant \u00e5 vite. Burde det v\u00e6rt noen krav til rapportering av maktbruk overfor mindre\u00e5rige?", "- N\u00e5 stiller du et vanskelig sp\u00f8rsm\u00e5l. Det er det nok andre som b\u00f8r avgj\u00f8re dette. Men det er ikke noen samlet nasjonal rapportering p\u00e5 maktbruk mot mindre\u00e5rige. Det kunne v\u00e6rt interessant \u00e5 f\u00e5 en slik oversikt, sier Tveit J\u00f8rgensen.", "Barnevernet tar jevnlig kontakt med politiet, for \u00e5 f\u00e5 hjelp til \u00e5 bringe inn ungdom p\u00e5 r\u00f8mmen.", "- Er det alltid berettiget at de ber om hjelp fra dere?", "- Det forventes at de ogs\u00e5 gj\u00f8re en innsats selv. Det ligger i kortene at barnevernet skal ogs\u00e5 ut selv og lete etter disse ungdommene. Men s\u00e5 ser vi det at dette skjer p\u00e5 nattestid. De er bemannet med f\u00e5 folk og har ikke anledning til \u00e5 lete selv. Med en bedre bemanning ville de selvf\u00f8lgelig hatt st\u00f8rre handlingsrom.", "P\u00e5 sp\u00f8rsm\u00e5l om politibetjenter som kommer fra politih\u00f8gskolen har f\u00e5tt oppl\u00e6ring i h\u00e5ndtering av traumatiserte eller psykisk syke ungdommer, svarer han at psykologi er et eget fag ved h\u00f8gskolen. Dermed f\u00e5r politistudentene ogs\u00e5 kunnskap om atferdsproblemer hos unge. I tillegg l\u00e6rer de om h\u00e5ndtering av psykotiske personer, men ikke mindre\u00e5rige spesielt.", "- Syns du polititjenestemenn generelt er godt nok oppl\u00e6rt i \u00e5 h\u00e5ndtere ungdommer som er traumatisert eller psykisk syke?", "- Politifolk l\u00e6rer gjennom utdannelse, egen erfaring og erfaringsoverf\u00f8ring. Hvor mye politiet skal kunne om dette kontra andre ting er et prioriteringssp\u00f8rsm\u00e5l i forhold til alle felt vi m\u00e5 ha kunnskap om. Men godt nok blir vi vel aldri, all den stund vi ikke har spesialkompetanse p\u00e5 omr\u00e5det."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "2e9f1cd720496b9f6e2dcdeea7340dff82ac0086f8bb647a00095f9f9cfed1e3"}, {"field": "createtime", "value": "2017-03-30T09:11:56.000Z"}, {"field": "description", "value": "Ida ble ikke strippet. Men to kvinnelige politibetjenter visiterte henne sv\u00e6rt grundig inne p\u00e5 glattcella, if\u00f8lge Stavangers politistasjonssjef Odd Tveit J\u00f8rgensen."}, {"field": "dominantimage", "value": "http://www.adressa.no/incoming/article12090713.ece/ul263i/ALTERNATES/w980-default/tilsvar_3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5ecd95ea3915041ab177cbc3709b874ea5af5b52.jpg?5941169a"}, {"field": "dominantthumbnaildimensions", "value": "300x169"}, {"field": "heading", "value": ["Forst\u00e5r at det kan ha v\u00e6rt traumatisk -adressa.no", "Arrestforvarer husket lite", "Politibetjent husket dette", "Om selve visiteringen", "Neppe mer enn 15 minutter", "Om visitasjon og stripping", "Ida st\u00e5r p\u00e5 forklaringen", "- Kan ha v\u00e6rt traumatisk", "Ingen oversikt over maktbruk", "Kunnskap om mindre\u00e5rige?"]}, {"field": "id", "value": "5ecd95ea3915041ab177cbc3709b874ea5af5b52"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["politiet", "politibetjent", "visitert", "arresten", "politistasjonssjef", "visitasjon", "stripp", "ansatt", "institusjonen", "kvinnelige politibetjenter", "mindre\u00e5rig", "informasjon", "cella", "kvinnelige"]}, {"field": "kw-entity", "value": ["tveit j\u00f8rgensen aftenbladet", "j\u00f8rgensen", "ida", "nordhordland"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["odd tveit j\u00f8rgensen", "tveit j\u00f8rgensen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article12090713.ece/ul263i/ALTERNATES/w980-default/tilsvar_3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forst\u00e5r at det kan ha v\u00e6rt traumatisk"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/01/30/Forst%C3%A5r-at-det-kan-ha-v%C3%A6rt-traumatisk-12090691.ece"}, {"field": "pageclass", "value": ["article"]}, {"field": "publishtime", "value": "2016-01-30T10:24:36.000Z"}, {"field": "recs-articleid", "value": "12090691"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-01-30T10:24:36.000Z"}, {"field": "recs-rawtitle", "value": "Forst\u00e5r at det kan ha v\u00e6rt traumatisk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Ida ble ikke strippet. Men to kvinnelige politibetjenter visiterte henne sv\u00e6rt grundig inne p\u00e5 glattcella, if\u00f8lge Stavangers politistasjonssjef Odd Tveit J\u00f8rgensen."}, {"field": "thumbnail", "value": "http://content-thumbnail.cxpublic.com/content/thumbnail200x150/5ecd95ea3915041ab177cbc3709b874ea5af5b52.jpg?5941169a"}, {"field": "thumbnailfullheightdimensions", "value": "200x2154"}, {"field": "timestamp", "value": "2017-06-14T10:57:30.000Z"}, {"field": "title", "value": "Forst\u00e5r at det kan ha v\u00e6rt traumatisk"}, {"field": "url", "value": "http://www.adressa.no/pluss/nyheter/2016/01/30/Forst%c3%a5r-at-det-kan-ha-v%c3%a6rt-traumatisk-12090691.ece"}, {"field": "urlhash", "value": "5ecd95ea3915041ab177cbc3709b874ea5af5b52"}], "score": 0.44709274, "siteId": "9222270286501375973", "id": "5ecd95ea3915041ab177cbc3709b874ea5af5b52"}

