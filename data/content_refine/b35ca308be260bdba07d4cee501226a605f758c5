{"fields": [{"field": "modifiedtime", "type": "time", "value": "2016-10-22T21:31:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Fatima Almanea", "Nancy Herz", "Mihriban Kizilirmak", "Florence Aryanik", "Integrering", "Rasisme"]}, {"field": "author", "value": ["s\u00e6ba bajoghli", "berit baumberger"]}, {"field": "body", "value": ["Den 31. mai i fjor smalt hun inn i nordmenns bevissthet da hun talte visesanger Hans Rotmo midt imot. Fatima Almanea, 21 \u00e5r gammel verdaling. Ap-politiker og jusstudent. Hun fikk massiv st\u00f8tte.", "Majoritetsmannen f\u00e5r mer saklig kritikk, mens minoriteter f\u00e5r mer hets rettet mot deres person og identitet, viser ny norsk forskning.", "Forsker Arnfinn H. Midtb\u00f8en ved Institutt for samfunnsforskning har tidligere i \u00e5r publisert artikkelen \u00abYtringsfrihetens grenser i det flerkulturelle Norge\u00bb i Nytt norsk tidsskrift.", "- Unge, muslimske kvinner som tar ordet i offentligheten: Tyder din forskning p\u00e5 at de risikerer noe annet enn andre debattanter?", "- Ja, jeg tror det er rimelig \u00e5 si at de b\u00e6rer en ekstra byrde fordi de b\u00e5de opplever negative ting fra majoriteten som angriper dem for \u00e5 v\u00e6re muslimer, og fra konservative krefter i det muslimske milj\u00f8et som mener unge kvinner ikke burde ha en fremskutt plass i offentligheten. S\u00e5 er det store variasjoner i erfaringer avhengig av hva man st\u00e5r for som debattant, sier Midtb\u00f8en.", "Forskningen hans baserer seg blant annet p\u00e5 to sp\u00f8rreunders\u00f8kelser med 1500 personer fra majoritetsbefolkningen og i overkant av 700 med innvandrerbakgrunn. Det er ogs\u00e5 gjort dybdeintervjuer med etniske og religi\u00f8se minoriteter om \u00e5 delta i den offentlige debatten.", "- Hva er forskjellene i hetsen som minoriteter og andre utsettes for?", "- Innvandrere og deres etterkommere svarer mye oftere at de opplever hets knyttet til nasjonalitet, religion og hudfarge. Majoriteten rapporterer om negative kommentarer rundt deres politiske standpunkt og argument. Men ogs\u00e5 kvinner med majoritetsbakgrunn opplever ubehageligheter knyttet til sin person, og da s\u00e6rlig til sitt kj\u00f8nn. Oppsummert kan man si at majoritetsmannen f\u00e5r mer saklig kritikk, mens andre opplever kommentarer rettet mot deres person og identitet.", "- Noen opplever at de bare sp\u00f8rres om saker rundt egen etnisk bakgrunn. De vil ta del i en bredere samfunnsdebatt, men opplever det som vanskelig?", "- Dette kaller jeg \u00abrepresentasjonens forbannelse\u00bb. Veldig mange med minoritetsbakgrunn opplever at de blir fanget av egen bakgrunn. Noen klarer \u00e5 frigj\u00f8re seg fra den boksen, men alle vi snakket med fortalte at dette var en realitet de m\u00e5tte forholde seg til.", "- Er det noe som tyder p\u00e5 at muslimer hetses mer enn andre?", "- Jeg tror det er liten tvil om at muslimer er den gruppa som f\u00e5r mest negativ oppmerksomhet i dag, fordi islam og muslimer er en viktig del av samfunnsdebatten. Flere av de vi intervjuet med annen religi\u00f8s tilh\u00f8righet, blir ofte antatt \u00e5 v\u00e6re muslimer og de f\u00e5r hets som om de skulle v\u00e6rt muslimer. Det positive med alt fokuset p\u00e5 islam er at vi har veldig mange flere debattanter med muslimsk bakgrunn i dag enn for bare noen \u00e5r siden.", "S\u00e5 kom hetsen.", "\u00ab\u00c5 nei du lille muslimfjolle. Ingen verd\u00f8ling g\u00e5r med uniformen til terrorister\u00bb.", "Bildet av den unge, blide kvinnen med teksten overfor poppet opp p\u00e5 Facebook. Kommentarene under bildet var ikke mildere i tonen. Hets, hat - og en drapstrussel. Den anmeldte hun.", "- Ironisk nok oppfordret han meg til \u00e5 henge meg i mitt eget sjal!", "Hun sm\u00e5ler av det n\u00e5. Fatima Almanea er ikke kneblet. Men heller ikke up\u00e5virket.", "- N\u00e5 analyserer jeg hvor mye br\u00e5k en debatt kan gi i etterkant. De gangene jeg kjenner at dette kan provosere enkelte, er jeg ekstra bevisst p\u00e5 \u00e5 ta debatten. Jeg har ikke lyst til at den f\u00f8lelsen skal kneble meg. Det er nettopp det de vil, sier 21-\u00e5ringen.", "Ha et godt nettverk rundt deg.", "V\u00e5g \u00e5 konfrontere nettrollene. Ta tak i det folk skriver og svar.", "Anmeld der det er n\u00f8dvendig, ikke bagatelliser det.", "Debatt og uenigheter var hun vant til fra f\u00f8r, men etter Rotmo-utspillet gikk hetsen p\u00e5 andre ting enn argumentene hennes:", "- Det er ubehagelig. Det stikker litt i magen n\u00e5r du vet at dette er rettet mot din person. At det som sies og menes er fundert p\u00e5 den du er, ikke det du fronter. Da f\u00e5r det en dypere effekt, og kanskje en litt mer s\u00e5rende virkning.", "Hun utdyper:", "- Det de egentlig sier, er: \u00abHvordan kan du, som det ubetydelige samfunnsmedlemmet du er, finne p\u00e5 \u00e5 snakke mot en person som er deg \u00aboverordnet\u00bb? Som om de sier: \u00abAt du ikke skjemmes, at du ikke skj\u00f8nner din plass\u00bb. Det er en degraderende m\u00e5te \u00e5 snakke p\u00e5. Den g\u00e5r p\u00e5 den du er, ikke det du st\u00e5r for.", "Trassigheten gj\u00f8r at hun st\u00e5r i det, deltar i nye debatter om islam og verdier og integrering. Det siste \u00e5ret har de unge stemmene kommet til \u00e9n etter \u00e9n. De \u00abskaml\u00f8se\u00bb jentene har snakket om \u00e6reskultur, ytringsfrihet og hijab. G\u00e5tt til angrep p\u00e5 norske feminister og kulturpraksis hos \u00absine egne\u00bb. Iman Meskini (bildet), bedre kjent som \u00abSkam-Sana\u00bb, uttalte nylig til P3 at hun ble fysisk sliten av hetsen i kommentarfeltene. Motstand fikk hun ogs\u00e5 fra muslimer som reagerte p\u00e5 at hun deltok i den suksessrike ungdomsserien, p\u00e5 grunn av \u00abdrikking og festing og hooking\u00bb.", "- Jeg f\u00f8ler at muslimer i dag blir mobbet. N\u00e5r islam er s\u00e5 personlig for meg, og er en del av meg, s\u00e5 klarer jeg ikke \u00e5 ikke ta det personlig, sa Skam-skuespilleren i P3-intervjuet.", "Ogs\u00e5 de erfarne f\u00e5r trusler: En mann i 60-\u00e5rene m\u00e5 i neste uke m\u00f8te i tingretten tiltalt for \u00e5 ha framsatt hatefulle ytringer mot Aps nestleder Hadia Tajik (bildet) . If\u00f8lge Br\u00f8nn\u00f8ysund Avis skrev han: \u00abJeg vil ha henne skutt. Skuddpremie p\u00e5 50 kr utbetales om jeg f\u00e5r tilsendt grise\u00f8rene hennes. Skal koke muslimsuppe p\u00e5 dem\u00bb.", "Florence Aryanik, trondheimsjente med r\u00f8tter fra Iran, har ogs\u00e5 st\u00e5tt i stormen. Hun mottok alvorlige trusler. I forkant av hennes tale p\u00e5 en Krystallnatt-markering i 2013, fikk hun en oppringning fra et ukjent nummer.", "\u00abHvis du vil leve i morgen, s\u00e5 holder du deg hjemme i kveld\u00bb.", "Hun valgte \u00e5 bli hjemme. Nummeret ble aldri sporet opp. Etter hetsmeldinger, alvorlige trusler og flere m\u00e5neder med voldsalarm, hevet hun stemmen igjen: 8. mars \u00e5ret etter talte hun p\u00e5 Youngstorget.", "Innholdet i den aller f\u00f8rste meldingen husker hun ikke. Det har v\u00e6rt s\u00e5 mange.", "- I starten tok jeg det ikke helt p\u00e5 alvor. S\u00e5 begynte det \u00e5 komme flere og flere. Flere med skrivefeil, kommafeil, skrevet med store bokstaver. Jeg tenkte det bare var noe de hadde slengt av seg. S\u00e5 kom de velformulerte truslene. Da f\u00e5r du en d\u00e5rlig smak i munnen.", "En av meldingene har hun gjengitt i Aftenposten:", "\u00abDin j\u00e6vla hore. Jeg skal f\u00e5 blodet ditt til \u00e5 renne fra den skitne kroppen din og kvele luften ut av lungene dine neste gang jeg h\u00f8rer fra deg. Enten s\u00e5 tier du - eller s\u00e5 f\u00e5r jeg deg til \u00e5 tie for alltid. Det er ditt valg.\u00bb", "Hun g\u00e5r n\u00f8ye runder med seg selv f\u00f8r hun stiller opp p\u00e5 nye ting. Har bestemt seg for ikke \u00e5 knebles, men velger sine slag med omhu.", "- Har du sagt nei til noen debatter av frykt for konsekvensene?", "Vit hvem du er. Ikke kompromiss med din egen integritet, dine meninger og verdier. Som debattant er du din egen stemme. V\u00e6r original, trofast og \u00e6rlig mot deg selv.", "Det aller viktigste arbeidet skjer utenfor spaltene, i hverdagen.", "Du er ikke forpliktet til \u00e5 skrive eller mene noe. Det er ingenting galt i \u00e5 ombestemme seg, angre eller trekke seg tilbake.", "- Nei. Jeg vurderer heller om kunnskapen min om temaet er tilstrekkelig og originalt. Det er ingen som truer meg til taushet, men man kan fort slites ut av det. Jeg var veldig ung da det bl\u00e5ste som verst, og bestemte meg for \u00e5 ta en pause.", "Hun angrer ikke p\u00e5 at hun tok ordet, men skulle \u00f8nske hun var mer erfaren p\u00e5 det tidspunktet. Hun ble kontaktet av politiske partier om \u00e5 melde seg inn, av debattredaksjoner som oppfordret henne til \u00e5 skrive. Selv om st\u00f8ttemeldingene kom via Twitter og Facebook, f\u00f8lte hun seg ensom oppi det hele. N\u00e5 er hun opptatt av at de nye stemmene blir ivaretatt.", "- Man m\u00e5 bygge et nettverk rundt utsatte stemmer. S\u00e5 er det viktig at man ikke bare klapper for de stemmene som sier det storsamfunnet vil h\u00f8re. \u00abAlle\u00bb elsker n\u00e5r en minoritetskvinne snakker om \u00abukultur blant sine egne\u00bb, men hvis det g\u00e5r den andre veien blir hun ikke like bejublet og l\u00f8ftet frem. Man kan ikke si at vi trenger flere stemmer samtidig som man ikke tar vare p\u00e5 mangfoldet i stemmene, sier Aryanik, som for tiden f\u00e5r mest utl\u00f8p for engasjementet sitt i Libanon, der hun jobber med flyktninger.", "Aryanik vokste alts\u00e5 opp i Trondheim f\u00f8r hun flyttet til Oslo. Mihriban Kizilirmak - med tyrkisk og kurdisk bakgrunn - husker henne godt fra ungdomstiden, fra Tiller videreg\u00e5ende skole. I dag er Kizilirmak spaltist i Adresseavisen. Her har hun blant annet skrevet om at arrangert ekteskap har f\u00e5tt \u00abun\u00f8dvendig mye kritikk\u00bb \u2013 og at hun selv er imot barnehijab, men at det likevel ikke b\u00f8r forbys. Dette med barnehijaben fikk begeret til \u00e5 renne over for en kvinne i 50-\u00e5rene fra Trondheim. I en lang e-post til Kizilirmak konkluderer hun blant annet slik: \u00abHerved gir jeg deg og dine beskjed om \u00e5 fors\u00f8ke \u00e5 utvise et minstem\u00e5l av ydmykhet. Dersom det er s\u00e5 vanskelig, kan dere alltids f\u00e5 lov til \u00e5 reise tilbake til gamlelandet.\u00bb Kizilirmak er for \u00f8vrig f\u00f8dt og oppvokst i Norge.", "- Jeg har f\u00e5tt noen f\u00e5, litt sinte reaksjoner p\u00e5 mine innlegg, men ingen ting alvorlig. Jeg skriver det jeg mener og lar meg ikke p\u00e5virke av slike kommentarer, sier Kizilirmak.", "I februar i fjor holdt hun appell utenfor synagogen i Trondheim i forbindelse med fredsringen mot j\u00f8dehat og ekstremisme. Over 400 personer m\u00f8tte opp som en reaksjon p\u00e5 terroren mot Charlie Hebdo i Paris og et j\u00f8disk supermarked i K\u00f8benhavn.", "\u00abLa oss alle en gang for alle drepe fordommene,\u00bb sa Kizilirmak i sin appell.", "Akkurat denne ordbruken ble gjenstand for diskusjon p\u00e5 nettsiden til islamkritiske Document.no. \u00abDrepe og drap er visst gangbar retorikk i de muslimske kretser,\u00bb skriver en person i nettdebatten der.", "- De mener alts\u00e5 at jeg bruker slik retorikk fordi jeg er muslim. Dette er sm\u00e5 ting, folk f\u00e5r mene hva de vil. Unge muslimske debattanter i Oslo f\u00e5r nok en helt annen respons, sl\u00e5r Kizilirmak fast.", "Vi ringer, men hun tar ikke telefonen. Etter kort tid tikker denne sms-en inn:", "\u00abHei! Hvem er du og hva gjelder det? Mvh Nancy Herz\u00bb.", "20-\u00e5ringen sluttet i v\u00e5r \u00e5 svare n\u00e5r nummeret p\u00e5 displayet er ukjent.", "- Jeg vil ikke bli overrumplet av noe i den andre enden, sier Nancy Herz n\u00e5r vi senere f\u00e5r henne p\u00e5 tr\u00e5den.", "- I en periode fikk jeg ganske mange anonyme anrop der det var helt stille i den andre enden. Det er kjipt n\u00e5r det skjer klokken 02 p\u00e5 natten, s\u00e5 jeg har blokkert alle anrop fra skjult nummer, forklarer hun.", "\u00abVi er de skaml\u00f8se arabiske jentene, og v\u00e5r tid begynner n\u00e5\u00bb, skrev Herz i Aftenposten i april. Innlegget ble raskt spredt. Hun ble overveldet over de mange positive tilbakemeldingene, hadde st\u00e5lsatt seg. Og s\u00e5 kom hetsen - fra konservative muslimer: \u00abDin hore, hvorfor skriver du om islam?\u00bb Mens nordmenn reagerte p\u00e5 at hun skrev at hijabkledde jenter var fri og kunne passe p\u00e5 seg selv.", "- N\u00e5r begge sider reagerer s\u00e5nn, har man gjort noe rett, flirer hun.", "20-\u00e5ringen med libanesiske r\u00f8tter har tatt flere grep for \u00e5 kontrollere n\u00e5r hun blir eksponert for hetsen: Blokkeringsfunksjonen p\u00e5 mobilen er hyppig brukt, og hun har skrudd av varsellyden p\u00e5 mobilen n\u00e5r nye Facebook-meldinger tikker inn.", "- Jeg ligger ikke og griner over slikt, men det er noe med at meldingene kommer inn i min personlige sf\u00e6re n\u00e5r jeg ikke er forberedt. Da kan man bli litt satt ut.", "V\u00e5g \u00e5 skrive. F\u00f8rste gang jeg skrev et leserbrev, \u00e5pnet en ny verden seg. Bruk muligheten til \u00e5 si din mening. Og lytt til andre!", "V\u00e6r saklig og tolerant. Bidra til \u00e5 skape takh\u00f8yde s\u00e5 flere stemmer kan delta.", "Husk alltid p\u00e5 hvorfor du g\u00e5r inn i en diskusjon. Pass p\u00e5 \u00e5 ikke miste deg selv underveis, og v\u00e6r hele tiden bevisst egne motiver.", "Hun beskriver seg som heldig. Sier hun ikke har mottatt noen trusler.", "- Hvordan reagerer du p\u00e5 hetsen?", "- Jeg blir kvalm, for \u00e5 v\u00e6re helt \u00e6rlig. Blir fysisk d\u00e5rlig av at folk gidder \u00e5 ta seg tid til \u00e5 skrive dritt til andre. Det er mye ignoranse, og man f\u00e5r ikke til en konstruktiv debatt. Noen av dem som truer ytringsfriheten i Norge akkurat n\u00e5, er nettrollene. Man mister s\u00e5 mange viktige stemmer fordi folk ikke orker mer, noe som er forst\u00e5elig, sier Herz.", "Det tyngste er n\u00e5r hetsen rettes mot familiemedlemmer, eller den seksualiserte trakasseringen, som hun kjenner en fysisk ubehag av. Selv har aktivisten og spaltisten i Aftenposten kjent p\u00e5 at personangrepene kan bli tunge. Med jevne mellomrom tar hun et steg tilbake, samler energi, f\u00f8r hun kaster seg ut i debatten igjen. \u00c5 tie er ikke et alternativ.", "- Jeg vil ikke la meg skremmes ut av debatten. Det skal v\u00e6re mitt valg. Jeg st\u00e5r i det fordi det er viktig at folk bruker stemmen, s\u00e6rlig med tanke p\u00e5 at det er mange som ikke kan bruke sin. Jeg er veldig bevisst p\u00e5 at jeg er privilegert: Jeg bor i Norge, har meninger og har engasjert meg i menneskerettighetssaker lenge. Og heldigvis er vi flere, det gj\u00f8r det lettere, sier hun.", "Fatima Almanea er glad for at flere stemmer har kommet til den siste tiden.", "- Det koster for dem \u00e5 si det de har sagt. Desto viktigere er det at de faktisk sier det. De har blitt forbilder for mange andre ungdommer.", "Selv hadde hun god st\u00f8tte i familie, venner og verdalinger flest da hun figurerte som oftest i media.", "- Dette er en kritikk mot det samfunnet som oppfordrer oss til \u00e5 mene s\u00e5 sterkt og g\u00e5 ut \u00e5 bryte tabuene: Man krever veldig mye, og s\u00e5 gir man ikke noen h\u00e5ndsrekning i etterkant. Muslimsk ungdom blir ofte oppfordret til \u00e5 ta et standpunkt og mene sterkt. N\u00e5r noen gj\u00f8r det, kan de bli fullstendig nedbrutt. De som tar ordet trenger et nettverk for \u00e5 sikre deres stemmer videre.", "21-\u00e5ringen f\u00e5r stadige henvendelser om \u00e5 delta i debatter, ofte om integrering og verdisp\u00f8rsm\u00e5l. Selv vil hun like gjerne snakke om sentrumsutvikling i Verdal, og er opptatt av at minoriteter ikke bare m\u00e5 f\u00e5 uttale seg om minoritetssp\u00f8rsm\u00e5l. Hets blir hun utsatt for \u00abjevnlig\u00bb i ulike forum p\u00e5 nett. Heldigvis er hun utstyrt med \u00abglemselens n\u00e5degave\u00bb, sp\u00f8ker hun. P\u00e5 hennes egen Facebook-vegg f\u00e5r ogs\u00e5 \u00abmye skit\u00bb bli st\u00e5ende. Hun m\u00e5 ta konsekvensene av \u00e5 v\u00e6re for ytringsfrihet, sier hun.", "- F\u00f8ler du et ansvar for \u00e5 ta debatten? \u00c5 v\u00e6re den stemmen?", "- Ja. Samtidig har jeg tatt initiativ til det ansvaret selv ved faktisk \u00e5 opps\u00f8ke debatten. Men at det kan v\u00e6re et tungt ansvar \u00e5 b\u00e6re noen ganger, det er det.", "Alt blir verdt det n\u00e5r hun f\u00e5r meldinger om muslimske ten\u00e5ringer som har begynt \u00e5 g\u00e5 med hodet hevet etter at hun tok ordet i offentligheten. Men, og dette understreker hun gang p\u00e5 gang i l\u00f8pet av intervjuet: Ingen verdaling har hetset henne eller undergravd hennes stemme. Hun kan ikke f\u00e5 rost verken bygda eller folkene her nok, og gliser n\u00e5r hun forteller hva de sier om henne p\u00e5 hjemmebane:", "- Korte fota og stor kjeft!", "seba.bajoghli@adresseavisen.no", "berit.baumberger@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "479fbff714b713a77bff7306c9907225f1a3b690e3041054ea020207cc538599"}, {"field": "createtime", "value": "2016-10-22T20:44:31.000Z"}, {"field": "description", "value": "N\u00e5r Fatima Almanea kjenner den ugne f\u00f8lelsen r\u00f8ske i magen, blir hun enda mer bestemt p\u00e5 \u00e5 ta debatten. M\u00f8t fire unge, muslimske kvinner som t\u00f8r \u00e5 ta ordet."}, {"field": "dominantimage", "value": "http://www.adressa.no/pluss/magasin/article13677432.ece/uigrr1/ALTERNATES/w980-default/Fatima%20Almanea5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b35ca308be260bdba07d4cee501226a605f758c5.jpg?599471d9"}, {"field": "dominantthumbnaildimensions", "value": "300x169"}, {"field": "heading", "value": ["Ba Fatima henge seg i eget sjal -adressa.no", "\u00abHvis du vil leve i morgen ...\u00bb", "Imot forbud mot barnehijab", "\u00abVi er de skaml\u00f8se arabiske jentene\u00bb", "\u00abKorte fota og stor kjeft\u00bb"]}, {"field": "id", "value": "b35ca308be260bdba07d4cee501226a605f758c5"}, {"field": "keyword", "value": ["Ukeadressa", "Fatima Almanea", "Nancy Herz", "Mihriban Kizilirmak", "Florence Aryanik", "Integrering", "Rasisme"]}, {"field": "keywords", "value": "Ukeadressa,Fatima Almanea,Nancy Herz,Mihriban Kizilirmak,Florence Aryanik,Integrering,Rasisme"}, {"field": "kw-category", "value": ["pluss", "magasin"]}, {"field": "kw-classification", "value": "religion-and-spirituality"}, {"field": "kw-company", "value": "facebook"}, {"field": "kw-concept", "value": ["debatt", "muslim", "person", "skrive", "skaml\u00f8se arabiske jentene", "eget sjal", "hets", "stemme"]}, {"field": "kw-entity", "value": ["krystallnatt", "skam-sana", "aftenposten", "ytringsfrihetens", "aps", "document", "br\u00f8nn\u00f8ysund avis", "twitter og facebook", "institutt", "tiller", "hans rotmo", "skam", "meskini", "nytt", "youngstorget", "adresseavisen", "mihriban kizilirmak"]}, {"field": "kw-location", "value": ["libanon", "oslo", "paris", "k\u00f8benhavn", "iran", "trondheim", "verdal", "norge"]}, {"field": "kw-pageclass", "value": "article"}, {"field": "kw-person", "value": ["nancy herz", "hadia tajik", "fatima almanea", "arnfinn h. midtb\u00f8en", "charlie hebdo", "florence aryanik"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13677432.ece/uigrr1/ALTERNATES/w980-default/Fatima%20Almanea5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ba Fatima henge seg i eget sjal"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/22/Ba-Fatima-henge-seg-i-eget-sjal-13677435.ece"}, {"field": "pageclass", "value": ["article"]}, {"field": "publishtime", "value": "2016-10-22T21:31:32.000Z"}, {"field": "recs-articleid", "value": "13677435"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-22T21:31:32.000Z"}, {"field": "recs-rawtitle", "value": "Ba Fatima henge seg i eget sjal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "N\u00e5r Fatima Almanea kjenner den ugne f\u00f8lelsen r\u00f8ske i magen, blir hun enda mer bestemt p\u00e5 \u00e5 ta debatten. M\u00f8t fire unge, muslimske kvinner som t\u00f8r \u00e5 ta ordet."}, {"field": "thumbnail", "value": "http://content-thumbnail.cxpublic.com/content/thumbnail200x150/b35ca308be260bdba07d4cee501226a605f758c5.jpg?599471d9"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-16T16:24:57.000Z"}, {"field": "title", "value": "Ba Fatima henge seg i eget sjal"}, {"field": "url", "value": "http://www.adressa.no/pluss/magasin/2016/10/22/Ba-Fatima-henge-seg-i-eget-sjal-13677435.ece"}, {"field": "urlhash", "value": "b35ca308be260bdba07d4cee501226a605f758c5"}], "score": 0.64009905, "siteId": "9222270286501375973", "id": "b35ca308be260bdba07d4cee501226a605f758c5"}

