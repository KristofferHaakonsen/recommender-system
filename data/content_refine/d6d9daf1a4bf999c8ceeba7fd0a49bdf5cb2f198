{"fields": [{"field": "modifiedtime", "type": "time", "value": "2017-03-29T07:31:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Espen Hoff", "Slaget om S\u00f8rlandet", "Arendal Fotball", "Espen B\u00f8rufsen", "Grane", "Fotball"]}, {"field": "author", "value": "sondre zachariassen"}, {"field": "body", "value": ["Arendal Fotball ble stiftet 27. september 2010 som et samarbeidsprosjekt mellom Idrettsforeningen Trauma og Idrettsklubben Grane.", "Kristiansand og Arendal har v\u00e6rt rivaler p\u00e5 fotballbanen siden det f\u00f8rste oppgj\u00f8ret i 1911. Patriotismen kom tydelig til syne i lokaloppgj\u00f8rene mellom Grane og Start da begge spilte i S\u00f8rlandske fotballkrets fram til 1920. I flere kamper haglet skjellsordene b\u00e5de p\u00e5 banen og blant tilskuerne, og spillet var tidvis brutalt.", "P\u00e5 grunn av de lange reiseavstandene ble kretsen delt i to i 1920. Publikum ble dermed snytt for \u00e5rets h\u00f8ydepunkt - de \u00e5rlige kretskampene mellom Grane og Start. Men klubbene fortsatte rivaliseringen med \u00e5rlige trenings- og turneringskamper.", "I 1937 ble S\u00f8rlandsklubbene p\u00e5 nytt samlet i en felles krets. Grane og Start gjenopptok dermed rivaliseringen i serien. En kniving som med unntak av enkelte sesonger p\u00e5 1950-tallet varte til Grane rykket ned til 3. divisjon i 1961.", "Start har spilt 54 serie- og cupkamper mot Grane. Arendalsklubben har marsjert seierrike ut av banen i 13 tilfeller, mens Start har gjort det samme 34 ganger. M\u00e5lforskjellen er 146\u201376 i gultr\u00f8yenes fav\u00f8r.", "Trom\u00f8y-klubben Trauma og Start har m\u00f8tt hverandre seks ganger. To av kampene var i Norgesmesterskapet (1931 og 2009). De fire \u00f8vrige matchene ble spilt i den lokale f\u00f8rste divisjonsavdelingen 1952\u201354. Start st\u00e5r med 5\u20131\u20130 og 24\u20135 i m\u00e5lforskjell.", "Start har bare registrert en offisiell kamp mot Arendal Fotball, 5\u20132-seieren i f\u00f8rste runde i Norgesmesterskapet i 2011.", "2. juli 1911 Start - Grane 11\u20130", "De fremtidige rivalene m\u00f8ttes for f\u00f8rste gang.", "De f\u00f8rste kampene mellom Grane og Start var preget av klasseforskjellen mellom de to ledende fotballklubbene i Aust- og Vest-Agder. Arendalittene var sjansel\u00f8se mot de bl\u00e5hvite fram til 1914.", "I F\u00e6drelandsvennens referat fra 1911-kampen kan vi lese \u00abAt Nederlaget blev saa totalt, maa for en stor Del tilskrives Granes mindre gode Samspil og altfor megen Somling med Ballen. Maalmanden var ogsaa sv\u00e6rt usikker og n\u00f8lende\u00bb.", "At m\u00e5lvakten ikke imponerte hadde en naturlig forklaring. Grane reiste nemlig vestover med bare utespillere. P\u00e5 ruteb\u00e5ten traff de en kristiansander som tilb\u00f8d seg \u00e5 vokte m\u00e5let for arendalittene. Men prestasjonene m\u00e5lvakten vartet opp med p\u00e5 den gjennomv\u00e5te og gj\u00f8rmete gressbanen p\u00e5 Gimlemoen var av heller variabel kvalitet.", "Derimot fikk Granes venstre back, Ivar Bentzen, sv\u00e6rt god kritikk. \u00abHan var rolig og sikker, og leverte vakre, velberegnende Spark\u00bb.", "Hjemmelaget f\u00e5r ogs\u00e5 positiv omtale. \u00abStarterne var raske og sikre, og pr\u00e6sterede hele Tiden et fint Samspil og leverte sikre Maalskud. S\u00e6rlig udmerket Centerl\u00f8ber sig heri\u00bb.", "21. juli 1912 Start - Grane 4\u20130", "Den f\u00f8rste offisielle kampen mellom Start og Grane. Start blir f\u00f8rste kretsmester p\u00e5 S\u00f8rlandet.", "Grane, Kristiansands Fodboldklub og Start deltok i det f\u00f8rste mesterskapet i S\u00f8rlandske fotballkrets i 1912. De lange reiseavstandene og vanskelige baneforhold bidro til at Flekkefjord ikke stilte lag.", "I den f\u00f8rste seriekampen p\u00e5 S\u00f8rlandet vant Grane vant overbevisende 5\u20131 mot Kristiansands Fodboldklub i Arendal. Oppgj\u00f8ret mellom Start og Grane var derfor im\u00f8tesett med stor interesse siden vinneren sannsynligvis ville bli S\u00f8rlandsmester og kvalifisere seg til Norgesmesterskapet.", "F\u00e6drelandsvennens utsendte ble positiv overrasket over Grane;", "\u00abArendalittene har spillet sig godt op siden Starterne sidst var i Kast med dem\u00bb. Men intensiteten i kampen var ikke all verden siden det var \u00ab... en Varme, der la en D\u00e6mper over Spillernes Energi.\u00bb.", "Referatet av kampen er begrenset til to setninger. \u00abTil at begynde med var der et temmeligt farligt Angrep paa Starts Maal, der imidlertid slog feil, formentlig paa Grund av Arendaliternes Nerv\u00f8sitet. Senere foregik Spillet mere i N\u00e6rheden af Granes Maal\u00bb.", "Etter kampen samlet spillerne fra begge klubber seg til et festlig lag p\u00e5 Zimmermanns hotell. Slike sammenkomster var sv\u00e6rt vanlige n\u00e5r utenbys fotballklubber var p\u00e5 bes\u00f8k i byen.", "1 Start 2 2 0 0 12\u20131 4", "2 Grane 2 1 0 1 5\u20135 2", "3 Kristiansands FK 2 0 0 2 1\u201312 0", "13. juli 1913 Grane - Start 0\u201310", "Starts st\u00f8rste seier mot arendalittene og klubbens beste resultat p\u00e5 bortebane.", "Fotballinteressen var begrenset for omtrent 100 \u00e5r siden, s\u00e5 F\u00e6drelandsvennen hadde bare en begrenset omtale av kretskampen i Arendal i 1913. Artikkelen forteller at Start var overlegne, banen i Arendal er for liten, at det bare var m\u00f8tt fram ca. 50 tilskuere og at dommeren var barberer Anker-Iversen fra Kristiansand.", "14. juni 1914 Start - Grane 1\u20132", "Starts f\u00f8rste nederlag i en offisiell kamp mot rivalen og f\u00f8rste tap mot en annen klubb fra S\u00f8rlandet.", "F\u00e6drelandsvennen kunne f\u00f8r kampen melde at \u00abGrane har iaar drevet en intens tr\u00e6ning\u00bb. Anstrengelsene viste seg \u00e5 b\u00e6re frukter.", "I f\u00f8rste omgang var Grane helt p\u00e5 h\u00f8yde med, og tidvis ogs\u00e5 bedre enn hjemmelaget. En medvirkende \u00e5rsak var at Start spilte 35 minutter med en mann mindre. \u00abDen f\u00f8rste halvleg blev rig paa begivenheder. Thorstensen, der igaar spillede center og lod til at v\u00e6re udmeket oplagt, fik nemlig 10 minutter efter at spillet var begynt h\u00f8ire l\u00e6gben brukket i et sammenst\u00f8d med en arendalitt. Han tog det hele som en spartaner, nogle tililende tilskuere og en startspiller, bar ham bort i en bil og sendte ham til l\u00e6ge\u00bb.", "Hendelsen f\u00f8rte til at Start sendte en protest til kretsstyret. Klubben hevdet at dommeren skulle ha stoppet kampen da Thorstensen ble skadet. Protesten ble ikke tatt til f\u00f8lge.", "Andre omgang endte m\u00e5ll\u00f8s, til tross for stor Start-dominans. En rekke forspilte sjanser og to annullerte m\u00e5l, det ene for offside og det andre p\u00e5 grunn \u00abaf en noksaa uskyldig hands foran maal\u00bb. Selv om F\u00e6drelandsvennens utsendte skriver at \u00abHavde Starts l\u00f8bere skudt lidt sikrere i denne halvleg havde sikkerlig maalene v\u00e6ret mange\u00bb, s\u00e5 konkluderte han med at Start n\u00e5 hadde f\u00e5tt en farlig konkurrent.", "Journalisten refser for\u00f8vrig b\u00e5de spillere og tilskuerne.", "\u00abVi vil ikke udtale nogen kritik over spillerne, kun minde om, at sportsm\u00e6nd skal v\u00e6re gentlemen... Det er un\u00f8dvendig at skrige offside inden fl\u00f8iten er gaaet...\u00bb og \u00abDet ungdommelige publikum ved maalene b\u00f8r ogsaa t\u00f8ile sine bypatriotiske f\u00f8lelser. Det har hverken sagkyndigheden eller afgj\u00f8relsen og bidrar af og til i h\u00f8i grad til at gi det \u00f8vrige publikum feilagtige forestillinger om, hvad der foregaar\u00bb.", "2016 - niv\u00e5 3", "1. plass 26 19 6 1 75-24 63", "2015 - niv\u00e5 3", "7. plass 26 9 7 10 46-51 34", "2014 - niv\u00e5 3", "8. plass 26 10 4 12 47-58 34", "2013 - niv\u00e5 3", "5. plass 26 11 4 11 36-42 37", "2012 - niv\u00e5 4", "1. plass 26 24 1 1 129-22 73", "2011 - niv\u00e5 4", "3. plass 24 15 2 7 82-41 47", "23. juli 1914 Grane - Start 4\u20135", "Etter \u00e5 ha tapt den f\u00f8rste kretskampen 1\u20132 m\u00e5tte Start vinne returkampen i Arendal for \u00e5 ha en mulighet til \u00e5 sikre seg mesterskapet.", "Kristiansanderne vartet opp med finspill og ledet 4\u20131 ved pause. Kampbildet endret seg fullstendig i andre omgang.", "F\u00e6drelandsvennens utsendte skriver \u00abGrane tog straks offensiven, voldsomt og brutalt. Maalet for angreb var stundom mere spilleren end ballen.\u00bb st\u00e5r det i referatet, hvoretter journalisten skriver at \u00abEndel fotballspillere er ved sit brutale spil i f\u00e6rd med at \u00f8del\u00e6gge sin egen idr\u00e6t\u00bb.", "Norges Fotballforbund utestengte i etterkant en av Granes spillere for resten av \u00e5ret.", "Oppf\u00f8rselen til publikum levnes lite \u00e6re i referatet. \u00abDe bypatriotiske f\u00f8lelser, hvilke jo i Arendal er s\u00e6rlig sterke, tog fuldst\u00e6ndig overhaand. Publikum var stundom mere aktiv end flere af spillerne. Hujen og skrig, pibing og skj\u00e6ldsord afl\u00f8ste hinanden helvelgen igjennem. Dommeren blev paa n\u00e6sten brutal vis udskj\u00e6ldt. De bestemmelser som af denne blev trufne.. ..blev aaf det kamplystne publikum m\u00f8dt med protest og skrig Samarbeidet med publikum og endel av Granes spillere var i saa henseende udmerket\u00bb.", "Siden Grane og Start begge hadde seks poeng etter fire serierunder, m\u00e5tte klubbene spille omkamper om kretsmesterskapet.", "Start vant det f\u00f8rste oppgj\u00f8ret p\u00e5 Gimlemoen med 3\u20131. Til den siste og avgj\u00f8rende kampen i Arendal valgte Start \u00e5 trekke laget siden kommandanten p\u00e5 Odder\u00f8ya nektet \u00e5 gi permisjon til fem av Starts spillere. Grane ble dermed kretsmester.", "26. mai 1957 Grane - Start 4\u20130", "Granes siste seier mot rivalen og Arendals-klubben havner foran Start for f\u00f8rste gang siden 1947/48-sesongen. Fire m\u00e5l er ogs\u00e5 den st\u00f8rste seiersmarginen.", "Selv om Start hadde levert en middelm\u00e5dig sesong i 1956/57, s\u00e5 var klubben en knapp favoritt p\u00e5 Bj\u00f8nnes stadion. Kristiansanderne hadde nemlig ikke tapt en seriekamp mot Grane p\u00e5 10 \u00e5r.", "Men til hjemmepublikumets store jubel ble Startforsvaret utspilt gang p\u00e5 gang i f\u00f8rste omgang og Grane tok en fortjent ledelse da \u00d8ystein Simonsen sendte en kanon i nettet etter 35 minutters spill. Simonsen var en av \u00f8st-fylkets meste markante m\u00e5lscorere og fast inventar p\u00e5 Aust-Agders kretslag.", "Fem minutter f\u00f8r pause ble de 800 tilskuerne vitne til at Per Lundevall satte inn ballen i nettmaskene fra kort hold og like etter \u00f8kte Simonsen ledelsen til 3\u20130.", "I andre omgang har Start et klart overtak og gultr\u00f8yenes fryktede l\u00f8perrekke - Leif Grundetjern, Rolf Lie og Rolf Tofte - er stadig p\u00e5 farlige visitter hos m\u00e5lvakt Helle Iuell. Men Startspillerne er uoppmerksomme et \u00f8yeblikk og lar Lundevall erobre ballen p\u00e5 midtbanen. Han spurter fra Start-forsvaret og scorer enkelt sitt andre m\u00e5l for dagen.", "Agderpostens sportsjournalist skriver i sitt referat at Grane hadde en \u00abflaksedag\u00bb. 3\u20130-ledelse ved pause var fortjent, men med Start-dominansen i 2. omgang burde resultatet v\u00e6rt et annet.", "Startsupporterne som fulgte klubben \u00f8stover langs den s\u00f8rlandske hovedvei hadde lite \u00e5 glede seg over denne sesongen. Foruten rekordtapet mot Grane, r\u00f8k Start 1\u20132 mot Jerv i Grimstad og 2\u20136 for S\u00f8rfjell i Eydehavn. Den eneste seieren i Aust-Agder kom mot jumbolaget Ris\u00f8r.", "1 Donn 12 9 1 2 44-15 19", "2 Jerv 12 6 2 4 30-25 14", "3 Grane 12 7 0 5 25-24 14", "4 Start 12 6 1 5 38-24 13", "5 S\u00f8rfjell 12 6 1 5 40-28 13", "6 Flekkefjord 12 5 1 6 25-30 11", "7 Ris\u00f8r 12 0 0 12 15-70 0", "Kvalifisering til niv\u00e5 1: Stavanger - Donn 4\u20131", "Nedrykk til 1. divisjon: Ris\u00f8r", "Opprykk til Landsdelsserien: Lyngdal", "1. mai 2011 Arendal - Start 2\u20135", "Forel\u00f8pig det eneste offisielle oppgj\u00f8ret mellom Arendal Fotball og Start.", "Allerede i sin debutsesong sto 3. divisjonsklubben Arendal Fotball ansikt til ansikt med \u00abS\u00f8rlandets stolthet\u00bb. Etter \u00e5 ha sl\u00e5tt ut Stathelle (11\u20132) og Jerv (3\u20131) i kvalifiseringen, ble klubben satt opp mot Start i f\u00f8rste runde.", "Over 2.000 tilskuere var samlet p\u00e5 Bj\u00f8nnes stadion for \u00e5 overv\u00e6re oppgj\u00f8ret mot eliteserie-klubben. Arendal-spillerne overrasket og hadde overtaket mot Knut T\u00f8rums disipler til det gjenstod en halv time av cupfesten.", "Fram til da hadde effektive Start scoret p\u00e5 sine to eneste sjanser, mens Arendal hadde brent flere sjanser i tillegg til \u00e5 sette to m\u00e5l bak Johnny Kristiansen. Til slutt parkerte storebror kampen da Espen Hoff og Espen B\u00f8rufsen scoret i henholdsvis det 64. og 66. minutt."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "cf243cd2c2ed1915b36d9470c953e6b00dd72714e0d1eab31d8541f918417b7a"}, {"field": "createtime", "value": "2017-03-29T08:07:05.000Z"}, {"field": "description", "value": "Rivaliseringen mellom Arendal og Kristiansand p\u00e5 fotballbanen hardner til igjen. Klarer Arendal Fotball \u00e5 gjenoppta arven etter Grane? Her er et historisk tilbakeblikk."}, {"field": "heading", "value": ["\u00abDe bypatriotiske f\u00f8lelser, hvilke jo i Arendal er s\u00e6rlig sterke, tog fuldst\u00e6ndig overhaand\u00bb -adressa.no", "L\u00e6remesteren mot eleven", "Arendals f\u00f8rste mesterskap", "Granes \u00abflaksedag\u00bb", "Aristokraten mot oppkomlingen"]}, {"field": "id", "value": "d6d9daf1a4bf999c8ceeba7fd0a49bdf5cb2f198"}, {"field": "keyword", "value": ["Espen Hoff", "Slaget om S\u00f8rlandet", "Arendal Fotball", "Espen B\u00f8rufsen", "Grane", "Fotball"]}, {"field": "keywords", "value": "Espen Hoff,Slaget om S\u00f8rlandet,Arendal Fotball,Espen B\u00f8rufsen,Grane,Fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["klubb", "publikum", "spill", "s\u00e6rlig sterke", "fuldst\u00e6ndig overhaand", "tog fuldst\u00e6ndig overhaand", "bypatriotiske f\u00f8lelser", "kamp", "tog fuldst\u00e6ndig", "offisiell kamp"]}, {"field": "kw-entity", "value": ["endel", "f\u00e6drelandsvennen", "bj\u00f8nnes", "idrettsforeningen trauma og idrettsklubben grane", "kast", "s\u00f8rlandske", "havde starts", "landsdelsserien", "angrep", "arendal fotball", "fotballforbund", "jerv", "helle iuell", "d\u00e6mper", "centerl\u00f8ber", "espen hoff og espen b\u00f8rufsen", "grane og start", "s\u00f8rfjell", "kristiansands fodboldklub og start", "kristiansands fk", "idrettsklubben grane", "idrettsforeningen trauma", "per lundevall", "arendal fotball og start", "at nederlaget", "kristiansands fodboldklub", "start", "anker-iversen", "granes maal", "eydehavn", "donn 4", "ballen", "maalskud", "gimlemoen", "arendaliternes nerv\u00f8sitet", "samspil", "aust", "norgesmesterskapet", "start og grane", "arendal og kristiansand"]}, {"field": "kw-location", "value": ["grimstad", "kristiansand", "arendal", "aust-agder", "stathelle", "s\u00f8rlandet", "vest-agder", "flekkefjord", "ris\u00f8r"]}, {"field": "kw-pageclass", "value": "article"}, {"field": "kw-person", "value": ["knut t\u00f8rums", "ivar bentzen", "leif grundetjern", "\u00f8ystein simonsen", "espen hoff", "espen b\u00f8rufsen", "johnny kristiansen", "rolf lie", "rolf tofte"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/1b2081fa-3031-4aa1-bedf-ce116d07015f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDe bypatriotiske f\u00f8lelser, hvilke jo i Arendal er s\u00e6rlig sterke, tog fuldst\u00e6ndig overhaand\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/De-bypatriotiske-folelser_-hvilke-jo-i-Arendal-er-sarlig-sterke_-tog-fuldstandig-overhaand-232785b.html"}, {"field": "pageclass", "value": ["article"]}, {"field": "publishtime", "value": "2017-03-29T07:31:57.000Z"}, {"field": "recs-articleid", "value": "232785"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-29T07:31:57.000Z"}, {"field": "recs-rawtitle", "value": "\u00abDe bypatriotiske f\u00f8lelser, hvilke jo i Arendal er s\u00e6rlig sterke, tog fuldst\u00e6ndig overhaand\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Rivaliseringen mellom Arendal og Kristiansand p\u00e5 fotballbanen hardner til igjen. Klarer Arendal Fotball \u00e5 gjenoppta arven etter Grane? Her er et historisk tilbakeblikk."}, {"field": "thumbnail", "value": "http://content-thumbnail.cxpublic.com/content/thumbnail200x150/d6d9daf1a4bf999c8ceeba7fd0a49bdf5cb2f198.jpg?5942ed2b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-15T20:25:15.000Z"}, {"field": "title", "value": "\u00abDe bypatriotiske f\u00f8lelser, hvilke jo i Arendal er s\u00e6rlig sterke, tog fuldst\u00e6ndig overhaand\u00bb"}, {"field": "url", "value": "http://www.adressa.no/100Sport/fotball/De-bypatriotiske-folelser_-hvilke-jo-i-Arendal-er-sarlig-sterke_-tog-fuldstandig-overhaand-232785b.html"}, {"field": "urlhash", "value": "d6d9daf1a4bf999c8ceeba7fd0a49bdf5cb2f198"}], "score": 1.3401781, "siteId": "9222270286501375973", "id": "d6d9daf1a4bf999c8ceeba7fd0a49bdf5cb2f198"}

