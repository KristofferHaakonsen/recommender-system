{"fields": [{"field": "modifiedtime", "type": "time", "value": "2016-11-05T20:16:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Overvik-utbyggingen", "Geir Waage", "geirmund lykke", "Hilde Opoku", "Rita Ottervik", "Rune Ols\u00f8", "Byutvikling", "Marte L\u00f8vik", "Ottar Michelsen", "Knut Fagerbakke", "Bernt \u00d8sthus"]}, {"field": "author", "value": ["lajla ellingsen", "mari k. by rise"]}, {"field": "body", "value": ["Jeg skj\u00f8nner egentlig ingenting av hvordan dette prosjektet havnet her.", "Fjerde generasjon p\u00e5 Tverregga, Arne Lernes, rister p\u00e5 hodet. Han er nabo til Kastbrekka, som det politiske flertallet har bestemt skal omreguleres til boliger.", "Men han er ikke alene om \u00e5 undre seg. Det var ogs\u00e5 flere av politikerne p\u00e5 r\u00e5dhuset som ikke kunne forst\u00e5 hvorfor det var s\u00e5 viktig for Ap \u00e5 gi nettopp Kastbrekka denne gylne muligheten.", "De Gr\u00f8nnes varaordf\u00f8rer, Hilde Opoku, er kritisk til Ols\u00f8s roller i Kastbrekka-saken.", "- Dette er jo lovlig, men etter mitt syn problematisk, gitt at utfallet avviker fra den generelle strategien som l\u00e5 til grunn for eventuelle omreguleringer, sier Trondheims varaordf\u00f8rer, Hilde Opoku.", "B\u00e5de Ols\u00f8 og hans n\u00e6re venn, gruppeleder Geir Waage, har meldt seg inhabile i den omstridte saken. Les deres tilsvar nederst i saken.", "Ogs\u00e5 den tidligere varaordf\u00f8reren i Trondheim, Knut Fagerbakke (SV), husker saken sv\u00e6rt godt.", "- Kastbrekka var egentlig det verste. Den st\u00f8rste kamelen av alle, absolutt. Omr\u00e5det ligger altfor langt ute i periferien, og en utbygging her vil derfor ha en vesentlig stor kostnad milj\u00f8messig p\u00e5 grunn av \u00f8kt biltrafikk.", "LES OGS\u00c5: Slik lyktes de mektige akt\u00f8rene p\u00e5 Overvik", "SV gikk til slutt med p\u00e5 samarbeidspartner Aps \u00f8nske i saken \u2013 for \u00e5 forhindre at Ap gikk sammen med H\u00f8yre og Frp og dermed omregulerte langt flere omr\u00e5der. Fagerbakke er s\u00e5 kritisk til Ols\u00f8s roller at han gir ham f\u00f8lgende r\u00e5d:", "- Mitt r\u00e5d til Ols\u00f8 er at han trekker seg fra politikken, f\u00f8rst da vil han unng\u00e5 spekulasjoner om kameraderi.", "LES OGS\u00c5: De fleste utbyggere l\u00f8ser egne problemer p\u00e5 egen tomt", "Sju kilometer utenfor Trondheim sentrum, forbi Steinan og Risvollan, p\u00e5 jordbruksland og ved inngangen til Estenstadmarka, ligger Kastbrekka. 50 prosent av eiendommen er eid av Staur Eiendom, som eies av \u00d8sthus-familien. Advokat og investor Bernt \u00d8sthus, er n\u00e6r venn av Ap-leder og partner i Staur, Rune Ols\u00f8. Den 14 dekar store eiendommen eies sammen med Reitan Eiendom, som ogs\u00e5 har 50 prosent.", "ADRESSEAVISEN MENER: Ap fremst\u00e5r som utbyggernes venn", "Omr\u00e5det, som ligger midt mellom tre g\u00e5rder og i dag huser fabrikklokalene til Isfjord Norway, var ett av seks som fikk gullbilletten da det politiske flertallet vedtok \u00e5 gj\u00f8re om jordbruksland til boligform\u00e5l i 2013. Det samme gjorde et annet omr\u00e5de \u00d8sthus n\u00e5 er inne p\u00e5 eiersiden i: Det adskilling st\u00f8rre Overvik, p\u00e5 \u00f8stsiden av byen.", "LES OGS\u00c5: Jeg er lite bekvem med at s\u00e5 mye skjer i det skjulte", "Begge omr\u00e5dene bryter med kommunens strategi om fortetting: \u00c5 bygge s\u00e5 n\u00e6rt sentrum som mulig \u2013 for \u00e5 minske biltrafikk og milj\u00f8skadelige utslipp. Til tross for at det n\u00e5 er industri p\u00e5 selve tomta beskriver fylkesmannen i S\u00f8r-Tr\u00f8ndelag det slik: Kastbrekka er en satellitt i et st\u00f8rre, sammenhengende jordbruksomr\u00e5de, og boligutbygging her vil skape press p\u00e5 ytterligere omdisponering av verdifull dyrkamark.", "Varaordf\u00f8rer Hilde Opoku beskriver situasjonen der partiene skulle forhandle om hvorvidt Kastbrekka skulle omgj\u00f8res til LNF-omr\u00e5de (landbruk, natur og friluftsomr\u00e5de, red.anm.) som vanskelig \u00e5 forst\u00e5.", "- Det var vanskelig \u00e5 f\u00e5 tak p\u00e5 hvorfor det var s\u00e5 viktig at akkurat Kastbrekka skulle omreguleres til boligomr\u00e5de. Vi fikk ingen gode svar. Inntrykket var at forhandlerne hadde f\u00e5tt en tydelig instruks om at Ap ikke hadde noe \u00e5 gi i denne saken, sier Opoku i dag.", "- Vi skj\u00f8nte fort at Ap ikke hadde noe \u00e5 gi. Det var \u00abtake it or leave it\u00bb, sier SVs kommunalr\u00e5d Ottar Michelsen.", "- Ap hadde absolutt ikke noe \u00e5 gi n\u00e5r det gjaldt Kastbrekka. Den skulle inn, det var ikke sp\u00f8rsm\u00e5l om annet. Selv om den ligger der som en isolert \u00f8y, sier Sp-topp Marte L\u00f8vik.", "- Det virket litt rart at Kastbrekka var s\u00e5 viktig. Det er ikke et naturlig omr\u00e5de \u00e5 bygge boliger p\u00e5 med tanke p\u00e5 fortettingsstrategien, sier KrF-topp Geirmund Lykke.", "H\u00f8yres Merethe Ranum er uenig.", "- Vi mente at det var naturlig \u00e5 benytte industriomr\u00e5det der til et annet form\u00e5l, ogs\u00e5 fordi Utleir-omr\u00e5det var under utvikling.", "Allerede i 2011, to \u00e5r f\u00f8r Rune Ols\u00f8 begynner \u00e5 jobbe for Bernt \u00d8sthus, pr\u00f8ver Kastbrekka Eiendom \u00e5 overbevise byplankontoret om at det b\u00f8r bygges boliger ved skogkanten i Strindamarka: I tillegg til \u00e5 v\u00e6re LNF-omr\u00e5de, g\u00e5r markagrensa over tomta, og eierne \u00f8nsker n\u00e5 to ting: \u00c5 flytte markagrensa og f\u00e5 eiendommen regulert fra landbruk til boligform\u00e5l. Ett av argumentene som brukes er at det i dag er n\u00e6ringsvirksomhet p\u00e5 tomta, og at dagens leietakere er i ferd med \u00e5 avvikle virksomheten.", "Kastbrekka lykkes ikke i f\u00f8rste omgang. S\u00e5 starter den politiske prosessen.", "LES OGS\u00c5: Rita Ottervik: Til samfunnets beste", "R\u00e5dmannens innstilling til kommunens arealplan legges fram v\u00e5ren 2012, og i juni f\u00e5r Aps gruppeleder Geir Waage flertall for \u00e5 sende 18 ekstra omr\u00e5der ut p\u00e5 h\u00f8ring \u2013 i tillegg til de r\u00e5dmannen selv foresl\u00e5r. Kastbrekka er ett av dem. Ogs\u00e5 SV er med p\u00e5 vedtaket om \u00e5 sende omr\u00e5dene p\u00e5 h\u00f8ring. N\u00e5 starter kampen internt hos de r\u00f8dgr\u00f8nne om hvilke av de 18 omr\u00e5dene de til slutt skal g\u00e5 for.", "17. januar 2013 f\u00e5r Geir Waage en epost merket \u00abviktig melding\u00bb. Den er fra hans forlover og n\u00e6rmeste venn, Rune Ols\u00f8, som ber Waage sjekke sin habilitet, fordi Ols\u00f8 skal bist\u00e5 en annen god venn (Bernt \u00d8sthus) med noe reguleringsarbeid knyttet til kommuneplanens arealdel. Ols\u00f8 er p\u00e5 dette tidspunktet g\u00e5tt av som leder i Trondheim Ap, og har permisjon fra bystyret p\u00e5 grunn av jobben i Entra.", "N\u00e5 f\u00f8lger en lengre epostutveksling der Waage \u00f8nsker \u00e5 melde seg inhabil. Kommuneadvokaten sier at med mindre l\u00f8nna til Ols\u00f8 er resultatbasert (bedre betaling om oppdraget lykkes, red. anm), s\u00e5 er ikke Waage inhabil. Waage antar at l\u00f8nna kan v\u00e6re det, uten at han \u00f8nsker \u00e5 sjekke med Ols\u00f8. Dialogen ender likevel med at Waage anser seg inhabil.", "P\u00e5 sp\u00f8rsm\u00e5l fra Adresseavisen avviser imidlertid Rune Ols\u00f8 selv at l\u00f8nnen var resultatbasert, men at han mottok en fast sum uavhengig av utfall (se under).", "LES OGS\u00c5: Det er noe som skurrer i Trondheim kommune", "Kommunalr\u00e5d John Stene og Ferhat G\u00fcven f\u00e5r i stedet for Waage ansvar for \u00e5 kj\u00f8re forhandlingene. Det er i forhandlingsm\u00f8tene med disse to at samarbeidspartiene til Ap ikke synes de f\u00e5r gode svar p\u00e5 hvorfor Kastbrekka er s\u00e5 viktig for Ap \u00e5 f\u00e5 omregulert. Stene sier at Aps begrunnelse var at dette ikke gikk ut over gr\u00f8ntareal og at det var et industribygg der som skulle legges ned.", "Rune Ols\u00f8 gj\u00f8r akkurat det han har opplyst sin venn Waage om at han vil gj\u00f8re. Den tidligere kommunalr\u00e5den og lederen i Trondheim Ap, gjennomf\u00f8rer n\u00e5 m\u00f8ter med sine tidligere kolleger \u2013 i eget parti, blant samarbeidspartnerne og i opposisjonen - denne gangen som utbyggerens mann. M\u00e5let er \u00e5 overbevise dem om at Kastbrekka er et sv\u00e6rt egnet sted til \u00e5 bygge boliger.", "Varaordf\u00f8rer Hilde Opoku var ikke kommunalr\u00e5d den gangen og ble ikke kontaktet av Ols\u00f8. Hun er likevel kritisk til Ols\u00f8s lobbyvirksomhet i saken.", "- Dette er jo lovlig, men etter mitt syn problematisk, gitt at utfallet avviker fra den generelle strategien som l\u00e5 til grunn for eventuelle omreguleringer. Vi bor i en liten by, og det hender at flere av oss kan ha ulike roller der vi m\u00f8ter oss selv i d\u00f8ra. Jeg opplever at trondheimspolitikerne er s\u00e6rs forsiktige med \u00e5 tr\u00e5 over grensen, men dette tilfellet n\u00e6rmer seg en problematisk grense.", "Sps Marte L\u00f8vik ble ogs\u00e5 opps\u00f8kt av Ols\u00f8. I et intervju med Adresseavisen 12.september gir Sp-toppen uttrykk for f\u00f8lgende:", "- Det er en merkelig sammenblanding, det blir utfordrende og vanskelig \u00e5 holde tunga rett i munnen. Jeg mener han og Ap kunne v\u00e6rt mer ryddig i disse sakene. Her har flere av omr\u00e5dene hvor Ols\u00f8 har interesser, f\u00e5tt omgjort status. Det er ekstremt viktig \u00e5 ha ryddige prosesser rundt slike ting. At grunneiere \u00f8nsker \u00e5 p\u00e5virke politikere er helt greit, men hvordan det gj\u00f8res og p\u00e5 hvilken m\u00e5te, m\u00e5 det v\u00e6re \u00e5penhet om, sier hun.", "Tre uker etter at intervjuet er skriftlig godkjent, \u00f8nsker L\u00f8vik \u00e5 trekke denne uttalelsen. Hun sender en ny epost til Adresseavisen om dette, en epost ogs\u00e5 Rune Ols\u00f8 og Geir Waage f\u00e5r kopi av. I mailen sier hun at hun har lest gjennom sin egen uttalelse i fred og ro og n\u00e5 mener at det ikke utfordrende at Ols\u00f8 tok kontakt, men at det er viktig med ryddighet og \u00e5penhet i alle parti.", "Merethe Baustad Ranum (H) sier at hun husker godt at Rune Ols\u00f8 banket p\u00e5 hennes kommunalr\u00e5dsd\u00f8r.", "-N\u00e5r man har flere hatter, m\u00e5 man v\u00e6re tydelig p\u00e5 hvilken rolle man har, og dessuten f\u00f8lge habilitetsreglene n\u00f8ye. For min egen del har jeg vegret meg litt for \u00e5 lobbe mot egen gruppe n\u00e5r jeg har en annen rolle, for eksempel som styreleder i Birralee. Men jeg mener det ikke vil v\u00e6re riktig \u00e5 skulle avskj\u00e6re noen fra den muligheten, sier den tidligere kommunalr\u00e5den for H\u00f8yre.", "Rune Ols\u00f8s arbeid inneb\u00e6rer ogs\u00e5 \u00e5 skrive notater med samme hensikt. Ett sendes de folkevalgte en m\u00e5ned f\u00f8r saken skal opp i bystyret. Mottoet er: \u00ab100 nye boliger uten \u00e5 ta dyrkamark\u00bb. Gjentatte ganger vises det til at en utbygging ikke vil true landbruksinteressene. At Fylkesmannen mener omregulering kan skape press p\u00e5 omkringliggende dyrkamark, blir im\u00f8teg\u00e5tt slik i notatet: \u00abVi tror derfor Fylkesmannen blander Kastbrekka med andre prosjekter, eller at man har misforst\u00e5tt forslaget\u00bb.", "LES OGS\u00c5: Alle h\u00f8ringsinstanser kritiske", "Arne Lernes er fjerde generasjon p\u00e5 g\u00e5rden Tverregga, som er en av de tre n\u00e6rmeste g\u00e5rdene til de nye boligblokkene som n\u00e5 planlegges p\u00e5 Kastbrekka. Det er han som med tiden skal ta over g\u00e5rden.", "- Vi frykter at denne utbyggingen betyr slutten p\u00e5 Bj\u00f8rkmyr som jordbruksomr\u00e5de, og det er en trist tanke. Den gj\u00f8r at vi som driver jordbruk her ute i stedet for \u00e5 satse videre p\u00e5 g\u00e5rdsdriften, heller kanskje venter p\u00e5 at det blir \u00abv\u00e5r tur\u00bb til \u00e5 selge med god fortjeneste. Prisene s\u00e5 n\u00e6rt inntil byen vil helt klart v\u00e6re forlokkende med tanke p\u00e5 salg. Det er fullt ut forst\u00e5elig at flere tenker s\u00e5nn, og s\u00e6rlig n\u00e5 n\u00e5r en opplever uklare og varierende meldinger inn mot omr\u00e5det, sier Lernes.", "Lernes reagerer p\u00e5 at utbyggingen strider mot kommunens fortettingsstrategi.", "- Disse boligene kunne blitt bygd mange andre plasser. Jeg skj\u00f8nner egentlig ingenting av hvordan dette prosjektet havnet her \u2013 kilt midt mellom tre g\u00e5rder i et LNF-omr\u00e5de. Det henger rett og slett ikke p\u00e5 greip (les hele intervjuet med Arne Lernes p\u00e5 adressa.no).", "Halvard Gr\u00f8seth er en av driverne av Kastbrekka g\u00e5rd \u2013 n\u00e6rmeste nabo til det nye, planlagte boligomr\u00e5det. De driver med b\u00e5de kornproduksjon og kj\u00f8ttfe.", "- Det blir vanskelig \u00e5 drive jordbruk her ute n\u00e5. Vi f\u00e5r disse boligene tett innp\u00e5 oss, og her skal det bo mange mennesker som skal inn og ut, de skal ut i marka og s\u00e5 videre. I tillegg kommer det ogs\u00e5 nye boliger litt lenger borte, p\u00e5 den andre siden av veien. Jeg driver ikke som hobbybonde og skulle gjerne hatt litt langsiktighet. N\u00e5 er det slik at ingen av oss vet hva som skjer videre \u2013 med v\u00e5r egen jord, fastsl\u00e5r g\u00e5rdbruker Gr\u00f8seth.", "Tidligere varaordf\u00f8rer Knut Fagerbakke forteller at helga f\u00f8r saken skulle vedtas i bystyret, hadde SV enn\u00e5 h\u00e5p om \u00e5 f\u00e5 Kastbrekka ut av planen.", "- Mandagen morgen, f\u00f8r vi skulle g\u00e5 inn i gruppem\u00f8tene, snakket jeg derfor med Geir Waage. Da spurte jeg om det var aktuelt \u00e5 ta Kastbrekka ut av planen. Han ga uttrykk for at det var uaktuelt.", "- Men var ikke Waage inhabil?", "- Ja, han var det, og dette var bare en uformell, kort samtale om saken. Han deltok ikke i de formelle m\u00f8tene om Kastbrekka, det var det John Stene som gjorde. Geir Waage var inhabil p\u00e5 grunn av sitt n\u00e6re forhold til Ols\u00f8, sier Fagerbakke og legger til:", "- Jeg tror at presset om at Kastbrekka skulle omreguleres kom fra Rune Ols\u00f8 og de andre som stod bak dette prosjektet.", "- Hvorfor var Kastbrekka s\u00e5 viktig for Ap?", "- Grunnen til at dette er en problemstilling er at Rune Ols\u00f8 har en s\u00e5 sterk posisjon i Ap, samtidig som han er involvert som partner i et av utbyggingsselskapene som eier Kastbrekka. Siden han har s\u00e5 sterk innflytelse i politikken i Trondheim, er det lett at det blir spekulasjoner om at Ap lar seg presse av Ols\u00f8 til \u00e5 godta Kastbrekka som boligomr\u00e5de. Dette til tross for at Ap ikke har gjort noe formelt galt i denne prosessen. Alle akt\u00f8rene som skulle melde seg inhabile i saken, gjorde det.", "De Gr\u00f8nne, KrF og Sp br\u00f8t til slutt med sine samarbeidspartier, kun SV valgte \u00e5 legge fram et felles forslag med Ap. 21. mars 2013 vedtar bystyret endelig kommunens arealplan, der Kastbrekka sammen med Overvik, \u00d8vre Rotvoll, Foldal og Reppe omdisponeres fra jordbruksarealer til bolig. Aps Rune Ols\u00f8 har da permisjon og gruppeleder Geir Waage melder forfall til m\u00f8tet.", "LES OGS\u00c5: Sv\u00e6rt l\u00f8nnsom skoleplassering", "Selv om Kastbrekka n\u00e5 er vedtatt omdisponert, er det ingen selvf\u00f8lge at omr\u00e5det skal komme f\u00f8rst i k\u00f8en av prosjekter.", "Tvert imot. Da Milj\u00f8departementet til slutt sa ja til at LNF-omr\u00e5dene kunne gj\u00f8res om til boligomr\u00e5der, kom de samtidig med en tydelig anbefaling: For at kommunen skal n\u00e5 m\u00e5let om byfortetting, legger departementet til grunn at potensialet for utbygging innenfor eksisterende byggesone bygges ut f\u00f8r Kastbrekka, Overvik og Foldal. Ogs\u00e5 r\u00e5dmannen anbefaler at Kastbrekka og Foldal b\u00f8r vente til Utleir er bygd ut.", "Men nok en gang er politikerne uenige. N\u00e5r saken vedtas, i bygningsr\u00e5det 1.april 2014, melder igjen Geir Waage seg inhabil. Ett \u00e5r etter f\u00f8rste gang, vises det i sakspapirene fremdeles til at det skyldes at sakens utfall kan inneb\u00e6re en s\u00e6rlig \u00f8konomisk fordel/tap for Ols\u00f8 personlig.", "I juni 2015 f\u00e5r byplankontoret en epost fra Pir II Arkitekter p\u00e5 vegne av Kastbrekka Eiendom. De ber om et oppstartsm\u00f8te for prosjektet og forteller at Morten Lilleberg og Rune Ols\u00f8 vil stille fra Kastbrekka. N\u00e5 starter en lengre prosess der Kastbrekka Eiendom argumenterer for hvorfor markagrensa ogs\u00e5 m\u00e5 flyttes i forbindelse med utbyggingen. M\u00e5let er \u00e5 f\u00e5 flest mulig boliger. Byplankontoret avviser dette flere ganger, da en flytting av markagrensa ikke er politisk behandlet.", "N\u00e5, i november 2016, er det endelige utkastet til reguleringsplan for Kastbrekka fremdeles ikke klart. Men if\u00f8lge byplansjef Hilde B\u00f8kestad tyder den siste dialogen med utbygger p\u00e5 at det n\u00e5 jobbes videre med et forslag som likevel ikke inneb\u00e6rer en endring av markagrensen.", "Nok en gang blir det opp til politikerne, hvordan utbyggingen mellom \u00e5krene p\u00e5 Kastbrekka ender opp.", "Leder i S\u00f8r-Tr\u00f8ndelag Ap og Staur-partner Rune Ols\u00f8 understreker at han ikke har deltatt i behandlingen av Kastbrekka - verken i bystyret eller internt i partiet.", "- E tter at jeg sluttet i Entra , tenkte jeg en del p\u00e5 hva jeg skulle gj\u00f8re og jeg vurderte ulike tilbud. Bernt \u00d8sthus og jeg er n\u00e6re venner, og vi har kjent hverandre lenge. Da jeg fikk et tilbud fra ham om \u00e5 jobbe med \u00e5 f\u00e5 omregulert Kastbrekka takket jeg ja, forteller Rune Ols\u00f8.", "- Hva besto arbeidet i?", "- Som en liten del av jobben bisto jeg i arbeidet med \u00e5 skrive notater, og delta i m\u00f8ter med politikere. Da var jeg veldig tydelig p\u00e5 at jeg opptr\u00e5dte p\u00e5 vegne av Kastbrekka Eiendom. Hoveddelen av jobben har best\u00e5tt i mulighetsanalyser, beregninger, markedskartlegging og s\u00e5 videre. Dette er jobben min.", "- Hvorfor tror du \u00d8sthus \u00f8nsket at du skulle jobbe med \u00e5 f\u00e5 omregulert dette omr\u00e5det?", "- Jeg har jobbet med eiendom siden 2005. Jeg har v\u00e6rt i toppledelsen i et av Norges st\u00f8rste eiendomsselskap og kan en del om eiendomsutvikling.", "- Men dette handlet om \u00e5 f\u00e5 politikerne til \u00e5 omregulere et omr\u00e5de til boligform\u00e5l?", "- Dette handlet om utviklingen av hele eiendommen, som er et av flere prosjekt jeg jobber med i Staur. M\u00f8ter med politikere har v\u00e6rt en sv\u00e6rt liten del av prosjektet.", "- Hvordan var den \u00f8konomiske avtalen din med Staur da du jobbet med Kastbrekka?", "- Jeg fikk en fast sum for \u00e5 bist\u00e5 i dette arbeidet, uavhengig av utfallet i saken. Jeg ville alts\u00e5 f\u00e5tt det samme om eiendommen hadde blitt omregulert eller ei. Jeg har heller ikke i dag bonuser knyttet til utfallet av verken Kastbrekka eller Overvik.", "- Du lobbet mot dine tidligere kolleger i r\u00e5dhuset. Synes du det var uproblematisk som nylig avg\u00e5tt leder i Trondheim Ap \u00e5 g\u00e5 p\u00e5 dine partifeller og andre partiers representanter?", "- Det er ikke annerledes at jeg m\u00f8ter politikere p\u00e5 vegne av min arbeidsgiver, enn at H\u00f8yres Rolf Jarle Br\u00f8ske m\u00f8ter formannskapet p\u00e5 vegne av sin private arbeidsgiver, eller at bystyrerepresentant \u00c5ge Halvorsen fra H\u00f8yre har m\u00f8tt politikere for \u00e5 p\u00e5virke en reguleringssak i Kj\u00f8pmannsgata. Hele 58 av de 67 representantene i bystyret er ikke heltidspolitikere. Vi har andre jobber og ved anledning representerer vi v\u00e5re arbeidsgivere i m\u00f8tet med kommunen. Det er helt vanlig. S\u00e5 lenge det h\u00e5ndteres ryddig er det uproblematisk.", "- Opoku synes dette er problematisk, ogs\u00e5 gitt at resultatet avviker fra den vedtatte strategien?", "- Alle bystyrerepresentanter som representerer sine arbeidsgivere i m\u00f8ter med kommunen m\u00e5 h\u00e5ndtere disse sakene ryddig. Alle regler er fulgt her og jeg deler Opokus syn p\u00e5 at det er viktig \u00e5 v\u00e6re p\u00e5passelig, slik man har v\u00e6rt i denne saken.", "- Sps Marte L\u00f8vik sier hun opplevde det som en merkelig sammenblanding, og at det er en utfordrende situasjon?", "- Det er merkelig at Adressa hevder dette, for jeg har nylig f\u00e5tt skriftlig bekreftet fra L\u00f8vik at hun mener at det at jeg representerte min arbeidsgiver i denne saken ikke var utfordrende. Tvert imot er dette en vanlig situasjon for mange i bystyret som har andre jobber, inkludert representanter i Sp som har egne interesser i saker som kommer til behandling. Og vi er enige om at dette m\u00e5 h\u00e5ndteres ryddig av alle partier og bystyrerepresentanter.", "LES OGS\u00c5: Her er hele Nidar\u00f8-debatten", "- Fagerbakke tror presset om at Kastbrekka skulle omreguleres kom fra deg og de som stod bak prosjektet. Han r\u00e5der deg til \u00e5 trekke deg som politiker for \u00e5 unng\u00e5 spekulasjoner om kameraderi?", "- Jeg er glad for at Fagerbakke p\u00e5peker at alle regler er fulgt i denne saken. Det er viktig \u00e5 v\u00e6re p\u00e5passelig i slike saker. Det er i tillegg en viktig verdi i at man i politikken har folk med ulik bakgrunn, ogs\u00e5 fra privat n\u00e6ringsliv. Om alle i bystyret som noen gang har representert sin private arbeidsgiver overfor kommunen skulle trukket seg, ville det gjort bystyret mindre representativt.", "Ols\u00f8s sjef, Staur-eier Bernt \u00d8sthus svarer slik p\u00e5 sp\u00f8rsm\u00e5let om hvorfor han \u00f8nsket at Ols\u00f8 skulle lobbe opp mot sine tidligere politikerkolleger med \u00e5 f\u00e5 omdisponert Kastbrekka:", "- Premisset for sp\u00f8rsm\u00e5let er feil. Han ble ikke engasjert for \u00e5 lobbe mot sine tidligere politikerkolleger. Tvert om var hans politiske engasjement en utfordring vi diskuterte internt forut for engasjementet, all den tid hans politiske engasjement kunne redusere v\u00e5r gjennomslagsevne i slike prosesser. Det er imidlertid selvsagt ikke noe galt i at han representerer oss i politiske prosesser s\u00e5 lenge hans og v\u00e5r interesse klart flagges. Det var imidlertid ikke det han ble engasjert for, sier Bernt \u00d8sthus.", "Ap-topp Geir Waage understreker at hans venn og partikollega Rune Ols\u00f8 er veldig ryddig, og at de to privat verken har diskutert Kastbrekka eller Overvik.", "- Vi har ikke det, Rune er veldig ryddig p\u00e5 dette. Da han begynte \u00e5 jobbe for \u00d8sthus med Kastbrekka sendte han mail og oppfordret meg om \u00e5 f\u00e5 sjekket habiliteten min. Jeg m\u00e5tte deretter mase p\u00e5 kommuneadvokaten i n\u00e6r to m\u00e5neder for \u00e5 f\u00e5 bli erkl\u00e6rt inhabil.", "LES OGS\u00c5: Ottervik: - N\u00e5 m\u00e5 vi rydde opp i praksisen rundt habilitet", "I Overvik-saken har ikke Waage meldt seg inhabil.", "- Hva er den prinsipielle forskjellen p\u00e5 Kastbrekka og Overvik n\u00e5r det kommer til habiliteten?", "- Jeg la til grunn at Rune har \u00f8konomiske interesser i Kastbrekka og det er et omr\u00e5de han jobber med.", "- Og det har han ikke i Overvik?", "- Nei. Han er inhabil n\u00e5r det gjelder Overvik p\u00e5 grunn av sitt vennskap med Bernt \u00d8sthus.", "- Hva synes du om at Rune, som nylig avg\u00e5tt leder i Trondheim Ap, begynte \u00e5 p\u00e5virke sine tidligere kolleger i r\u00e5dhuset p\u00e5 den saken?", "- S\u00e5 lenge man klarer \u00e5 skille roller, er ikke det et problem. Han er ikke den eneste i bystyret som har g\u00e5tt til eiendomsbransjen, og han er ikke den eneste bystyrerepresentanten som har m\u00f8tt andre politikere p\u00e5 vegne av sin arbeidsgiver.", "- Marte L\u00f8vik har sagt hun synes det var en merkelig sammenblanding, og at b\u00e5de Ap og Ols\u00f8 kunne v\u00e6rt mer ryddig?", "- Jeg har sett at L\u00f8vik skriftlig til Adressa har p\u00e5pekt at dette er feil, og at hun ikke mener dette. Da virker det litt rart at Adressa insisterer p\u00e5 \u00e5 gjenta noe man vet er feil.", "LES OGS\u00c5: Sp-topper: Trondheim driver r\u00e5kj\u00f8r i Overvik-saken", "- Samarbeidspartnerne sier at Kastbrekka var den st\u00f8rste kamelen. De skj\u00f8nte ikke hvorfor Kastbrekka var s\u00e5 uaktuell \u00e5 ta ut. Hvorfor var den s\u00e5 viktig \u00e5 f\u00e5 med?", "- Ap-gruppa mente at dette var et av f\u00e5 omr\u00e5der som ikke er dyrkamark. Det var et industriomr\u00e5de, i motsetning til mye annet, og det var en fordel."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "caf91139f80aeb958e6df661bddda6b3c37bf29b1028725d3504eeaa9437a510"}, {"field": "createtime", "value": "2016-11-04T05:48:01.000Z"}, {"field": "description", "value": "Tidligere Ap-leder Rune Ols\u00f8 ble hyret inn som konsulent av \u00d8sthus-eide Staur for \u00e5 f\u00e5 landbruksomr\u00e5det Kastbrekka omregulert til boliger. Varaordf\u00f8rer Hilde Opoku reagerer p\u00e5 Ols\u00f8s roller."}, {"field": "dominantimage", "value": "http://www.adressa.no/pluss/nyheter/article13723873.ece/npc2aq/ALTERNATES/w980-default/LHS_Kastbrekka03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4b54d672d1c5dc4ffc964e201e0d8e5d8f240016.jpg?596cc5ea"}, {"field": "dominantthumbnaildimensions", "value": "300x169"}, {"field": "heading", "value": ["Rune Ols\u00f8 lobbet mot politikerne og lyktes i omstridt utbyggingssak -adressa.no", "- Stor milj\u00f8kostnad", "I strid med planen", "- Isolert \u00f8y", "\u00abViktig melding\u00bb", "- Avviker fra strategien", "Fylkesmannen misforst\u00e5tt?", "B\u00f8ndene frykter det er slutten", "- Sterk posisjon i Ap", "Rykket fram i k\u00f8en", "Akt\u00f8renes tilsvar", "- Veldig ryddig"]}, {"field": "id", "value": "4b54d672d1c5dc4ffc964e201e0d8e5d8f240016"}, {"field": "keyword", "value": ["Overvik-utbyggingen", "Geir Waage", "geirmund lykke", "Hilde Opoku", "Rita Ottervik", "Rune Ols\u00f8", "Byutvikling", "Marte L\u00f8vik", "Ottar Michelsen", "Knut Fagerbakke", "Bernt \u00d8sthus"]}, {"field": "keywords", "value": "Overvik-utbyggingen,Geir Waage,geirmund lykke,Hilde Opoku,Rita Ottervik,Rune Ols\u00f8,Byutvikling,Marte L\u00f8vik,Ottar Michelsen,Knut Fagerbakke,Bernt \u00d8sthus"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["m\u00f8ter", "bolig", "saken", "merkelig sammenblanding", "skj\u00f8nner egentlig ingenting", "omregulert", "n\u00e6r venn", "jobbe", "eiendom", "utbygger", "politiker", "omr\u00e5de", "mitt syn problematisk", "bystyret", "bygge boliger", "nylig avg\u00e5tt leder"]}, {"field": "kw-entity", "value": ["h\u00f8yres rolf jarle br\u00f8ske", "staur eiendom", "h\u00f8yre og frp", "birralee", "bj\u00f8rkmyr", "kastbrekka og foldal", "nidar\u00f8", "estenstadmarka", "reitan eiendom", "strindamarka", "entra", "arkitekter", "rune ols\u00f8 og geir waage", "pir ii", "krf", "trondheim ap", "steinan og risvollan", "norges", "gr\u00f8nne", "krf og sp", "milj\u00f8departementet", "ap-ols\u00f8", "isfjord norway", "john stene og ferhat g\u00fcven", "ap og ols\u00f8", "overvik", "morten lilleberg og rune ols\u00f8", "overvik og foldal", "kastbrekka og overvik", "ferhat g\u00fcven", "kj\u00f8pmannsgata", "s\u00f8r-tr\u00f8ndelag ap", "foldal og reppe", "geirmund lykke", "kastbrekka eiendom", "fylkesmannen", "adresseavisen", "adressa", "utleir", "tverregga"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["morten lilleberg", "john stene", "rune ols\u00f8", "arne lernes", "ottar michelsen", "merethe ranum", "marte l\u00f8vik", "hilde b\u00f8kestad", "hilde opoku", "halvard gr\u00f8seth", "bernt \u00f8sthus", "rita ottervik", "\u00e5ge halvorsen", "knut fagerbakke", "geir waage", "baustad ranum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article13723873.ece/npc2aq/ALTERNATES/w980-default/LHS_Kastbrekka03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rune Ols\u00f8 lobbet mot politikerne og lyktes i omstridt utbyggingssak"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/11/04/Rune-Ols%C3%B8-lobbet-mot-politikerne-og-lyktes-i-omstridt-utbyggingssak-13723882.ece"}, {"field": "pageclass", "value": ["article"]}, {"field": "publishtime", "value": "2016-11-04T05:44:45.000Z"}, {"field": "recs-articleid", "value": "13723882"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-11-04T05:44:45.000Z"}, {"field": "recs-rawtitle", "value": "Rune Ols\u00f8 lobbet mot politikerne og lyktes i omstridt utbyggingssak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Tidligere Ap-leder Rune Ols\u00f8 ble hyret inn som konsulent av \u00d8sthus-eide Staur for \u00e5 f\u00e5 landbruksomr\u00e5det Kastbrekka omregulert til boliger. Varaordf\u00f8rer Hilde Opoku reagerer p\u00e5 Ols\u00f8s roller."}, {"field": "thumbnail", "value": "http://content-thumbnail.cxpublic.com/content/thumbnail200x150/4b54d672d1c5dc4ffc964e201e0d8e5d8f240016.jpg?596cc5ea"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-17T14:12:58.000Z"}, {"field": "title", "value": "Ansatte Ap-Ols\u00f8 som lobbyist: Skulle sikre ny gulltomt"}, {"field": "url", "value": "http://www.adressa.no/pluss/nyheter/2016/11/04/Rune-Ols%c3%b8-lobbet-mot-politikerne-og-lyktes-i-omstridt-utbyggingssak-13723882.ece"}, {"field": "urlhash", "value": "4b54d672d1c5dc4ffc964e201e0d8e5d8f240016"}], "score": 0.3090246, "siteId": "9222270286501375973", "id": "4b54d672d1c5dc4ffc964e201e0d8e5d8f240016"}

