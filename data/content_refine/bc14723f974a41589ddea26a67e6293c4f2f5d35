{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari hovde"}, {"field": "body", "value": ["Saken oppdateres.", "58 \u00e5r senere, noen dager f\u00f8r nytt\u00e5rsaften 2006 er det kona hans Elisabeth som forteller ham det han har hatt mistanke om hele livet: \u00abBj\u00f8rn, du ble forbyttet p\u00e5 f\u00f8destua. Du har vokst opp i feil familie\u00bb.", "Den sjokkerende opplysningen hadde Elisabeth f\u00e5tt servert bare noen dager f\u00f8r, da ekteparet var i et juleselskap hos n\u00e6re venner. Blant annet var datteren og den dav\u00e6rende svigers\u00f8nnen blant gjestene.", "\u2013Da vi skulle g\u00e5 for kvelden, tok vertinnen meg til side. Hun spurte meg: \u00abHvorfor har dere ikke sagt noe til datteren deres om at Bj\u00f8rn ble forbyttet etter f\u00f8dselen?\u00bb. Jeg fikk naturligvis sjokk. Dette hadde jeg aldri h\u00f8rt om. Vertinnen tok det som en selvf\u00f8lge at jeg visste at s\u00e5 var tilfelle. For hun hadde jo visst det i over 40 \u00e5r, forteller Elisabeth Larsen.", "Og det er det som er s\u00e5 spesielt med denne historien, p\u00e5peker Bj\u00f8rn Harald Larsen (62).", "\u2013\u00abAlle\u00bb \u2013 foreldre, slekt, venner og naboer \u2013 visste at jeg hadde blitt forbyttet. Bare ikke jeg og min n\u00e6rmeste familie. Det er helt utrolig at noen ikke har forsnakket seg eller avsl\u00f8rt sannheten i festlig lag, sier han.", "Tekstmeldingene tikket inn og telefonen ringte med tette mellomrom da vi bes\u00f8kte ekteparet Larsen hjemme i S\u00f8rlia i Steinkjer i g\u00e5r formiddag. Adresseavisen skrev i g\u00e5r om boka til H\u00e5vard Rem som forteller den utrolige historien om \u00abbyttingen\u00bb Bj\u00f8rn Harald Larsen, og journalister fra ymse medier ringte i g\u00e5r og ba om intervju. Andre ville bare gratulere Larsen fordi han er t\u00f8ff som \u00abst\u00e5r frem\u00bb.", "\u2013Jeg har selvsagt v\u00e6rt spent p\u00e5 denne dagen, men samtidig har jeg det bedre enn noen gang. I over ett \u00e5r jobbet jeg med boka sammen med H\u00e5vard Rem, og arbeidet har fortont seg som en slags renselsesprosess. Helt siden jeg fikk vite sannheten, har jeg hatt en del s\u00f8vnl\u00f8se netter der jeg har grublet. Slik er det ikke lenger. Boka og offentligheten rundt utgivelsen er en slags utbl\u00e5sning: \u00abN\u00e5 vet dere at jeg vet!\u00bb.", "Steinkjerbyggen ble f\u00f8dt i 1948, men p\u00e5 f\u00f8destua blir han forbyttet med et annet barn. To nybakte m\u00f8dre drar hjem til S\u00f8r-Beistad etter f\u00f8dselen med hver sin feil baby. Den ene av m\u00f8drene f\u00e5r tidlig en f\u00f8lelse av at noe er feil. Hun har allerede f\u00f8dt to guttebarn, og sistemann hun n\u00e5 har satt til verden er sv\u00e6rt ulik de to andre s\u00f8nnene. Den andre moren mener imidlertid at hun har f\u00e5tt med seg rett baby hjem. Men blodpr\u00f8ver noen \u00e5r senere indikerer at guttene faktisk ble forbyttet. De to foreldreparene blir likevel enig om \u00e5 legge lokk p\u00e5 sannheten, det beste er \u00e5 la situasjonen v\u00e6re som den er.", "Allerede som liten gutt sanset Larsen at det var noe som ikke stemte. Han var overhodet ikke lik verken s\u00f8sken eller foreldre i utseendet. I tillegg stemte ikke kjemien med resten av familien.", "\u2013Jeg har tro p\u00e5 at arv er vel s\u00e5 viktig som milj\u00f8. Tidlig f\u00f8lte jeg at jeg var en fugleunge i feil reir.", "I sju\u00e5rsalderen overh\u00f8rte han en samtale mellom foreldrene. \u00abJeg tror han Bj\u00f8rn vet det\u00bb, sier faren til moren. Men hva var det han visste?", "\u2013Jeg trodde jeg var adoptert, og hadde mange tunge stunder b\u00e5de som barn og som ungdom.", "Han var fortsatt uvitende om dette da han giftet seg med Elisabeth i 1971. Bare \u00e9n av gjestene var i slekt med ham. At enkelte av kundene p\u00e5 bensinstasjonen han drev ogs\u00e5 var i n\u00e6r slekt, visste han heller ikke. Men med sjokkbeskjeden fra kona og de p\u00e5f\u00f8lgende DNA-testene i 2006 kom sannheten for en dag: Mens han hadde vokst opp med \u00abfeil\u00bb foreldre og s\u00f8sken, hadde en annen gutt i samme sm\u00e5by vokst opp med Bj\u00f8rns biologiske foreldre og to eldre br\u00f8dre. Ingen av dem ante noe om forvekslingen.", "\u2013Hvilke konsekvenser tror du denne boka f\u00e5r for ham du ble forbyttet med?", "\u2013Det er selvf\u00f8lgelig vanskelig for ham, for han \u00f8nsker ikke \u00e5 st\u00e5 frem med dette. Men jeg har tatt hensyn til dette i boka, og er ikke ute etter \u00e5 s\u00e5re eller sverte noen.", "Bare \u00e9n av de fire foreldrene, Bj\u00f8rns \u00abuekte\u00bb mor, var i live da DNA-testene konstaterte forbytningen. Mens den andre fikk oppleve halvannet \u00e5r med henne, fikk Larsen aldri m\u00f8tt sine biologiske foreldre. Helt siden 50-tallet hadde Bj\u00f8rns biologiske mor slitt med psykiske plager. I avisen leste hun om andre forbytningsskandaler som hadde funnet sted, og dette hadde sterk innvirkning p\u00e5 henne. Hun visste at hennes biologiske s\u00f8nn vokste opp i et annet hjem ikke langt unna.", "\u2013Jeg er ikke bitter p\u00e5 livet som s\u00e5dan, men bitter for at jeg aldri fikk m\u00f8tt foreldrene mine, innr\u00f8mmer Larsen som i dag har sv\u00e6rt god kontakt med den ene, biologiske broren sin.", "62-\u00e5ringen h\u00e5per at denne boka skal komme andre til nytte:", "\u2013V\u00e6r \u00e6rlig og si sannheten i slike saker. Det er som regel det beste."]}, {"field": "category0", "value": "kultur"}, {"field": "contenthash", "value": "463cf792a60cf02d86db19f18c88d976bc2cead1497577305460b6120d804ecc"}, {"field": "createtime", "value": "2015-02-10T21:45:46.665Z"}, {"field": "description", "value": "Selv om han f\u00f8rst fikk vite sannheten i godt voksen alder, slet Bj\u00f8rn Harald Larsen med mistanken helt fra han var en liten pjokk: Han h\u00f8rte egentlig ikke hjemme i denne familien. Kjemien stemte ikke."}, {"field": "dominantimage", "value": "http://www.adressa.no/incoming/article1368584.ece5/ALTERNATES/w980-default/Bj%C3%B8rnFraSteinkjer3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bc14723f974a41589ddea26a67e6293c4f2f5d35.jpg?58a186f7"}, {"field": "dominantthumbnaildimensions", "value": "300x169"}, {"field": "heading", "value": ["Kona ga ham sjokkbeskjeden -adressa.no", "\u00abN\u00e5 vet dere at jeg vet\u00bb", "Tidlig mistanke", "Vil ikke st\u00e5 fram", "Slet med psykiske plager"]}, {"field": "id", "value": "bc14723f974a41589ddea26a67e6293c4f2f5d35"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["vokst", "psykiske plager", "forbyttet", "sannheten", "dag", "feil", "boka", "mor", "visst", "foreldre", "biologiske foreldre", "biologiske", "hjem", "kona ga"]}, {"field": "kw-entity", "value": ["s\u00f8r-beistad", "larsen", "s\u00f8rlia"]}, {"field": "kw-location", "value": "steinkjer"}, {"field": "kw-pageclass", "value": "article"}, {"field": "kw-person", "value": ["bj\u00f8rn harald larsen", "elisabeth larsen", "h\u00e5vard rem"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1368584.ece5/ALTERNATES/w980-default/Bj%C3%B8rnFraSteinkjer3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kona ga ham sjokkbeskjeden"}, {"field": "og-type", "value": "article"}, {"field": "og-url", "value": "http://www.adressa.no/kultur/article1533430.ece"}, {"field": "pageclass", "value": null}, {"field": "publishtime", "value": "2010-09-25T09:56:29.000Z"}, {"field": "recs-articleid", "value": "1133563"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-09-25T09:56:29.000Z"}, {"field": "recs-rawtitle", "value": "Kona ga ham sjokkbeskjeden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Selv om han f\u00f8rst fikk vite sannheten i godt voksen alder, slet Bj\u00f8rn Harald Larsen med mistanken helt fra han var en liten pjokk: Han h\u00f8rte egentlig ikke hjemme i denne familien. Kjemien stemte ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/bc14723f974a41589ddea26a67e6293c4f2f5d35.jpg?58a186f7"}, {"field": "thumbnailfullheightdimensions", "value": "200x2199"}, {"field": "timestamp", "value": "2017-02-13T10:14:15.000Z"}, {"field": "title", "value": "Kona ga ham sjokkbeskjeden"}, {"field": "url", "value": "http://www.adressa.no/kultur/article1533430.ece"}, {"field": "urlhash", "value": "bc14723f974a41589ddea26a67e6293c4f2f5d35"}], "score": 0.71358013, "siteId": "9222270286501375973", "id": "bc14723f974a41589ddea26a67e6293c4f2f5d35"}

