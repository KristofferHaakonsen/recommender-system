{"fields": [{"field": "modifiedtime", "type": "time", "value": "2014-10-09T10:03:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "j\u00f8rgen elton nilsen"}, {"field": "body", "value": ["Saken oppdateres.", "Tilsynelatende ut av det bl\u00e5 har et nytt sosialt nettverk dukket opp; Ello . Med lovnader om at ingenting av det giganter som Facebook, Twitter og Google+ gjerne blir kritisert for skal finne sted her, har interessen v\u00e6rt ekstrem den siste uka.", "Laget av syv utviklere og designere som et hobbyprosjekt frem til i v\u00e5r, har prosjektet n\u00e5 f\u00e5tt en medieomtale og brukereksplosjon f\u00e5 bare kan dr\u00f8mme om.", "- Jeg vil bevise at reklame ikke er den eneste m\u00e5ten \u00e5 tjene penger p\u00e5 Internett. Det som \u00f8delegger Internett og skaper alle personvernsutfordringene dreier seg rundt reklame som en forretningsmodell, sier medgrunnlegger Paul Budnitz til Fortune .", "Frem til mai i \u00e5r hadde nettstedet 100 medlemmer, alle venner av de syv grunnleggerne. N\u00e5 st\u00e5r \u00e9n million mennesker p\u00e5 ventelisten, og den siste uka har opptil 50 000 nye registrert seg i timen. Hva er dette nettstedet for noe? Hvorfor har det blitt s\u00e5 popul\u00e6rt? Kommer Ello til \u00e5 vippe Facebook av tronen? Dette og mer skal du f\u00e5 svar p\u00e5 her.", "N\u00e5r en ny og lovende tjeneste dukker opp p\u00e5 nettet, er det gjerne kun de mest ivrige brukerne som hopper p\u00e5. Av natur tar det litt tid f\u00f8r \u00abmannen i gata\u00bb henger seg p\u00e5, og som markedsteorien sier er det innovat\u00f8rene (\u00abthe first movers\u00bb) som henger seg p\u00e5 f\u00f8rst \u2013 for \u00e5 sjekke ut, for \u00e5 v\u00e6re en av de som er tidlig ute og for \u00e5 kunne diskutere nyvinningen.", "- N\u00e5r r\u00f8kla kommer finner de kule seg noe annet", "Slik er det ogs\u00e5 med Ello, forel\u00f8pig, men gruppen av innovat\u00f8rer er temmelig stor. Den siste uka har Ello f\u00e5tt mellom 30 000 og 50 000 registreringer i timen under de mest hektiske periodene, rapporterer en rekke medier. Det er et utrolig tall, og det er \u00e5penbart at Ello begynner \u00e5 f\u00e5 fotfeste. At vennene dine, og andre du m\u00e5tte \u00f8nske \u00e5 f\u00f8lge, er p\u00e5 den samme plattformen som deg er vitalt for en tjeneste som dette.", "Skyh\u00f8y registreringstakt, viral omtale i sosiale medier og tradisjonelle medier er imidlertid ikke alt \u2013 noe Google har vist med Google+. Tjenesten har riktig nok over en halv milliard brukere, men den er alts\u00e5 fortsatt ikke helt p\u00e5 Facebook-niv\u00e5.", "Ello er riktig nok ikke Google. Ello er skapt av syv gr\u00fcndere, ikke en gigant med 25 000 ansatte og et milliardfond i ryggen. Det har riktig nok fint lite \u00e5 si; brukertallet m\u00e5 over en kritisk masse og holde seg der, men Ello har hittil ikke sluppet det totale brukertallet. Samtidig er det nok litt lurt \u00e5 ha i bakhodet at Facebook ikke hadde dagens 1,3 milliarder aktive brukere et par m\u00e5neder etter oppstarten.", "At Ello n\u00e5 skyter fart skyldes ogs\u00e5 tildels grep de andre gutta i klassen har gjort i det siste, og da spesielt Facebook. Som The Daily Dot p\u00e5peker var det f\u00f8rst etter at Facebook gjorde en endring i navnepolitikken sin, at Ello virkelig tok av. Flere krumspring hos de etablerte gigantene kan nok v\u00e6re den hjelpen Ello trenger.", "Det tar uansett tid \u00e5 komme i gang, s\u00e5 om Ello vil v\u00e6re den neste store sosiale plattformen al\u00e1 Twitter og Facebook, er det rett og slett bare tiden som vil vise. Men \u00e9n ting er klart; du f\u00e5r flere og flere potensielle kompiser hver eneste dag.", "Det store salgsargumentet til Ello er at du skal slippe alt det kommersielle som er knyttet til andre sosiale medier. De lover deg , p\u00e5 tro og \u00e6re, at de aldri kommer til \u00e5 vise deg reklame eller budskap som er promotert. De lover ogs\u00e5 at all informasjonen de soper sammen om deg, ikke skal selges videre til tredjeparter. Grunnleggerne mener selv nemlig av begge deler er b\u00e5de ekkelt og uetisk.", "Du har i tillegg muligheten til \u00e5 sl\u00e5 av at Ello selv sporer hva du driver med, tall de i utgangspunktet bare skal bruke til ren statistikk. For \u00e5 understreke hvor viktig denne reklame- og sporingsfriheten er for Ello, viser grunnleggerne til at de selv avskyr begge deler \u2013 og at reklamefriheten s\u00e5nn sett ligger i DNA-et til tjenesten.", "Ello er riktig nok ikke noen ideell organisasjon, s\u00e5 penger m\u00e5 de tjene p\u00e5 ett eller annet vis. Det skal de gj\u00f8re ved \u00e5 tilby en rekke spesielle funksjoner som du m\u00e5 betale for \u00e5 f\u00e5 tilgang til.", "Summene skal v\u00e6re lave, men akkurat hvilke funksjoner du m\u00e5 betale for er forel\u00f8pig ikke kjent. Det eneste utviklerne har sagt er at de har tro p\u00e5 at alle er forskjellige, og at de derfor vil ha spesielle behov for \u00e5 tilpasse sin profil. Det kan trolig oversettes til at de vil lage et mylder av spesialfunksjoner, som du s\u00e5 kan plukke et par fra.", "Selve \u00abgrunnpakken\u00bb skal imidlertid forbli gratis, loves det.", "Men hvor lenge kan Ello v\u00e6re totalt annonse- og sporingsfri? Det er tross alt milliarder av kroner \u00e5 tjene p\u00e5 begge deler, om nettverket blir popul\u00e6rt. De har ingen store kommersielle eiere i dag, men p\u00e5 ett eller annet punkt er det sannsynlig at flere investorer kommer inn i bildet.", "At brukerne betaler for enkeltfunksjoner gir penger i kassa, men om Ello fortsetter den eksplosive veksten de har n\u00e5 trengs det penger til \u00e5 l\u00f8nne flere ansatte og kj\u00f8pe flere servere. Og investorer er jo akkurat det navnet sier \u2013 folk som skal ha avkastning p\u00e5 pengene sine.", "Men enn s\u00e5 lenge lover Ello deg denne friheten, og det m\u00e5 vi rett og slett stole p\u00e5 inntil videre.", "Vi nevnte det under f\u00f8rste punkt; Ello er en miniputt organisasjonsmessig. Det er f\u00e5 folk, og forel\u00f8pig er det ikke milliarder av gyllne daler som flommer inn i selskapet. De har riktig nok f\u00e5tt en snau halv million dollar i st\u00f8tte fra \u00e9n investor allerede, men servere og utvikling i stor skala er dyrt, og det trykket av p\u00e5meldinger Ello n\u00e5 ser er ekstremt.", "Det er en av grunnen til at du i dag m\u00e5 f\u00e5 en invitasjon av noen som allerede er p\u00e5 Ello for \u00e5 lure deg inn; de m\u00e5 holde igjen slik at trykket holder seg p\u00e5 et niv\u00e5 de kan h\u00e5ndtere. Samtidig har invitasjonssystemer en annen stor fordel, som sparker i gang n\u00e5r interessen br\u00e5tt \u00f8ker \u2013 det skaper en egen hype, en egen eksklusivitet, rundt dette barnet av et sosialt nettverk.", "Det er riktig nok \u00e9n vei utenom invitasjon, du kan melde deg opp p\u00e5 en venteliste. Det gjorde jeg for to uker siden, og jeg er enn\u00e5 ikke sluppet inn via denne \u2013 og jeg satt meg opp p\u00e5 ventelisten f\u00f8r Ello fikk den eksplosive veksten som de n\u00e5 ser. Om du henger deg p\u00e5 n\u00e5 m\u00e5 du nok vente lenge. Faktisk skal det st\u00e5 en million brukere i k\u00f8, men mange av disse \u2013 som meg \u2013 har nok allerede sluppet inn via en invitasjon.", "Det er riktig nok ikke full krise om du ikke klarer \u00e5 komme deg p\u00e5 Ello i dag, fremfor om noen uker. Som vi skal over p\u00e5 i neste punkt er hele tjenesten forel\u00f8pig veldig spartansk p\u00e5 mange m\u00e5ter, og utviklerne jobber iherdig med \u00e5 utvikle en dr\u00f8ss med nye funksjoner. S\u00e5nn sett blir nettverket nytt hver eneste dag, og det nettverket best\u00e5r av i dag er veldig enkelt og grunnleggende.", "Ello er p\u00e5 mange m\u00e5ter veldig ulikt alle andre sosiale nettverk der ute. Hverken Facebook, Twitter, Google+, Pintrest eller andre har etter v\u00e5r mening en like enkel og spartansk design, samt funksjonstilbud. Det kan tidvis v\u00e6re veldig kjedelig.", "\u00c5rsaken til designen er b\u00e5de m\u00e5ten Ello har valgt \u00e5 strukturere seg selv, og det at nettverket bare er noen m\u00e5neder gammelt.", "I likhet med de andre sosiale nettverkene oppretter du en profil, setter et profilbilde og et enormt toppbilde. Du kan ogs\u00e5 skrive litt om deg selv, og ha en personlig \u00abvegg\u00bb av innlegg, omtrent som b\u00e5de Facebook og Twitter.", "Det er med selve \u00abnyhetsstr\u00f8mmen\u00bb at Ello skiller seg ut. Til venstre finner du to store knapper \u2013 \u00abfriends\u00bb og \u00abnoise\u00bb. Klikker du p\u00e5 den f\u00f8rste f\u00e5r du en nyhetsstr\u00f8m al\u00e1 Facebook, men den er langt mer personlig. Her finner du poster og oppdateringer fra venner, samt varslinger om nye f\u00f8lgere og lignende. Med \u00abNoise\u00bb kan du velge \u00e5 f\u00f8lge en haug med folk som ikke n\u00f8dvendigvis er vennene dine, men som du gjerne vil f\u00e5 med deg ett og annet fra \u2013 skilt fra den mer personlige nyhetsstr\u00f8mmen.", "Om vi skal sammenligne med Facebook, kan du her skille de n\u00e6rmeste vennene dine fra alt mulig annet i verden \u2013 som poster fra morsomme nettsteder, selskaper, kjendiser og C-venner.", "\u00c5 finne nye venner er litt tuklete, da Ello forel\u00f8pig ikke har en s\u00f8kefunksjon som automatisk lar deg importere en venneliste og matche den mot Ello-brukere. Du m\u00e5 s\u00f8ke opp venner manuelt, eller bla deg gjennom forslagene som kommer opp.", "Ello alts\u00e5 klart \u00e5 f\u00e5 fotfeste mye takket v\u00e6re at hele nettverket fungerer som en motpol til dagens giganter. For mange kan b\u00e5de Facebook, Twitter og Google+ bli for personlige, for personfokuserte, for privatliv-invaderende, ha for mye reklame og stadig gj\u00f8re endringer som legger press p\u00e5 personvernet.", "Ello jobber for at dette ikke er noe du skal oppleve hos dem, og tidspunktet for lanseringen er god \u2013 i lys av Facebooks endring av navnepolitikken.", "Ello f\u00f8rer ogs\u00e5 en noe strengere linje rundt netthat og lignende adferd som p\u00e5 ett eller annet vis skader andre fysisk eller psykisk. B\u00e5de Facebook og Twitter er i mot netthat de og, men som Vox viser til skal det mer f\u00f8r et nettroll blir utestengt til hos de to gigantene enn hos Ello.", "Men mye kan skje etterhvert som tiden g\u00e5r. Ello virker som skapt for de som er mot sporing og annonser p\u00e5 nett. Skaperne lover at de skal v\u00e6re noe helt annet enn eksisterende sosiale nettverk, og at du ikke skal v\u00e6re produktet de selger. Da er det kanskje lurt \u00e5 ha i bakhodet at Facebook startet opp med den samme mentaliteten \u2013 de skulle koble sammen verden.", "De f\u00f8rste \u00e5rene var det produktet som stod i fokus, men etterhvert utviklet de seg til \u00e5 bli en annonsegigant. Vi sier ikke at det samme n\u00f8dvendigvis skal skje med Ello, men hva som ligger i fremtiden er det f\u00e5 som vet. Om du p\u00e5 ett eller annet punkt synes Ello blir for kommersielle, er det \u2013 akkurat som med Facebook \u2013 bare \u00e5 slutte \u00e5 bruke tjenesten.", "I f\u00f8rste omgang er det imidlertid brukere Ello trenger mer av. De har en eksplosiv vekst, men det er en hard kjerne av entusiaster \u2013 ikke hele vennekretsen din. Faktisk opplever vi, en mening mange rundt p\u00e5 nettet deler med oss, at nettstedet forel\u00f8pig er som st\u00e5 p\u00e5 scenen i en operasal med vaktmesteren og kollegaene dine som eneste tilskuere.", "Er Facebook og Twitter truet? Neppe. Det kommer nye sosiale nettverk hele tiden, og selv om Ello har f\u00e5tt en panglansering av de sjeldne, er det fortsatt en lang vei igjen til m\u00e5l.", "Kilder: Readwrite , Vox , Techcruch , Wired , Fortune , Re/code , The Verge", "Les ogs\u00e5:", "Sosiale medier forandrer hjernen din", "Ny lov gj\u00f8r det mulig \u00e5 \u00abarve\u00bb kontoer p\u00e5 sosiale medier"]}, {"field": "category0", "value": "forbruker"}, {"field": "category1", "value": "forbruker|digital"}, {"field": "contenthash", "value": "dcddc50755e5361383611d100dbd29e4cfd316a691da309880d69d0121d74660"}, {"field": "createtime", "value": "2017-08-08T08:21:46.000Z"}, {"field": "description", "value": "Fem ting du b\u00f8r vite om Ello, det nye nettstedet \u00aballe\u00bb vil ha invitasjon til."}, {"field": "dominantimage", "value": "http://www.adressa.no/incoming/article10214548.ece/ALTERNATES/w980-default/ello.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b2eaa57c68e5989aaf9ab9295b4875c1c3e27684.jpg?5989749a"}, {"field": "dominantthumbnaildimensions", "value": "300x169"}, {"field": "heading", "value": ["Hvorfor flokker millioner til dette nye sosiale nettverket? -adressa.no", "#1: Medlemmene str\u00f8mmer til", "#2: Lover deg reklamefrihet", "#3: Du m\u00e5 ha invitasjon", "#4: Veldig enkelt og spartansk", "#5: Skal ikke bare v\u00e6re en \u00abreklamefri Facebook\u00bb"]}, {"field": "id", "value": "b2eaa57c68e5989aaf9ab9295b4875c1c3e27684"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["digital", "forbruker"]}, {"field": "kw-classification", "value": "technology-and-computing"}, {"field": "kw-company", "value": ["google", "vox", "facebook"]}, {"field": "kw-concept", "value": ["sosiale nettverk", "lov", "dag", "sosiale", "nettverk"]}, {"field": "kw-entity", "value": ["the daily dot", "wired", "fortune", "ello", "twitter og facebook", "the verge", "internett", "twitter og google", "pintrest", "c-venner", "twitter", "techcruch", "noise", "facebook og twitter"]}, {"field": "kw-pageclass", "value": "article"}, {"field": "kw-person", "value": "paul budnitz"}, {"field": "kw-taxonomy", "value": ["forbruker/digital", "forbruker"]}, {"field": "og-image", "value": "http://www.adressa.no/incoming/article10214548.ece/ALTERNATES/w980-default/ello.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvorfor flokker millioner til dette nye sosiale nettverket?"}, {"field": "og-type", "value": "article"}, {"field": "og-url", "value": "http://www.adressa.no/forbruker/digital/article10214544.ece"}, {"field": "pageclass", "value": ["article"]}, {"field": "publishtime", "value": "2014-10-09T10:03:45.000Z"}, {"field": "recs-articleid", "value": "10214544"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|digital"}, {"field": "recs-publishtime", "value": "2014-10-09T10:03:45.000Z"}, {"field": "recs-rawtitle", "value": "Hvorfor flokker millioner til dette nye sosiale nettverket? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/digital", "forbruker"]}, {"field": "teaser", "value": "Fem ting du b\u00f8r vite om Ello, det nye nettstedet \u00aballe\u00bb vil ha invitasjon til."}, {"field": "thumbnail", "value": "http://content-thumbnail.cxpublic.com/content/thumbnail200x150/b2eaa57c68e5989aaf9ab9295b4875c1c3e27684.jpg?5989749a"}, {"field": "thumbnailfullheightdimensions", "value": "200x2136"}, {"field": "timestamp", "value": "2017-08-08T08:21:46.000Z"}, {"field": "title", "value": "Hvorfor flokker millioner til dette nye sosiale nettverket?"}, {"field": "url", "value": "http://www.adressa.no/forbruker/digital/article10214544.ece"}, {"field": "urlhash", "value": "b2eaa57c68e5989aaf9ab9295b4875c1c3e27684"}], "score": 0.57126296, "siteId": "9222270286501375973", "id": "b2eaa57c68e5989aaf9ab9295b4875c1c3e27684"}

