{"fields": [{"field": "modifiedtime", "type": "time", "value": "2012-04-23T12:47:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I 1970-\u00e5rene vant bevaringstanken for alvor innpass i Trondheim, etter at en hard og tidvis tilspisset strid var utkjempet, ikke minst p\u00e5 Bakklandet. Midtbyplanen la nye forutsetninger for utviklingen og gjorde det klart at den gamle trebyen skulle best\u00e5. Utbyggingen ble flyttet ut av sentrum til \u00e5pne, tidligere ubebygde omr\u00e5der; p\u00e5 Saupstad, Kolstad og Flat\u00e5sen, Risvollan, Kattem Ust og Heimdalsmyra, stadig med TOBB som den f\u00f8rende utbygger og fortsatt med en klar sosial profil og ekstensiv arealutnyttelse; f\u00f8rst p\u00e5 dyrket mark, men etter hvert helst p\u00e5 uproduktiv grunn. Nye n\u00e6ringsomr\u00e5der ble etablert i like betydelig avstand fra den gamle byen; p\u00e5 Sluppen, i Fossegrenda, p\u00e5 Leangen, Flat\u00e5sen og Hegstadmyra, etter hvert ogs\u00e5 i Tillerbyen. Trondheim vokste i omfang og endret p\u00e5 mange m\u00e5ter karakter, med lange transportlinjer mellom den gamle byen og de nye bydelene, og stort behov for en desentralisering av offentlige og private tjenestetilbud av alle slag, fra skoler til n\u00e6rbutikk.", "Sentrum p\u00e5 moten", "Ekspansjonen fortsatte gjennom 80-tallet til inn p\u00e5 90-tallet, da sentrum igjen kom p\u00e5 moten. Bevaringstanken sto fast, men fortetting ble tatt i bruk som et viktig virkemiddel for videre utbygging i sentrale deler av byen. I tillegg fulgte Trondheim opp en internasjonal trend, med gjenbruk av industribygninger og andre lokaler som hadde mistet sin opprinnelige funksjon. Og som i London, K\u00f8benhavn og mange andre havnebyer fantes det et dokkomr\u00e5de med ledig grunn og rom for ny vekst - ideelt i en tid med stor interesse for det urbane liv, og stadig flere og st\u00f8rre private akt\u00f8rer p\u00e5 utbyggersiden. En \u00f8konomisk interesse for intensiv utnyttelse av tomtegrunn har falt sammen med den bevisste kommunale fortettingspolitikken, og denne kombinasjonen har s\u00e6rlig i de siste \u00e5rene skapt stor byggeaktivitet i Trondheim, med Nedre Elvehavn og Ilsvika som sv\u00e6rt tydelige eksempler. Begge har langt p\u00e5 vei omformet en bydel p\u00e5 hver sin kant av Trondheim. I tillegg har den offentlige byggevirksomheten i byen v\u00e6rt stor i denne siste perioden, dels motivert av tusen\u00e5rsjubileet i 1997, dels nye krav og nye behov innen skole- og helsevesenet.", "Fra laft til laser", "Slik er Trondheim i 2002 i enda st\u00f8rre grad enn f\u00f8r blitt en kontrastenes by, en levende \u00abkatalog\u00bb over norsk og internasjonal bygnings- og arkitekturhistorie, med et sentrumsomr\u00e5de preget av det meste fra tusen\u00e5rig laftetradisjon til det siste innen materialer og form, fra v\u00e6rbitte t\u00f8mmerhus til lasertidens skinnende palasser i glass og metall. Til dels er det gamle og det nye blitt st\u00e5ende side om side, som i Olavskvartalet og ved Forenede/Gjensidige-bygget i Prinsens gate. Dette har skapt en viss debatt, ikke minst blant arkitektene, om hvor store hensyn man skal ta til den eldre bebyggelsen - om dette hindrer den nye arkitekturen i \u00e5 markere seg og sin tid. Likevel var det ikke minst arkitektene og arkitektforeningen som protesterte da de f\u00f8rste hotellplanene nederst i Kj\u00f8pmannsgata ble lagt frem tidlig i 1980-\u00e5rene. Her var mangel p\u00e5 tilpasning et ankepunkt. Protesten gjaldt f\u00f8rst og fremst byggeh\u00f8yden, som etter hvert ogs\u00e5 ble redusert i samsvar med omgivelsene.", "Nye gatepartier", "Noen f\u00e5 steder i byen har nybyggene skapt helt nye gatepartier. Det skjedde i S\u00f8ndre gate i 70-\u00e5rene, da Trondhjems Sparebank og Forretningsbanken samordnet bygging av hvert sitt nye hovedkontor, blant annet p\u00e5 bekostning av Adresseavisens gamle g\u00e5rd, som ble gjenreist/rekonstruert i Erling Skakkes gate - ogs\u00e5 det et utslag av den forsterkede interessen for bevaring. I S\u00f8ndre satte den gamle bankbygningen \u00f8verst i gaten premissene for byggeh\u00f8yden, og noe lignende skjedde vest i Olav Tryggvasons gate, der ny bebyggelse p\u00e5 s\u00f8rsiden av gaten kunne refereres til Kl\u00fcverg\u00e5rden og Mathias Larssen-g\u00e5rden p\u00e5 motsatt side. Her, p\u00e5 hj\u00f8rnet mot Munkegata, falt imidlertid en tradisjonsrik bygningshistorie i Hartmanng\u00e5rden omkring 1980, ogs\u00e5 her til fordel for et bankbygg. Helt trygg var de gamle treg\u00e5rdene enn\u00e5 ikke, selv p\u00e5 et eksponert hj\u00f8rne som dette, godt inn i den moderne bevaringsperioden - som enn\u00e5 varer, men hvor lenge?", "Leilighetene ligger konsentrert p\u00e5 Saupstad, men 70-tallets lavblokker ble anlagt med store, \u00e5pne uterom, plasser og friomr\u00e5der. 30 \u00e5r etter er arealbruken langt mer intensivi Trondheim."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "49cfc8d97ad9d93ad7ee6497dcd9392b768ec47e21180df702962a4a999d9284"}, {"field": "createtime", "value": "2016-04-16T17:10:54.000Z"}, {"field": "description", "value": "Respekten for det gamle har aldri v\u00e6rt st\u00f8rre. Likevel har den nye tid presset p\u00e5 og satt sine tydelige spor i de tre ti\u00e5rene etter 1970. Mye av arkitekturen fra denne perioden avspeiles i store glassfasader og ruvende bygninger."}, {"field": "dominantimage", "value": "http://www.adressa.no/incoming/article1067476.ece5/ALTERNATES/w980-default/ver2%20arkitektur007olavs250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eec3c0b54e69ed65e4b98bb8616ccdac4c49a4e0.jpg?5940a0b2"}, {"field": "dominantthumbnaildimensions", "value": "300x169"}, {"field": "heading", "value": "En tid avspeilt i glass -adressa.no"}, {"field": "id", "value": "eec3c0b54e69ed65e4b98bb8616ccdac4c49a4e0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "home-and-garden"}, {"field": "kw-company", "value": "gjensidige"}, {"field": "kw-concept", "value": ["gamle byen", "trondheim", "gate", "gamle", "byen"]}, {"field": "kw-entity", "value": ["bakklandet", "forenede", "prinsens", "kattem ust og heimdalsmyra", "tillerbyen", "fossegrenda", "saupstad", "kl\u00fcverg\u00e5rden og mathias larssen", "adresseavisens", "flat\u00e5sen og hegstadmyra", "nedre elvehavn og ilsvika", "leangen", "risvollan", "kattem ust", "olavskvartalet", "kj\u00f8pmannsgata", "nedre elvehavn", "kolstad og flat\u00e5sen", "munkegata", "sluppen", "hartmanng\u00e5rden", "s\u00f8ndre", "trondhjems sparebank og forretningsbanken", "trondhjems sparebank"]}, {"field": "kw-location", "value": ["london", "trondheim", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["olav tryggvasons", "mathias larssen", "erling skakkes"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1067476.ece5/ALTERNATES/w980-default/ver2%20arkitektur007olavs250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En tid avspeilt i glass"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article82631.ece"}, {"field": "pageclass", "value": ["article"]}, {"field": "publishtime", "value": "2002-11-26T13:31:25.000Z"}, {"field": "recs-articleid", "value": "2601168"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-11-26T13:31:25.000Z"}, {"field": "recs-rawtitle", "value": "En tid avspeilt i glass -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Respekten for det gamle har aldri v\u00e6rt st\u00f8rre. Likevel har den nye tid presset p\u00e5 og satt sine tydelige spor i de tre ti\u00e5rene etter 1970. Mye av arkitekturen fra denne perioden avspeiles i store glassfasader og ruvende bygninger."}, {"field": "thumbnail", "value": "http://content-thumbnail.cxpublic.com/content/thumbnail200x150/eec3c0b54e69ed65e4b98bb8616ccdac4c49a4e0.jpg?5940a0b2"}, {"field": "thumbnailfullheightdimensions", "value": "200x1607"}, {"field": "timestamp", "value": "2017-06-14T02:34:26.000Z"}, {"field": "title", "value": "En tid avspeilt i glass"}, {"field": "url", "value": "http://www.adressa.no/nyheter/trondheim/article82631.ece"}, {"field": "urlhash", "value": "eec3c0b54e69ed65e4b98bb8616ccdac4c49a4e0"}], "score": 0.7318715, "siteId": "9222270286501375973", "id": "eec3c0b54e69ed65e4b98bb8616ccdac4c49a4e0"}

