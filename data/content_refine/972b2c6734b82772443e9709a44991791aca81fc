{"fields": [{"field": "modifiedtime", "type": "time", "value": "2017-04-28T05:14:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ringve Museum", "sverresborg", "Tr\u00f8ndelag folkemuseum", "MiST", "Museum"]}, {"field": "author", "value": "kai kristiansen"}, {"field": "body", "value": ["Saken oppdateres.", "- Det er helt utrolig at det skjedde samtidig. Det er maksimal uflaks, sier Torunn Herje, direkt\u00f8r p\u00e5 museet.", "Det var i slutten av fellesferien i fjor sommer at museet oppdaget skaden. Grunnvannet under museet hadde tatt nye veier, og noe av det hadde lekket inn i det innerste og nederste magasinet, der gulvet var dekket med 3-4 millimeter vann.", "Det som virkelig gjorde situasjonen kritisk, var at to av avfukteranleggene samtidig hadde sluttet \u00e5 virke \u2013 med det resultatet at muggsopp spredte seg p\u00e5 de til sammen 10 000 gjenstandene som er lagret i rommene.", "Tr\u00f8ndelag Folkemuseum har til sammen 800 kvadratmeter med magasiner p\u00e5 Sverresborg.", "- Vi har jobbet mye med disse magasinene de senere \u00e5r, de har v\u00e6rt v\u00e5r store stolthet. N\u00e5 har vi har en vanvittig stor jobb foran oss, sier Herje, og viser vei gjennom en labyrint av ganger under publikumsbygget og store deler av byavdelingen p\u00e5 museet.", "LES OGS\u00c5: Sverresborg t\u00e5lte regnet", "\u00abStengt p\u00e5 grunn av muggsopp\u00bb, st\u00e5r p\u00e5 det p\u00e5 et skilt vi passerer. Herfra g\u00e5r vi p\u00e5 eget ansvar, advarer Dino Makridis, leder for avdelingen for bevaring og foto.", "Vel inne i de rammede magasinene kan vi faktisk se muggsoppen opp under taket og p\u00e5 en av veggene. Vi kan ogs\u00e5 se den p\u00e5 flere av gjenstandene, spesielt p\u00e5 dem laget av skinn.", "- Dette rommet ble totalrenovert for tre \u00e5r siden. Da renset vi alle gjenstandene og plasserte dem p\u00e5 rullebrett slik at det er enkelt \u00e5 flytte dem. N\u00e5 m\u00e5 alt rengj\u00f8res og konserveres p\u00e5 nytt, sier Makridis.", "Museet har ogs\u00e5 lagret en god del tekstiler i samlingen, og med den \u00f8kte fuktigheten fikk de et nytt problem: De fikk en oppblomstring av m\u00f8ll. Det ga igjen ekstraarbeid; tekstilene m\u00e5tte fryses ned for \u00e5 f\u00e5 fjernet insektene.", "Da museet oppdaget skaden, satte de inn flere akutt-tiltak, forklarer Herje. De hyrte inn et firma for \u00e5 stoppe vannet og leide inn byggvifter for \u00e5 t\u00f8rke rommene.", "Selv om arbeidet har p\u00e5g\u00e5tt siden september, pipler vannet fortsatt inn i rommet der skaden oppsto.", "- Vi har hatt et omfattende innspr\u00f8ytingsarbeid, men vi har enn\u00e5 ikke kontroll p\u00e5 vannet. Drenering for 40 \u00e5r siden var noe annet enn det er i dag. F\u00e5r vi det ikke helt tett, er det mulig vi m\u00e5 grave opp gulvet og drenere p\u00e5 nytt, men det vil bli sv\u00e6rt dyrt. I ytterste konsekvens m\u00e5 vi rett og slett mure igjen hele rommet, sier Makridis.", "Den st\u00f8rste jobben blir uansett \u00e5 rense alle museumsgjenstandene. For \u00e5 gj\u00f8re det, m\u00e5 rommene t\u00f8mmes helt og gjenstandene lagres p\u00e5 et nytt sted for rengj\u00f8ring og konservering. Etterp\u00e5 m\u00e5 de fraktes til en ren sone fri for mugg.", "LES OGS\u00c5: En amerikansk musiker hevder seg trakassert og aldersdiskriminert av TSO-dirigent Krzysztof Urbanski og har g\u00e5tt til s\u00f8ksm\u00e5l", "Museet har v\u00e6rt i kontakt med et firma som sier de kan f\u00e5 gjennomf\u00f8rt jobben p\u00e5 ett \u00e5r for 1,5 millioner kroner, sier Herje. Fra f\u00f8r har de brukt om lag 80 000 kroner p\u00e5 \u00e5 stoppe vannet og 120 000 kroner p\u00e5 \u00e5 t\u00f8rke ut rommene.", "Rengj\u00f8ring av 10 000 gjenstander krever mer plass enn museet har tilgjengelig. Direkt\u00f8r for Museene i S\u00f8r-Tr\u00f8ndelag (Mist) Suzette Paasche sier de enn\u00e5 ikke har bestemt seg for om de skal ut p\u00e5 leiemarkedet, eller om det skal settes opp et provisorisk industribygg p\u00e5 Sverresborg. Det siste alternativet ansl\u00e5r hun vil koste mellom fire og fem millioner kroner.", "I tillegg kommer i hver fall ett nytt avfukteranlegg, materialer og en solid dose egeninnsats.", "Til sammen kan det bety en utgift p\u00e5 om lag seks millioner kroner.", "LES OGS\u00c5: \u00c5pner kopi av Kaf\u00e9 Erichsen", "Det er enn\u00e5 uavklart hvor stor del av utgiftene som dekkes av museets forsikringsselskap.", "- Det er klin umulig \u00e5 taksere museumsgjenstander. Ingenting av dette er erstattelig. Hvis et skap fra 1700-tallet blir \u00f8delagt, lager vi ikke en kopi. Men det er ingen tvil om at dette representerer store kulturelle verdier, sier Makridis.", "Noen av gjenstandene kan v\u00e6re s\u00e5 skadet at de ikke lar seg reparere.", "- Vi kommer ikke til \u00e5 restaurere alle gjenstandene. Det er ogs\u00e5 et kostnadssp\u00f8rsm\u00e5l. Men det er et m\u00e5l at flest mulig av dem skal tilbake til den samme standarden som f\u00f8r skaden skjedde, sier Herje.", "- Vil skadene p\u00e5 samlingen g\u00e5 utover utstillingsvirksomheten fremover?", "- Nei. Akkurat n\u00e5 har vi en samisk utstilling basert p\u00e5 gjenstander fra samlingen som blir st\u00e5ende ut 2017. Vi er i stor grad et friluftsmuseum og v\u00e5r hovedopplevelse er utend\u00f8rs. V\u00e5rt hovedfokus n\u00e5 er \u00e5 fylle husene i byavdelingen med innhold og historier fra byen v\u00e5r. Samtidig jobber vi kontinuerlig med \u00e5 vise fram samlingen, sier Herje.", "LES OGS\u00c5: Detlistua p\u00e5 Sverresborg har blitt Frost-Elsas nye \u00abslott\u00bb", "Ringve Museum var gjennom en lignende prosess etter brannen i 2015, men i mindre omfang. Mange av gjenstandene i hovedbygningen var skadet av r\u00f8yk, sot eller vann. Museet leide den gang arealer i Dora for \u00e5 f\u00e5 renset og konservert gjenstandene.", "- Det er et tidkrevende arbeid som m\u00e5 gj\u00f8re skikkelig. Sverresborg og Mist har dyktige konservatorer som er godt rustet til \u00e5 ta seg av dette, sier Ringve-direkt\u00f8r Ivar Roger Hansen.", "LES OGS\u00c5: - Brannen avdekket st\u00f8rre skader enn vi f\u00f8rst trodde", "Suzette Paasche sier Mist og Sverresborg n\u00e5 jobber med \u00e5 finne et rent lokale, en mellomstasjon til gjenstandene.", "- Vi orienterte styret onsdag om v\u00e5re langsiktige planer for et felles magasin for Mist. I dette tilfellet m\u00e5 vi gj\u00f8re noe raskt. Enten g\u00e5 ut p\u00e5 leiemarkedet, eller investere i et lagerbygg p\u00e5 Sverresborg. Begge alternativene er dyre. Forsikringen vil dekke noe av rengj\u00f8ringskostnaden, sier hun.", "- Adresseavisen ble kjent med saken gjennom Mists postjournal. Hvorfor har dere ikke g\u00e5tt ut offentlig med dette tidligere?", "- Det tok litt tid f\u00f8r vi skj\u00f8nte hvor omfattende skaden er. Mugg er ikke n\u00f8dvendigvis synlig. Vi har hele veien hatt tett dialog med Mists styre, s\u00e5 dette er godt kjent hos oss, uten at vi har g\u00e5tt ut med noen pressemelding. Det er uansett klart at det vil bli en kostbar aff\u00e6re, sier Paasche."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "2bad7dec9391afcf2b8d0520d7a4a378ff2465d4f5d8983430dfa5cb7630e4c3"}, {"field": "createtime", "value": "2017-04-28T04:18:04.000Z"}, {"field": "description", "value": "Samtidig som grunnvannet begynte \u00e5 piple inn i magasinene, sluttet to av avfukterne p\u00e5 Sverresborg, Tr\u00f8ndelag Folkemuseum \u00e5 virke."}, {"field": "dominantimage", "value": "http://www.adressa.no/pluss/kultur/article14651745.ece/8b4jhp/ALTERNATES/w980-default/SVERRESBORG9.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/972b2c6734b82772443e9709a44991791aca81fc.jpg?5959d986"}, {"field": "dominantthumbnaildimensions", "value": "300x169"}, {"field": "heading", "value": ["10 000 gjenstander angrepet av muggsopp \u2013 vil koste museet millioner -adressa.no", "Oppblomstring av m\u00f8ll", "Renner enn\u00e5 vann inn", "Prislapp: seks mill. kr", "Store verdier", "- Mugg ikke synlig"]}, {"field": "id", "value": "972b2c6734b82772443e9709a44991791aca81fc"}, {"field": "keyword", "value": ["Ringve Museum", "sverresborg", "Tr\u00f8ndelag folkemuseum", "MiST", "Museum"]}, {"field": "keywords", "value": "Ringve Museum,sverresborg,Tr\u00f8ndelag folkemuseum,MiST,Museum"}, {"field": "kw-category", "value": ["pluss", "kultur"]}, {"field": "kw-classification", "value": "home-and-garden"}, {"field": "kw-concept", "value": ["gjenstander", "koste museet millioner", "skaden", "vann", "sverresborg", "museet", "museet oppdaget skaden", "millioner kroner"]}, {"field": "kw-entity", "value": ["museene", "frost-elsas", "tr\u00f8ndelag folkemuseum", "museum", "mist og sverresborg", "torunn herje", "ringve", "sverresborg", "mist"]}, {"field": "kw-location", "value": ["dora", "s\u00f8r-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["krzysztof urbanski", "dino makridis", "suzette paasche", "ivar roger hansen", "kaf\u00e9 erichsen"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article14651745.ece/8b4jhp/ALTERNATES/w980-default/SVERRESBORG9.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "10 000 gjenstander angrepet av muggsopp \u2013 vil koste museet millioner"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2017/04/28/10-000-gjenstander-angrepet-av-muggsopp-%E2%80%93-vil-koste-museet-millioner-14651746.ece"}, {"field": "pageclass", "value": ["article"]}, {"field": "publishtime", "value": "2017-04-28T05:14:24.000Z"}, {"field": "recs-articleid", "value": "14651746"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2017-04-28T05:14:24.000Z"}, {"field": "recs-rawtitle", "value": "10 000 gjenstander angrepet av muggsopp \u2013 vil koste museet millioner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Samtidig som grunnvannet begynte \u00e5 piple inn i magasinene, sluttet to av avfukterne p\u00e5 Sverresborg, Tr\u00f8ndelag Folkemuseum \u00e5 virke."}, {"field": "thumbnail", "value": "http://content-thumbnail.cxpublic.com/content/thumbnail200x150/972b2c6734b82772443e9709a44991791aca81fc.jpg?5959d986"}, {"field": "thumbnailfullheightdimensions", "value": "200x2300"}, {"field": "timestamp", "value": "2017-07-03T05:43:34.000Z"}, {"field": "title", "value": "10 000 gjenstander angrepet av muggsopp \u2013 vil koste museet millioner"}, {"field": "url", "value": "http://www.adressa.no/pluss/kultur/2017/04/28/10-000-gjenstander-angrepet-av-muggsopp-%e2%80%93-vil-koste-museet-millioner-14651746.ece"}, {"field": "urlhash", "value": "972b2c6734b82772443e9709a44991791aca81fc"}], "score": 0.98409206, "siteId": "9222270286501375973", "id": "972b2c6734b82772443e9709a44991791aca81fc"}

