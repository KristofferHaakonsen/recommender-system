{"fields": [{"field": "modifiedtime", "type": "time", "value": "2012-04-23T12:24:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det var sent januar 1989. DumDum Boys avsluttet en miniturn\u00e9 med en st\u00f8ttekonsert i Studentersamfundet i Trondheim, f\u00f8r band og crew dro opp til studio i Fossegrenda - der produsent og manager i hele helgen hadde jobbet med miksingen av bandets andre album. Vokalist Prepple skulle bare synge inn den ferdige vokal til den siste l\u00e5ten. Det ble gjort med fullt party i studio, og Prepple skrudde opp stemmen i takt med stemningen. Fullt s\u00e5 morsomt og enkelt hadde det ikke v\u00e6rt hele tiden. Komponist og gitarist Kjartan Kristiansen hadde plutselig h\u00f8rt for seg gitarriffet mens bandet \u00f8vde p\u00e5 \u00abOpp ned\u00bb i \u00f8vingslokalet i Kj\u00f8pmannsgata sommeren 1988. - Stopp en halv, ropte Kjartan. Bandet stoppet i ett og et halvt minutt, og Kjartan memorerte gitarriffet. Senere skrev han sin \u00abBussj\u00e5f\u00f8r, bussj\u00e5f\u00f8r\u00bb-tekst som man kan tro eller la v\u00e6re \u00e5 tro er skrevet til \u00e6re for bandets egen sj\u00e5f\u00f8r gjennom alle \u00e5r Eivind Ling\u00e5s.", "Roger Valstad (produsent): - Kjartan hadde en id\u00e9 om hvordan trommene skulle l\u00e5te, men klarte ikke helt \u00e5 forklare det til trommis Sola. Det endte med at han satt seg ned ved slagverket selv og viste hvordan han tenkte seg det. Tilfeldigvis var Kjetil Bjerkestrand i studio og tok opp en loop av Kjartans trommer. Foruten synthtrommene spiller Sola hi-hat og cymbaler.", "Sola Jonsen (trommer): - B\u00e5de Prepple og Kjartan er jo trommeslagere selv, og holder som regel h\u00f8flig kjeft selv om jeg har strevd. Men trommingen p\u00e5 \u00abSplitter pine\u00bb har alltid v\u00e6rt et prosjekt ogs\u00e5 senere. Jeg m\u00e5 omtrent omstrukturere hele trommesettet.", "Persi Iveland (bass): - L\u00e5tene p\u00e5 det andre albumet var stort sett grei skuring, men det var streit \u00e5 steppe til side p\u00e5 \u00abSplitter pine\u00bb-l\u00e5ten. Jeg hadde ikke sn\u00f8re p\u00e5 den der og da.", "Terje Storli (bass, Stage Dolls): - Jeg pr\u00f8vde meg p\u00e5 bassen mens de andre hadde lunsjpause, skrudde av lyset og jobbet en halvtime til jeg var forn\u00f8yd. S\u00e5 h\u00f8rte jeg ikke mer f\u00f8r vi en m\u00e5neds tid senere h\u00f8rte noe musikk p\u00e5 en bensinstasjon p\u00e5 Grong, det var s\u00e5 kjent. En kan godt h\u00f8re hvem som spiller bass p\u00e5 plata, synes det er ganske typisk meg.", "Prepple Houmb (vokal): - Roger drev og fikk Kjartan til \u00e5 spille gitarriffet om og om igjen. Jeg syntes det h\u00f8rtes bra nok ut, men Roger var tydeligvis ute etter noe som manglet. Da streiket h\u00e5nda til Kjartan, han har slitt med seneskjedebetennelsen siden, hver gang vi skulle p\u00e5 turn\u00e9.", "Torstein Flakne (gitarist, Stage Dolls): - Jeg f\u00f8lte meg be\u00e6ret over \u00e5 bli spurt om \u00e5 v\u00e6re med p\u00e5 en DumDum-plate, selv om Stage Dolls var et atskillig st\u00f8rre navn enn DumDum p\u00e5 den tiden. Jeg m\u00e5tte jobbe lenge med \u00e5 f\u00e5 til riffet. Det h\u00f8res enkelt ut, men av kjente gitarriff er det blant de aller vanskeligste. \u00abSmoke On The Water\u00bb er tidenes mest kjente, og det er gjerne det f\u00f8rste folk l\u00e6rer p\u00e5 gitar. I Norge har \u00abSplitter pine\u00bb omtrent samme posisjon, og det er like genialt. Men utrolig vanskelig \u00e5 spille.", "Roger: - Jeg skj\u00f8nte vi hadde en hit med \u00abSplitter pine\u00bb. Det ble forsterket da jeg mastret albumet i London, i et studio der blant annet Elton John gjorde sine plater. Folk kom inn i studioet og var nysgjerrige p\u00e5 hva dette var for noe.", "Per \u00d8stmark (norsk-ansvarlig Sony): - Jeg hadde en god f\u00f8lelse allerede fra konserten p\u00e5 h\u00f8stparten i 1988, konsertene var utrolig bra. De to l\u00e5tene som de spilte live, \u00abBoom Boom\u00bb og \u00abHull i himmelen\u00bb holdt i massevis. Den f\u00f8rste ferdige l\u00e5ten jeg h\u00f8rte var \u00abSlave\u00bb - den satt som et skudd. Og da til slutt selve \u00abSplitter pine\u00bb kom p\u00e5 plass, skj\u00f8nte jeg en del av hva som ville komme. Vi var glad for \u00e5 hive arbeidstittelen \u00abUgga Bugga\u00bb og f\u00f8lte at vi kunne n\u00e5 den magiske grensen p\u00e5 25 000 solgte for en norsk undergrunnsrock-plate.", "Steinar Vikan (Manager): - Det er kanskje vanskelig \u00e5 skj\u00f8nne dette n\u00e5, men da DumDum Boys startet var 10 - 15 000 solgte album det optimale av hva en trodde et slikt band kunne selge. Da vi skulle gi ut bandets andre plate, var vi spent p\u00e5 om vi kunne f\u00f8lge opp suksessen med \u00abBlodig Alvor\u00bb som da hadde solgt 13 - 14 000.", "Persi: - Neida. Vi tenkte klart dette sl\u00e5r. Vi hadde en manager som gikk med balltre i h\u00e5nda og whisky i stresskofferten. Vi f\u00f8lte oss uovervinnelige.", "Marius Lillelien (Sony): - Det var mange av oss som hadde dr\u00f8mt om at ogs\u00e5 Norge skulle f\u00e5 et band som tilsvarte Sveriges Ebba Gr\u00f8n. P\u00e5 konsertene til DumDum Boys h\u00f8sten 1988 skj\u00f8nte vi det var mulig. Jeg var ansatt i salgsavdelingen p\u00e5 det som n\u00e5 heter Sony, sommeren 1988. Jeg skulle jobbe med internasjonale utgivelser, men jeg var s\u00e5 kjempefan av DumDum at jeg fikk mast meg til \u00e5 jobbe med dem.", "Prepple: - Vi bodde i Trondheim og \u00f8vet hele sommeren. S\u00e5 flyttet vi til Oslo i samlet tropp, og etter ti dager dro vi tilbake til Trondheim for \u00e5 v\u00e6re tre m\u00e5neder i studio. Litt av sjakktrekk.", "Roger: - Jeg var litt skeptisk til \u00e5 begynne med i jobbingen med DumDum. De var jo en del av det milj\u00f8et jeg hadde jobbet med p\u00e5 \u00ab7000 Riff\u00bb i 1979. Folka stjal maten min fra kj\u00f8leskapet. Men jeg s\u00e5 fort hva som bodde i DumDum-gjengen. Kjartan fikk jeg fort et n\u00e6rt forhold til, han kalte meg broren sin. Han fikk rundt med den svarte boka si hvor han noterte tekstbrokker. Jeg s\u00e5 notatene og skj\u00f8nte ikke at det var ferdige sangtekster. Det er ingen andre enn Prepple som kunne ha f\u00e5tt det til. Men han fikk det til gjengjeld til. Jeg fikk enorm respekt for hele gjengen, og Prepple var jo bare godheten selv. Han hadde god tid i studio og var en j\u00e6vel til \u00e5 lage mat. Hva vil du ha i dag, Roger, fisk eller pasta? Han skjemte meg skikkelig bort, og jeg fikk enorm respekt for hele gjengen. Har det enn\u00e5. Men jeg tror jeg l\u00e6rte dem en del, jeg ogs\u00e5. . .", "Kjartan: - Jeg hadde de fleste av l\u00e5tene klare p\u00e5 forh\u00e5nd. \u00abSlave\u00bb skrev jeg p\u00e5 vei hjem fra Lilleg\u00e5rdsbakken til foreldrene mine i Strindveien. Men jeg fikk lekse fra Roger, skulle gj\u00f8re ferdig to l\u00e5ter til. Den ene ble \u00abSplitter pine\u00bb. Den andre \u00abBlind\u00bb som ble laget i studio om natta, den eneste l\u00e5ten jeg har skrevet p\u00e5 piano. Disse to l\u00e5tene er vel de eneste med synthtrommer. Selve 80-tallsproduksjonen \u00f8delegger mye av forholdet mitt til \u00abSplitter Pine\u00bb.", "Atle Karlsen (keyboards): - DumDum hadde lenge vurdert et femte medlem. Det sto mellom en ekstra gitarist, Nils Petter Aune (senere Raga Rockers) var aktuell, og en p\u00e5 keyboard. Jeg hadde jobbet med Kjartan p\u00e5 filmmusikken til \u00abRevolverklubben\u00bb og han gikk nok inn for meg. Baard Svendsen er den som spiller orgel p\u00e5 \u00abSplitter pine\u00bb. Jeg var mer opptatt av synth og lydkulisser, og kom inn midt i innspillingen. Jeg var p\u00e5 vei til \u00e5 jobbe meg inn som lydtekniker i NRK p\u00e5 den tiden, men valgte \u00e5 satse p\u00e5 DumDum. I l\u00f8pet av 1989 var jeg med som fast medlem. Av og til har jeg lurt p\u00e5 hva som egentlig ville ha v\u00e6rt det smarteste valget. Men egentlig har jeg jo ikke villet v\u00e6rt dette foruten. Det tok jo ogs\u00e5 av fra f\u00f8rste \u00f8yeblikk i 1989.", "Kjartan: - Jeg skj\u00f8nte for f\u00f8rste gang virkelig var som hadde skjedd utp\u00e5 v\u00e5ren 1989. Jeg gikk nedover Markveien p\u00e5 Gr\u00fcnerl\u00f8kka og i l\u00f8pet av ett kvartal h\u00f8rte jeg \u00abSplitter pine\u00bb fra tre forskjellige leiligheter.", "Per: - Vi beviste at det gikk an \u00e5 selge over 25 000 av en rockeplate i Norge, ja. \u00abSplitter pine\u00bb har n\u00e5 passert 90 000 solgte, og selger vel stadig noen tusen i \u00e5ret.", "Fakta:", "\u00abSplitter pine\u00bb ble utgitt i 1989 og var DumDum Boys store gjennombrudd.", "DumDum Boys har i alt ut syv studio-album, alle de tre f\u00f8rste var spilt inn i Nidaros studio i Trondheim produsert av Roger Valstad.", "Han har ogs\u00e5 produsert Tre Sm\u00e5 Kineseres \u00ab365 fri\u00bb og var \u00c5ge Aleksandersens tekniske hovedsamarbeidspartner p\u00e5 \u00abLevva livet\u00bb. Alts\u00e5 er han sterkt involvert i samtlige plater p\u00e5 lesernes topp 5 over tidenes beste tr\u00f8nderske rockalbum", "DumDum Boys skal gjenforenes for 6-10 konserter sommeren og h\u00f8sten 2003.", "OLE JACOB HOEL"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "0de38f6cc532b260ee85f73778cd36582310f3d6cbe85f0785c509e028bf1ff3"}, {"field": "createtime", "value": "2017-03-21T17:02:28.000Z"}, {"field": "description", "value": "Albumet skulle hete \u00abUgga Bugga\u00bb og bare en l\u00e5t gjensto f\u00f8r plata var ferdig"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8e3d9f0fa1606b2f061f1ad4dd02b149324ab875.jpg?59919f7f"}, {"field": "dominantthumbnaildimensions", "value": "256x256"}, {"field": "heading", "value": "Splitter pine - sett fra studio -adressa.no"}, {"field": "id", "value": "8e3d9f0fa1606b2f061f1ad4dd02b149324ab875"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "sony"}, {"field": "kw-concept", "value": ["studio", "enorm respekt", "jobbe", "l\u00e5t", "pine"]}, {"field": "kw-entity", "value": ["riff", "jonsen", "blind", "on the water", "fossegrenda", "houmb", "studentersamfundet", "slave", "stage dolls", "markveien", "nidaros", "blodig alvor", "prepple", "boom boom", "prepple og kjartan", "per \u00f8stmark", "manager", "splitter pine", "levva", "strindveien", "dumdum boys", "lilleg\u00e5rdsbakken", "kj\u00f8pmannsgata", "tre sm\u00e5 kineseres", "gr\u00fcnerl\u00f8kka", "raga rockers", "bussj\u00e5f\u00f8r", "sveriges ebba gr\u00f8n", "revolverklubben", "ugga bugga"]}, {"field": "kw-location", "value": ["london", "oslo", "sola", "iveland", "trondheim", "hull", "norge", "grong"]}, {"field": "kw-pageclass", "value": "article"}, {"field": "kw-person", "value": ["elton john", "nils petter aune", "torstein flakne", "kjartan kristiansen", "terje storli", "atle karlsen", "marius lillelien", "eivind ling\u00e5s", "roger valstad", "\u00e5ge aleksandersens", "kjetil bjerkestrand", "steinar vikan", "baard svendsen"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Splitter pine - sett fra studio"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article73873.ece"}, {"field": "pageclass", "value": ["article"]}, {"field": "publishtime", "value": "2003-02-14T11:17:45.000Z"}, {"field": "recs-articleid", "value": "2587284"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2003-02-14T11:17:45.000Z"}, {"field": "recs-rawtitle", "value": "Splitter pine - sett fra studio -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Albumet skulle hete \u00abUgga Bugga\u00bb og bare en l\u00e5t gjensto f\u00f8r plata var ferdig"}, {"field": "thumbnail", "value": "http://content-thumbnail.cxpublic.com/content/thumbnail200x150/8e3d9f0fa1606b2f061f1ad4dd02b149324ab875.jpg?59919f7f"}, {"field": "thumbnailfullheightdimensions", "value": "200x1552"}, {"field": "timestamp", "value": "2017-08-14T13:02:55.000Z"}, {"field": "title", "value": "Splitter pine - sett fra studio"}, {"field": "url", "value": "http://www.adressa.no/kultur/musikk/article73873.ece"}, {"field": "urlhash", "value": "8e3d9f0fa1606b2f061f1ad4dd02b149324ab875"}], "score": 0.8876997, "siteId": "9222270286501375973", "id": "8e3d9f0fa1606b2f061f1ad4dd02b149324ab875"}

