{"fields": [{"field": "modifiedtime", "type": "time", "value": "2012-04-18T17:54:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arild norberg fylkessekret\u00e6r i nei til eu"}, {"field": "body", "value": ["Saken oppdateres.", "Mange produsenter i utviklingsland f\u00e5r dessverre for lave priser for produktene sine. De er dermed ikke i stand til \u00e5 fors\u00f8rge seg selv og sine familier. Prisene de f\u00e5r dekker ofte ikke familiens mest n\u00f8dvendige behov for mat, utdanning og helse.", "Max Havelaar er en internasjonal merkeordning som garanterer at sm\u00e5b\u00f8nder og plantasjearbeidere i utviklingsland f\u00e5r tryggere arbeidsvilk\u00e5r og bedre priser for sine produkter. I Norge, som i mange andre land rundt om i verden, er Max Havelaar og Fairtrade et viktig redskap for \u00e5 sikre produsenter i utviklingsland gode arbeidsvilk\u00e5r og skikkelige priser for produktene.", "Bare i sv\u00e6rt beskjeden grad er slike produkter tilgjengelig i norske matvarebutikker. NRKs forbrukerprogram \u00abFBI\u00bb har flere ganger satt s\u00f8kelyset p\u00e5 temaet og etterlyst st\u00f8rre engasjement blant de fire store norske matvarekjedene. Tre av dem: ICA, Norgesgruppen og Coop har hver gang st\u00e5tt frem og lovet at de skal bli flinkere til \u00e5 tilby rettferdige varer til norske forbrukere. Den fjerde, Rema 1000, sa \u00e5pent og \u00e6rlig fra om at dette var for sm\u00e5tt for dem, slikt gidder de ikke \u00e5 holde p\u00e5 med.", "Som mange\u00e5rig medlem av byens lokale Coop, Trondos, m\u00f8ter jeg hvert \u00e5r opp p\u00e5 \u00e5rsm\u00f8tet i Melhus krets og etterlyser rettferdige varer i hyllene i \u00abmin\u00bb Coop Mega-butikk. Hver gang jeg fremmer mitt ensomme krav, blir jeg m\u00f8tt med noen intetsigende bortforklaringer fra bedriftsledelsens representanter p\u00e5 m\u00f8tet. Hver gang f\u00e5r jeg den ekle f\u00f8lelsen av \u00e5 bli sett p\u00e5 som en s\u00e6ring som kommer trekkende med slike vanskelige, men uvesentlige ting p\u00e5 et m\u00f8te som ellers er s\u00e5 koselig.", "Forleden refererte Adresseavisen fra et bes\u00f8k som selveste biskopen i Nidaros avla i det lokale Coop-hovedkvarteret. Blant annet etterlyste han da rettferdige varer i de kooperative hyller. Da bestemte jeg meg for at denne kampen skal jeg fortsette med. Jeg skal fortsette med \u00e5 m\u00f8te opp p\u00e5 \u00e5rsm\u00f8tene i Coop og etterlyse rettferdige varer s\u00e5 lenge det er n\u00f8dvendig. Og jeg skal aldri mer f\u00f8le meg som en s\u00e6ring n\u00e5r jeg gj\u00f8r det. For n\u00e5 vet jeg at jeg, i denne saken, er p\u00e5 lag med selveste Herrens stedlige representant, og da vet jeg at jeg har en god sak!", "Det er (forel\u00f8pig) ikke mange varer det er snakk om i den norske dagligvarebransjen. 10-12 ulike Max Havelaar-merkede varer er tilgjengelige. Rettferdig kaffe og rettferdige bananer er blant de mest kjente. Hvis de fire dominerende norske dagligvarekjedene virkelig ville, kunne utvalget v\u00e6re mye st\u00f8rre. Etter en runde blant noen av Trondheims matvarebutikker finner jeg raskt ut at Ultra er den desidert beste. Her har de hele det norske utvalget tilgjengelig i sine hyller. Coop Obs! er blant de d\u00e5rligste. Kun ett eneste Max Havelaar-merket produkt er \u00e5 finne blant mange kilometer med hyller, nemlig appelsinjuice. I tillegg har de rettferdig kaffe under sitt eget merkenavn.", "Hvorfor skal det v\u00e6re s\u00e5 vanskelig \u00e5 gi oss bevisste forbrukere dette, tross alt, bitte lille tilbudet p\u00e5 min lokale Coop Mega? Hyllene deres flommer jo allikevel over av kanskje 5000 ulike vareslag. Disse 10-12 som bidrar til at familier i utviklingsland kan f\u00e5 et bedre liv, kan umulig v\u00e6re tungen p\u00e5 vektsk\u00e5len som driver butikken til konkurs. Dessuten har jo de fleste norske matvarebutikker greid \u00e5 presse inn ganske mange varianter av r\u00f8d, dansk salami det siste \u00e5ret!", "\u00abDet er ikke noe marked for det\u00bb. \u00abDet er s\u00e5 f\u00e5 som sp\u00f8r etter det\u00bb, svarer dagligvarebaronene. Og det har de sikkert rett i. Men s\u00e5 vet de samtidig s\u00e5 inderlig godt at det de virkelig vil selge, det skaper de et marked for. Ikke fortell meg at stringtrusen kom p\u00e5 markedet fordi kvinnene maste om \u00e5 f\u00e5 g\u00e5 med en tr\u00e5d i rumpa! Nei, det var noen moteskapere som skapte produktet - og markedet. Slik er det ogs\u00e5 med rettferdige varer. Den butikkjeden som virkelig \u00f8nsker \u00e5 profilere seg p\u00e5 dette, den f\u00e5r det til.", "S\u00e5, n\u00e5r Ultra er s\u00e5 flinke, hvorfor ikke v\u00e6re forn\u00f8yd, hvorfor gidder jeg \u00e5 mase p\u00e5 Coop? Jo, det er det tre grunner til:", "Fordi det fra Melhus, der jeg bor, til Ultra (p\u00e5 Nedre Elvehavn) er ca. 30 km. Alts\u00e5 altfor lang avstand.", "Fordi det er en del av Coops verdier i flg. Coop Norges hjemmesider: \u00abI Coop viser vi omtanke for mennesker, dyr og milj\u00f8, og arbeider for en b\u00e6rekraftig samfunnsutvikling\u00bb, heter det.", "Fordi ideen om samhold og solidaritet er det som hele den kooperative tanke ble tuftet p\u00e5. Det var det som var tanken bak da pionerene i Rochdale i England i 1844 offisielt grunnla verdens f\u00f8rste samvirkelag. Da m\u00e5 Coop ogs\u00e5 kunne vise samhold og solidaritet med sm\u00e5b\u00f8nder og plantasjearbeidere i utviklingsland!", "I sommer var jeg p\u00e5 en kort ferie i London. Akkurat p\u00e5 den tiden ble det kj\u00f8rt en stor boardskampanje med budskapet: \u00abTHE CO-OP IS BRITAINS LEADING SUPERMARKET SUPPORTER OF FAIRTRADE PRODUCTS\u00bb. Britiske Coop har alts\u00e5 en mye mer offensiv holdning til rettferdig handel, og er i dag ledende i britisk dagligvarehandel, med mer enn 100 ulike rettferdige varer. Her p\u00e5 berget har vi alts\u00e5 to!", "Da jeg kom hjem fra London ringte jeg til v\u00e5r nasjonale kooperative informasjonsdirekt\u00f8r (han som har st\u00e5tt fram p\u00e5 FBI og lovet bot og bedring) for \u00e5 sp\u00f8rre hvorfor dette er s\u00e5 mye vanskeligere i Norge enn i England. Som ventet kom det ikke s\u00e5 mye matnyttig (i bokstavelig forstand!) ut av den samtalen, men han forsto mitt syn og oppfordret meg til fortsatt \u00e5 utfordre mitt lokale Coop.", "Og det er nettopp det denne kronikken er ment som:", "S\u00e5, kj\u00e6re Coop-Trondos direkt\u00f8r: N\u00e5r vil Coop leve opp til sine verdier og bli god p\u00e5 rettferdig handel?"]}, {"field": "category0", "value": "meninger"}, {"field": "contenthash", "value": "a7c1b211e53ddd696fee1cc7f18249a4e7f79fb17b7d9a26a643c31fca4ef138"}, {"field": "createtime", "value": "2017-05-12T10:18:35.000Z"}, {"field": "description", "value": "V\u00e5re daglige gj\u00f8rem\u00e5l, som for eksempel \u00e5 handle i butikken, kan ha avgj\u00f8rende betydning for livet til mennesker som lever p\u00e5 andre siden av jorda."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/435cb9f5e30d20e40d7bedce1291e418ccafed74.jpg?59158bfb"}, {"field": "dominantthumbnaildimensions", "value": "256x256"}, {"field": "heading", "value": "Hvor blir det av de rettferdige varene? -adressa.no"}, {"field": "id", "value": "435cb9f5e30d20e40d7bedce1291e418ccafed74"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["rettferdig", "rettferdige varer", "varer", "etterlyse rettferdige varer"]}, {"field": "kw-entity", "value": ["trondos", "obs", "norgesgruppen og coop", "coop mega", "max havelaar og fairtrade", "ultra", "rema 1000", "coop-trondos", "herrens", "nedre elvehavn", "trondheims", "nidaros", "adresseavisen"]}, {"field": "kw-location", "value": ["melhus", "england", "rochdale", "london", "norge"]}, {"field": "kw-pageclass", "value": "article"}, {"field": "kw-person", "value": "max havelaar"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvor blir det av de rettferdige varene?"}, {"field": "og-type", "value": "article"}, {"field": "og-url", "value": "http://www.adressa.no/meninger/article584687.ece"}, {"field": "pageclass", "value": ["article"]}, {"field": "publishtime", "value": "2005-10-24T22:00:14.000Z"}, {"field": "recs-articleid", "value": "2097974"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2005-10-24T22:00:14.000Z"}, {"field": "recs-rawtitle", "value": "Hvor blir det av de rettferdige varene? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "V\u00e5re daglige gj\u00f8rem\u00e5l, som for eksempel \u00e5 handle i butikken, kan ha avgj\u00f8rende betydning for livet til mennesker som lever p\u00e5 andre siden av jorda."}, {"field": "thumbnail", "value": "http://content-thumbnail.cxpublic.com/content/thumbnail200x150/435cb9f5e30d20e40d7bedce1291e418ccafed74.jpg?59158bfb"}, {"field": "thumbnailfullheightdimensions", "value": "200x1283"}, {"field": "timestamp", "value": "2017-05-12T10:18:35.000Z"}, {"field": "title", "value": "Hvor blir det av de rettferdige varene?"}, {"field": "url", "value": "http://www.adressa.no/meninger/article584687.ece"}, {"field": "urlhash", "value": "435cb9f5e30d20e40d7bedce1291e418ccafed74"}], "score": 0.7051934, "siteId": "9222270286501375973", "id": "435cb9f5e30d20e40d7bedce1291e418ccafed74"}

