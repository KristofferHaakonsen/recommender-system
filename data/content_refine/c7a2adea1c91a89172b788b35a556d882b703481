{"fields": [{"field": "modifiedtime", "type": "time", "value": "2016-02-27T20:36:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Det blir spredning over det meste av terningskalaen n\u00e5r vi vurderer kveldens bidrag i den norske Melodi Grand Prix-finalen:", "1. The Hungry Hearts feat. Lisa Dillan: \u00abLaika\u00bb (5/6)", "Oisann, det starter i alle fall friskt! Performancegruppa The Hungry Hearts har f\u00e5tt med seg jazzvokalist Lisa Dillan p\u00e5 en lesbisk kj\u00e6rlighetsl\u00e5t fra Russlands gater og romskip \u2013 og det l\u00e5ter s\u00e5nn omtrent deretter. Vi snakker om disco-house med melankolsk undertone p\u00e5 det melodiske refrenget \u2013 ikke s\u00e5 rent ulikt Pet Shop Boys p\u00e5 sitt mest campe. S\u00e5 er det passe (bevisst) parodisk p\u00e5 tekstsiden, ironi-lagene tjukke og farlig n\u00e6r irriterende \u00abhumormusikk\u00bb. Men \u00abLaika\u00bb er i alle fall mye mer sjarmerende enn \u00c5ge-l\u00e5ten og -albumet med samme navn. Vinner aldri, likevel det festligste innslaget i MGP p\u00e5 lenge.", "LES OGS\u00c5: Agnete er bookmakernes MGP-favoritt", "2. Stage Dolls: \u00abInto the Fire\u00bb (3/6)", "Tanken er helt grei, den. I den store sammenhengen undervurderte Stage Dolls, med sin bredt orienterte amerikanske poprock, kunne utrettet noe i MGP. Torstein Flakne kan som regel skrive bedre refrenger enn de fleste i dette selskapet \u2013 i s\u00f8vne \u2013 derfor er det litt fort\u00e6rende at det ikke stemmer helt p\u00e5 \u00abInto the Fire\u00bb. En i utgangspunktet helt grei men litt gr\u00e5 l\u00e5t, \u00f8delegges ganske mye av en krampaktig tidsriktig og dermed noks\u00e5 ukledelig \u00ab\u00e5-\u00e5-\u00e5-\u00e5h-\u00e5\u00bb-koring p\u00e5 refrenget. Dessverre ikke Stage Dolls p\u00e5 sitt aller beste.", "LES OGS\u00c5: \u00abJeg har klint mye til Stage Dolls' st\u00f8rste hit \u00abLove Don't Bother Me\u00bb\u00bb", "3. Stine Hole Ulla: \u00abTraces\u00bb (3/6)", "Feltet m\u00e5 selvsagt ha en obligatorisk svulstig musikal-ballade. \u00abTraces\u00bb er helt p\u00e5 det jevne i s\u00e5 m\u00e5te, profesjonelt og sjangertro komponert, samtidig uten s\u00e6rlig s\u00e6rpreg og stoppeffekter. Ulla synger klart og pent, men litt tynt (kan det virkelig holde live?) - har hun toppkvaliteten en s\u00e5nn l\u00e5t krever for \u00e5 f\u00e5 folk opp av stolene p\u00e5 siste refreng? Jeg tviler, og denne typen l\u00e5ter b\u00f8r ikke ha gode vilk\u00e5r etter Didrik Solli-Tangen og Carl Espens s\u00f8rgelige skjebner i den internasjonale finalen i senere \u00e5r.", "4. Makeda: \u00abStand Up\u00bb (4/6)", "Alle vi som er glade i Amy Winehouse f\u00e5r et varmt og sympatisk pustehull her. \u00abStand Up\u00bb er en \u00abRehab\u00bb-aktig sak med barytonsax-st\u00f8t og nikk til s\u00e5 vel gammel soul som til 60-tallets girl groups. Fleskete, stilsikkert og godt arrangert, Makeda synger bra og koristene likes\u00e5 \u2013 men innbydende lydbilde og smakfulle inspirasjonskilder klarer ikke helt \u00e5 skjule at selve l\u00e5ten bare er s\u00e5nn passe bra og interessant.", "5. Pegasus: \u00abAnyway\u00bb (2/6)", "S\u00e5 kjedelig kan musikk ogs\u00e5 v\u00e6re. Pegasus har tidligere utmerket seg som fornyere av danseband-sjangeren, men til MGP kommer de med en l\u00e5t totalt blottet for egenart og personlighet. \u00abAnyway\u00bb er en powerballade av det pusete og helgr\u00e5 slaget, selv om den pr\u00f8ver seg p\u00e5 en slags halvhjertet Aerosmith-\u00f8velse i refrenget. Legg inn en treminutters dopause, eventuelt en dupp, her. Det er uansett vanskelig \u00e5 holde seg v\u00e5ken gjennom \u00abAnyway\u00bb.", "6. Freddy Kalas: \u00abFeel da Rush\u00bb (1/6)", "Det blir imidlertid en br\u00e5 og ubehagelig oppv\u00e5kning n\u00e5r Freddy Kalas, en av Norges absolutt hviteste menn, pr\u00f8ver \u00e5 blande en slags reggae-vibb inn i barnesang/russel\u00e5t-formelen sin. \u00c5 herme etter karibisk aksent var knapt akseptabelt for Banana Airlines p\u00e5 80-tallet, og det er slett ikke mer sjarmerende i 2016. Musikalsk er det et lavpannet samleb\u00e5ndsprodukt (verset er jo identisk med hitten \u00abPinne for landet\u00bb) og som voksent menneske m\u00e5 jeg nesten be pent om \u00e5 f\u00e5 slippe dette her.", "7. Laila Samuels: \u00abAfterglow\u00bb (4/6)", "Ny mektig ballade, men denne er hakket mer interessant enn Stine Ullas bidrag. Den tidligere The Tuesdays-vokalisten Laila Samuels kommer med en l\u00e5t som b\u00e5de har hintet av folkemusikk vi synes \u00e5 elske i MGP-l\u00e5tene v\u00e5re, men som ogs\u00e5 b\u00f8r kunne appellere til mer dramatisk anlagte s\u00f8reuropeere. Det blir litt for mye krem etter hvert som virkemidlene t\u00e5rner seg opp mot slutten, men Samuels har b\u00e5de s\u00e5rhet og personlighet i stemmen. Om hun fikser dette live, har vi finalens beste vokalprestasjon \u00e5 se fram til.", "8. Elouiz: \u00abHistory\u00bb (3/6)", "Ikke s\u00e5 mye veldig galt med denne, som l\u00e5ter som en noenlunde proft laget og utf\u00f8rt tonef\u00f8lge til en gr\u00e5tkvalt scene i en romantisk komedie. Men sannelig heller ikke mye \u00e5 bli glad i, stoppe opp ved eller huske. Selve definisjonen av en midt-i-veien-l\u00e5t, et bevis p\u00e5 at underskogen av norske popmusikkomponister har hevet bunniv\u00e5et, men ikke n\u00f8dvendigvis lager mer interessant musikk av den grunn. Elouiz synger ganske fint, da.", "9. Suite 16: \u00abAnna Lee\u00bb (4/6)", "Boyband er ikke som f\u00f8r, ei heller popstjernetettheten i Rennebu. Tr\u00f8nderen Alexandru og resten av Suite 16 fl\u00f8rter like mye med folkband som Mumford & Sons som med mer kontempor\u00e6r musikk. Som hos inspirasjonskilden er irritasjonspotensialet ganske formidabelt, men jo da, enn s\u00e5 lenge er \u00abAnna Lee\u00bb fengende og full av ungdommelig energi. En l\u00e5t med godt (om enn p\u00e5 grensen til overstadig) hum\u00f8r, om ikke annet.", "10. Agnete: \u00abIcebreaker\u00bb (3/6)", "Bookmakerne antyder at duellen vil st\u00e5 mellom den mest folkelige og den mest moderne l\u00e5ten. Ingen overraskelse at det er Agnete Johnsen som gir oss \u00e5rets mest edgy og mest utfordrende bidrag \u2013 bare synd favoritten ikke er en bedre l\u00e5t. Verset er lovende, passe mystisk og atmosf\u00e6risk EDM. Men s\u00e5 kommer twisten; \u00e5 ha et refreng som g\u00e5r treigere enn verset, snur dristig opp-ned p\u00e5 popforventningene v\u00e5re, men grepet er adskillig mer interessant p\u00e5 papiret enn i praksis. Det er mulig stemme og karisma redder Agnete i finalen, for \u00abIcebreaker\u00bb er ganske rare greier \u2013 og samtidig ikke rare greiene.", "Vurdert av VEGARD ENLID"]}, {"field": "category0", "value": "kultur"}, {"field": "contenthash", "value": "bfa5cf7d22ed6542a8831507b6048a2493c7139ca333a50cdf8e011e2976d586"}, {"field": "createtime", "value": "2016-02-27T16:24:29.000Z"}, {"field": "description", "value": "Ikke alle av \u00e5rets MGP-bidrag faller i smak hos v\u00e5r musikkanmelder."}, {"field": "dominantimage", "value": "http://www.adressa.no/kultur/article12210070.ece/jbkovb/ALTERNATES/w980-default/MGP_kollasj.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7a2adea1c91a89172b788b35a556d882b703481.jpg?59595383"}, {"field": "dominantthumbnaildimensions", "value": "300x169"}, {"field": "heading", "value": "\u00abLegg inn en treminutters dopause, eventuelt en dupp\u00bb -adressa.no"}, {"field": "id", "value": "c7a2adea1c91a89172b788b35a556d882b703481"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["ulla", "banana airlines"]}, {"field": "kw-concept", "value": ["rare greier", "l\u00e5t", "treminutters dopause"]}, {"field": "kw-entity", "value": ["\u00e5ge", "pet shop boys", "didrik solli-tangen og carl espens", "russlands", "m. men", "anyway", "suite 16", "the hungry hearts", "sons", "icebreaker", "stage dolls", "pinne", "anna lee", "the tuesdays", "love don", "melodi grand prix", "makeda", "norges", "p. torstein flakne", "bother me", "rush", "alexandru", "into the fire", "laika", "aerosmith"]}, {"field": "kw-location", "value": ["rennebu", "mumford", "rehab"]}, {"field": "kw-pageclass", "value": "article"}, {"field": "kw-person", "value": ["freddy kalas", "laila samuels", "stine hole ulla", "agnete johnsen", "lisa dillan", "carl espens", "torstein flakne", "amy winehouse", "stine ullas", "didrik solli-tangen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article12210070.ece/jbkovb/ALTERNATES/w980-default/MGP_kollasj.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abLegg inn en treminutters dopause, eventuelt en dupp\u00bb"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/02/27/%C2%ABLegg-inn-en-treminutters-dopause-eventuelt-en-dupp%C2%BB-12210071.ece"}, {"field": "pageclass", "value": ["article"]}, {"field": "publishtime", "value": "2016-02-27T16:22:22.000Z"}, {"field": "recs-articleid", "value": "12210071"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-02-27T16:22:22.000Z"}, {"field": "recs-rawtitle", "value": "\u00abLegg inn en treminutters dopause, eventuelt en dupp\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ikke alle av \u00e5rets MGP-bidrag faller i smak hos v\u00e5r musikkanmelder."}, {"field": "thumbnail", "value": "http://content-thumbnail.cxpublic.com/content/thumbnail200x150/c7a2adea1c91a89172b788b35a556d882b703481.jpg?59595383"}, {"field": "thumbnailfullheightdimensions", "value": "200x2519"}, {"field": "timestamp", "value": "2017-07-02T20:11:47.000Z"}, {"field": "title", "value": "Les v\u00e5r anmelders dom over MGP-l\u00e5tene"}, {"field": "url", "value": "http://www.adressa.no/kultur/2016/02/27/%c2%abLegg-inn-en-treminutters-dopause-eventuelt-en-dupp%c2%bb-12210071.ece"}, {"field": "urlhash", "value": "c7a2adea1c91a89172b788b35a556d882b703481"}], "score": 0.4642835, "siteId": "9222270286501375973", "id": "c7a2adea1c91a89172b788b35a556d882b703481"}

