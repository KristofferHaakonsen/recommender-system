{"fields": [{"field": "modifiedtime", "type": "time", "value": "2012-04-16T22:28:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Internasjonale unders\u00f8kelser viser at norske skolebarns lesekompetanse er svakere enn land vil liker \u00e5 sammenlikne oss med. En av fem norske elever er funksjonelle analfabeter n\u00e5r de g\u00e5r ut av grunnskolen. Gapet mellom barn som leser jevnlig og barn som leser lite p\u00e5 eget initiativ \u00f8ker med \u00f8kende alder. Skolen m\u00e5 derfor se det som en viktig oppgave \u00e5 f\u00e5 barn til \u00e5 oppdage at lesing kan v\u00e6re til glede og nytte. Oppl\u00e6ringsloven sier at oppl\u00e6ringa skal tilpassast evnene og f\u00f8resetnadene hj\u00e5 den enkelte eleven (\u00a71-2). En m\u00e5te \u00e5 gj\u00f8re dette p\u00e5 er \u00e5 tilpasse tekstene barna m\u00f8ter til den enkelte elevens erfaringsbakgrunn, interesser og faktiske lesekompetanse.", "Tidligere leseerfaringer gir barnet forventninger om hva det kan mestre av nye leseutfordringer. Elever som gang p\u00e5 gang m\u00f8ter tekster de ikke har kunnskaper og ferdigheter til \u00e5 mestre, vil st\u00e5 i fare for \u00e5 resignere. Dette kan gi den fatale konsekvensen at de unng\u00e5r lesing, fordi de har en negativ l\u00e6ringshistorie i m\u00f8tet med skriftspr\u00e5ket.", "Leseforst\u00e5else inng\u00e5r som ett av to grunnelementer i en leseprosess. Lesing defineres p\u00e5 forskjellige m\u00e5ter, men den definisjonen som g\u00e5r igjen i ulike sammenhenger, er lesing som et produkt av ordavkoding og forst\u00e5else. En slik definisjon betegner ordavkodingen som den tekniske delen i en leseprosess og forst\u00e5elsen blir oppfattet som prosessens spr\u00e5klige faktor. Selv om det rent teoretisk er mulig \u00e5 lage skiller mellom disse to elementene og deres funksjon, blir det viktig \u00e5 se p\u00e5 lesing som en dynamisk prosess, der de ulike faktorene aktiviseres samtidig og er avhengige av hverandre. Ordavkodingen er en prosess som blir stimulert og p\u00e5virket av den spr\u00e5klige forst\u00e5elsesfaktoren. Lesing er s\u00f8ken etter mening. Dette gj\u00f8r det vanskelig \u00e5 skille den tekniske omkodingen fra forst\u00e5elses- og meningsaspektet.", "Forkunnskaper og spr\u00e5klige ferdigheter er derfor avgj\u00f8rende for at m\u00f8tet mellom tekst og leser skal bli vellykket. Forskning viser at leseforst\u00e5elsen er best dersom leseren blir eksponert for tekster som kan knyttes opp mot deres tidligere erfaringer, kunnskaper og interesser. Den beste m\u00e5ten \u00e5 f\u00e5 kjennskap til dette p\u00e5, er \u00e5 sp\u00f8rre eleven selv.", "Individuelle arbeidsplaner er noe mange foreldre med skolebarn har st\u00f8tt p\u00e5. En slik arbeidsplan kan inneholde en tilpasset leseplan. Mange skoler har satt leseb\u00f8kene p\u00e5 hylla og velger individtilpassede tekster i stedet. Men disse kan ikke v\u00e6re tilfeldig valgt. Eleven m\u00e5 selv ha innflytelse p\u00e5 valget. Dette i seg selv vil v\u00e6re en faktor som kan \u00f8ke lesemotivasjonen.", "Ved H\u00f8gskolen i S\u00f8r-Tr\u00f8ndelag, avdeling for l\u00e6rer- og tolkeutdanning, har studenter erfart at individtilpassede leseplaner kan ha effekt. Studenter i faget Tilpasset oppl\u00e6ring og spesialpedagogikk gjennomf\u00f8rte en kartlegging av elevers leseferdighet, lesevaner og holdninger til lesing. Hver enkelt elev ble blant annet spurt om hva de gj\u00f8r p\u00e5 fritida, om gode opplevelser de husker, hva de liker \u00e5 se p\u00e5 TV og liknende. Dette var elever som i utgangspunktet leste lite p\u00e5 eget initiativ, og som derfor var forsinket i sin leseutvikling.", "Studentene nyttet denne informasjonen til \u00e5 velge skreddersydde tekster, tilpasset den enkelte elevens lesekompetanse, interesseomr\u00e5der og erfaringsbakgrunn. Elevene fulgte s\u00e5 sin egen tilpassede leseplan i en periode p\u00e5 15 uker. Resultatet av tiltaket var positive. Elever som tidligere skygget unna leseutfordringer, fikk en vitamininnspr\u00f8yting. Ved kartlegging i etterkant fant studentene at den tekniske leseferdigheten var bedre. Men langt viktigere var det at holdningene til b\u00f8ker og lesing var snudd hos mange av elevene. En sideeffekt var ogs\u00e5 at elevene ble mer bevisst sin egen leseutvikling. De hadde f\u00e5tt mer selvinnsikt i sine egne lese- og l\u00e6reprosesser.", "Noen foreldre, som tidligere hadde ytret \u00f8nske om utredning av barnet sitt med tanke p\u00e5 dysleksi, kunne n\u00e5 vise en mer avslappet holdning. For \u00e5 bruke deres egne ord: Tiltaket har gjort underverker. Et flertall av foreldrene meldte tilbake at valget av leseoppgaver hadde virket inn p\u00e5 barnas lesevaner og lesemotivasjon. De aller fleste foreldre er takknemlige for at skolen tar grep og handler n\u00e5r de oppdager at barna deres sliter. Derfor er det heller ikke vanskelig \u00e5 f\u00e5 foreldrene med p\u00e5 oppf\u00f8lgingsoppgaver i hjemmet. Uten foreldrenes interesse og oppf\u00f8lging er muligheten for \u00e5 lykkes med slike tiltak vesentlig mindre.", "Skolekulturen m\u00e5 ha noen spesielle kvaliteter som er viktige for \u00e5 lykkes med slike tiltak. Det m\u00e5 v\u00e6re aksept for ulikhet. At elevene arbeider med eget stoff og forskjellige oppgaver, m\u00e5 v\u00e6re en del av hverdagen. P\u00e5 skoler der en slik praksis er innarbeidet, vil det ikke f\u00f8les stigmatiserende at noen elever har sin egen leseplan. Dette kan v\u00e6re regelen mer enn unntaket. Mulighetene for sammenlikning elevene imellom blir ogs\u00e5 mindre. En skolekultur der selve oppgavene er drivkraften framfor sammenlikning og konkurranse, vil v\u00e6re til fordel for elever som har forsinket leseutvikling.", "Utvalget av barnelitteratur er variabelt og bredt. Skulle vi etterlyse mer, m\u00e5tte det v\u00e6re lettleste b\u00f8ker for ungdom som tar utgangspunkt i ungdommers opplevde virkelighet. Bibliotekene er en uvurderlig ressurs dersom skolen trenger barne- og ungdomslitteratur innfor gitte tema. Et tett samarbeid mellom skolene og folkebibliotekene i arbeidet med \u00e5 finne elevtilpasset litteratur vil v\u00e6re positivt for leseutviklingen til elever med uheldige leseerfaringer. I tillegg er det av st\u00f8rste betydning at skolene skaffer seg kompetente pedagoger med kunnskaper om spr\u00e5kutvikling, leseprosesser og litteratur. Noen kommuner har g\u00e5tt til det tiltaket \u00e5 tilsette egne lesel\u00e6rere med spesiell kompetanse p\u00e5 omr\u00e5det og med ansvar for den kontinuerlige leseoppl\u00e6ringen ved den enkelte skole. Dette kan vise seg \u00e5 v\u00e6re en riktig prioritering og en god investering for framtida."]}, {"field": "category0", "value": "meninger"}, {"field": "contenthash", "value": "3ceebe201c084acbd3520a8e4ef8d20862b50b3c75889330980738d80aa14a43"}, {"field": "createtime", "value": "2015-01-14T08:01:27.776Z"}, {"field": "description", "value": "For \u00e5 bli en god leser, m\u00e5 man lese."}, {"field": "dominantimage", "value": "http://www.adressa.no/incoming/article1324389.ece5/ALTERNATES/w980-default/Kronikkfoto%203108"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/89176ae0e59fa34b5c6482063a2010da0d0a916a.jpg?598323a6"}, {"field": "dominantthumbnaildimensions", "value": "300x169"}, {"field": "heading", "value": "Lesemotivasjon og lesekompetanse hos norske skoleelever -adressa.no"}, {"field": "id", "value": "89176ae0e59fa34b5c6482063a2010da0d0a916a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["barn", "enkelt elev", "elev"]}, {"field": "kw-entity", "value": ["tilpasset", "h\u00f8gskolen"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1324389.ece5/ALTERNATES/w980-default/Kronikkfoto%203108"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lesemotivasjon og lesekompetanse hos norske skoleelever"}, {"field": "og-type", "value": "article"}, {"field": "og-url", "value": "http://www.adressa.no/meninger/article1375543.ece"}, {"field": "pageclass", "value": ["article"]}, {"field": "publishtime", "value": "2009-08-31T07:12:36.000Z"}, {"field": "recs-articleid", "value": "1328207"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-08-31T07:12:36.000Z"}, {"field": "recs-rawtitle", "value": "Lesemotivasjon og lesekompetanse hos norske skoleelever -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "For \u00e5 bli en god leser, m\u00e5 man lese."}, {"field": "thumbnail", "value": "http://content-thumbnail.cxpublic.com/content/thumbnail200x150/89176ae0e59fa34b5c6482063a2010da0d0a916a.jpg?598323a6"}, {"field": "thumbnailfullheightdimensions", "value": "200x1859"}, {"field": "timestamp", "value": "2017-08-03T13:22:46.000Z"}, {"field": "title", "value": "Lesemotivasjon og lesekompetanse hos norske skoleelever"}, {"field": "url", "value": "http://www.adressa.no/meninger/article1375543.ece"}, {"field": "urlhash", "value": "89176ae0e59fa34b5c6482063a2010da0d0a916a"}], "score": 1.2120073, "siteId": "9222270286501375973", "id": "89176ae0e59fa34b5c6482063a2010da0d0a916a"}

