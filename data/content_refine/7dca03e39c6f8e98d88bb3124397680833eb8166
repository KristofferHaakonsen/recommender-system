{"fields": [{"field": "modifiedtime", "type": "time", "value": "2012-04-17T01:07:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["allmenn litteraturvitenskap", "ntnu"]}, {"field": "body", "value": ["Saken oppdateres.", "Ein skikk fr\u00e5 Barcelona i Spania med \u00e5 gi ei rose og ei bok p\u00e5 denne dagen til nokon ein er glad i, har vel ikkje festa seg s\u00e5 sterkt hos oss enno. Det er ein fin tanke, og det ville vera hyggeleg om det vart ein tradisjon i v\u00e5r del av verda ogs\u00e5. Tradisjon for \u00e5 feira jubileum for b\u00f8ker og forfattarar har vi likevel i rikt monn \u2013 s\u00e5 vi b\u00f8r kunna nytta dagen i dag til \u00e5 feira eit 250-\u00e5rsjubileum med spesiell interesse for Tr\u00f8ndelag og tr\u00f8ndersk bokhistorie: Hans von Aphelens store fransk-danske og dansk-franske ordbok fr\u00e5 1759. P\u00e5 sitt vis er det eit storverk i dansk-norsk kulturhistorie, denne f\u00f8rste store tospr\u00e5klege ordboka mellom fransk og dansk med tittelen Dictionnaire Royal Fran\u00e7ois et Danois, Danois et Fran\u00e7ois. Ordboka kom ut i K\u00f8benhavn og var p\u00e5 heile 1118 store trespalters sider. For si tid var dette eit sv\u00e6rt viktig verk. Ordboka vart prenta omatt i tre band i 1772\u201375 og vart st\u00e5ande i nesten hundre \u00e5r som standard ordboksverk mellom fransk og dansk. Ho har i s\u00e5 m\u00e5te tvillaust vore viktig for mange andre b\u00f8ker p\u00e5 dansk i den perioden og fortener berre av den grunn ei rose p\u00e5 den internasjonale bokdagen.", "I Tr\u00f8ndelag er det alts\u00e5 s\u00e6rleg grunn til \u00e5 markera dette arbeidet fr\u00e5 det vi gjerne kallar felleslitteraturens tid: Hans von Aphelen var tr\u00f8nder, f\u00f8dd i 1719 p\u00e5 N\u00e6r\u00f8y i Nord-Tr\u00f8ndelag, der faren var klokkar og skolehaldar. Familien var, som namnet viser, av tysk adeleg herkomst, og budde p\u00e5 garden Torstad i relativt sm\u00e5l\u00e5tne k\u00e5r, ser det ut til. Hans fekk s\u00e5leis ikkje formell skoleutdanning som ein kunne ha venta om han hadde vore embetsmannsson. Han las heime til han var 22 \u00e5r gammal. D\u00e5 drog han til Bergen og tok styrmannseksamen. Han for s\u00e5 til Holland og livn\u00e6rte seg som styrmann ei tid der f\u00f8r han tok til \u00e5 studera jus i Leiden. Etter Leiden drog han til Frankrike og var der ei tid. Kva han dreiv med i Frankrike, veit vi ikkje s\u00e5 n\u00f8ye. Men han m\u00e5 i alle fall ha l\u00e6rt seg godt fransk.", "Tretti \u00e5r gammal kom s\u00e5 Hans von Aphelen, i 1749, til K\u00f8benhavn, der han slo seg til som spr\u00e5kl\u00e6rar. Han vart etterkvart adjunkt ved det filosofiske fakultet ved universitetet. I 1759 vart han professor same stad \u2013 utan gasje! Ein professor i moderne framandspr\u00e5k var ikkje s\u00e5 h\u00f8gt verdsett p\u00e5 den tida, veit vi. S\u00e5 det er ikkje til \u00e5 undrast over at han kom til \u00e5 bli ein sv\u00e6rt produktiv fagbokforfattar. Fr\u00e5 1774 vart han ogs\u00e5 spr\u00e5kl\u00e6rar for kronprins Frederik, han som i 1808 skulle bli kong Frederik VI. Hans von Aphelen d\u00f8ydde som Justitsraad i 1779. Det kan, som vi ser, markerast runde \u00e5r i \u00e5r for sv\u00e6rt mykje som har med denne tr\u00f8nderske spr\u00e5kmannen \u00e5 gjera. Han skreiv fleire ordb\u00f8ker enn denne store mellom fransk og dansk. Allereie i 1754 gav han ut ei mindre ordbok mellom desse to spr\u00e5ka, Dictionnaire en abr\u00e9g\u00e9, som kan sj\u00e5ast som eit f\u00f8rearbeid til den store fr\u00e5 1759. Og i 1764 gav han ut ei tysk-dansk, dansk-tysk orbok om lag av same omfang som den store franske.", "Utanom ordb\u00f8ker var det likevel s\u00e6rleg b\u00f8ker til hjelp for dei som skulle l\u00e6ra seg fransk Hans von Aphelen arbeidde med og gav ut, s\u00e5leis \u2013 M\u00e9thode d\u2019apprendre \u00e9crire correctement le fran\u00e7ois (\u201dMetode for \u00e5 l\u00e6ra \u00e5 skriva korrekt fransk\u201d, 1756), Trait\u00e9 de l\u2019orthographie fran\u00e7ois (\u201dAvhandling om fransk rettskriving,\u201d 1757), Fransk Sprogl\u00e6re (1775) og Fransk Sprog\u00f8velse for Danske (1777). Fransk var jo det viktigaste levande internasjonale spr\u00e5ket midt p\u00e5 1700-talet, s\u00e5 b\u00f8kene var nok til god hjelp for mange.", "Som ordboksforfattar og spr\u00e5kmann kom Hans von Aphelen elles til \u00e5 innta ein viktig posisjon i dansk og for s\u00e5 vidt norsk spr\u00e5khistorie. Han var aktivt med i krinsen av spr\u00e5kreinsarar \u2013 puristar \u2013 i K\u00f8benhavn i tida mellom ca. 1750 og 1770-\u00e5ra. Puristane ville reinsa det danske skriftspr\u00e5ket for framande ord, s\u00e6rleg ord av latinsk og fransk opphav. Her var det slik at puristar med norsk bakgrunn, slike som Han von Aphelen, hadde ein ekstra ressurs \u00e5 ta til i norske m\u00e5lf\u00f8re, n\u00e5r dei skulle finna avl\u00f8ysarord for innarbeidde framandord i dansken. Puristen Hans von Aphelen har f\u00e5tt \u00e6ra for \u00e5 ha f\u00f8rt inn fleire nyord i spr\u00e5ket \u2013 ord som har vorte st\u00e5ande i dansk. \u2019S\u00e6rsyn\u2019 for \u2019Ph\u00e6nomen\u2019 og \u2019Formaal\u2019 for \u2019Object\u2019 er ofte nemnde som gode d\u00f8me p\u00e5 dette. Det er likevel som den danske spr\u00e5khistorikaren Peter Skautrup seier, at von Aphelen nok \u201dhar beriget sproget med en lang r\u00e6kke nydannelser, men vanskeligheden ligger i med sikkerhed at fastsl\u00e5 faderskabet\u201d. Det vil i praksis seia at vi enno manglar grundige gjennomgangar av Hans von Aphelens forfattarskap med tanke p\u00e5 \u00e5 finna nyskapingar han har gjort i dansk skriftspr\u00e5k og for \u00e5 fastsl\u00e5 kva han eigentleg har hatt \u00e5 seia for dansk-norsk spr\u00e5khistorie, for den saks skuld ogs\u00e5 for tr\u00f8ndersk spr\u00e5khistorie.", "Vi ser tendensen til \u00e5 velja avl\u00f8ysarord ogs\u00e5 i den store fransk-danske ordboka fr\u00e5 1759. Eit aldri s\u00e5 lite d\u00f8me kunne vera oppslagsordet Orthographe som han gir forklaringa \u201dSkrive-Rigtighed, Retskriven, Orthographie\u201d \u2013 alts\u00e5 med det eksisterande framandordet p\u00e5 siste plass og s\u00e5leis eit tydeleg signal om at han helst s\u00e5g heimlege avl\u00f8ysarord i bruk. Men elles st\u00e5r det alts\u00e5 att \u00e5 plassera Hans von Aphelen der han h\u00f8yer heime i den spr\u00e5kpolitiske landskapen spr\u00e5kreinsarane skapte midt p\u00e5 1700-talet.", "B\u00e5de ordboka vi kan feira 250-\u00e5rsjubileum for i \u00e5r, og dei andre ordb\u00f8kene til Hans von Aphelen m\u00e5 sj\u00e5ast som dei produkt dei var av si tid. Tvilsame etymologiar det er lett \u00e5 smila skeivt til i dag, er s\u00e5leis ikkje s\u00e5 sjeldsynte, t. d., som n\u00e5r Moustache f er forklart som samansetjing av \u201dMund og Stads\u201d m. v. Slikt m\u00e5 sj\u00f8lvsagt sj\u00e5ast ut fr\u00e5 si tids f\u00f8resetnader og ikkje med v\u00e5r tids etterp\u00e5kloke blikk. Med utsyn fr\u00e5 2009 m\u00e5 Hans von Aphelens arbeid med spr\u00e5k sj\u00e5ast som viktige faghistoriske og spr\u00e5khistoriske kjelder. Ordb\u00f8kene kan vi vera stolte av \u00e5 ha p\u00e5 plass ogs\u00e5 her i Trondheim."]}, {"field": "category0", "value": "meninger"}, {"field": "contenthash", "value": "23f0b34a2146c96abc908bf34ef999e542c5104550e2e4c64c28bcd86909223b"}, {"field": "createtime", "value": "2017-04-30T10:12:46.000Z"}, {"field": "description", "value": "I dag 23. april er det Verdsbokdagen, innstifta av UNESCO i 1996 som World Book Day og markert her i landet sidan 1997."}, {"field": "dominantimage", "value": "http://www.adressa.no/incoming/article1308086.ece5/ALTERNATES/w980-default/Kronikk%202304"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7dca03e39c6f8e98d88bb3124397680833eb8166.jpg?5905b89e"}, {"field": "dominantthumbnaildimensions", "value": "300x169"}, {"field": "heading", "value": "Verdsbokdag og stort tr\u00f8ndersk bokjubileum. -adressa.no"}, {"field": "id", "value": "7dca03e39c6f8e98d88bb3124397680833eb8166"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["stort tr\u00f8ndersk bokjubileum", "ordbok", "fransk", "von", "dansk", "stort tr\u00f8ndersk", "tr\u00f8ndersk bokjubileum", "dansk skriftspr\u00e5k"]}, {"field": "kw-entity", "value": ["frederik vi", "danois", "dictionnaire royal fran\u00e7ois", "fransk sprog\u00f8velse for danske", "mund og stads", "ph\u00e6nomen", "metode", "han von aphelen", "world book day", "skrive-rigtighed", "fransk sprog\u00f8velse", "formaal", "retskriven", "moustache", "torstad", "avhandling", "fransk sprogl\u00e6re", "verdsbokdagen", "hans von aphelen", "orthographe", "aphelen", "s\u00e6rsyn", "orthographie", "justitsraad", "trait\u00e9", "object"]}, {"field": "kw-location", "value": ["n\u00e6r\u00f8y", "holland", "leiden", "barcelona", "k\u00f8benhavn", "spania", "frankrike", "tr\u00f8ndelag", "trondheim", "nord-tr\u00f8ndelag", "bergen"]}, {"field": "kw-pageclass", "value": "article"}, {"field": "kw-person", "value": "peter skautrup"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1308086.ece5/ALTERNATES/w980-default/Kronikk%202304"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdsbokdag og stort tr\u00f8ndersk bokjubileum."}, {"field": "og-type", "value": "article"}, {"field": "og-url", "value": "http://www.adressa.no/meninger/article1314568.ece"}, {"field": "pageclass", "value": ["article"]}, {"field": "publishtime", "value": "2009-04-23T10:35:20.000Z"}, {"field": "recs-articleid", "value": "1398786"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-23T10:35:20.000Z"}, {"field": "recs-rawtitle", "value": "Verdsbokdag og stort tr\u00f8ndersk bokjubileum. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I dag 23. april er det Verdsbokdagen, innstifta av UNESCO i 1996 som World Book Day og markert her i landet sidan 1997."}, {"field": "thumbnail", "value": "http://content-thumbnail.cxpublic.com/content/thumbnail200x150/7dca03e39c6f8e98d88bb3124397680833eb8166.jpg?5905b89e"}, {"field": "thumbnailfullheightdimensions", "value": "200x1664"}, {"field": "timestamp", "value": "2017-04-30T10:12:46.000Z"}, {"field": "title", "value": "Verdsbokdag og stort tr\u00f8ndersk bokjubileum."}, {"field": "url", "value": "http://www.adressa.no/meninger/article1314568.ece"}, {"field": "urlhash", "value": "7dca03e39c6f8e98d88bb3124397680833eb8166"}], "score": 1.1431434, "siteId": "9222270286501375973", "id": "7dca03e39c6f8e98d88bb3124397680833eb8166"}

