{"fields": [{"field": "modifiedtime", "type": "time", "value": "2012-06-19T08:06:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "pia wold"}, {"field": "body", "value": ["Naar du stend upp i og ser ned paa byen, so ringar Nidelvi seg paa \u00f8vre sida og fjorden paa nedre, so bygrunnen ser ut som ei pylsa med Iletangen som hals. Skulde dette bil\u00e6tet vera for stygt, kann eg segja at byen ser ut som eit hjarta.", "Denne pylsa, som Aasmund Olavsson Vinje s\u00e5 fint (?) beskriver i Ferdaminni, har i alle fall mange rosiner. Mellom Nidelvas ringar og Iletangens hals, innenfor dette hjartet av en by, er vi s\u00e5 heldige \u00e5 fremdeles ha s\u00e5 mange gr\u00f8nne flekker at parklivet \u2013tross tr\u00f8ndersk v\u00e6r\u2013 er en ufravikelig del av det vi kaller \"trondheimssommer\".", "Med unntak av den siste uken, har \u00abtrondheimssommeren\u00bb hittil i \u00e5r levd opp til sine hermetegn. Men det fine med oss tr\u00f8ndere er at vi er m\u00f8ysomme. Derfor har vi sittet i parkene. Vind? Regn? La det komme. Vi trenger ikke 20 grader for \u00e5 kalle det en sommerdag. S\u00e5 lenge det er et glimt av sol, 13 grader pluss og helgedag, reduserer vi kj\u00f8kkenet til en A4-formet aluminiumssk\u00e5l med gitter, pakker inn pilsen i papirpose og oss selv inn i pledd for \u00e5 kunne leve utelivet.", "Men som i et annet uteliv ( det der ute egentlig betyr inne) er det forskjell p\u00e5 parker. P\u00e5 klientell, kutyme og fasiliteter. Som at man ville ikke ville if\u00f8rt seg paljettkjole og bestilt en cosmopolitan p\u00e5 Caf\u00e9 Larsen, ville man heller ikke fyrt opp grillen i Tordenskjoldsparken utenfor V\u00e5r Frue kirke. Eller tatt med six-packen til lekeplassen i Ilaparken. For \u00e5 oppklare hva som skiller parkene, og hvilken som er best, bega vi oss ut p\u00e5 en parkturn\u00e9 for \u00e5 anmelde dem.", "Festningen/Sm\u00e5bergan \u2013 6", "Patri (p) arken", "Beliggenhet: 10 minutter fra bykjernen, og med panorama utsikt over hele Trondheim ligger Festningen ypperlig til. Mange parkeringsplasser, b\u00e5de oppe p\u00e5 Kristiansten og p\u00e5 sletta mot Rosenborg.", "Best egnet til: Alt! Nok plass til at du slipper \u00e5 holde barna i b\u00e5nd, til \u00e5 grille, spille fotball, balansere p\u00e5 slakkline eller kline bak et tre.", "Typisk parkgjenger: P\u00e5 Festningen samles alle til fest. Grillende studenter, middelaldrende hundeeiere, eldre p\u00e5 tur og barnefamilier. I den mer lugubre Sm\u00e5bergan-delen av omr\u00e5det lurer \u00f8ldrikkende ungdommer og forelsket kj\u00e6restepar bak buskene.", "Toalettfasiliteter: Dessverre mangelvare. Men innenfor Kristiansten-muren ligger en kaf\u00e9 som kanskje har snille medarbeidere, hvis ikke er omr\u00e5det heldigvis stort nok til \u00e5 stikke seg bort (og p\u00e5 brennesle).", "Fyllikbarometer: St\u00f8rre sjanse for \u00e5 m\u00f8te p\u00e5 fulle fjortiser enn gamle sj\u00f8ulker med whisky p\u00e5 innerlomma.", "Nedkj\u00f8lingsmuligheter: Du kan l\u00f8pe i sprederen oppe p\u00e5 Kristiansten, eller du kan ta med vanngev\u00e6r. Selv om festningen mangler en fontene eller en vannkant \u00e5 vasse i, er det i det minste nok plass for en real vannkrig.", "Solfaktor: Hvilken dr\u00f8m! Her skinner sola fra den st\u00e5r opp til den g\u00e5r ned, det er bare \u00e5 f\u00f8lge muren med klokka.", "Kioskavstand: 7\u201311 rett overfor parkeringen.", "Aktivitetsmuligheter: Dragel\u00f8ping? Fallskjermhopping? Laksefiskekurs? Kubb? Slakkline? Fotball? Festningen rommer alt og alle.", "Grillrettelagt: Den n\u00e6rmest ubegrensede plassen og en stor avfallscontainer for engangsgriller gj\u00f8r det enkelt b\u00e5de \u00e5 grille og \u00e5 rydde opp etter seg.", "Overh\u00f8rt: \u2013Bare pess baki buskan der, det e da vel ingen som sjer d\u00e6.", "Maritimt i midtby'n", "Beliggenhet: Den perfekte beliggenhet \u2013 midt i byen, men samtidig helt adskilt fra asfalt og st\u00f8y. Med unntak av trekk for parkeringsmanko er det ingen som kan sl\u00e5 idylliske Marinen.", "Best egnet til: Gitarklimpring, grilling, en duggfrisk en, frisbee og stevnem\u00f8ter.", "Typisk parkgjenger: Jordb\u00e6rspisende ungpiker p\u00e5 piknikpledd, barnefamilier, turister med solhatt, guttegjenger med frisbee og musikalske grillere med gitar avec.", "Toalettfasiliteter: Det hender noen illeluktende mobile toaletter er \u00e5 finne mot Elgseterbrua, hvis ikke f\u00e5r man sp\u00f8rre pent p\u00e5 Ni Muser eller Vertshuset Grenaderen, som ligger like ved.", "Fyllikbarometer: Til tross for beliggenheten er Marinen en trygg og rolig park.", "Nedkj\u00f8lingsmuligheter: Med Nidelven brusende bak muren er det lett \u00e5 la seg friste. En dukkert anbefales imidlertid ikke, men bare synet av rennende vann er sjelelig avkj\u00f8lende, om ikke annet.", "Solfaktor: M\u00e5 trekkes en del for \u00e5 miste sola ganske tidlig p\u00e5 kvelden.", "Kioskavstand: Selv om Marinen er midt i byen, er det faktisk et lite stykke til n\u00e6rmeste kiosk. Kinoen, Bakklandet eller Trondheim Torg er n\u00e6rmeste brushull.", "Aktivitetsmuligheter: Lekeapparater, stor og flat plen som er ypperlig til kubb, croquet og ballspill, samt en bakke \u00e5 rulle ned (veldig g\u00f8y etter kl. 24).", "Grillrettelagt: Her er det bare \u00e5 fyre opp. P\u00f8lsekonsumet p\u00e5 Marinen i l\u00f8pet av sommeren er i dansk konkurranseklasse. La kullduften leve!", "Overh\u00f8rt: \u2013Vi elsker Norge, dette er helt lovely!", "Kvalitetstid for familien", "Beliggenhet: Litt tilbaketrukket fra asfaltkjernen, men omgitt av trikk og By\u00e5sen-trafikk ligger Ilaparken som en midttjukk snegle. Litt kronglete med parkering, men super adkomst med kollektivtrafikk.", "Best egnet til: Kvalitetstid med storfamilien", "Typisk parkgjenger: Skitne, hylende, l\u00f8pende, lykkelige barn \u2013 og deres stolte foreldre.", "Toalettfasiliteter: Mobile toaletter \u2013med stellebord!", "Fyllikbarometer: De mange barna og den noe perifere beliggenheten gir en fyllikfri atmosf\u00e6re.", "Nedkj\u00f8lingsmuligheter: La deg avkj\u00f8le av spyttende seler i den blant barn s\u00e5 popul\u00e6re fontenen.", "Solfaktor: Lite \u00e5 klage over \u2013 sol stort sett hele dagen. Men skygge trenger ikke v\u00e6re lett \u00e5 oppdrive. Leket\u00e5rnet kan opps\u00f8kes om n\u00f8dvendig.", "Kioskavstand: Trivelige Kaf\u00e9 Filter p\u00e5 andre siden av veien", "Aktivitetsmuligheter: Fotballbane, lekepark, sandkasser, fontene, paviljong med tribuner, gressplener \u00bf Her er rom for alt. Storebror kan spille fotball mens minsten boltrer seg i sandkassen.", "Grillrettelagt: Tja. Parken mangler de helt store, flate slettene, og man vil n\u00f8dig \u00f8delegge de blomstrende plenene med svidde stempler av engangsgrill. Dessuten er det et poeng at l\u00f8pende barn hindrer matroen. Men har du p\u00f8lselyst, har du p\u00f8lselov, og ingen henger deg av den grunn.", "Overh\u00f8rt: \u2013 Herre va skummelt! (om taubanen)", "Kledelig ansiktsl\u00f8ft", "Beliggenhet: Som et pusterom mellom sentrum og Lade ligger Lamoparken, som har f\u00e5tt et nytt og forskj\u00f8nnet liv etter \u00aboppussingen\u00bb . Parkering i sm\u00e5gatene p\u00e5 Lademoen, eller hvis du er heldig i Mellomveien som grenser til parken.", "Best egnet til: Avislesing p\u00e5 gresset, klining ved fontenen.", "Typisk parkgjenger: En snart 40-\u00e5rig \u2013men evig ung\u2013 lamonitt med tatoverte underarmer, hipsterbart, perforert nesevinge og sneip i munnvika.", "Toalettfasiliteter: Shell rett over krysset.", "Fyllikbarometer: De holder for s\u00e5 vidt stand, de gamle stamgjestene, men parkens mange nyvunne gjester gj\u00f8r at helhetsinntrykket allikevel ikke blir m\u00f8rkebrunt.", "Nedkj\u00f8lingsmuligheter: En utt\u00f8rket fontene tjener som luremus for hete parkgjengere.", "Solfaktor: B\u00e5de sol og skygge frem til solen synker mot Fosenalpene p\u00e5 kveldstid.", "Kioskavstand: Lamonittenes stamplass Malik's har utmerket n\u00e6rhet og tilbud til park-erte latsabber p\u00e5 jakt etter n\u00e6ring.", "Aktivitetsmuligheter: Plukk frem bassen fra garasjen! Frisbee er ogs\u00e5 en lamofavoritt. Barna har nok plass til lek, men m\u00e5 passes p\u00e5 ved den trafikkerte Innherredsveien.", "Grillrettelagt: Grill i vei! B\u00e5de asfalt, grus og gress nok til \u00e5 forsvare utekj\u00f8kkenskikken.", "Overh\u00f8rt: \u2013Fyllefantene er borte!", "Britisk romantikk", "Beliggenhet: Ikke supersentralt, men med adkomst fra alle kanter.", "Best egnet til: Kj\u00e6rlighetserkl\u00e6ringer, slakkline og fredfull boklesing i skyggen av et fredet tre eller p\u00e5 en av de mange benkene.", "Typisk parkgjenger: Parken er en tidlig blomstrer, og ligger ensom tilbake n\u00e5r studentene drar. Ikke en sjel i parken da vi var der.", "Toalettfasiliteter: I semesteret b\u00f8r det g\u00e5 an \u00e5 benytte seg av Gl\u00f8shaugens fasiliteter, ellers m\u00e5 man ned til Bakklandet. Men parken er i det minste stor, uoversiktlig og full av tr\u00e6r.", "Fyllikbarometer: For perifert. Av og til noen lystige forsamlinger i parkens nedre del.", "Nedkj\u00f8lingsmuligheter: Nada.", "Solfaktor: Up\u00e5klagelig utsikt og soltilgang. P\u00e5 med hatten!", "Kioskavstand: Som D\u00f8dens Dal \u2013 ikke den beste beliggenheten for \u00e5 dekke de spontane primalbehov.", "Aktivitetsmuligheter: For kupert for ballspill, men prima for slakkline, rusletur og boklesing.", "Grillrettelagt: P\u00f8lsene triller lett av grillen p\u00e5 den skr\u00e5nende tomten, men helt \u00e5lreit allikevel. Skj\u00f8nt, du m\u00e5 g\u00e5 et stykke for \u00e5 f\u00e5 kvittet deg med s\u00f8ppelet etterp\u00e5.", "Overh\u00f8rt: [Blafrende trekroner]", "Park mot alle odds", "Beliggenhet: En krapp sving fra Bakklandets brosteinbelagte aveny, og du er midt i den vakre oasen som bakklendingene facebookkjempet seg til \u00e5 beholde.", "Best egnet til: Et dristig nattbad, en date eller bare en kaffepause p\u00e5 turen rundt Nidelva.", "Typisk parkgjenger: En noen-og-tretti\u00e5ring med kaffelatte i den ene h\u00e5nden, og en date i den andre.", "Toalettfasiliteter: Er man snill, f\u00e5r man som regel benytte seg av Bakklandet Skydsstasjons fasiliteter rett over veien.", "Fyllikbarometer: Her regjerer middelklassen.", "Nedkj\u00f8lingsmuligheter: Plasking her foretas oftest p\u00e5 nattestid, n\u00e5r ens terskel for rent nok badevann minsker omvendt proporsjonalt med promillen.", "Solfaktor: Best for den tidlige kveldssola. Men n\u00e5r den forsvinner bak tr\u00e6r og tak er det jo bare \u00e5 ta den idylliske stien fatt.", "Kioskavstand: Byens beste kaffe i umiddelbar n\u00e6rhet, og fersk hvetebakst p\u00e5 begge hj\u00f8rner ved Gamle bybru. Det kan neppe bli bedre.", "Aktivitetsmuligheter: For lite for slikt, her er den gode samtale som gjelder.", "Grillrettelagt: Helt greit \u00e5 grille her, men det er ikke all verdens plass. Kom tidlig, og vern territoriet ditt!", "Overh\u00f8rt: \u2013Marinen e jo mytji finar herfra.", "Bypark-eringen", "Beliggenhet: I Stiftsg\u00e5rdens ly ligger den vesle, staselig beplantede byhagen med utsikt mot de kongelige gemakker. Mer sentralt pauserom f\u00e5r du ikke!", "Best egnet til: L\u00f8nsj i det fri med et forfriskende fontenedypp til dessert.", "Typisk parkgjenger: Dag: Slitne shoppere, gamle damer, arbeidsfolk med lunsjpause og ville unger p\u00e5 m\u00e5kejakt. Natt: Se fyllikbarometer.", "Toalettfasiliteter : Kort vei til flere kafeer, blant annet Bristol rett over gata.", "Fyllikbarometer: Pilen holder hardt h\u00f8yre, for \u00e5 si det s\u00e5nn. Mange av byens l\u00f8se fugler har tiln\u00e6rmet fast tilhold her.", "Nedkj\u00f8lingsmuligheter: Hurra for fontene! Akkurat det man trenger p\u00e5 en varm bytur.", "Solfaktor: Er man p\u00e5 soljakt er det best midt p\u00e5 dagen, formiddag og ettermiddag/kveld er mer svalende ettersom de eldgamle tr\u00e6rne gir sommersvidd hud en etterlengtet pause.", "Kioskavstand: Om man lengter etter pizza, iskaffe eller softis, finner man alt man leter etter innenfor 50 meter fra parkens porter.", "Aktivitetsmuligheter: Det er ikke hit man drar for \u00e5 v\u00e6re aktiv, men for en kort hvil. Fotball er det dessuten ikke plass til.", "Grillrettelagt: Regn med misbilligende blikk om du fyrer opp grillen her. Sats p\u00e5 take-away i stedet.", "Overh\u00f8rt: \u2013 Parken e fin, den, men Marinen e bedre.", "M\u00f8llenbergs hage", "Beliggenhet: Nederst p\u00e5 M\u00f8llenberg, grensende til trafikkerte Nonnegata. Men tette, h\u00f8yre tr\u00e6r gj\u00f8r sitt for \u00e5 holde br\u00e5ket borte.", "Best egnet til: S\u00f8ndagstur med barna og matpakkespising i det fri", "Typisk parkgjenger: Ung, gammel, full, edru. Eneste fellestrekk: Nabo.", "Toalettfasiliteter: Ingen offentlige toaletter, men Rosenborg bakeri ligger ikke langt unna, og heller ikke Solsiden. Er det krise, er det en hemmelig svalgang mellom buskeradene.", "Fyllikbarometer: En og annen forbipasserende som hviler seg p\u00e5 benken m\u00e5 man regne med.", "Nedkj\u00f8lingsmuligheter: Fontenefri.", "Solfaktor: Sola steker mesteparten av dagen, skygge er vanskelig \u00e5 oppdrive.", "Kioskavstand: 10 meter til gode, gamle Bj\u00f8rn's (Mix) rett over Nonnegata.", "Aktivitetsmuligheter: Frisbee g\u00e5r an, men for lite for fotball. Mange lekeapparater, inkludert en dumphuskeanretning som er popul\u00e6r for barn i alle aldre.", "Grillrettelagt: Absolutt. Men hit kommer ikke kommunen ofte, s\u00e5 plukk med deg alt n\u00e5r du g\u00e5r.", "Overh\u00f8rt: \u2013Fl\u00f8tt d\u00e6, det e min tur!", "Svett til du d\u00f8r", "Beliggenhet: Omgitt av trafikkerte veier i Gl\u00f8shaugens grop. Vanskelig \u00e5 finne parkeringsplass.", "Best egnet til: Aktivt parkliv for de uten bil, med ball i blikket og mark i magen.", "Typisk parkgjenger: Spreke studenter med store solbriller og surfeshortsen trukket godt ned p\u00e5 rumpa.", "Toalettfasiliteter: D\u00e5rlig. Men nok av buskas om naturen kaller p\u00e5 kritisk vis.", "Fyllikbarometer: Ikke en l\u00f8s fugl \u00e5 skimte. Dette er ikke parken for alkohol, men for sportsdrikk og flaskevann.", "Nedkj\u00f8lingsmuligheter: Et basseng hadde gjort seg. Dessverre er det null vann \u00e5 dyppe t\u00e6rne i, n\u00e5r ballspillet overoppheter studentkroppen.", "Solfaktor: Sm\u00f8r p\u00e5 sololjen \u2013 her blir du grillet. Glinseeffekten gj\u00f8r ikke noe, den heller.", "Kioskavstand: Det er et stykke \u00e5 g\u00e5 til n\u00e6rmeste sjappe. Bunnpris p\u00e5 Bakklandet blir n\u00e6rmeste mulighet.", "Aktivitetsmuligheter: Ta med volleyballen, fotballen, badmintonsettet og spill til svetten siler.", "Grillrettelagt: Jo da, her skimtes mange engangsgriller i sommerhalv\u00e5ret. Men se opp for ball! Og husk \u00e5 b\u00e6r grillen bort etterp\u00e5.", "Overh\u00f8rt: \u2013Pass d\u00e6!", "G\u00e5-gjennom-parken", "Beliggenhet: Man f\u00e5r knapt en mer sentralt beliggende park enn denne bak V\u00e5r Frue kirke i Midtby'n, men", "Best egnet til: \u00c5 g\u00e5 gjennom, eventuelt finne en benk i skyggen imellom shoppingslagene eller for \u00e5 innta sin softis. akk \u2013 s\u00e5 gr\u00e5 og trist.", "Typisk parkgjenger: Middels stor og sulten m\u00e5ke. Flere m\u00e5ker enn folk.", "Toalettfasiliteter: Mercursenteret et stenkast unna.", "Fyllikbarometer: Relativt h\u00f8yt. Men \u00e5 sl\u00e5 seg ned for en prat kan v\u00e6re riktig s\u00e5 trivelig!", "Nedkj\u00f8lingsmuligheter: Nei. Men her er uansett s\u00e5 mye skygge at du ikke koker over.", "Solfaktor: Spar solkremkronene, tr\u00e6rne gj\u00f8r susen.", "Kioskavstand: Up\u00e5klagelig. Restauranter, kafeer, kiosker og butikker innenfor en hundremetersradius.", "Aktivitetsmuligheter: Grusbane og paviljong/scene. Allikevel ikke egnet for ballspill, hvis du ikke da vil treffe og pusse p\u00e5 deg en av de mange forbipasserende.", "Grillrettelagt: Nei, nei, nei. Man vil jo ikke v\u00e6re ansvarlig for kirkebrann, heller.", "Overh\u00f8rt: \u2013This is very a simple park.", "Parken med det rare i", "Beliggenhet: Et lite lufterom rett bak Le\u00fctenhaven, vis-\u00e0-vis Vitenskapsmuseet.", "Best egnet til: En utvidet hage for Kalvskinnet-/\u00d8ya-naboer uten balkong, samt attraktiv tumleplass for berusede byfolk p\u00e5 vei hjem fra nachspiel", "Typisk parkgjenger: P\u00e5 dagtid unge familier med barn og bortg\u00e5tte turister. P\u00e5 kveldstid fulle fjortiser.", "Toalettfasiliteter: Ingen i parken, heller ingen beskyttende busker \u00e5 l\u00e5ne.", "Fyllikbarometer : Tja. Tidligere var dette en av byens l\u00f8se fuglers favorittparker. En og annen frekventerer fremdeles parken, men etter oppussingen fremst\u00e5r den mye mer A4.", "Nedkj\u00f8lingsmuligheter: Ingen. Skj\u00f8nt, man kan jo l\u00f8pe ned til Nidelva om man lyster.", "Solfaktor: Skyggefullt. H\u00f8yre tr\u00e6r og bygninger omgir den lille parken p\u00e5 alle sider", "Kioskavstand: Ingenting \u00e5 klage over. Bunnpris i Kongens gate er like ved, eller s\u00e5 kan man rusle til Le\u00fctenhaven for en is", "Aktivitetsmuligheter: En festlig og sv\u00e6rt popul\u00e6r disseanretning, kumlokk-snurre-ting for de minste og en forvokst xylofon som holder naboene v\u00e5kne", "Grillrettelagt: Langt ifra. En merkelig plen p\u00e5 midten, som ikke egentlig ser ut som om den er til for \u00e5 brukes.", "Overh\u00f8rt: \u2013E det her en park? (10-\u00e5ring p\u00e5 sykkel)"]}, {"field": "category0", "value": "kultur"}, {"field": "contenthash", "value": "1e7cdffa20536dfe9106a19c8c6a9f053105b98cf5a4dea595f28a9f2a728cb5"}, {"field": "createtime", "value": "2015-08-01T17:23:48.000Z"}, {"field": "description", "value": "Vi har anmeldt byens parker, og endte opp i harmonisk enighet med de over 2000 parkpatriotene som stemte frem sin favoritt p\u00e5 adressa.no."}, {"field": "dominantimage", "value": "http://www.adressa.no/incoming/article1361295.ece5/ALTERNATES/w980-default/parkbilde2FORSIDESKJ%C3%86RT"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/95cc2e350823979716a4e0cbd4178c173368d866.jpg?5982f946"}, {"field": "dominantthumbnaildimensions", "value": "300x169"}, {"field": "heading", "value": ["Festningen rager h\u00f8yest -adressa.no", "Marinen \u2013 5", "Ilaparken \u2013 5", "Lamoparken \u2013 4", "H\u00f8yskoleparken \u2013 4", "G\u00e5saparken \u2013 3", "Stiftsg\u00e5rdsparken \u2013 3", "Thorn\u00e6sparken \u2013 2", "D\u00f8dens Dal \u2013 3", "Tordenskioldsparken \u2013 1", "Museumsparken \u2013 2"]}, {"field": "id", "value": "95cc2e350823979716a4e0cbd4178c173368d866"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "travel"}, {"field": "kw-company", "value": "lade"}, {"field": "kw-concept", "value": ["egnet", "byens l\u00f8se fugler", "beliggenhet", "festningen rager h\u00f8yest", "best", "best egnet", "grill", "park"]}, {"field": "kw-entity", "value": ["v\u00e5r frue", "kristiansten", "ilaparken", "m\u00f8llenberg", "dag", "stiftsg\u00e5rdens", "kongens", "nidelva", "festningen", "ferdaminni", "ni muser", "iletangen", "gamle", "trondheim torg", "bakklandet skydsstasjons", "malik", "elgseterbrua", "mix", "rosenborg", "sm\u00e5bergan", "le\u00fctenhaven", "lamoparken", "lademoen", "by\u00e5sen", "nonnegata", "innherredsveien", "nidelvi", "marinen", "d\u00f8dens dal", "solsiden", "kaf\u00e9 filter", "fosenalpene", "kalvskinnet", "mellomveien", "bj\u00f8rn", "midtby", "nidelven", "gl\u00f8shaugens", "tordenskjoldsparken", "blafrende"]}, {"field": "kw-location", "value": ["norge", "bristol"]}, {"field": "kw-pageclass", "value": "article"}, {"field": "kw-person", "value": ["caf\u00e9 larsen", "aasmund olavsson vinje"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1361295.ece5/ALTERNATES/w980-default/parkbilde2FORSIDESKJ%C3%86RT"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Festningen rager h\u00f8yest"}, {"field": "og-type", "value": "article"}, {"field": "og-url", "value": "http://www.adressa.no/kultur/article1506800.ece"}, {"field": "pageclass", "value": ["article"]}, {"field": "publishtime", "value": "2010-07-16T07:33:05.000Z"}, {"field": "recs-articleid", "value": "1164933"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2010-07-16T07:33:05.000Z"}, {"field": "recs-rawtitle", "value": "Festningen rager h\u00f8yest -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vi har anmeldt byens parker, og endte opp i harmonisk enighet med de over 2000 parkpatriotene som stemte frem sin favoritt p\u00e5 adressa.no."}, {"field": "thumbnail", "value": "http://content-thumbnail.cxpublic.com/content/thumbnail200x150/95cc2e350823979716a4e0cbd4178c173368d866.jpg?5982f946"}, {"field": "thumbnailfullheightdimensions", "value": "200x5115"}, {"field": "timestamp", "value": "2017-08-03T10:21:58.000Z"}, {"field": "title", "value": "Festningen rager h\u00f8yest"}, {"field": "url", "value": "http://www.adressa.no/kultur/article1506800.ece"}, {"field": "urlhash", "value": "95cc2e350823979716a4e0cbd4178c173368d866"}], "score": 0.4355687, "siteId": "9222270286501375973", "id": "95cc2e350823979716a4e0cbd4178c173368d866"}

