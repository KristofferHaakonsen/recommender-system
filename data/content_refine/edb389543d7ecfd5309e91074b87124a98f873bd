{"fields": [{"field": "modifiedtime", "type": "time", "value": "2016-04-05T18:45:28.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Liv Ullmann", "teater", "Tr\u00f8ndelag teater"]}, {"field": "author", "value": "ole jacob hoel"}, {"field": "body", "value": ["- Jeg er p\u00e5 gr\u00e5ten, jeg vet ikke hva jeg skal si, sier Liv Ullmann i sitt f\u00f8rste m\u00f8te med utstillingen som favner hennes liv med filmen. Men snakker gj\u00f8r hun heldigvis likevel.", "Og det tar ikke lang tid etter gjennomgangen av utstillingen i Nova kinosenter, gjennom alskens trofeer og diplomer, gjenstander, filmplakater, sitater, fotografier; oppimot nesten 200 enkeltkomponenter som utgj\u00f8r utstillingen \u00abEt rom med Liv\u00bb, f\u00f8r hun etterlyser to av sine tre Golden Globe-trofeer. Ett trof\u00e9 ble satt h\u00f8ytidelig p\u00e5 plass under \u00e5pningen tirsdag. De to andre er tydeligvis p\u00e5 vidvanke.", "- Men det er ikke viktig, skynder Ullmann seg tilf\u00f8ye. \u2013 Det er s\u00e5 nydelig gjort. Dette er en utstilling av gjenstander, men mer enn det. Det er virkelig gjort med finesse, sier hun om utstillingen som er utformet av reklamebyr\u00e5et Tibe T og designeren Daniel Richards. Det var tidligere direkt\u00f8r i Norsk Filminstitutt Jan Erik Holst som i sin tid fikk forsyne seg med gjenstandene fra Liv Ullmanns hjem, med tanke p\u00e5 en permanent utstilling p\u00e5 Filmens hus. Men der var det ikke rom. Han ble glad da direkt\u00f8r Arild Kalkvik ved Trondheim Kino tok kontakt, og er storforn\u00f8yd ved gjennomgangen av utstillingen tirsdag sammen med hovedpersonen.", "Liv selv rusler rundt og minnes store \u00f8yeblikk fra mange perioder, Hollywood-\u00e5rene, Bergman-\u00e5rene, tiden som regiss\u00f8r, dokumentasjon av hennes betydelige humanit\u00e6re arbeid.", "Hun er spesielt glad for at sistnevnte er trukket inn, det kunne etterlatt et overfladisk inntrykk om ikke. Utfordret p\u00e5 hva hun er mest stolt av, svarer hun uten betenkning sine to b\u00f8ker, som ikke er representert p\u00e5 utstillingen -etter litt betenkningstid velger hun \u00abUtvandrerne\u00bb, \u00abInnvandrerne\u00bb og \u00abScener fra et ekteskap\u00bb. Hun kjenner ogs\u00e5 godt p\u00e5 hjertebanken i salen som Oscar-nominert. \u2013 Som en av fem nominerte er du en skikkelig stjerne, i det \u00f8yeblikket en annen blir utpekt som vinner er du festens mest usynlige. Men forventningen i forkant var alt i alt mye sterkere enn skuffelsen, den ristet du fort av deg, sier Liv.", "- Jeg blir imponert n\u00e5r jeg ser alt hva hun har v\u00e6rt med p\u00e5. Jeg sier hun, for dette er liksom ikke meg. Jeg skiller mellom Liv, som er meg, og Liv Ullmann, som er hun. N\u00e5 har jeg v\u00e6rt Liv i tre m\u00e5neder, tatt meg fri fra alt, sagt nei til alle henvendelser og har ikke angret et sekund p\u00e5 det \u2013 men n\u00e5 blir jeg vel Liv Ullmann en stund da, ler 77-\u00e5ringen.", "- Jeg har ikke angret p\u00e5 noe jeg har gjort. jeg har angret p\u00e5 \u00e9n ting jeg ikke gjorde, nemlig at jeg sa nei til \u00e5 v\u00e6re med i \u00abFanny & Alexander\u00bb. Jeg ville vel markere selvstendighet p\u00e5 det tidspunktet, sier Liv.", "- Men s\u00e5 er det andre sider ved et liv. Og som kvinne f\u00f8ler en vel ekstra sterkt p\u00e5 det en fikk gjort hjemme. S\u00e5nn var det f\u00f8r, og s\u00e5nn er det fortsatt, sier Liv Ullmann. Bakteppet er \u00e5penbart, Linn Ullmanns suksessroman \u00abDe urolige\u00bb, der nettopp dette perspektivet er sterkt tilstedev\u00e6rende. Boka har g\u00e5tt innp\u00e5 Liv Ullmann. Hun vil helst ikke snakke om det, men det bobler frem.", "- Jeg kunne komme hjem fra lange arbeidsperioder og v\u00e6're for sliten til \u00e5 gi de rundt meg oppmerksomheten de fortjente. Det gjelder ikke bare Linn, men ogs\u00e5 min mor og andre-", "- Men f\u00f8ler du p\u00e5 skyldf\u00f8lelsen ved at du valgte \u00e5 satse p\u00e5 karrieren ogs\u00e5 i m\u00f8tet med utstillingen?", "- Nei, tvert imot. Jeg kan f\u00f8le p\u00e5 skyldf\u00f8lelsen til vanlig. Men n\u00e5r jeg ser utstillingen fylles jeg med stolthet for valgene jeg tok. Jeg har levd et liv, og jeg har tatt noen valg, og jeg st\u00e5r for dem enn\u00e5, sier Ullmann. Hun mener denne type skyldf\u00f8lelsen fortsatt \u00f8delegger for mange kvinner.", "- Nettopp dette har vel ogs\u00e5 Linn sagt, at forskjellen var enorm p\u00e5 hva omverdenen godtok av hennes far kontra hennes mor prioritering av karriere?", "- Ja, men kunne hun ikke skrevet det da, sier Liv Ullmann spakt, f\u00f8r hun understreker hvor glad hun er i Linn, hvor stolt hun er av henne \u2013 og at hun fortjener sin suksess.", "Selv ser hun seg mest tilbake, men ikke bare.", "Hun sier at hun aldri mer kommer til \u00e5 regissere film noe mer, at hun ikke kommer til \u00e5 regissere teater og ikke til \u00e5 spille teater.", "- Det betyr at n\u00e5 er toget g\u00e5tt, at du aldri blir \u00e5 se p\u00e5 scenen i Tr\u00f8ndelag Teater. Det hjelper ikke \u00e5 n\u00f8de?", "- Nei, n\u00e5 er toget g\u00e5tt.", "- Men du \u00e5pner alts\u00e5 for \u00e5 spille p\u00e5 film?", "- Ja, det kan skje. Men vi f\u00e5r ta det som det kommer, sier Ullmann. Hun er heller ikke fremmed for \u00e5 skrive flere b\u00f8ker.", "- Selv om jeg, som Linn sier, ikke er forfatter, ler hun.", "Vi sitter midt i utstillingen som alle som l\u00f8ser billett p\u00e5 Nova kinosenter kan se. Samme kino har tidligere oppkalt sin hovedsal etter Liv Ullmann \u2013 en oppdatert utgave av den flotteste kinosalen i hennes barndoms by. \u2013 jeg pr\u00f8vde gang p\u00e5 gang \u00e5 komme inn p\u00e5 voksenkino her, men lyktes aldri. Jeg var tynn og barnslig og sjenert, og m\u00e5tte betale venninner for at de skulle orke \u00e5 v\u00e6re med meg p\u00e5 kino. sier Liv.", "- Hva betyr det at det er her denne utstillingen st\u00e5r?", "- veldig mye. det sies at en ikke blir profet i eget land, og jeg f\u00f8lte mye p\u00e5 det i en 20-\u00e5rsperiode. Men n\u00e5 har det virkelig g\u00e5tt slag i slag i Trondheim de siste \u00e5rene. F\u00f8rst den store 75-\u00e5rsfeiringen, s\u00e5 H\u00e5kon Blekens maleri i Tr\u00f8ndelag Teater. Og n\u00e5 dette. N\u00e5 g\u00e5r det sannelig ikke an \u00e5 v\u00e5kne i morgen og ikke f\u00f8le seg elsket, smiler Liv Ullmann."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "069df3b5d8e9133b237f001f344c512908e1e5f6dcdcebce2c0ea4101362d39d"}, {"field": "createtime", "value": "2017-04-30T15:26:30.000Z"}, {"field": "description", "value": "Hun har tatt sine valg, gjort sine feil, men har levd et liv, og blir stolt i m\u00f8tet med egne store \u00f8yeblikk i utstillingen \u00abEt rom med Liv\u00bb som \u00e5pnet i Trondheim tirsdag ettermiddag."}, {"field": "dominantimage", "value": "http://www.adressa.no/kultur/article12560054.ece/ioe15c/ALTERNATES/w980-default/TAS050416_LivUllmann09.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/edb389543d7ecfd5309e91074b87124a98f873bd.jpg?59060226"}, {"field": "dominantthumbnaildimensions", "value": "300x169"}, {"field": "heading", "value": ["Blir fylt av stolthet -adressa.no", "Gjort med finesse", "Hjertebanken som Oscar-nominert", "Skiller mellom Liv og Liv Ullmann", "En mors skyldf\u00f8lelse", "Aldri mer teater, men kanskje film", "Profet i egen by"]}, {"field": "id", "value": "edb389543d7ecfd5309e91074b87124a98f873bd"}, {"field": "keyword", "value": ["Liv Ullmann", "teater", "Tr\u00f8ndelag teater"]}, {"field": "keywords", "value": "Liv Ullmann,teater,Tr\u00f8ndelag teater"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["liv", "toget g\u00e5tt"]}, {"field": "kw-entity", "value": ["ullmann", "golden globe", "oscar", "utvandrerne", "tibe t", "filmens", "trondheim kino", "bergman", "fanny", "innvandrerne", "scener", "tr\u00f8ndelag teater", "nova"]}, {"field": "kw-location", "value": ["alexander", "hollywood"]}, {"field": "kw-pageclass", "value": "article"}, {"field": "kw-person", "value": ["h\u00e5kon blekens", "norsk filminstitutt jan erik holst", "arild kalkvik", "daniel richards", "linn ullmanns", "liv ullmann"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/kultur/article12560054.ece/ioe15c/ALTERNATES/w980-default/TAS050416_LivUllmann09.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Blir fylt av stolthet"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/04/05/Blir-fylt-av-stolthet-12560059.ece"}, {"field": "pageclass", "value": ["article"]}, {"field": "publishtime", "value": "2016-04-05T18:45:20.000Z"}, {"field": "recs-articleid", "value": "12560059"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-04-05T18:45:20.000Z"}, {"field": "recs-rawtitle", "value": "Blir fylt av stolthet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Hun har tatt sine valg, gjort sine feil, men har levd et liv, og blir stolt i m\u00f8tet med egne store \u00f8yeblikk i utstillingen \u00abEt rom med Liv\u00bb som \u00e5pnet i Trondheim tirsdag ettermiddag."}, {"field": "thumbnail", "value": "http://content-thumbnail.cxpublic.com/content/thumbnail200x150/edb389543d7ecfd5309e91074b87124a98f873bd.jpg?59060226"}, {"field": "thumbnailfullheightdimensions", "value": "200x2140"}, {"field": "timestamp", "value": "2017-04-30T15:26:30.000Z"}, {"field": "title", "value": "- Jeg har levd et liv, og jeg har tatt noen valg, og jeg st\u00e5r for dem enn\u00e5."}, {"field": "url", "value": "http://www.adressa.no/pluss/kultur/2016/04/05/Blir-fylt-av-stolthet-12560059.ece"}, {"field": "urlhash", "value": "edb389543d7ecfd5309e91074b87124a98f873bd"}], "score": 0.68885297, "siteId": "9222270286501375973", "id": "edb389543d7ecfd5309e91074b87124a98f873bd"}

