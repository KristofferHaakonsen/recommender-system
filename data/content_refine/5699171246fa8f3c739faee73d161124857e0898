{"fields": [{"field": "modifiedtime", "type": "time", "value": "2012-04-24T12:22:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Bak utstillingen st\u00e5r lokalhistoriker Egil Husby. Husby har samlet stoff om en gammel venn og en kunstnerslekt gjennom generasjoner. Komponisten Edvard Fliflet Br\u00e6in presenterte Husby ved noen anledninger som sin beste venn. Dette vennskapet ble utviklet i samv\u00e6r i fjellet, ved storhavet, i et bryllup og i det kunstneriske latinerkvarteret i Paris. Den dagen komponisten d\u00f8de, stod vennen Egil p\u00e5 hurtigrutekaien i Kristiansund og ventet forgjeves p\u00e5 gjesten som skulle komme nordfra. Senere p\u00e5 kvelden kom d\u00f8dsbudskapet. Den dyktige komponisten avsluttet sitt liv s\u00e5 altfor tidlig.", "Historiene lever videre. Historikeren har utsmykket to gjesterom p\u00e5 Fosna med bilder og tekster av tre generasjoner som vil bli husket. Er man gjest i Kristiansund, er Br\u00e6in-rommene verdt en bestilling.", "Gamle venner", "- Hva er ditt f\u00f8rste minne eller inntrykk av Fliflet Br\u00e6in?", "- Under opprydning i noen papirer nylig fant jeg et brev hjemme; et svar p\u00e5 en foresp\u00f8rsel om Edvard kan spille i v\u00e5rt bryllup i Oslo i november 1943. Han hadde nettopp tatt eksamen ved Musikkonservatoriet, og jeg ville ha ham til \u00e5 spille b\u00e5de i V\u00e5lerenga kirke og i bryllupslokalet. Han ble invitert som gjest. Ogs\u00e5 Hans Kristiansen, som senere skulle skrive librettoen til operaen \u00abAnne Pedersdotter\u00bb, var blant gjestene. Edvard spilte bruremarsj fra Todalen, slik faren Edvard Br\u00e6in hadde nedtegnet folketonen. Faren kjente jeg fra skolen i Kristiansund der han var sangl\u00e6rer. Edvard og jeg inngikk en avtale om \u00e5 m\u00f8tes p\u00e5 K\u00e5rvatn i Todalen sommeren 1945. Hensikten var \u00e5 f\u00e5 utl\u00f8p for personlige tanker og refleksjoner etter det enorme trykket som l\u00e5 i oss etter den lange okkupasjonstiden. I fjellet kunne vi bli bedre kjent, kommunisere og gi utl\u00f8p for personlige tanker. Edvard Fliflet Br\u00e6in hadde v\u00e6rt i Todalen under krigen, mens min farsslekt kommer nettopp fra denne bygda.", "Det ble en flott tur over Bj\u00f8r\u00e5skaret og ned i Innerdalen, gjennom Giklingdalen og ned p\u00e5 Fahle i Sunndal. I Giklingdalen fikk jeg se steinhytta som far min hadde brukt som sauegjeter ved \u00e5rhundreskiftet. Det var bare oss to som gikk. Vi overnattet p\u00e5 Fahle, fortsatte opp i Svisdalen og overnattet p\u00e5 garden til Gunnar Forset. Under en tilstelning spilte Edvard, mens jeg holdt foredrag med Henrik Wergeland som tema. Turen gikk videre til Vangshaugen. Der m\u00f8tte vi Turistforeningens store personlighet, Harald Loennechen, som satt ved naustet da vi kom til vatnet, forteller Egil Husby.", "Reiser", "Flere turer mellom Edvard Fliflet og Egil fulgte i 1950-\u00e5rene. De reiste p\u00e5 den gamle m\u00e5ten, med \u00e5 ta inn hos folk for natten. Hans Kristiansen kunne v\u00e6re f\u00f8lgesvenn p\u00e5 disse sommerturene, og Br\u00e6ins s\u00f8nner, Christian og Edvard, var med da de tok inn p\u00e5 en gard i \u00c5sskard. Det var liten tvil om hvem som var reisef\u00f8lgets ubestridte leder. Edvard presenterte sin venn for husverten p\u00e5 f\u00f8lgende vis; \u00abHan er en slakters\u00f8nn, som er tatt opp i dette \u00e5ndens selskap.\u00bb", "Turene gikk ellers over Dovre, Ringebufjellet, Gudbrandsdalen, med \u00abSkibladner\u00bb p\u00e5 Mj\u00f8sa til Gj\u00f8vik, og videre reise til Raufoss, der Karen Br\u00e6in og Reidun Husby ventet p\u00e5 turistene.", "I 1951 m\u00f8ttes ekteparene Br\u00e6in og Husby i Paris, som feiret tusen\u00e5rsjubileum dette \u00e5ret. Edvard hadde et statsstipend som han brukte til studier ved konservatoriet. I sommerferien ville han ha vennen Egil p\u00e5 bes\u00f8k. \u00abKom til Paris,\u00bb l\u00f8d den sterke oppfordringen.", "- Vi slo til og reiste. Turen ble finansiert ved \u00e5 l\u00e5ne penger p\u00e5 en livspolise. Det ble ordnet med barnepass for d\u00f8trene v\u00e5re. Reisen til Paris ble en stor opplevelse, og under oppholdet hadde vi lange spaserturer for \u00e5 se kulturminnesmerker og kjente steder. Edvard likte livet p\u00e5 fortausrestaurantene. Han hadde l\u00e6rt seg de n\u00f8dvendige ordene i fransk for \u00e5 bestille hos kelneren. Han var offensiv, hadde en voldsom dynamikk. Det merkelige med ham var skiftet, eller vekslingen, mellom f\u00f8lsomhet og robusthet. Han hadde sine ting som ble lenker om foten gjennom tilv\u00e6relsen. B\u00e5de Edvard og faren var noe nevrotiske av natur. Noen ganger opplevde jeg episoder og scener som er blitt til minner om en spesiell personlighet, forteller Egil Husby.", "Opera-personlighet", "Edvard Fliflet Br\u00e6ins d\u00f8dsfall i 1976 kom br\u00e5tt p\u00e5 vennekretsen. Livstr\u00e5den ble kuttet over s\u00e5 altfor tidlig. Han hadde mye ugjort som kunstner og komponist, men han etterlot seg store verk. Den som flest nynner p\u00e5, \u00d8nskekonsertens enkle kjenningsmelodi \u00abUt mot havet\u00bb, fikk andreplass i konkurransen om \u00c5lesunds bysang, og ble lenge avvist som sang ved begravelser i kapellet i Kristiansund. Kirkemakten i komponistens hjemby underkjente dette som kirkemusikk. Senere har melodien f\u00e5tt gjennomslag som musikkstykke nettopp ved slike anledninger.", "Egil Husby bes\u00f8kte for f\u00e5 \u00e5r siden Karen Br\u00e6in i Ris\u00f8r, der hun n\u00e5 bor og arbeider som bildende kunstner. De m\u00f8tes ogs\u00e5 n\u00e5r Karen er p\u00e5 bes\u00f8k i Kristiansund. Operafestuken er en slik anledning, og fremf\u00f8relsen av den mektige operaen \u00abAnne Pedersdotter\u00bb i februar i \u00e5r ble et m\u00f8te med Edvard Fliflets musikk og kunst. Det ble gjort ekstra mye stas p\u00e5 familien Br\u00e6in, som har virket s\u00e5 sterkt i kor og orkester gjennom generasjoner i operabyen. Navnet Br\u00e6in klinger samstemt med Operaen i Kristiansund. I salen satt en gammel venn av komponisten og lyttet spent til prestasjonene hos amat\u00f8rer og profesjonelle i det lokale symfoniorkester. Sammen hadde Edvard og Egil sett operaens store premi\u00e8re i Oslo (1971), da Annes arie f\u00f8rste gang ble sunget. Sangen ble i sin tid delvis fullf\u00f8rt p\u00e5 pianoet hjemme i Fl\u00f8ya, der Egil og Reidun Husby bor i Kristiansund.", "I pausen i Festiviteten m\u00f8ttes Egil og Karen til en kort samtale, i en summende foaj\u00e9 med gjester og et begeistret publikum. Det var en stor premi\u00e8re for dem begge. Et portrett av kunstneren ble ogs\u00e5 avduket, malt etter et fotografi, men Egil Husby var litt skuffet. Den sterke personligheten som vennen husket, var tonet ned til et blast uttrykk.", "Derimot henger de levende fotografier p\u00e5 Hotell Fosna i Kristiansund, der lokalhistorikeren Egil Husby har f\u00e5tt utfolde seg. Han har komponert sin egen utstilling med Br\u00e6in-familien etter oppdrag fra hotelldirekt\u00f8r Nils Pettersen. Gjennom bilder og tekster kan hotellets gjester f\u00e5 et inntrykk av en kunstnerfamilie som kristiansunderne er dyktig stolte av, og har f\u00e5tt hjelp til det av hans Kristiansen, Karen Br\u00e6in og Christian Br\u00e6in, bror til Edvard Fliflet Br\u00e6in."]}, {"field": "category0", "value": "kultur"}, {"field": "contenthash", "value": "04e3adb30156e1746a87c4e0465c1f8bb8f6fef6663a50914618415fa1c3e0cb"}, {"field": "createtime", "value": "2017-05-01T13:15:48.000Z"}, {"field": "description", "value": "Hotell Fosna hedrer Br\u00e6in-slekta med utstilling. Her kan bes\u00f8kende m\u00f8te den kjente musikerfamilien som har gjort Kristiansund til en operaby."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5699171246fa8f3c739faee73d161124857e0898.jpg?5981771f"}, {"field": "dominantthumbnaildimensions", "value": "256x256"}, {"field": "heading", "value": "M\u00f8ter med Edvard Fliflet Br\u00e6in -adressa.no"}, {"field": "id", "value": "5699171246fa8f3c739faee73d161124857e0898"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["tur", "kunstner", "personlige tanker", "komponist", "altfor tidlig", "venn", "gammel venn", "kjent", "m\u00f8te", "operaen", "reise", "gjest"]}, {"field": "kw-entity", "value": ["edvard fliflet og egil", "k\u00e5rvatn", "fliflet br\u00e6in", "annes", "ringebufjellet", "turistforeningens", "operaen", "giklingdalen", "egil og karen", "fahle", "\u00e5lesunds", "br\u00e6in og husby", "christian og edvard", "karen br\u00e6in og christian br\u00e6in", "bj\u00f8r\u00e5skaret", "karen br\u00e6in og reidun husby", "egil og reidun husby", "v\u00e5lerenga", "br\u00e6in", "svisdalen", "fl\u00f8ya", "festiviteten", "edvard", "musikkonservatoriet", "vangshaugen", "todalen", "innerdalen", "\u00f8nskekonsertens", "hans kristiansen", "gudbrandsdalen", "skibladner", "mj\u00f8sa", "\u00e5sskard", "hotell fosna", "edvard og egil"]}, {"field": "kw-location", "value": ["raufoss", "paris", "oslo", "gj\u00f8vik", "sunndal", "dovre", "ris\u00f8r", "kristiansund"]}, {"field": "kw-pageclass", "value": "article"}, {"field": "kw-person", "value": ["christian br\u00e6in", "egil husby", "anne pedersdotter", "nils pettersen", "edvard fliflets", "gunnar forset", "edvard fliflet br\u00e6in", "harald loennechen", "reidun husby", "edvard br\u00e6in", "edvard fliflet", "henrik wergeland", "karen br\u00e6in"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "M\u00f8ter med Edvard Fliflet Br\u00e6in"}, {"field": "og-type", "value": "article"}, {"field": "og-url", "value": "http://www.adressa.no/kultur/article305202.ece"}, {"field": "pageclass", "value": ["article"]}, {"field": "publishtime", "value": "2001-01-12T23:00:00.000Z"}, {"field": "recs-articleid", "value": "2999502"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-12T23:00:00.000Z"}, {"field": "recs-rawtitle", "value": "M\u00f8ter med Edvard Fliflet Br\u00e6in -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Hotell Fosna hedrer Br\u00e6in-slekta med utstilling. Her kan bes\u00f8kende m\u00f8te den kjente musikerfamilien som har gjort Kristiansund til en operaby."}, {"field": "thumbnail", "value": "http://content-thumbnail.cxpublic.com/content/thumbnail200x150/5699171246fa8f3c739faee73d161124857e0898.jpg?5981771f"}, {"field": "thumbnailfullheightdimensions", "value": "200x1294"}, {"field": "timestamp", "value": "2017-08-02T06:54:23.000Z"}, {"field": "title", "value": "M\u00f8ter med Edvard Fliflet Br\u00e6in"}, {"field": "url", "value": "http://www.adressa.no/kultur/article305202.ece"}, {"field": "urlhash", "value": "5699171246fa8f3c739faee73d161124857e0898"}], "score": 1.6613103, "siteId": "9222270286501375973", "id": "5699171246fa8f3c739faee73d161124857e0898"}

