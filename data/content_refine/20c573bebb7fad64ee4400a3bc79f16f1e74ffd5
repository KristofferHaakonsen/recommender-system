{"fields": [{"field": "modifiedtime", "type": "time", "value": "2012-06-20T10:56:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Vil dere se hvordan man setter et skudd?", "Vi f\u00f8lger to rusmisbrukere som vi har m\u00f8tt p\u00e5 Frelsesarmeen bort til et offentlig toalett p\u00e5 Torvet. Den 32 \u00e5r gamle kvinnen venter nerv\u00f8st p\u00e5 at det r\u00f8de lyset p\u00e5 toalettd\u00f8ren skal bli gr\u00f8nt. Hun greier ikke \u00e5 st\u00e5 stille og prater i ett sett.", "- Hvor lang tid skal dette ta da?, sp\u00f8r kvinnen ut\u00e5lmodig.", "I h\u00e5nden har hun en pose med amfetamin og dolcantin, spr\u00f8yte og bomull. Hun holder posen hardt mens blikket flakker mellom det r\u00f8de lyset og kameraten.", "- La oss pr\u00f8ve toalettet i Erling Skakkes gate, sier Perry.", "Inne i det gr\u00f8nnmalte automatiske toalettet er det plass til b\u00e5de de to rusmisbrukerne og Adresseavisen. Stoffet kokes i en skje, f\u00f8r det filtreres gjennom en bomullsdott og suges opp i spr\u00f8yta. Etterp\u00e5 blir spr\u00f8yta avkj\u00f8lt i toalettvannet for \u00e5 f\u00e5 riktig temperatur. S\u00e5 kj\u00f8rer Perry stoffet inn i halspuls\u00e5ren p\u00e5 venninnen. To sekunder g\u00e5r og s\u00e5 er kvinnen p\u00e5 bena.", "- Hvordan f\u00f8ler du deg n\u00e5?", "- N\u00e5 f\u00f8ler jeg meg fin, sier 32-\u00e5ringen, merkbart roligere.", "\u00d8nsker ikke spr\u00f8yterom", "I kj\u00f8lvannet av at en syv \u00e5r gammel jente stakk seg p\u00e5 en spr\u00f8ytespiss p\u00e5 Kolstad, har flere r\u00f8ster tatt til orde for spr\u00f8yterom i Trondheim. De narkomane vi treffer p\u00e5 Frelsesarmeens kaf\u00e9 ved Le\u00fctenhaven synes ikke det er noen god id\u00e9.", "- Det er en gjengs oppfatning i rusmilj\u00f8et at spr\u00f8yterom ikke bringer noe godt med seg her i Trondheim. Reglene for spr\u00f8yterom er uansett at bare rene heroinister slipper inn. I Trondheim er det s\u00e5 godt som bare blandingsmisbrukere sier Jan Egil (33), som har v\u00e6rt rusmisbruker siden han var 12 \u00e5r.", "Han kommer nettopp fra apoteket der han har hentet dosen sin, 300 milligram av et morfinpreparat.", "- Tre piller hjelper meg fra en morgen til den neste. Jeg har f\u00e5tt medisinen i to m\u00e5neder n\u00e5 for at jeg skal holde meg unna b\u00e5de spr\u00f8yter og kriminalitet frem til august. Da skal jeg p\u00e5 kollektiv i Hedmark, forteller Jan Egil.", "Han har ingen planer om \u00e5 vende tilbake til f\u00f8debyen n\u00e5r de to \u00e5rene p\u00e5 kollektiv er g\u00e5tt.", "- Hvis jeg kommer tilbake til Trondheim, er det rett ut p\u00e5 kj\u00f8ret igjen. Jeg m\u00e5 starte p\u00e5 nytt et annet sted, sier 33-\u00e5ringen.", "En kvinne kommer til bordet. Hun forteller at en spr\u00f8ytenarkoman som kastet fra seg en spr\u00f8ytespiss fikk bank av en av de andre rusmisbrukerne. Selvjustisen er sterk blant de narkomane. Og da en spr\u00f8ytespiss ble funnet i s\u00f8ppelkassen hos Frelsesarmeen, var det brukerne selv som ble sintest.", "Helse- og overdoseteamet delte i fjor ut 136 000 n\u00e5ler til rusmisbrukerne i Trondheim. Tilbakeleveringsprosenten var p\u00e5 81 prosent i 2004", "- Det vil alltid v\u00e6re en viss mengde n\u00e5ler i oml\u00f8p s\u00e5 hundre prosent tilbakelevering er umulig. Til sammenligning leveres bare 40 prosent av n\u00e5lene tilbake i Oslo og Bergen, sier Jan Erik Skj\u00f8l\u00e5s fra overdoseteamet i Trondheim kommune.", "Perry (38) nikker og viser frem fire spr\u00f8yter han har plukket opp og lagt i lommen.", "- Vi er nok belastning for samfunnet fra f\u00f8r, om vi ikke skal hive fra oss spr\u00f8ytene v\u00e5re ogs\u00e5. Jeg pleier \u00e5 g\u00e5 rundt og plukke opp spr\u00f8ytespisser n\u00e5r jeg ser dem. For sju \u00e5r siden ga folk blaffen, men n\u00e5 leverer vi inn spr\u00f8ytespissene, opplyser Perry."]}, {"field": "category0", "value": "nyheter"}, {"field": "contenthash", "value": "a931308c99425234cb6ef65a13cfb700d79f0eb67972422bb189fa167305725a"}, {"field": "createtime", "value": "2016-07-09T07:57:56.000Z"}, {"field": "description", "value": "Perry (38) hjelper gjerne venninnen (32) med \u00e5 sette en spr\u00f8yte rett i halsen p\u00e5 toalettet i Erling Skakkes gate. De vil ikke ha noe spr\u00f8yterom i Trondheim."}, {"field": "dominantimage", "value": "http://www.adressa.no/incoming/article1139733.ece5/ALTERNATES/w980-default/sprote8"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/20c573bebb7fad64ee4400a3bc79f16f1e74ffd5.jpg?58c0c0c4"}, {"field": "dominantthumbnaildimensions", "value": "300x169"}, {"field": "heading", "value": ["- Her er spr\u00f8yterommet v\u00e5rt -adressa.no", "F\u00e5 spr\u00f8ytespisser"]}, {"field": "id", "value": "20c573bebb7fad64ee4400a3bc79f16f1e74ffd5"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["spr\u00f8yterom", "spr\u00f8yte", "spr\u00f8yterommet v\u00e5rt", "rusmisbruker", "toalett", "trondheim", "spr\u00f8ytespiss", "r\u00f8de lyset"]}, {"field": "kw-entity", "value": ["kolstad", "le\u00fctenhaven", "frelsesarmeen", "oslo og bergen", "adresseavisen", "torvet", "perry"]}, {"field": "kw-location", "value": ["hedmark", "trondheim"]}, {"field": "kw-pageclass", "value": "article"}, {"field": "kw-person", "value": ["jan egil", "jan erik skj\u00f8l\u00e5s", "erling skakkes"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1139733.ece5/ALTERNATES/w980-default/sprote8"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Her er spr\u00f8yterommet v\u00e5rt"}, {"field": "og-type", "value": "article"}, {"field": "og-url", "value": "http://www.adressa.no/nyheter/article517508.ece"}, {"field": "pageclass", "value": ["article"]}, {"field": "publishtime", "value": "2005-06-16T21:44:08.000Z"}, {"field": "recs-articleid", "value": "887739"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2005-06-16T21:44:08.000Z"}, {"field": "recs-rawtitle", "value": "- Her er spr\u00f8yterommet v\u00e5rt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Perry (38) hjelper gjerne venninnen (32) med \u00e5 sette en spr\u00f8yte rett i halsen p\u00e5 toalettet i Erling Skakkes gate. De vil ikke ha noe spr\u00f8yterom i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/20c573bebb7fad64ee4400a3bc79f16f1e74ffd5.jpg?58c0c0c4"}, {"field": "thumbnailfullheightdimensions", "value": "200x1635"}, {"field": "timestamp", "value": "2017-03-09T02:41:08.000Z"}, {"field": "title", "value": "- Her er spr\u00f8yterommet v\u00e5rt"}, {"field": "url", "value": "http://www.adressa.no/nyheter/article517508.ece"}, {"field": "urlhash", "value": "20c573bebb7fad64ee4400a3bc79f16f1e74ffd5"}], "score": 0.82184094, "siteId": "9222270286501375973", "id": "20c573bebb7fad64ee4400a3bc79f16f1e74ffd5"}

