{"fields": [{"field": "modifiedtime", "type": "time", "value": "2016-01-05T08:49:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "levin nestvold jr."}, {"field": "body", "value": ["Saken oppdateres.", "Det pensjonerte ekteparet i Inder\u00f8y har utvidet familien med tre mennesker som trenger st\u00f8tte og omsorg langt fra landsbygda i Sudan.", "- Vi er reservebesteforeldre for vesle Osman som bare har rukket \u00e5 bli et halvt \u00e5r. Det har gitt oss sv\u00e6rt mye og gj\u00f8r at mamma Aziza (25) og pappa Naji (29) blir integrert mye raskere. Det er en fin ordning som Inder\u00f8y R\u00f8de Kors har satt i gang, mener Marit R\u00f8li.", "R\u00e5dgiver Hilde Woxen i Nord-Tr\u00f8ndelag R\u00f8de Kors sier ordningen med reservebesteforeldre er helt unik i Norge.", "- Det er en avart av flyktningguiden og som ble startet opp av ildsjeler i Inder\u00f8y. Vi forteller veldig ofte hvordan de gj\u00f8r det i Inder\u00f8y, og at dette er et eksempel p\u00e5 hvordan man kan organisere seg. Jeg tror folk blir inspirert av dette, sier Woxen.", "Les ogs\u00e5: Asylpolitikken m\u00e5 ikke bli strengere enn n\u00f8dvendig", "Marit er 66 og har jobbet 40 \u00e5r i kommunen. Tor er 67, hadde eget murerfirma og var l\u00e6rer ved Egge f\u00f8r han ble rammet av slag i fjor sommer.", "- Det er bare trivsel med vesle Osman og han er et fint tillegg til v\u00e5r egne barnebarn. Familieutvidelsen har bare v\u00e6rt lykke, sier Marit.", "Marit og Tor har et stort hjerte og forteller om alle gledene ved \u00e5 v\u00e6re reservebesteforeldre for vesle Osman. Vi m\u00f8ter begge familiene p\u00e5 en kaf\u00e9 p\u00e5 Straumen, og b\u00e5de Marit og Tor lyser opp n\u00e5r vesle Osman kommer med foreldrene Aziza og Naji.", "Pappa Naji kom til Norge og s\u00f8kte asyl for fire \u00e5r siden, mens Aziza fikk komme gjennom familiegjenforening for to \u00e5r siden.", "- Vi h\u00e5per at Osman kan vokse opp i Inder\u00f8y og at vi kan bosette oss her. Norge er veldig bra. Dere har demokrati og frihet, sier Naji.", "Men livet ble snudd opp ned for ekteparet fra Straumen i Inder\u00f8y da Tor ble syk og ble sterkt bevegelseshemmet.", "- Det har v\u00e6rt veldig tungt til tider. Jeg m\u00e5 ha hjelp til det meste. Derfor gir det meg mye \u00e5 v\u00e6re reservebestefar for Osman. Det gir meg livsmot til \u00e5 komme gjennom hverdagene. Det er ganske stort, sier Tor.", "Det var etter at Tor ble syk og Marit ble pensjonert at de to valgte \u00e5 melde seg som reservebesteforeldre gjennom Inder\u00f8y R\u00f8de Kors.", "- Osman er et flott supplement til v\u00e5re egne barnebarn. Det er fint hvis det vi gj\u00f8r kan v\u00e6re til nytte. Vi har fulgt Osman siden han ble f\u00f8dt, sier Marit R\u00f8li.", "Les ogs\u00e5: Betaler for mottak uten beboere", "Osman kom til verden i en fei i fjor sommer. Familien var hjemme i leiligheten i Inder\u00f8y da f\u00f8dselen satte i gang for fullt og det gikk s\u00e5 fort at pappa nesten ikke rakk \u00e5 ringe ambulanse f\u00f8r gutten var ute.", "- Jeg tok imot barnet, og etter hvert fikk vi ogs\u00e5 hjelp av helsepersonell. Jeg \u00f8nsker ogs\u00e5 \u00e5 ta utdannelse og bli helsearbeider, sier Naji.", "Marit og Tor R\u00f8li ble spurt av Inder\u00f8y R\u00f8de Kors om de ville stille opp og v\u00e6re reservebesteforeldre for vesle Osman.", "- Det var ikke s\u00e5 vanskelig \u00e5 si ja. Om Tor ikke er frisk, s\u00e5 har vi i hvert fall dette. Vi tar det som en felles oppgave, sier Marit.", "- Man f\u00e5r et annet perspektiv p\u00e5 livet. Sm\u00e5 ting i livet blir stort, sier Tor.", "Begge tror det blir spennende \u00e5 f\u00f8lge gutten fremover.", "- Bestemor og bestefar i deres sudanske verden er noe helt spesielt. De har sterke familieb\u00e5nd og viser stor omsorg. Tor er syk og han er den f\u00f8rste de sp\u00f8r etter n\u00e5r de kommer p\u00e5 bes\u00f8k. Det er ikke s\u00e5 farlig med meg, de sp\u00f8r alltid hvordan det er med Tor, sier Marit.", "- Familie har en annen status. Vi har litt \u00e5 l\u00e6re. omsorg er de flinke p\u00e5, legger Tor til.", "Naji og Aziza kom til en helt annen kultur og ikke minst klima da de satte f\u00f8ttene p\u00e5 norsk jord med to \u00e5rs mellomrom.", "- Det var veldig, veldig kaldt i starten. Jeg fr\u00f8s mye og var hele tiden forkj\u00f8let. Men Inder\u00f8y passet bra for oss. Vi kommer selv fra landsbygda og vi trives under sm\u00e5 forhold. Vi er trygge her, sier de.", "Begge mener det er viktig \u00e5 bli kjent med det norske. I Inder\u00f8y er det spesielt mange asyls\u00f8kere fra Sudan og Eritrea.", "- Etter at vi har l\u00e6rt oss spr\u00e5ket skikkelig kunne jeg tenkt meg \u00e5 jobbe i barnehage, sier Aziza, som i likhet med Naji savner familien i Sudan. Begge foreldrene lever og de snakker med familien p\u00e5 telefon hver fredag. Men Skype kan de bare glemme. Det finnes ikke noe internett p\u00e5 landsbygda i Sudan.", "Les ogs\u00e5: Helbom for frivillig retur", "Flyktningene som er bosatt vi Inder\u00f8y m\u00f8tes jevnlig p\u00e5 kulturhuset hvor det diskes opp med mye god mat. Selv er Naji blitt en habil kokk og lager en pizza som visstnok skal smake helt eventyrlig.", "- Det er den beste pizzaen jeg har smakt, forsikrer Marit og Tor, som ogs\u00e5 s\u00f8rger for at ekte Inder\u00f8ysodd st\u00e5r p\u00e5 menyen. Det var nemlig Marits bestemor som fant frem til oppskriften p\u00e5 Inder\u00f8ysodd i sin tid.", "- Det er bra vi har ordninger som familiegjenforening. Det er bra. Det er krig mange steder i verden og mange trenger beskyttelse. Da m\u00e5 vi v\u00e6re rause, sier reservebestemor Marit.", "- Dette har v\u00e6rt meget bra for meg og Tor, og for v\u00e5re barn og barnebarn, sier hun.", "Like f\u00f8r jul var storfamilien samlet i hjemmet hos Tor og Marit hvor de hadde selskap med mat fra b\u00e5de Norge og Sudan. Dit kom ogs\u00e5 ekteparets to d\u00f8tre og fem jentebarnebarn.", "- Vi spiste kalkun og julekaker. Naji og Aziza er muslimer og da er ikke juleribbe noe alternativ. Det er flott \u00e5 v\u00e6re en st\u00f8tte for familien og de tar kontakt n\u00e5r det passer. De er som en datter og s\u00f8nn for oss. Vi kan snakke om alt.", "Ekteparet R\u00f8li sier dette har v\u00e6rt minst like viktig for dem som for Osman og familien.", "- Vi kan bidra ovenfor noen som virkelig trenger oss. Dessuten f\u00e5r vi h\u00f8re hvordan folk lever i Sudan. Det gir en god dag, sier de."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "6e07dc45cf4d3edc32ae4f923ef3f6fd9a30523e66e348c40033c2218bfe0c14"}, {"field": "createtime", "value": "2016-01-05T06:38:03.000Z"}, {"field": "description", "value": "Vesle Osman har f\u00e5tt nye \u00abbesteforeldre\u00bb og er lykkelig uvitende til all krig og elendighet som f\u00f8rte mor og far fra Sudan til Norge. \u2013 Han er v\u00e5r solstr\u00e5le, sier Marit og Tor R\u00f8li."}, {"field": "dominantimage", "value": "http://www.adressa.no/pluss/nyheter/article11987028.ece/cb6olj/ALTERNATES/w980-default/Besteforeldre1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6381fed0afa19f2468d902338d1680ac97d079b.jpg?59957c7e"}, {"field": "dominantthumbnaildimensions", "value": "300x169"}, {"field": "heading", "value": ["Osman fikk nye \u00abbesteforeldre\u00bb -adressa.no", "- Unik ordning", "Demokrati og frihet", "Osman gir livsmot", "Pappa var jordmor", "Sterke familieb\u00e5nd", "- Vi m\u00e5 v\u00e6re rause", "Fest i heimen"]}, {"field": "id", "value": "c6381fed0afa19f2468d902338d1680ac97d079b"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["sterke familieb\u00e5nd", "familie", "reservebesteforeldre", "livet", "vesle", "egne barnebarn"]}, {"field": "kw-entity", "value": ["marit og tor", "naji", "marit og tor r\u00f8li", "osman", "inder\u00f8y r\u00f8de kors", "nord-tr\u00f8ndelag r\u00f8de kors", "inder\u00f8ysodd", "aziza og naji", "egge", "skype", "tor", "norge og sudan", "aziza", "sudan og eritrea", "tor og marit"]}, {"field": "kw-location", "value": ["sudan", "straumen", "norge"]}, {"field": "kw-pageclass", "value": "article"}, {"field": "kw-person", "value": ["marit r\u00f8li", "tor r\u00f8li", "hilde woxen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11987028.ece/cb6olj/ALTERNATES/w980-default/Besteforeldre1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Osman fikk nye \u00abbesteforeldre\u00bb"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/01/05/Osman-fikk-nye-%C2%ABbesteforeldre%C2%BB-11987036.ece"}, {"field": "pageclass", "value": ["article"]}, {"field": "publishtime", "value": "2016-01-05T06:28:36.000Z"}, {"field": "recs-articleid", "value": "11987036"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-01-05T06:28:36.000Z"}, {"field": "recs-rawtitle", "value": "Osman fikk nye \u00abbesteforeldre\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Vesle Osman har f\u00e5tt nye \u00abbesteforeldre\u00bb og er lykkelig uvitende til all krig og elendighet som f\u00f8rte mor og far fra Sudan til Norge. \u2013 Han er v\u00e5r solstr\u00e5le, sier Marit og Tor R\u00f8li."}, {"field": "thumbnail", "value": "http://content-thumbnail.cxpublic.com/content/thumbnail200x150/c6381fed0afa19f2468d902338d1680ac97d079b.jpg?59957c7e"}, {"field": "thumbnailfullheightdimensions", "value": "200x1955"}, {"field": "timestamp", "value": "2017-08-17T11:22:38.000Z"}, {"field": "title", "value": "Osman fikk nye \u00abbesteforeldre\u00bb"}, {"field": "url", "value": "http://www.adressa.no/pluss/nyheter/2016/01/05/Osman-fikk-nye-%c2%abbesteforeldre%c2%bb-11987036.ece"}, {"field": "urlhash", "value": "c6381fed0afa19f2468d902338d1680ac97d079b"}], "score": 0.94274294, "siteId": "9222270286501375973", "id": "c6381fed0afa19f2468d902338d1680ac97d079b"}

