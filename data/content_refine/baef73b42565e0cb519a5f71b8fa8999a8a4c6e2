{"fields": [{"field": "modifiedtime", "type": "time", "value": "2013-11-19T21:54:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda lund nilsson"}, {"field": "body", "value": ["Saken oppdateres.", "P\u00e5 Nord-Sj\u00e6lland, like ved den s\u00f8vnige, lille landsbyen Helsinge, og i randen av Arres\u00f8, Danmarks st\u00f8rste innsj\u00f8, ligger et stort, gult murhus. I det gule murhuset bor den norske glassdesigneren Cecilie Moi Sindum med den dansk/italienske designeren Manolo Folcarelli.", "- Jeg er egentlig et storbyelskende menneske, sier Cecilie Moi Sindum.", "- Jeg har for eksempel bodd i Barcelona, hvor jeg likte meg veldig godt. Men p\u00e5 dette punktet i livet er det veldig deilig med luft og ro.", "2006: Cecilie Moi Sindum bor i Oslo. Ukene gjentar seg. Hun har jobbet som glassdesigner for Hadeland Glassverk i flere \u00e5r, og har begynt \u00e5 kjenne p\u00e5 rastl\u00f8sheten som av og til rammer single kvinner i tredve\u00e5rene. S\u00f8steren har flyttet til Danmark. Hun inng\u00e5r avtale med arbeidsgiver om \u00e5 pendle fra K\u00f8ben, i ett \u00e5r.", "Det gikk ikke helt som planlagt. Mer som hun hadde dr\u00f8mt.", "- Det var en vanlig formiddag, jeg skulle bare en svipptur innom et verksted for \u00e5 hente noen prototyper jeg hadde f\u00e5tt laget til et frilansprosjekt. Og der var Manolo.", "Hun ble der i mange timer. Og s\u00e5 gikk de ut og spiste indisk.", "For \u00e5 gj\u00f8re en romantisk historie kort: Sindum ble i K\u00f8ben.", "\u00c5ret etter mistet hun jobben p\u00e5 Hadeland p\u00e5 grunn av nedskj\u00e6ringer, og gikk frilans. Hun designet kunstneriske belysningsprosjekter for UD og ambassadeboligen i K\u00f8benhavn. I 2010 stiftet hun og Manolo designselskapet Inspireby, og \u00e5ret etter ble tvillingguttene Dante og Atlas f\u00f8dt. Ved siden av fortsatte de \u00e5 jobbe, mot det de h\u00e5pet kunne bli en f\u00f8rste felles, helhetlig kolleksjon. De fikk oppdraget \u00e5 designe vannkarafler til hotellet The Thief i Oslo.", "Dr\u00f8ye \u00e5ret etter at guttene ble f\u00f8dt, var Cecilie gravid p\u00e5 ny.Og det var n\u00e5 de begynte \u00e5 se seg om p\u00e5 den danske landsbygda:", "- Da vi forsto at det var to babyer til i magen, var det noen som r\u00e5det oss til \u00e5 ta i mot all hjelp vi kunne f\u00e5. Dessuten trengte vi jo mer plass.", "N\u00e5 bor de 10 minutter unna \u00abverdens beste svigerfamilie\u00bb.", "- Vi ser solen komme opp over jordene. Vi har hjort som l\u00f8per rundt p\u00e5 \u00e5skammene rundt huset, og fasaner som spaserer rundt i hagen. Og vi ser solen g\u00e5 ned over Arres\u00f8, mens den sprer sitt r\u00f8de lys over landskapet. Beliggenheten er jo helt fantastisk.", "Manolos far foreslo at de skulle f\u00e5 tak i en italiensk au pair, som kunne avlaste, og snakke italiensk med barna. N\u00e5 bor Arianna i et lite sidehus.", "- Med denne ordningen f\u00e5r vi mye mer tid sammen med barna og hverandre, sier Manolo.", "I uthuset har de laget verksted, hvor de kan produsere prototyper selv. Hjemmekontor, ateli\u00e9r og soverom ligger i annen etasje.", "- Noe av det vi liker best med huset og eiendommen er nettopp at det er s\u00e5 fleksibelt, det er s\u00e5 mange m\u00e5ter \u00e5 bruke stedet p\u00e5, sier Cecilie.", "Kanskje velger de \u00e5 gj\u00f8re om p\u00e5 alt. Flytter soverommet og lar barna f\u00e5 hele etasjen etter hvert. Guttenes rom er egentlig innredet i f\u00f8rste etasje.", "- Men jeg synes de er for sm\u00e5 til \u00e5 sove alene nede. S\u00e6rlig n\u00e5 som jeg har to babyjenter \u00e5 mate om natten, og ikke er s\u00e5 mobil. S\u00e5 Manolo har snekret en sovealkove til guttene, rett utenfor soveromsd\u00f8ren.", "Jentene sover i en krybbe festet i taket over mamma og pappas seng, hjemmesnekret innretning det ogs\u00e5, og kan enkelt hentes ned til mat og kos. S\u00e5 har de hele familien samlet, p\u00e5 f\u00e5 kvadratmeter.", "Kj\u00f8kkenet er stort, lyst og luftig, med \u00e5pen l\u00f8sning mot spisestue og vindu mot hagestuen. Interi\u00f8ret er en fin miks av bruktfunn, designklassikere, arvegods \u2013 og eget design.", "Det store spisebordet i kj\u00f8kkenet har Manolo laget, til en konkurranse utlyst av en fabrikk som gjenbruker gamle fort\u00f8yningsp\u00e5ler fra kanalene i Venezia.", "- Mudderbunnen i kanalene virker konserverende, og har frembrukt masse vidunderlig treverk som kan brukes til \u00e5 skape nye ting, sier Manolo.", "Treverket til dette bordet kom han over p\u00e5 et skipsverft i Gilleleje. Massive eiekeplanker, som hadde f\u00e5tt st\u00e5 ute og trutne p\u00e5 spissen av v\u00e6rharde Nord-Sj\u00e6lland. Og som han h\u00f8vlet, slipte og limte. Bordplaten fort\u00f8yde han til bordets \u00abp\u00e5ler\u00bb med mteall\u00f8kker. I visse vinkler ser det ut som den flyter.", "- Jeg er opptatt av \u00e5 skape design som kan brukes. M\u00f8bler m\u00e5 ha en fin overflate, og den blir til ved bruk. Jeg f\u00e5r nesten gr\u00f8sninger av \u00e5 tenke p\u00e5 at dette bordet om 50 \u00e5r b\u00e6rer med seg historien om oss, og v\u00e5rt liv som vi lever det n\u00e5.", "Drillen er n\u00e6rmest en del av interi\u00f8ret. I hagestuen st\u00e5r en krakk, satt sammen av et tykt stykke tre og understellet fra en gammel hospitalstol.", "- Vi samler begge, men Manolo er ekstrem, han samler p\u00e5 alt som kan bli til noe.", "Men her er ogs\u00e5 mange prosjekter p\u00e5 vent, i hus og hage.", "- Kreftene m\u00e5 porsjoneres. I det siste har vi ikke brukt tid p\u00e5 noe annet enn arbeid og tvillingene. Men med en mann som Manolo er jeg faktisk ikke bekymret. En dag i verkstedet, s\u00e5 er hyllene p\u00e5 plass og alt er i orden.", "Da vi er p\u00e5 bes\u00f8k, er det like f\u00f8r lanseringen av Inspirebys f\u00f8rste kolleksjon. Illums Bolighus har allerede takket ja til \u00e5 lansere den i sine varehus i K\u00f8benhavn, Stockholm, Oslo og Bergen i h\u00f8st. Men f\u00f8rst skal de alts\u00e5 lanseres p\u00e5 messen 100% Design London.", "Hadde hun noen gang forestilt seg, at hun skulle ende med storfamilie p\u00e5 den danske landsbygden, at hun skulle sitte med utsikt til gressende kyr og designe sine glass?", "- Ja, det hadde jeg. Jeg vil v\u00e6re mest mulig sammen med barna. Mitt m\u00e5l har lenge v\u00e6rt \u00e5 kunne jobbe for meg selv, og jeg er s\u00e5 heldig \u00e5 ha en partner som vil det samme. Vi har hatt dette som m\u00e5l.", "Best\u00e5r av samboerparet Cecilie Moi Sindum og Manolo Folcarelli.", "Et av Inspirebys siste og mer profilerte prosjekter er glasskarafler designet for hotellet The Thief i Oslo. N\u00e5 er de aktuelle med sin f\u00f8rste kolleksjon, Carrara.", "Cecilie Moi Sindum (42) er fra Porsgrunn i Telemark. Hun har bakgrunn fra Arkitekth\u00f8yskolen i Oslo, og har jobbet som glassdesigner i femten \u00e5r, mange hos Hadeland Glassverk. St\u00e5r ogs\u00e5 bak flere offentlige, kunstneriske utsmykningsprosjekter.", "Manolo Folcarelli (37) er dansk/italiensk designer med variert bakgrunn fra Arkitekth\u00f8yskolen i K\u00f8benhavn, Innovation and entrepreneurship fra Niels Brock, og produksjonsteknologi p\u00e5 K\u00f8benhavns Tekniske Skole. Jobber mest med grafikk, web og interaksjonsdesign.", "For mer info, se inspireby.com"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "9ff385a49b71642ba12d3331e7a9377c9b5351915a5cb2380b481b0a71d91674"}, {"field": "createtime", "value": "2015-08-23T19:32:38.000Z"}, {"field": "description", "value": "Her har Cecilie Moi Sindum og mannen hjemmekontork, verksted og plass til fire barn."}, {"field": "dominantimage", "value": "http://www.adressa.no/incoming/article8654669.ece/ALTERNATES/w980-default/afp000615419-9j7_YMw9Kz.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/baef73b42565e0cb519a5f71b8fa8999a8a4c6e2.jpg?59649a1e"}, {"field": "dominantthumbnaildimensions", "value": "300x169"}, {"field": "heading", "value": ["Norsk glassdesigner flyttet p\u00e5 den danske landsbygda -adressa.no", "Gikk frilans", "Fleksible l\u00f8sninger", "Fort\u00f8yninger", "Inspireby Design Studio"]}, {"field": "id", "value": "baef73b42565e0cb519a5f71b8fa8999a8a4c6e2"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["jobbe", "norsk glassdesigner flyttet", "bor", "dansk", "danske landsbygda", "design"]}, {"field": "kw-entity", "value": ["hadeland glassverk", "innovation", "arianna", "bolighus", "the thief", "arres\u00f8", "inspireby", "oslo og bergen", "dante og atlas", "k\u00f8benhavns tekniske skole", "design london", "arkitekth\u00f8yskolen", "manolo folcarelli", "nord-sj\u00e6lland"]}, {"field": "kw-location", "value": ["stockholm", "oslo", "gilleleje", "barcelona", "helsinge", "danmark", "carrara", "venezia", "telemark", "porsgrunn"]}, {"field": "kw-pageclass", "value": "article"}, {"field": "kw-person", "value": ["niels brock", "cecilie moi sindum"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article8654669.ece/ALTERNATES/w980-default/afp000615419-9j7_YMw9Kz.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norsk glassdesigner flyttet p\u00e5 den danske landsbygda"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article8654837.ece"}, {"field": "pageclass", "value": ["article"]}, {"field": "publishtime", "value": "2013-11-19T21:54:22.000Z"}, {"field": "recs-articleid", "value": "8654837"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2013-11-19T21:54:22.000Z"}, {"field": "recs-rawtitle", "value": "Norsk glassdesigner flyttet p\u00e5 den danske landsbygda -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Her har Cecilie Moi Sindum og mannen hjemmekontork, verksted og plass til fire barn."}, {"field": "thumbnail", "value": "http://content-thumbnail.cxpublic.com/content/thumbnail200x150/baef73b42565e0cb519a5f71b8fa8999a8a4c6e2.jpg?59649a1e"}, {"field": "thumbnailfullheightdimensions", "value": "200x2751"}, {"field": "timestamp", "value": "2017-07-11T09:27:58.000Z"}, {"field": "title", "value": "Norsk glassdesigner flyttet p\u00e5 den danske landsbygda"}, {"field": "url", "value": "http://www.adressa.no/forbruker/hjem/article8654837.ece"}, {"field": "urlhash", "value": "baef73b42565e0cb519a5f71b8fa8999a8a4c6e2"}], "score": 1.0021678, "siteId": "9222270286501375973", "id": "baef73b42565e0cb519a5f71b8fa8999a8a4c6e2"}

