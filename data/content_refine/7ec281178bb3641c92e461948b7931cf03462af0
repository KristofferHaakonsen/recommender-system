{"fields": [{"field": "modifiedtime", "type": "time", "value": "2012-06-20T09:13:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "norunn bergesen"}, {"field": "body", "value": ["Saken oppdateres.", "De skulle til \u00c5re for \u00e5 feste l\u00f8rdag kveld. Jon Fernando Neeraas satt p\u00e5 i bilen sammen med tre venninner. Like f\u00f8r \u00c5re frontkolliderte de.", "Bevisstl\u00f8s ved hans side", "\u2013 Jeg m\u00e5tte holde henne oppe for at hun skulle puste. Hun hang over l\u00e5rene sine i baksetet ved siden av meg, bevisstl\u00f8s.", "Jon Fernando snakker om venninnen, som n\u00e5 ligger p\u00e5 St. Olavs Hospital med hodeskader. Tilstanden hennes er meget alvorlig, men stabil. Jon Fernando er bekymret. Han f\u00f8ler med familien til jenta. Og han skj\u00f8nner ikke helt at han kan sitte der n\u00e6rmest uskadd.", "Likevel virker han rolig og avslappet, et d\u00f8gn etter den alvorlige ulykken. \u2013 Men det sitter i meg, sier han, og forteller at han hadde s\u00e5 mye adrenalin i kroppen etter kollisjonen at han ikke kunne kontrollere musklene. \u2013 Jeg gikk rett i bakken.", "Satt uten bilbelte", "\u2013 Det var glatt. Sj\u00e5f\u00f8ren skulle bremse f\u00f8r en sving. S\u00e5 fikk vi en sleng og mistet kontrollen p\u00e5 bilen, sier Jon Fernando. De havnet i motg\u00e5ende kj\u00f8reretning og det kom en bil imot.", "Jeg vil tro vi kj\u00f8rte i 90 kilometer i timen. Hun som kj\u00f8rte hadde begynt \u00e5 bremse, s\u00e5 vi holdt kanskje 80 da vi traff. Og det gjorde kanskje den andre bilen og? S\u00e5 du kan tenke deg kraften i smellet.", "Jon Fernando s\u00e5 bilen og rakk \u00e5 bli redd. Han husker smellet, lyden og tr\u00f8kket. Han rakk \u00e5 beskytte hodet og kr\u00f8ke seg sammen.", "\u2013 Jeg ble nok slengt kraftig rundt inni der, sier han. \u2013 Jeg hadde jo ikke bilbelte p\u00e5. Likevel var det jeg som kom best ut av det. Det er helt utrolig, under de forutsetningene.", "Ringte foreldre", "Da bilen sto i ro, kom han seg ut av egen d\u00f8r p\u00e5 h\u00f8yre side bak. \u2013 Det f\u00f8rste jeg h\u00f8rer er skriket til den lille jenta i den andre bilen. Det var forferdelig. Jeg var forsl\u00e5tt og hadde vondt, men jeg kom meg ut, fikk oversikten og stoppet biler. Ringte etter hjelp. Med en gang jeg kom til hektene, m\u00e5tte jeg hjelpe venninnen min. Jeg skj\u00f8nte det var alvor, jeg fikk ikke kontakt.", "Han antar det tok 20\u201330 minutter til ambulanse og redningsfolka kom. Og han skryter av arbeidet de gjorde. De fikk varmen i folk og sendte de to hardest skadde og Jon Fernando i luftambulanse til Trondheim. F\u00f8r det, ringte han foreldrene til de to jentene. \u2013Jeg ville de skulle f\u00e5 vite det av meg. Og at det etter forholdene gikk bra.", "Om selve ulykkesstedet, forteller han at det var ro. Og at bilen ikke s\u00e5 ut. \u2013Bagasjerommet hadde vi pakket fullt. Det var rensket etter kollisjonen. Helt tomt! Bagen min fant jeg igjen 30 meter lenger borte.", "\u2013 Jeg hadde litt for mye flaks, sier han n\u00e5r han tenker p\u00e5 de to som ligger p\u00e5 sykehus med henholdsvis hode- og bruddskader."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "1997a05ec873190bac21399764ae053f691b4a1a3182bb7487964e807cb0a5c5"}, {"field": "createtime", "value": "2016-02-05T06:59:04.000Z"}, {"field": "description", "value": "Venninnen meget alvorlig skadd p\u00e5 St. Olavs."}, {"field": "dominantimage", "value": "http://www.adressa.no/incoming/article1340884.ece5/ALTERNATES/w980-default/duvedulykke"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7ec281178bb3641c92e461948b7931cf03462af0.jpg?58c1617e"}, {"field": "dominantthumbnaildimensions", "value": "300x169"}, {"field": "heading", "value": "Slapp uskadd fra ulykke -adressa.no"}, {"field": "id", "value": "7ec281178bb3641c92e461948b7931cf03462af0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-concept", "value": "bil"}, {"field": "kw-entity", "value": ["st. olavs", "\u00e5re", "olavs hospital", "st. olavs hospital"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["jon fernando", "jon fernando neeraas"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/utenriks"]}, {"field": "og-image", "value": "http://www.adressa.no/incoming/article1340884.ece5/ALTERNATES/w980-default/duvedulykke"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slapp uskadd fra ulykke"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/article1433330.ece"}, {"field": "pageclass", "value": ["article"]}, {"field": "publishtime", "value": "2010-01-18T07:38:39.000Z"}, {"field": "recs-articleid", "value": "856695"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2010-01-18T07:38:39.000Z"}, {"field": "recs-rawtitle", "value": "Slapp uskadd fra ulykke -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/utenriks"]}, {"field": "teaser", "value": "Venninnen meget alvorlig skadd p\u00e5 St. Olavs."}, {"field": "thumbnail", "value": "http://content-thumbnail.cxpublic.com/content/thumbnail200x150/7ec281178bb3641c92e461948b7931cf03462af0.jpg?58c1617e"}, {"field": "thumbnailfullheightdimensions", "value": "200x1678"}, {"field": "timestamp", "value": "2017-03-09T14:06:54.000Z"}, {"field": "title", "value": "Slapp uskadd fra ulykke"}, {"field": "url", "value": "http://www.adressa.no/nyheter/utenriks/article1433330.ece"}, {"field": "urlhash", "value": "7ec281178bb3641c92e461948b7931cf03462af0"}], "score": 0.5744442, "siteId": "9222270286501375973", "id": "7ec281178bb3641c92e461948b7931cf03462af0"}

