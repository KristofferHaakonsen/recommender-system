{"fields": [{"field": "modifiedtime", "type": "time", "value": "2012-04-18T10:30:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arne asphjellmotor@adresseavisen.no"}, {"field": "body", "value": ["Saken oppdateres.", "Vi er helt p\u00e5 b\u00f8lgelengde med eieren av denne 1938 Ford V8 lastebil som har valgt \u00e5 la det synes at bilen har hatt et langt og strevsomt liv. Bulkene i skjermene har den f\u00e5tt beholde, dashbord og f\u00f8rerhytte er slett ikke str\u00f8kent, men har den rette lastebilstemningen. Treplatten, som ogs\u00e5 er restaurert, har f\u00e5tt nytt treverk der det tidligere var r\u00e5te, men den \u00f8verste fj\u00f8la p\u00e5 karmen er beholdt for at den originale slitasjen skal synes.", "Arnfinn Svork\u00e5s fra Fannrem har lagt sjel og forstand i restaureringen av Ford'en, og dermed har ogs\u00e5 bilens sjel blitt bevart. N\u00e5r du setter deg inn i f\u00f8rerhytta p\u00e5 denne sliteren, fornemmer du mye av det lastebilkj\u00f8ring dreide seg om i gamle dager. N\u00e5r du i tillegg f\u00e5r kviningen fra gearboksen opp gjennom golvplankene, er melkerutestemningen fullkommen.", "Mye arbeid", "- Det var en del jobb med \u00e5 skifte treverk p\u00e5 bilen, men det var mest arbeid med understellet, opplyser Arnfinn. Det var ikke bare boltene som var utslitt. Det som boltene sto i, var ogs\u00e5 utslitt.", "Bilen har hatt et langt og strevsomt liv p\u00e5 R\u00f8ros. Den ble kj\u00f8pt ny hos Oplandske Automobilforretning p\u00e5 Hamar i 1938 av Hans Persson. Han hadde den i drift i 35 \u00e5r, helt fram til 1972. Om vinteren br\u00f8ytet den vei, og sommeren deltok Ford'en i veiarbeid. Hans hadde ogs\u00e5 et overbygg med seter han satte p\u00e5 platten, og dermed ble lastebilen til buss. I perioden 1946 til 1962 hadde \u00abHanspersa\u00bb, som han ble kalt, fast oppdrag med \u00e5 kj\u00f8re R\u00f8ros fotballag - samt andre idrettsfolk fra fjellregionen.", "Datter til Hans, Aasta Ukkelberg, er i dag 93 \u00e5r, og husker fortsatt godt at hun og mora var med til Hamar og hentet Ford'en den gangen den var ny.", "Filmstjerne", "- Bilen var fin og vi var kry ja, sier hun. Hun var ogs\u00e5 med p\u00e5 de ukentlige turene over grensa p\u00e5 svenskehandel. - Mange varer var billigere i Sverige f\u00f8r, og det var fast at far kj\u00f8rte r\u00f8rosinger p\u00e5 handletur til Funesdalen. Turene var alltid fulltegnet, og det var helst snus som ble innkj\u00f8pt, minnes hun.", "Filmstjerne har Ford'en ogs\u00e5 v\u00e6rt. Den var med i innspillingen av Eli Sjursdotter. Slike oppdrag kan det nok bli flere av, for gamle lastebiler som har den rette patina, er det som gj\u00f8r seg best p\u00e5 film. Ikke str\u00f8kne arbeidshester som ser ut som de kommer rett fra fabrikk."]}, {"field": "category0", "value": "bil"}, {"field": "category1", "value": "bil|veteran"}, {"field": "contenthash", "value": "1e1e4714a302842dc62c8301c0a0b45bc026bb1a6875773bc2915e749a79189a"}, {"field": "createtime", "value": "2015-12-25T11:33:16.000Z"}, {"field": "description", "value": "Restaurerte veteraner pleier \u00e5 v\u00e6re lytefrie og skinnende blanke. Denne ukes veteran avviker fra denne normen. Den er restaurert, men tilbake til god, original bruksstand."}, {"field": "dominantimage", "value": "http://www.adressa.no/incoming/article1183401.ece5/ALTERNATES/w980-default/Lastebil2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1a03d0f74973c953df513a0ec29b851e81a1e07.jpg?59760c95"}, {"field": "dominantthumbnaildimensions", "value": "300x169"}, {"field": "heading", "value": "Sliteren fra R\u00f8ros -adressa.no"}, {"field": "id", "value": "e1a03d0f74973c953df513a0ec29b851e81a1e07"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["bil", "veteran"]}, {"field": "kw-classification", "value": "automotive"}, {"field": "kw-concept", "value": ["bilen", "strevsomt liv", "lastebil", "restaurert"]}, {"field": "kw-entity", "value": ["aasta ukkelberg", "oplandske automobilforretning", "funesdalen", "fannrem", "hanspersa", "ford v8", "hans persson"]}, {"field": "kw-location", "value": ["r\u00f8ros", "hamar", "sverige"]}, {"field": "kw-pageclass", "value": "article"}, {"field": "kw-person", "value": ["arnfinn svork\u00e5s", "eli sjursdotter"]}, {"field": "kw-taxonomy", "value": ["bil", "bil/veteran"]}, {"field": "og-image", "value": "http://www.adressa.no/incoming/article1183401.ece5/ALTERNATES/w980-default/Lastebil2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sliteren fra R\u00f8ros"}, {"field": "og-type", "value": "article"}, {"field": "og-url", "value": "http://www.adressa.no/bil/veteran/article763181.ece"}, {"field": "pageclass", "value": ["article"]}, {"field": "publishtime", "value": "2006-11-29T10:22:03.000Z"}, {"field": "recs-articleid", "value": "1468822"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-category1", "value": "taxonomy|bil|veteran"}, {"field": "recs-publishtime", "value": "2006-11-29T10:22:03.000Z"}, {"field": "recs-rawtitle", "value": "Sliteren fra R\u00f8ros -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["bil", "bil/veteran"]}, {"field": "teaser", "value": "Restaurerte veteraner pleier \u00e5 v\u00e6re lytefrie og skinnende blanke. Denne ukes veteran avviker fra denne normen. Den er restaurert, men tilbake til god, original bruksstand."}, {"field": "thumbnail", "value": "http://content-thumbnail.cxpublic.com/content/thumbnail200x150/e1a03d0f74973c953df513a0ec29b851e81a1e07.jpg?59760c95"}, {"field": "thumbnailfullheightdimensions", "value": "200x1490"}, {"field": "timestamp", "value": "2017-07-24T15:04:53.000Z"}, {"field": "title", "value": "Sliteren fra R\u00f8ros"}, {"field": "url", "value": "http://www.adressa.no/bil/veteran/article763181.ece"}, {"field": "urlhash", "value": "e1a03d0f74973c953df513a0ec29b851e81a1e07"}], "score": 0.8027619, "siteId": "9222270286501375973", "id": "e1a03d0f74973c953df513a0ec29b851e81a1e07"}

