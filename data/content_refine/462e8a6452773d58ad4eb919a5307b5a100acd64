{"fields": [{"field": "modifiedtime", "type": "time", "value": "2012-04-11T09:39:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "S\u00f8kerne b\u00f8r ha gode allmennkunnskaper, god formidlingsevne og evne til \u00e5 arbeide raskt. Engasjement, evne til \u00e5 komme med egne ideer og kunnskaper om enkelte stoffomr\u00e5der vil ogs\u00e5 v\u00e6re en fordel. Oppgi om du har f\u00f8rerkort ...\u00bb", "Tankene g\u00e5r tilbake til den gangen jeg selv var sommervikar i Adressa. Det m\u00e5 ha v\u00e6rt 30 \u00e5r siden. Eller mer. Jeg tror de ba om de samme kvalifikasjonene. I tillegg minnet de om avisas verdikonservative plattform. Det siste er tatt bort. Ikke at vi brydde oss s\u00e5 mye om den.", "Det var spennende \u00e5 komme inn i redaksjonen. Vi ble kastet ut i det meste, fra internasjonal politikk til brannbiler og nytt fra slakthuset. Elvis d\u00f8de p\u00e5 min vakt. Det samme gjorde en sau fra Jonsvatnet. Sistnevnte ble p\u00e5kj\u00f8rt av en traktor.", "Det var en fargerik redaksjon. Redaksjonssjef Eriksen opererte med manuelt forfallsarkiv i form av et sinnrikt system av askegr\u00e5 mapper. Han sendte meg en gang ut for \u00e5 dekke noe som skjedde \u00e5ret f\u00f8r. Sjefredakt\u00f8r \u00c5ldstedt var opptatt av gjennomsnittsleseren. Vi hadde lange diskusjoner om hun bodde p\u00e5 By\u00e5sen eller Lademoen. \u00abGurina fra Lamo\u2019n\u00bb ble et begrep. Politisk redakt\u00f8r Amdahl mislikte at jeg skrev pent om Nelson Mandela. Kaare Paulsen skremte vannet av oss.", "Kollegene mine var en sammensatt horde. Otto Ulseth gikk i taket n\u00e5r Rosenborg tapte. Finn Langeland forlot oss for \u00e5 bli statssekret\u00e6r p\u00e5 statsministerens kontor. Gunnar Flikke og Bernt Olufsen ble sjefredakt\u00f8rer. Berit Kjeldsberg og Terje Roll Danielsen fant ut at de heller ville tjene penger. Til tider laget vi bra avis. Adressa var tidlig ute med farger. Oddvin Nyheim gl\u00f8det for design og layout og gjorde underverker med produktet. Geir T\u00f8nset og Rolf Thanem vant priser for gravejournalistikk. Bj\u00f8rn Johan Jacobsen og Astrid Morken skrev som guder og ledet an i en mer litter\u00e6r retning. Astrid var en lysende stjerne som tragisk nok kj\u00f8rte p\u00e5 en landmine i Afghanistan. Ole Paus skrev en vakker sang om henne.", "Gunnar Flikke var allerede den gangen levende opptatt av nye medier. Han ivret for n\u00e6rradio og var en bulldozer til \u00e5 f\u00e5 gjennom prosjekter. Flikke var en s\u00e6rdeles usannsynlig sjefredakt\u00f8r. Jeg husker ham som en snarsint kverulant med partibok i Venstre. Men med et fantastisk avishjerte. Det sier mye om utviklingen av Adressa at han senere fikk redakt\u00f8rjobben.", "Det har skjedd mye siden min tid som sommervikar. Faget er blitt profesjonalisert. Journalistene har f\u00e5tt et langt bedre forhold til metode og kildekritikk. De fleste kan sjonglere mellom flere medier. V\u00e6r varsom-plakaten er blitt mer presis. De mest rufsete klesdraktene er sortert ut.", "Adressa er blitt stadig bedre. Avisa har aldri holdt oss s\u00e5 godt informert som den gj\u00f8r i dag. Teknologien utnyttes til \u00e5 gi oss det siste i en form som frister. Stoffet er tematisk sortert, du finner raskt frem til det som interesserer. Journalistikken har f\u00e5tt egne forgreininger, alt etter tema. Du vet n\u00e5r du har forvillet deg inn p\u00e5 sportssidene.", "Vi som var sommervikarer i Adressa p\u00e5 slutten av 70-tallet var stort sett halvstuderte r\u00f8vere som ble tiltrukket av journalistmyten. Det var langt mellom kandidater som hadde journalistikkutdanning. Ikke fikk vi s\u00e6rlig oppl\u00e6ring heller. Stort sett ble vi kastet p\u00e5 dypt vann \u2013 overlatt til \u00e5 finne ut av tingene selv. Og Adressas manuelle arkiv lot seg ikke google i. At vi ikke ble saks\u00f8kt er et under.", "Vi hadde nok et mindre selvbilde enn dagens journalister. Vi tok av oss lua n\u00e5r vi opps\u00f8kte autoriteter. Og s\u00e5 skrev vi det de sa! By-line sto bakerst i artikkelen, som i dag. Oftest ble det bare initialer. Bilde fikk du ikke p\u00e5 trykk f\u00f8r du fylte 50 og havnet i navnespalten. Du sa unnskyld hvis noen tok deg i en feil. I dag gj\u00f8r ikke journalister feil.", "Om du trodde du var noe, satt det folk som Kaare Paulsen p\u00e5 desken og jekket deg ned. Jeg husker enn\u00e5 en stakkars nykommer som ble vinket over til Paulsen med sp\u00f8rsm\u00e5l om hvor poenget i artikkelen sto. Stakkaren rettet en skjelvende finger ned mot siste avsnitt. \u201cSETT DETTE MANUSKRIPTET BAKFRA!\u201d, br\u00f8lte Paulsen ut mot setteriet.", "N\u00e5r jeg n\u00e5 sitter her og ser at Adressa s\u00f8ker etter sommervikarer undres jeg p\u00e5 om jeg skal s\u00f8ke. Men ville jeg f\u00e5tt jobb i 2011? Antagelig ikke. Jeg ville nok blitt utkonkurrert av bedre skolerte typer. Og bra er nok det. Jeg f\u00e5r holde p\u00e5 den jobben jeg har ...", "gunnar.sand@unis.no"]}, {"field": "category0", "value": "meninger"}, {"field": "contenthash", "value": "f84b6ffe382a3fe4f326ea16e07e1dcbd11e5b7fb58447db7e1e69483af5478e"}, {"field": "createtime", "value": "2015-11-09T10:06:07.000Z"}, {"field": "description", "value": "Annonsen lyser imot meg: \u00abAdresseavisen s\u00f8ker sommervikar.\u00bb"}, {"field": "dominantimage", "value": "http://www.adressa.no/incoming/article1386099.ece5/ALTERNATES/w980-default/reporter"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/462e8a6452773d58ad4eb919a5307b5a100acd64.jpg?5999eaff"}, {"field": "dominantthumbnaildimensions", "value": "300x169"}, {"field": "heading", "value": "Sommervikar i Adressa? -adressa.no"}, {"field": "id", "value": "462e8a6452773d58ad4eb919a5307b5a100acd64"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["adressa s\u00f8ker", "adressa", "sommervikar"]}, {"field": "kw-entity", "value": ["by\u00e5sen", "lademoen", "lamo", "\u00e5ldstedt", "bj\u00f8rn johan jacobsen og astrid morken", "venstre", "jonsvatnet", "geir t\u00f8nset og rolf thanem", "gunnar flikke og bernt olufsen", "amdahl", "astrid", "eriksen", "elvis", "adressa", "berit kjeldsberg og terje roll danielsen", "rosenborg"]}, {"field": "kw-location", "value": "afghanistan"}, {"field": "kw-pageclass", "value": "article"}, {"field": "kw-person", "value": ["finn langeland", "kaare paulsen", "gunnar flikke", "oddvin nyheim", "bernt olufsen", "nelson mandela", "astrid morken", "terje roll danielsen", "ole paus", "rolf thanem", "berit kjeldsberg", "otto ulseth", "geir t\u00f8nset", "bj\u00f8rn johan jacobsen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1386099.ece5/ALTERNATES/w980-default/reporter"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sommervikar i Adressa?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1605390.ece"}, {"field": "pageclass", "value": ["article"]}, {"field": "publishtime", "value": "2011-03-18T08:05:39.000Z"}, {"field": "recs-articleid", "value": "1050271"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-03-18T08:05:39.000Z"}, {"field": "recs-rawtitle", "value": "Sommervikar i Adressa? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Annonsen lyser imot meg: \u00abAdresseavisen s\u00f8ker sommervikar.\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/462e8a6452773d58ad4eb919a5307b5a100acd64.jpg?5999eaff"}, {"field": "thumbnailfullheightdimensions", "value": "200x1278"}, {"field": "timestamp", "value": "2017-08-20T20:03:11.000Z"}, {"field": "title", "value": "Sommervikar i Adressa?"}, {"field": "url", "value": "http://www.adressa.no/meninger/article1605390.ece"}, {"field": "urlhash", "value": "462e8a6452773d58ad4eb919a5307b5a100acd64"}], "score": 0.81720185, "siteId": "9222270286501375973", "id": "462e8a6452773d58ad4eb919a5307b5a100acd64"}

