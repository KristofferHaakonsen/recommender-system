{"fields": [{"field": "modifiedtime", "type": "time", "value": "2012-04-17T10:31:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "hilde i. skjesol"}, {"field": "body", "value": ["Saken oppdateres.", "Skolehelsetjenesten ved Brundalen videreg\u00e5ende i Trondheim har n\u00e5 utviklet skolemateriell som skal gj\u00f8re b\u00e5de l\u00e6rere og helses\u00f8stre bedre i stand til \u00e5 se ungdommer som sliter med kroppen.", "Noen spiser lite, noen spiser mye og kaster opp, men det vanligste blant gutter er \u00e5 kombinere trening og kosthold for \u00e5 fikse kroppen.", "\u2013 Vi har truffet dem alle, b\u00e5de de som bygger kropp og de som har bulimi, sier helses\u00f8ster Ingrid Bartnes.", "Store muskler og smale hofter, det er idealet mange gutter kjemper for. Men for \u00e5 komme dit, kan det v\u00e6re lett \u00e5 ta noen snarveier.", "Spiseproblemer har gjerne v\u00e6rt oppfattet som et jenteproblem, men slik er det ikke: En studie utf\u00f8rt av Norges idrettsh\u00f8gskole viser at halvparten av unge gutter mellom 12-19 \u00e5r er misforn\u00f8yde med egen kropp og vekt.", "20 prosent av guttene i unders\u00f8kelsen st\u00e5r i fare for \u00e5 utvikle ulike former for spiseforstyrrelser. Unders\u00f8kelsen er gjort blant Oslo-ungdom. Flere peker p\u00e5 at spiseforstyrrelser er \u00f8kende blant guttene. Det opplever ogs\u00e5 helses\u00f8strene ved Brundalen videreg\u00e5ende.", "\u2013 Spiseforstyrrelser er noe som b\u00e5de gutter og jenter er rammet av. Men det er f\u00e5 gutter som s\u00f8ker hjelp. Dette handler kanskje om at spiseforstyrrelser hos gutter har v\u00e6rt litt tabubelagt. Det har v\u00e6rt litt jentete \u00e5 ha slike problemer, sier helses\u00f8ster Dordi Frig\u00e5rd.", "Kanskje handler det ogs\u00e5 om at gutter generelt har en h\u00f8yere terskel for \u00e5 opps\u00f8ke hjelp for alle typer problemer.", "\u2013 Gutter har ikke for vane \u00e5 snakke om sine f\u00f8lelser, heller ikke blant venner, p\u00e5peker Frig\u00e5rd.", "Spiseforstyrrelser hos gutter arter seg gjerne annerledes enn hos jenter: Hos guttene er det ikke uvanlig \u00e5 kombinere slankingen med store doser trening og kostholdstilskudd.", "N\u00e5 har Frig\u00e5rd og Bartnes utarbeidet en metodebok om spiseforstyrrelser som ogs\u00e5 andre helses\u00f8stre i \u00d8stbyen kan benytte. Samtidig har de utarbeidet brosjyrer som gir r\u00e5d og veiledning til b\u00e5de foreldre og l\u00e6rere n\u00e5r de er bekymret over at ungdommer kan slite med spiseforstyrrelser. M\u00e5let er at dette etterhvert skal kunne benyttes i hele Trondheim.", "\u2013 Dette er en krevende gruppe, og mange kan v\u00e6re usikre p\u00e5 hvordan de skal m\u00f8te dem. Vi gir tips til hvordan de kan oppdage spiseforstyrrelser, hvordan de kan m\u00f8te det og hvor de kan ta kontakt for \u00e5 f\u00e5 hjelp, sier Bartnes.", "Ved Brundalen opplever de at l\u00e6rere tar kontakt, fordi de er bekymret n\u00e5r elever endrer adferd. N\u00e5r ungdommenes hovedoppgave er \u00e5 bli slank og velbygd, er det lett at de mister fokus p\u00e5 skolearbeid.", "\u2013 Dette med spiseforstyrrelser er ofte skambelagt, og vi er gjerne de f\u00f8rste ungdommene snakker med om dette. For oss er det viktigste \u00e5 opprette tillit, slik at ungdommene kommer tilbake. Er det snakk om en kraftig spiseforstyrrelse, m\u00e5 fastlegen ogs\u00e5 inn i bildet. Vi er ikke terapeuter, sier Frig\u00e5rd.", "Helses\u00f8strene opplever ogs\u00e5 at mange ungdommer kan ha problemer med spising, uten at de dermed vil si at de er syke. Dette gjelder b\u00e5de jenter og gutter.", "\u2013 Det er skremmende \u00e5 bruke ordet spiseforstyrrelser. Men n\u00e5r vi snakker med ungdommer, s\u00e5 kan det komme frem at de spiser litt lite, at de kaster opp litt eller at de er veldig opptatt av sin egen kropp. Det er viktig med en bevisstgj\u00f8ring av ungdommene, sier Bartnes.", "De er klar p\u00e5 at ungdoms som sliter med spiseforstyrrelser, gjerne har andre problemer.", "\u2013 Maten og kroppen blir et symptom p\u00e5 det de sliter med, p\u00e5peker de.", "N\u00e5 i desember kommer det frem at mange av ungdommene som sliter med kroppen, gruer seg til jul.", "\u2013 Da skal det spises mye mat, og det skal spises fet mat Det krever mye planlegging hvis de skal unng\u00e5 dette."]}, {"field": "category0", "value": "nyheter"}, {"field": "category1", "value": "nyheter|helse"}, {"field": "contenthash", "value": "744224781953a5cc1a1bd604834cd76c96b635a812898e23e15059f242789239"}, {"field": "createtime", "value": "2017-01-25T13:35:11.000Z"}, {"field": "description", "value": "Flere gutter er misforn\u00f8yde med egen kropp, og flere sliter med spiseforstyrrelser."}, {"field": "dominantimage", "value": "http://www.adressa.no/incoming/article1281879.ece5/ALTERNATES/w980-default/spiseforstyrrelserGutter2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e9a549c4d195f00d1bb55c878cce73fd14d6a087.jpg?59527c66"}, {"field": "dominantthumbnaildimensions", "value": "300x169"}, {"field": "heading", "value": ["Gutter sliter med kropp og vekt -adressa.no", "Tabubelagt", "Krevende", "Gruer seg til jul"]}, {"field": "id", "value": "e9a549c4d195f00d1bb55c878cce73fd14d6a087"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "helse"]}, {"field": "kw-concept", "value": ["gutter sliter", "gutter", "kropp", "spiseforstyrrelse", "ungdoms"]}, {"field": "kw-entity", "value": ["norges", "brundalen", "frig\u00e5rd og bartnes", "dordi frig\u00e5rd", "\u00f8stbyen"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": "ingrid bartnes"}, {"field": "kw-taxonomy", "value": ["nyheter", "nyheter/helse"]}, {"field": "og-image", "value": "http://www.adressa.no/incoming/article1281879.ece5/ALTERNATES/w980-default/spiseforstyrrelserGutter2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gutter sliter med kropp og vekt"}, {"field": "og-type", "value": "article"}, {"field": "og-url", "value": "http://www.adressa.no/nyheter/helse/article1209654.ece"}, {"field": "pageclass", "value": ["article"]}, {"field": "publishtime", "value": "2008-12-15T07:20:55.000Z"}, {"field": "recs-articleid", "value": "1471044"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|helse"}, {"field": "recs-publishtime", "value": "2008-12-15T07:20:55.000Z"}, {"field": "recs-rawtitle", "value": "Gutter sliter med kropp og vekt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/helse"]}, {"field": "teaser", "value": "Flere gutter er misforn\u00f8yde med egen kropp, og flere sliter med spiseforstyrrelser."}, {"field": "thumbnail", "value": "http://content-thumbnail.cxpublic.com/content/thumbnail200x150/e9a549c4d195f00d1bb55c878cce73fd14d6a087.jpg?59527c66"}, {"field": "thumbnailfullheightdimensions", "value": "200x1325"}, {"field": "timestamp", "value": "2017-06-27T15:40:22.000Z"}, {"field": "title", "value": "Gutter sliter med kropp og vekt"}, {"field": "url", "value": "http://www.adressa.no/nyheter/helse/article1209654.ece"}, {"field": "urlhash", "value": "e9a549c4d195f00d1bb55c878cce73fd14d6a087"}], "score": 0.90750736, "siteId": "9222270286501375973", "id": "e9a549c4d195f00d1bb55c878cce73fd14d6a087"}

