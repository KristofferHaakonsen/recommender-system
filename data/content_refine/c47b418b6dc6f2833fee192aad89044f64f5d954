{"fields": [{"field": "modifiedtime", "type": "time", "value": "2012-04-16T21:22:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "johan o. jensen skribent"}, {"field": "body", "value": ["Saken oppdateres.", "Knapt ti m\u00e5neder etter at \u00d8st-Tysklands mektige statssjef Erich Honecker forsikret at den symboltunge muren ville best\u00e5 i ytterligere 100 \u00e5r, var den gjennomhullet som en sveitserost. Det skjedde mens en hel verden satt m\u00e5pende ved fjernsynsapparatene.", "\u2013Utenkelig, utbr\u00f8t den franske presidenten Francois Mitterand s\u00e5 sent som i mai \u2013 litt forskrekket over utsikten til en tysk gjenforening. Britenes Margaret Thatcher var like avvisende.", "Hvordan kunne s\u00e5 mange av verdens ledere og politikere overse det som holdt p\u00e5 \u00e5 skje? For det var tusen tegn p\u00e5 at noe uunng\u00e5elig var i ferd med \u00e5 hende i \u00d8st-Europa.", "Som vanlig kommer det nye b\u00f8ker ogs\u00e5 ved denne milep\u00e6len. Dav\u00e6rende Europaredakt\u00f8r for \u00abNewsweek\u00bb, Michael Meyer, som reiste mye i \u00d8st-Europa p\u00e5 den tiden, byr p\u00e5 en spennende metafor i sin nye bok \u00abBerlinmurens fall. 1989 \u2013 \u00e5ret som forandret verden\u00bb: Han sammenligner med dyreflokkene p\u00e5 Serengeti-sletten i \u00d8st-Afrika som en gang i \u00e5ret kverner rundt i milliontall f\u00f8r de legger ut p\u00e5 en omfattende vandring. Tidspunktet er umulig \u00e5 forutsi, men det fins umiskjennelige tegn. Dette kan p\u00e5g\u00e5 i ukevis, men en dag farer alle plutselig av g\u00e5rde \u2013 hulter til bulter, men de beveger seg som \u00e8n enhet og ingen kan stanse dem. Alle disse tegnene overs\u00e5 Vestens ledere. Stor politisk teft forteller det i hvert fall ikke om.", "Og da den forhatte muren \u00absprakk\u00bb og menneskemassene veltet inn i Vest-Berlin, var det som i en gigantisk teaterforestilling der l\u00f8senordet var \u00abab sofort\u00bb \u2013 straks. Den senere s\u00e5 latterliggjorte lederen for det \u00f8st-tyske politbyr\u00e5et, Egon Krentz, hadde p\u00e5 ettermiddagen 9. november gitt videre politbyr\u00e5ets vedtak om visse reiselettelser for DDR's innbyggere, men hadde glemt \u00e5 presisere n\u00e5r det skulle skje. I sentralkomiteens vedtak ville \u00abstraks\u00bb bety om morgenen 10. november \u2013 og i strengt kontrollerte former. Krentz overlot vedtaket til nestlederen G\u00fcnther Schabowski som ikke hadde v\u00e6rt til stede p\u00e5 m\u00f8tet. Ved 18-tiden redegjorde han om det i \u00f8st-tysk fjernsyn. S\u00e5 kom sp\u00f8rsm\u00e5let: N\u00e5r ville det tre i kraft?", "Et \u00f8yeblikk s\u00e5 Schabowski forvirret ut, men leste det som sto: Ab sofort \u2013 \u00f8yeblikkelig. Stikkordet var gitt: Massene begynte \u00e5 marsjere mot de tre grenseovergangene. Vaktene ved den st\u00f8rste i Bornholmer Strasse var snart omgitt av anslagsvis 20000 mennesker. Situasjonen var livsfarlig. Kommandanten tok et overblikk, kikket ut over menneskemassen og n\u00f8yaktig kl. 23.17 kom ordren: Alles auf! Lukk opp! Ved midnatt var alle grenseoverganger \u00e5pnet. Muren ville over tid ha blitt \u00e5pnet, men ikke gjennombrutt som n\u00e5. I over 28 \u00e5r hadde Vest-Berlin v\u00e6rt som en \u00f8y i et \u00f8sttysk innhav. N\u00e5 var det over.", "Byggingen av muren startet 13. august 1961. \u00abArkitekten\u00bb bak muren var den gamle stalinisten Walter Ulbricht. Han ville ikke rolig sitte og se p\u00e5 at ca. 1000 mennesker forlot DDR hver dag. Hans \u00abantifascistiske beskyttelsesmur\u00bb ble etter hvert en bortimot ugjennomtrengelig 45 km lang sperre av betong, piggtr\u00e5d, antipersonellminer og elektriske gjerder bevoktet av spesialtrente hunder og soldater som hadde ordre om \u00e5 skyte for \u00e5 drepe.", "Den som en gang har landet i m\u00f8rke i Berlin, og neste morgen ha trukket hotellgardinene fra og helt fjetret har stirret inn i en mur, piggtr\u00e5d og patruljerende soldater, kan knapt glemme det. Den tyske demokratiske republikk under sin livslange leder Erich Honecker, var den strengest kontrollerte staten i \u00d8st-Europa, med mulig unntak for Nicolae Ceausescus Romania. I den andre enden av skalaen \u2013 om noe s\u00e5nt fantes \u2013 var Ungarn \u2013 \u00abden lystigste brakka i leiren\u00bb, som landet av og til ble kalt.", "Men Ungarn var ogs\u00e5 det f\u00f8rste landet som fikk bl\u00f8. Oppstanden i 1956 ble sl\u00e5tt ned ved en blodig sovjetisk innmarsj i 1956 som bare kan sammenlignes med det felles sovjetkommunistiske overfallet p\u00e5 Tsjekkoslovakia i 1968 der en hver dr\u00f8m om reformer ble ryddet bort.", "Interessant er det at Mikhail Gorbatsjov \u2013 den store reformisten \u2013 mange \u00e5r senere uttalte at hans politikk var inspirert nettopp av den korte Praha-v\u00e5ren. Uten hans perestrojka og glasnost ville ikke en forandring av den sovjetiske \u00abbetong-kommunismen\u00bb v\u00e6rt mulig, men det er interessant at Meyer i sin bok s\u00e5 sterkt vektlegger rollen til de unge ungarske lederne, f\u00f8rst og fremst statsminister Mikl\u00f2s Nemeth. Hans m\u00e5l var \u00ab\u00e5 bli med i Europa\u00bb. I Moskva fantes Gorbatsjov. I Polen viste den en gang ber\u00f8mte fagforeningen, Solidaritet, tegn til nytt liv. I Praha snakket lederne forsiktig om \u00abreformer\u00bb. Men i hele den kommunistiske \u00absf\u00e6ren\u00bb, med unntak for Romania der Ceausescu holdt sitt jerngrep rundt folket, var det Ungarn man f\u00f8rst og fremst skjelet til.", "Reformene kom langsomt p\u00e5 plass, muren ble revet, uten at president Ronald Reagans oppfordring fra to \u00e5r f\u00f8r hadde den aller minste innflytelse p\u00e5 det. Dette kom innenfra. Hvordan gikk det senere? 20 \u00e5r etterp\u00e5 er det klart at det fortsatt eksisterer en dyp politisk og ikke minst \u00f8konomisk kl\u00f8ft mellom det tidligere Vest-Tyskland og \u00d8st-Tyskland, dette til tross for at det har flytt en ufattelig mengde milliarder euro fra vest til \u00f8st. De 100 vesttyske mark som alle DDR-borgere fikk de f\u00f8rste berusende dager i 1989, blir for sm\u00e5penger \u00e5 regne. Unders\u00f8kelser viser at to av tre innbyggere fra det tidligere DDR fortsatt f\u00f8ler seg som annenrangs borgere i den nye statsdannelsen. Ikke minst har arbeidsledigheten v\u00e6rt skyh\u00f8y i \u00f8st.", "Denne misn\u00f8yen ga seg ogs\u00e5 utslag ved riksdagsvalget for kort tid siden. Det nye partiet Die Linke (Venstrepartiet) som best\u00e5r av utbrytere fra SPD (sosialdemokratene) og det gammelkommunistiske Partiet for demokratiske sosialister (PDS), sitter n\u00e5 i flere delstatsregjeringer. Og ikke minst \u2013 det ekstreme h\u00f8yrepartiet NPD gj\u00f8r det godt i \u00f8st \u2013 ikke minst i den kanskje fattigste delstaten \u2013 Mecklenburg-Vorpommern.", "Som Otto Nielsen sang om Hitler: He is dead, but he won't lay down.", "joojense@online.no"]}, {"field": "category0", "value": "meninger"}, {"field": "contenthash", "value": "4f40611a2ee17c90efcaa3338997ce0f65bfc4d30be9ae9e28ad6218e8272fab"}, {"field": "createtime", "value": "2017-01-21T18:28:10.000Z"}, {"field": "description", "value": "Da Berlinmuren falt 9. november for 20 \u00e5r siden, snudde det opp ned p\u00e5 hele forholdet mellom \u00f8st og vest. Men kom det som en overraskelse?"}, {"field": "dominantimage", "value": "http://www.adressa.no/incoming/article1332069.ece5/ALTERNATES/w980-default/Kronikkfoto%203110"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c47b418b6dc6f2833fee192aad89044f64f5d954.jpg?5908e6cb"}, {"field": "dominantthumbnaildimensions", "value": "300x169"}, {"field": "heading", "value": "Da Berlinmuren falt -adressa.no"}, {"field": "id", "value": "c47b418b6dc6f2833fee192aad89044f64f5d954"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["ledere", "ab sofort", "strengt kontrollerte", "\u00f8st", "mur", "falt", "sent"]}, {"field": "kw-entity", "value": ["venstrepartiet", "die linke", "francois mitterand", "vest-tyskland og \u00f8st-tyskland", "berlinmuren", "mikl\u00f2s nemeth", "solidaritet", "mikhail gorbatsjov", "\u00f8st-tysklands", "tsjekkoslovakia", "nicolae ceausescus romania", "hitler", "bornholmer strasse", "europaredakt\u00f8r", "\u00f8st-europa", "newsweek", "vestens", "partiet", "\u00f8st-afrika", "vest-berlin"]}, {"field": "kw-location", "value": ["europa", "praha", "moskva", "polen", "ungarn", "berlin", "serengeti"]}, {"field": "kw-pageclass", "value": "article"}, {"field": "kw-person", "value": ["ronald reagans", "margaret thatcher", "otto nielsen", "walter ulbricht", "michael meyer", "egon krentz", "erich honecker", "g\u00fcnther schabowski"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1332069.ece5/ALTERNATES/w980-default/Kronikkfoto%203110"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Berlinmuren falt"}, {"field": "og-type", "value": "article"}, {"field": "og-url", "value": "http://www.adressa.no/meninger/article1404906.ece"}, {"field": "pageclass", "value": ["article"]}, {"field": "publishtime", "value": "2009-10-30T09:51:12.000Z"}, {"field": "recs-articleid", "value": "1294881"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-10-30T09:51:12.000Z"}, {"field": "recs-rawtitle", "value": "Da Berlinmuren falt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Da Berlinmuren falt 9. november for 20 \u00e5r siden, snudde det opp ned p\u00e5 hele forholdet mellom \u00f8st og vest. Men kom det som en overraskelse?"}, {"field": "thumbnail", "value": "http://content-thumbnail.cxpublic.com/content/thumbnail200x150/c47b418b6dc6f2833fee192aad89044f64f5d954.jpg?5908e6cb"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-02T20:06:35.000Z"}, {"field": "title", "value": "Da Berlinmuren falt"}, {"field": "url", "value": "http://www.adressa.no/meninger/article1404906.ece"}, {"field": "urlhash", "value": "c47b418b6dc6f2833fee192aad89044f64f5d954"}], "score": 0.6883711, "siteId": "9222270286501375973", "id": "c47b418b6dc6f2833fee192aad89044f64f5d954"}

