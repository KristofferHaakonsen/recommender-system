{"fields": [{"field": "modifiedtime", "type": "time", "value": "2013-06-25T07:06:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["aksel tjora", "professor ntnu institutt for sosiologi", "statsvitenskap"]}, {"field": "body", "value": ["Saken oppdateres.", "Diskusjonen tangerer interessante refleksjoner, men den bommer p\u00e5 det sentrale sp\u00f8rsm\u00e5let: Hva slags samfunnsutvikling er veksten av ADHD et uttrykk for? Innenfor fagomr\u00e5det helsesosiologi, er framveksten av diagnoser et vesentlig forskningsomr\u00e5de. Her brukes blant annet perspektivet \u00abmedikalisering\u00bb om prosesser som f\u00f8rer til at ulike former for avvik gj\u00f8res relevante for medisinsk diagnose og behandling. For eksempel har ekstrem fedme og sjenanse blitt medisinsk relevant, henholdsvis som \u00absykelig overvekt\u00bb og \u00absosial angst\u00bb, mens homofili ikke er \u00abtatt inn i\u00bb medisinen selv om det har v\u00e6rt fors\u00f8kt. Og vi ser at uro og/eller mangel p\u00e5 konsentrasjon i skolen er blitt medisinsk relevant, som hyperaktivitet/MBD/ADD/", "ADHD. Betydelige nasjonale variasjoner og stor endring over kort tid, er tegn som antyder at det kulturelle perspektivet er relevant.", "I sosiologiske studier av slike forhold er vi bl.a. opptatt hvordan vi forst\u00e5r virkeligheten via ulike sosiale, kulturelle og spr\u00e5klige faktorer. Selve begrepet ADHD f\u00e5r en vesentlig betydning for hvordan barn, foreldre, l\u00e6rere, leger, psykologer og andre forst\u00e5r uro og konsentrasjonsproblemer. Idet begrepet f\u00e5r en diagnostisk status oppfattes det i st\u00f8rre grad som en objektiv st\u00f8rrelse, med tilh\u00f8rende behandlingsregimer og rettigheter. Da blir det mer enn en samling opplevelser av d\u00e5rlig konsentrasjon og lignende. ADHD blir en del av en felles virkelighet i foreldrenes m\u00f8te med det profesjonelle hjelpeapparatet.", "I boka \u00abHelsesosiologi\u00bb (Gyldendal Akademisk 2012) vier Siri Christine N\u00e6ss og undertegnede et kapittel til ADHD. I intervjuer forteller m\u00f8dre av ADHD-diagnostiserte barn om medisinering som et n\u00f8dvendig onde, noe de n\u00e6rmest forplikter seg til \u00e5 ha pr\u00f8vd for barnas skyld, fordi de ikke fungerer i skolen. Den medisinsk e institusjonen tilbyr en mulig l\u00f8sning for \u00e5 gjenopprette orden i rekkene, \u00e5 sikre sosial kontroll . For barna impliserer dette at de er syke og trenger medisin. Sp\u00f8rsm\u00e5let vi stiller er fundamentalt: Hvor kommer ideen fra om at barna er syke?", "Biologisk p\u00e5visbar ADHD er ikke dokumentert tilstrekkelig og ADHD er derfor \u00e5 betrakte som en samling av atferd hos barn, som unders\u00f8kes, tolkes og kategoriseres av flere institusjoner og eksperter; leger og psykologer i det spesialiserte hjelpeapparatet, pedagogene i skolen, samt i samtale med familien og evt. av andre involverte. Denne forhandlingen om en eventuell diagnose gj\u00f8r ulike grader av institusjonell legitimitet betydningsfull. Barnet skal hjelpes til \u00e5 fungere i familien og i skolesystemet, de samme systemene som synes \u00e5 skape problemene i utgangspunktet. Medisinen (og dens industri) blir en legitim hjelper med stor autoritet, uten \u00e5 framst\u00e5 som kilde til problemene (f\u00f8r eventuelle medikamenters bivirkninger oppst\u00e5r).", "Selv om man lykkes med \u00e5 dokumentere p\u00e5visbare nevrologiske avvik som grunnlag for ADHD er medikaliseringsteorien relevant: Variasjoner med (en grad av) biologisk opphav, er like sosiologisk interessante som dem som aksepteres (ogs\u00e5 av ikke-sosiologer) som mer rendyrket sosiale. Variasjoner kan ha biologisk opphav, f.eks. via genetiske disposisjoner, s\u00e5 vel som gjennom sosial p\u00e5virkning, uten medisinsk \u00abinnblanding\u00bb. P\u00e5 samme m\u00e5te som det finnes r\u00f8dh\u00e5rede og blonde, h\u00f8ye og korte, heterofile og homofile, finnes det folk med ulike m\u00e5ter \u00e5 l\u00e6re p\u00e5, med ulik motivasjon for ulike aktiviteter, og med ulike \u00abmedf\u00f8dte talenter\u00bb. Det er ingen grunn til \u00e5 avvise biologisk opphav som \u00e9n kilde til variasjon, selv om noen synes mer umiddelbart biologisk styrt (h\u00e5rfarge) enn andre (motivasjon). Men det blir viktig \u00e5 se at medisinske behandlingsregimer ofte bare representerer \u00e9n av mange mulige alternativer for \u00e5 h\u00e5ndtere variasjoner.", "En delegering, fra samfunnet til medisinen, har konsekvenser b\u00e5de for pasientene og for de samfunnsinstitusjonene som f\u00e5r \u00absine problemer\u00bb l\u00f8st. Vi kan anta en stadig snevrere skolepedagogikk n\u00e5r elever som ikke klarer \u00e5 konsentrere seg medisineres til lydighet. ADHD-diskusjonen antyder en slagside mot individuell probleml\u00f8sning (ved behandling) heller enn \u00e5 unders\u00f8ke problemenes mulige strukturelle opphav. Som p\u00e5pekt av Yngvar L\u00f8chen allerede i 1971, blir det i \u00abbehandlingssamfunnet\u00bb en fare for at de problemene som i virkeligheten er samfunnsproblemer, i stor grad blir individualisert og oppfattet som enkeltmenneskers s\u00e6regne vanskeligheter.", "Fordi ADHD-fenomenet utvikler seg mellom individer, familier og flere institusjoner, er det relevant for sosiologisk analyse og kilde til en fundamental sosiologisk samfunnskritikk: Medisinen tilbyr en individualisert l\u00f8sning p\u00e5 et strukturelt problem, knyttet til formingen av den norske skolen og rammene for barndom og oppvekst. Foreldre og l\u00e6rere blir hjulpet i st\u00f8rre eller mindre grad ved bruk av medikamenter etter at diagnosen ADHD blir gitt. En legitimert merkelapp p\u00e5 problemet blir en stor lettelse siden den fritar mange for ansvar. Via de sosiologiske perspektivene s\u00f8ker jeg ikke \u00e5 mistenkeliggj\u00f8re disse erfaringene, men stille sp\u00f8rsm\u00e5let om ulike former for systemsvikt (i og mellom institusjoner) snevrer inn hva vi oppfatter som normal (frisk) atferd. Et moralsk sp\u00f8rsm\u00e5l oppst\u00e5r i kj\u00f8lvannet av dette: M\u00e5 enkelte individer og familier lide for de problemene samfunnets institusjoner skaper, p\u00e5 et mer strukturelt niv\u00e5? Mer spesifikt: Kan vi akseptere at det norske skolesystemet produserer syke barn? Kan vi opprettholde dette kollektive sviket?"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "4b031e960552bf831821c5ed783ad9ec8853698a447a6c89de51f5e1cb58c066"}, {"field": "createtime", "value": "2014-07-19T11:23:35.590Z"}, {"field": "description", "value": "Det har oppst\u00e5tt ADHD-debatt i Adresseavisen, hvor sp\u00f8rsm\u00e5let om over- eller underdiagnostisering blir hovedkonflikten."}, {"field": "dominantimage", "value": "http://www.adressa.no/meninger/kronikker/article7812861.ece/ALTERNATES/w980-default/ADHD%20medisin2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6592852bf5278a2045e14839aff853d86be7b3e7.jpg?59895aa6"}, {"field": "dominantthumbnaildimensions", "value": "300x169"}, {"field": "heading", "value": "ADHD som kollektivt svik -adressa.no"}, {"field": "id", "value": "6592852bf5278a2045e14839aff853d86be7b3e7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "family-and-parenting"}, {"field": "kw-concept", "value": ["medisin", "problem", "barn", "biologisk opphav", "kollektivt svik", "institusjoner"]}, {"field": "kw-entity", "value": ["helsesosiologi", "gyldendal akademisk 2012", "adresseavisen", "d. betydelige"]}, {"field": "kw-pageclass", "value": "article"}, {"field": "kw-person", "value": ["yngvar l\u00f8chen", "siri christine n\u00e6ss"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article7812861.ece/ALTERNATES/w980-default/ADHD%20medisin2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "ADHD som kollektivt svik"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7812865.ece"}, {"field": "pageclass", "value": ["article"]}, {"field": "publishtime", "value": "2013-06-25T07:00:25.000Z"}, {"field": "recs-articleid", "value": "7812865"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-06-25T07:00:25.000Z"}, {"field": "recs-rawtitle", "value": "ADHD som kollektivt svik -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det har oppst\u00e5tt ADHD-debatt i Adresseavisen, hvor sp\u00f8rsm\u00e5let om over- eller underdiagnostisering blir hovedkonflikten."}, {"field": "thumbnail", "value": "http://content-thumbnail.cxpublic.com/content/thumbnail200x150/6592852bf5278a2045e14839aff853d86be7b3e7.jpg?59895aa6"}, {"field": "thumbnailfullheightdimensions", "value": "200x1236"}, {"field": "timestamp", "value": "2017-08-08T06:31:02.000Z"}, {"field": "title", "value": "ADHD som kollektivt svik"}, {"field": "url", "value": "http://www.adressa.no/meninger/kronikker/article7812865.ece"}, {"field": "urlhash", "value": "6592852bf5278a2045e14839aff853d86be7b3e7"}], "score": 0.99655735, "siteId": "9222270286501375973", "id": "6592852bf5278a2045e14839aff853d86be7b3e7"}

