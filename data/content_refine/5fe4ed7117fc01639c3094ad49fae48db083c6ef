{"fields": [{"field": "modifiedtime", "type": "time", "value": "2014-10-08T14:31:16.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "joachim bacha"}, {"field": "body", "value": ["- Du speed-dater dine ansatte mens du er i Bergen. Hvorfor det?", "- Det stemmer. Jeg snakker i ti minutter med alle som \u00f8nsker det. De forteller meg hvem de er og hva de gj\u00f8r. S\u00e5 sp\u00f8r jeg dem hva jeg som ny leder skal holde fingrene mine borte fra, og hva som fungerer. Og deretter sp\u00f8r jeg om flaskehalsene i organisasjonen, hva de \u00f8nsker at jeg skal gj\u00f8re noe med. Min oppgave er \u00e5 s\u00f8rge for at de har beste mulige forutsetninger i hverdagen for \u00e5 levere p\u00e5 v\u00e5re oppdrag, svarer Anita Krohn Traaseth til Bergens Tidende .", "- Hva er gevinsten?", "- Det er flere. Jeg blir kjent med mine egne, og f\u00e5r relevante og gode innspill fra dem som f\u00f8ler p\u00e5 kroppen hvordan det er \u00e5 levere p\u00e5 oppgavene v\u00e5re i felten. S\u00e5 bruker vi alle innspillene direkte i strategiarbeidet om hvor Innovasjon Norge skal v\u00e6re om ti \u00e5r. I dette arbeidet, og for skattebetalernes penger, er det viktig \u00e5 kapitalisere p\u00e5 kunnskap vi allerede har i organisasjonen. Vi m\u00e5 gj\u00f8re jobben selv, ikke sette ut oppdraget til eksterne strategikonsulenter. Samtalene er frivillige, men forh\u00e5pentlig blir det en prat med alle de over 700 ansatte.", "- Du er kjent for blant annet \u00e5 blogge om ledelse. Hva f\u00e5r du igjen for dette?", "- N\u00e5r jeg blogger, skriver jeg. Da f\u00e5r jeg satt ting i perspektiv. \u00c5 sette ord p\u00e5 nyansene gir meg klarhet i egne tanker. Det beste med bloggformatet er at det n\u00e5r mange. Da f\u00e5r man ogs\u00e5 mange gode og konstruktive tilbakemeldinger, informasjon og nye perspektiv.", "- Hvor viktig er det for deg \u00e5 f\u00e5 tilbakemelding i sosiale medier?", "- Det er utrolig viktig \u00e5 delta i sosiale medier. B\u00e5de som selskap, leder og som nysgjerrig person. Sosiale medier tar pulsen p\u00e5 samfunnsdialogen og samfunnsagendaen. Som leder i dag er det en umulig oppgave \u00e5 ha full kontroll over alle detaljer, men det er sv\u00e6rt viktig \u00e5 holde selskapet man leder relevant p\u00e5 mange plan. Derfor m\u00e5 man l\u00e6re seg \u00e5 lese m\u00f8nstre. For \u00e5 bli god til det, m\u00e5 man kontinuerlig s\u00f8ke innspill fra andre og l\u00e6re seg nye kommunikasjons- og samarbeidsplattformer.", "- Hva motiverer deg?", "- Mye. Bare det \u00e5 st\u00e5 opp hver dag og v\u00e6re frisk og at familien min har det bra. Hver dag er unik. \u00c5 ha et interessant arbeidsliv og trygt privatliv motiverer og inspirerer meg. Hverdagene, rett og slett.", "- Hvordan kobler du ut av lederrollen og inn i familierollen?", "- Tidligere var man opptatt av at etter klokken 16, da var det s\u00e5nn og s\u00e5nn. Slik trenger det ikke v\u00e6re. Jeg driver med det jeg er lidenskapelig opptatt av, og bryr meg ikke s\u00e6rlig om \u00e5 skru av det ene eller det andre. Jeg kan gj\u00f8re jobbting i privattiden, og motsatt. Det g\u00e5r mer og mer i hverandre. Det m\u00e5 vi l\u00e6re oss bedre \u00e5 leve med. Er det perioder der det er mye \u00e5 gj\u00f8re, m\u00e5 man bare akseptere det og g\u00e5 i gang. S\u00e5 kan man hente seg inn igjen senere.", "- P\u00e5 Vestlandet er det for tiden betydelige kutt i oljebransjen. Hvilken rolle har Innovasjon Norge der?", "- I slike situasjoner er rollen v\u00e5r veldig viktig. Det er her vi skal v\u00e6re med og utgj\u00f8re en forskjell, ta risiko og bidra der vi har forutsetninger. Samtidig som vi skal v\u00e6re risikoavlastende for gr\u00fcndere som tenker nytt, skal vi ogs\u00e5 v\u00e6re til stede der det foreg\u00e5r omstilling. \u00c5 omstille etablerte industrier er en del av samfunnsoppdraget v\u00e5rt.", "- Er du noen ganger redd for at oppmerksomheten rundt din person setter Innovasjon Norge i skyggen?", "- Nei, p\u00e5 ingen m\u00e5te. Det var nok ogs\u00e5 en mening i styrets ansettelse \u00e5 ha en synlig topplederprofil. Jeg har v\u00e6rt synlig i noen \u00e5r n\u00e5. Erfaringene fra tiden min i Hewlett-Packard viste at det \u00e5 bli et mer sosialt og \u00e5pent selskap, med en synlig leder, \u00f8kte positiv omtale av oss i mediene. Samtidig \u00f8kte b\u00e5de de ansattes og kundenes tilfredshet. Vi er i 2014, omstilling og endring er en del av hverdagen. Da m\u00e5 ledere bli m\u00f8kkete p\u00e5 hendene selv. Om jeg sier vi skal v\u00e6re nyskapende, m\u00e5 jeg v\u00e6re med og g\u00e5 foran.", "- Tror du det er fremtidens lederstrategi?", "- Ja. Tiden der man leder fra toppen av et utiln\u00e6rmelig og utilgjengelig elfenbenst\u00e5rn med hierarkiske metoder, og ikke lytter til markedet sitt eller de ansatte, den tiden er over, sier hun  til Bergens Tidende ."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "c39875489e7d57b54eaeeb4c3c5c549e07cd98be1d5c4659319f03660b5ed1ad"}, {"field": "createtime", "value": "2017-03-16T14:48:11.000Z"}, {"field": "description", "value": "Den nye sjefen i Innovasjon Norge, Anita Krohn Traaseth, drar landet rundt for \u00e5 prate med hver eneste ansatt."}, {"field": "dominantimage", "value": "http://www.adressa.no/incoming/article10208882.ece/ALTERNATES/w980-default/Nielsen-3_2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fe4ed7117fc01639c3094ad49fae48db083c6ef.jpg?58caa5ab"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 date med sine ansatte -adressa.no"}, {"field": "id", "value": "5fe4ed7117fc01639c3094ad49fae48db083c6ef"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-company", "value": "hewlett-packard"}, {"field": "kw-concept", "value": ["leder", "sosiale medier", "ansatt", "dag"]}, {"field": "kw-entity", "value": ["bergens tidende", "innovasjon norge", "vestlandet"]}, {"field": "kw-pageclass", "value": "article"}, {"field": "kw-person", "value": "anita krohn traaseth"}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article10208882.ece/ALTERNATES/w980-default/Nielsen-3_2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 date med sine ansatte"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10208886.ece"}, {"field": "pageclass", "value": ["article"]}, {"field": "publishtime", "value": "2014-10-08T11:52:02.000Z"}, {"field": "recs-articleid", "value": "10208886"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-10-08T11:52:02.000Z"}, {"field": "recs-rawtitle", "value": "P\u00e5 date med sine ansatte -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Den nye sjefen i Innovasjon Norge, Anita Krohn Traaseth, drar landet rundt for \u00e5 prate med hver eneste ansatt."}, {"field": "thumbnail", "value": "http://content-thumbnail.cxpublic.com/content/thumbnail200x150/5fe4ed7117fc01639c3094ad49fae48db083c6ef.jpg?58caa5ab"}, {"field": "thumbnailfullheightdimensions", "value": "200x1570"}, {"field": "timestamp", "value": "2017-03-16T14:48:11.000Z"}, {"field": "title", "value": "P\u00e5 date med sine ansatte"}, {"field": "url", "value": "http://www.adressa.no/pluss/nyheter/article10208886.ece"}, {"field": "urlhash", "value": "5fe4ed7117fc01639c3094ad49fae48db083c6ef"}], "score": 0.62895954, "siteId": "9222270286501375973", "id": "5fe4ed7117fc01639c3094ad49fae48db083c6ef"}

