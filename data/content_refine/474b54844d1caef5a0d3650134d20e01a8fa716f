{"fields": [{"field": "modifiedtime", "type": "time", "value": "2017-02-27T10:04:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Finland", "Norge", "Johannes H\u00f8sflot Kl\u00e6bo", "Ski-VM", "OL"]}, {"field": "author", "value": "erlend nesje"}, {"field": "body", "value": ["Saken oppdateres.", "LAHTI: \u2013 Hvis du hadde hatt boksehansker da du passerte m\u00e5llinjen, ville du ... ville du ... ville du ...", "Mannen som ledet den internasjonale pressekonferansen, var full av adrenalin. Halvannen time etter at Emil Iversen hadde revet ned hjemmeh\u00e5pet Iivo Niskanen p\u00e5 vei inn i siste sving i sprintstafetten, og lagt gulldr\u00f8mmen i grus for b\u00e5de Norge og Finland, slet han med \u00e5 formulere et vettugt sp\u00f8rsm\u00e5l. Det kokte for ham. Og han beklaget seg for det.", "Finland var i sjokk. Finland var rasende. P\u00e5 podiet satt ankermann Niskanen og stirret tomt i bordflaten mens han spiste en banan.", "Niskanen skj\u00f8nte sp\u00f8rsm\u00e5let. Alle i Lahti gjorde det etter det uventede dramaet p\u00e5 herrenes sprintstafett.", "Folk ville vite hvor sint han var.", "\u2013 Rett etter m\u00e5llinjen var jeg veldig sint. Det var ikke det smarteste Emil gjorde i siste svingen ...", "25-\u00e5ringen fra Oulo har flere muligheter i ski-VM. Men sprintstafetten kan ha v\u00e6rt hans ene sjanse i livet til \u00e5 vinne et VM-gull p\u00e5 hjemmebane.", "\u2013 Vi har bronse n\u00e5, og kanskje kommer jeg til \u00e5 glede meg over den en dag.", "I fem \u00e5r hadde han sett frem til denne VM-distansen. Finstudert alle bakker. Svingen f\u00f8r stadion. Oppl\u00f8pet. Hvor han skulle sette inn st\u00f8tet. Sett for seg hvordan han skulle vinne den klassiske lagsprinten p\u00e5 oppl\u00f8pet foran 20.000 finner. Men det endte p\u00e5 hodet i sn\u00f8en i siste svingen. Han hadde mer krefter enn Emil Iversen, han hadde bedre ski enn nordmannen, Niskanen s\u00e5 ut som en gullgutt i tiendedelene f\u00f8r det smalt.", "Mens nordmannen og finnen kravlet i sn\u00f8en, gikk Italia og Russland \u2013 som i realiteten var ute av gullkampen i nedkj\u00f8ringen til stadion \u2013 forbi. Sergej Ustjugov spurtet inn til sprintgull \u2013 litt s\u00e5nn som kortbanel\u00f8peren Steven Bradbury i 2002-OL. Da falt alle andre i finaleheatet og australieren skled over m\u00e5l som gullvinner.", "Men dette var ikke OL i kortbane. Det var VM p\u00e5 ski. Der vertskapet ble snytt for en sannsynlig gullfest.", "Det ble pepet mot Iversen og de norske p\u00e5 stadion. Finnene veivet ikke lenger med flaggene. Vi s\u00e5 ganske mange som sto p\u00e5 stadionstolene og hyttet med nevene.", "Norske skiledere skj\u00f8nte at det kun var \u00e9n ting \u00e5 gj\u00f8re: Legge seg langflate: Unnskyld Finland! Anteeksi, Suomi!", "Iversen var knust etter fallet og den tapte gullmuligheten.", "\u2013 Jeg ser at han er ganske n\u00e6re n\u00e5r jeg g\u00e5r i siste sving. Jeg vil at han skal g\u00e5 yttersporet om han skal g\u00e5 forbi meg. Men han har mye h\u00f8yere fart enn jeg hadde tenkt, s\u00e5 da g\u00e5r det som det g\u00e5r, forklarte Iversen.", "Og la til at det ikke er bruk for ham p\u00e5 flere distanser i VM.", "\u2013 Jeg er en mann som ikke presterer n\u00e5r det gjelder som mest, og da skal man ikke g\u00e5 VM.", "\u2013 Hva sa du til lagkamerat Johannes H\u00f8sflot Kl\u00e6bo?", "\u2013 S-o-r-r-y.", "\u2013 Ville det v\u00e6rt bedre om du og Kl\u00e6bo byttet etappe?", "\u2013 Jeg vet ikke. Men det er jo et annet kaliber over l\u00f8perne som gikk den andre etappen. Kanskje hadde det v\u00e6rt bedre om vi byttet.", "Finlands rasende landslagssjef Reijo Jylh\u00e4 sa til TV-kanalen YLE at Iversen \u00abgr\u00e5t voldsomt, som et lite barn som hadde blitt fratatt sin kj\u00e6rlighet p\u00e5 pinne\u00bb da nordmannen forklarte seg i juryrommet.", "Litt senere, da Jylh\u00e4 m\u00f8tte de skrivende norske journalistene, p\u00e5pekte han at sinnet hadde lagt seg. Men at Finland tapte gullet p\u00e5 Iversens man\u00f8ver.", "Iversen var fattet i m\u00f8tet med de samme mediene. Men da han, sammen med skiforbundets mediesjef Espen Graff, forlot presseomr\u00e5det kom t\u00e5rene. Iversen var s\u00f8nderknust.", "Det var tid for tr\u00f8st. Det fikk han f\u00f8rst av pappa Ole Morten, Sveriges kvinnetrener, i m\u00e5lomr\u00e5det.", "P\u00e5 vei ut av stadion fikk han en klem av mamma Unni.", "Apropos tr\u00f8st: Iversen og Norge slapp diskvalifikasjon. Norge beholdt fjerdeplassen.", "Som om skinasjonen Norge bryr seg om det.", "Tre av seks herrekonkurranser i Lahti-VM er over. Norge har fortsatt null gull.", "Norsk langrennsl\u00f8per satte Myllyl\u00e4 p\u00e5 plass med dopingsp\u00f8rsm\u00e5l. H\u00f8r historien i denne ukens utgave av Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "5e170dbca714907701ea4388e5c5c82161ceb862f8d753810dd913e0f10851a4"}, {"field": "createtime", "value": "2017-02-26T21:23:15.000Z"}, {"field": "description", "value": "Jakten p\u00e5 Norges f\u00f8rste herregull i Lahti endte i knall, fall, t\u00e5rer og finsk raseri."}, {"field": "heading", "value": ["Norske skiledere skj\u00f8nte at det kun var \u00e9n ting \u00e5 gj\u00f8re etter sprintdramaet -adressa.no", "Her gikk det galt:", "Niskanens livs sjanse", "\u2013 Hadde h\u00f8yere fart", "\u00abGr\u00e5t som et barn\u00bb"]}, {"field": "id", "value": "474b54844d1caef5a0d3650134d20e01a8fa716f"}, {"field": "keyword", "value": ["Finland", "Norge", "Johannes H\u00f8sflot Kl\u00e6bo", "Ski-VM", "OL"]}, {"field": "keywords", "value": "Finland,Norge,Johannes H\u00f8sflot Kl\u00e6bo,Ski-VM,OL"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["stadion", "skj\u00f8nte", "sving", "norske skiledere skj\u00f8nte", "norske skiledere", "norsk", "skiledere skj\u00f8nte"]}, {"field": "kw-entity", "value": ["suomi", "unni", "myllyl\u00e4", "reijo jylh\u00e4", "sveriges", "m. men", "norge og finland", "italia og russland", "ustjugov", "iivo niskanen", "l. da", "oulo", "aftenpodden sport"]}, {"field": "kw-location", "value": ["norge", "lahti", "finland"]}, {"field": "kw-pageclass", "value": "article"}, {"field": "kw-person", "value": ["johannes h\u00f8sflot kl\u00e6bo", "steven bradbury", "espen graff", "ole morten", "emil iversen"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/d813da0a-39a0-45c0-a173-6b08f918e2ae?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norske skiledere skj\u00f8nte at det kun var \u00e9n ting \u00e5 gj\u00f8re etter sprintdramaet"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Norske-skiledere-skjonte-at-det-kun-var-n-ting-a-gjore-etter-sprintdramaet-231280b.html"}, {"field": "pageclass", "value": ["article"]}, {"field": "publishtime", "value": "2017-02-26T20:30:00.000Z"}, {"field": "recs-articleid", "value": "231280"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-02-26T20:30:00.000Z"}, {"field": "recs-rawtitle", "value": "Norske skiledere skj\u00f8nte at det kun var \u00e9n ting \u00e5 gj\u00f8re etter sprintdramaet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Jakten p\u00e5 Norges f\u00f8rste herregull i Lahti endte i knall, fall, t\u00e5rer og finsk raseri."}, {"field": "thumbnail", "value": "http://content-thumbnail.cxpublic.com/content/thumbnail200x150/474b54844d1caef5a0d3650134d20e01a8fa716f.jpg?5965166a"}, {"field": "thumbnailfullheightdimensions", "value": "200x1543"}, {"field": "timestamp", "value": "2017-07-11T18:18:18.000Z"}, {"field": "title", "value": "Norske skiledere skj\u00f8nte at det kun var \u00e9n ting \u00e5 gj\u00f8re etter sprintdramaet"}, {"field": "url", "value": "http://www.adressa.no/100Sport/vintersport/langrenn/Norske-skiledere-skjonte-at-det-kun-var-n-ting-a-gjore-etter-sprintdramaet-231280b.html"}, {"field": "urlhash", "value": "474b54844d1caef5a0d3650134d20e01a8fa716f"}], "score": 1.3724566, "siteId": "9222270286501375973", "id": "474b54844d1caef5a0d3650134d20e01a8fa716f"}

