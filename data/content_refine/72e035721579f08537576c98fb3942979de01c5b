{"fields": [{"field": "modifiedtime", "type": "time", "value": "2016-08-13T19:03:35.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["OL", "Ukeadressa", "trondheimshistorie", "Friidrett"]}, {"field": "author", "value": "geir svardal"}, {"field": "body", "value": ["Saken oppdateres.", "- Halse i farta, ropte politikonstabelen som nettopp hadde rundet hj\u00f8rnet ved Dronningens gate og s\u00e5 hva som var p\u00e5 gang. Utenfor Erichsens konditori tok en eldre herre i hatt og frakk sats. Like etterp\u00e5 fl\u00f8y paraplyen til Arne Halse nedover Nordre i en perfekt bue, f\u00f8r den \u2013 p\u00e5 en god dag \u2013 landet ved fortauskanten.", "- Jeg s\u00e5 mange gode kast p\u00e5 Nordre p\u00e5 1950- og 60-tallet, men Halse var aller best med spaserstokk, fortalte dav\u00e6rende politimester Reidar Harkjerr t\u00f8rt i et intervju med Arbeider-Avisa flere \u00e5r senere. Harkjerr, en slags kloning av kollega Bastian i Kardemomme by, brukte \u00e5 se gjennom fingrene med mye p\u00e5 denne tida, og en gammel olympier og byoriginal i fullt driv i paradegata \u2013 eller i Palmehaven, for den sakens skyld, der paraplyen \u00e9n gang hadde landet midt i lunsjbuffeen- bekymret ham lite.", "- Det slo sjelden feil. Straks han kom ut fra Erichsen og skuet nedover Nordre, var det som om det rykket til i h\u00f8yreh\u00e5nda. Og s\u00e5 kastet han det han hadde til r\u00e5dighet for liksom \u00e5 vise hvordan det fortsatt kunne gj\u00f8res, forteller H\u00e5kon Bleken, som enn\u00e5 var en ung og lovende maler da Arne Halse en dag midt p\u00e5 1950-tallet trengte seg ned ved kunstnerbordet p\u00e5 Erichsen. Der satt ogs\u00e5 Hannah Ryggen og Lars Tiller, Roar Wold og Ramon Isern. Og Arne Halse passet s\u00e5 definitivt inn.", "- Han var levende opptatt av kunst og musikk, erindrer Bleken.", "- Hannah og Arne fant tonen spesielt godt. Han var en flott fyr.", "Arne var s\u00f8nn av gr\u00fcnderen, industribyggeren og kullgrossisten Dyre Halse, som egenhendig hadde skjenket Trondheim torvstatuen av Olav Tryggvason i 1921. Arne jobbet i familiens kull- og kokskompani, uten at s\u00e5 mange egentlig visste helt hva han bedrev der i g\u00e5rden. Tid hadde han tilsynelatende nok av, men selv om Halse etter lange og til dels fuktige lunsjer la b\u00e5de kraft og vilje i kastene p\u00e5 Nordre \u2013 enten det var paraplyen eller spaserstokken som f\u00f3r av g\u00e5rde \u2013 ble de stadig kortere etter hvert som \u00e5rene gikk. Ikke i n\u00e6rheten av de 50 meterne pluss 57 centimeterne som hadde sikret ham s\u00f8lvmedaljen p\u00e5 White City Stadium i London i 1908.", "Tr\u00f8ndelags f\u00f8rste individuelle medalje. Og Norges andre noensinne, etter at skytteren Albert Helgerud fra Svelvik dagen i forveien hadde vunnet gull p\u00e5 300 meter rifle.", "- At han var historisk p\u00e5 den m\u00e5ten, tror jeg aldri at han brydde seg noe s\u00e6rlig om, sier barnebarnet Thor Andreas Tangen (71), s\u00f8nnen til Kaja, ett av Arne Halses fire barn. Thor Andreas ble f\u00f8dt i Orkdal, vokste opp i Porsgrunn, men tilbrakte flere sommerferier hos morfaren i Markveien p\u00e5 Bakkaunet.", "- Jeg var med ham p\u00e5 Erichsen og p\u00e5 Britannia, fikk sitte ved samme bord som kunstnerne han vanket med, og jeg husker alle oppholdene i Trondheim som rene eventyr. Morfar var, hva skal jeg si, en lystig fyr, sier Tangen, som n\u00e5 bor p\u00e5 H\u00f8vik utenfor Oslo.", "Da Arne Halse sammen med 68 andre norske ut\u00f8vere marsjerte inn p\u00e5 OL-stadion i London under \u00e5pningsseremonien i juli 1908, var han 21 \u00e5r gammel, men ingen f\u00f8rstereisgutt. Allerede to \u00e5r tidligere hadde han v\u00e6rt med i Aten, i det som skulle markere ti\u00e5rsjubileet for de f\u00f8rste olympiske leker i 1896, men som senere ble str\u00f8ket og ikke lenger anerkjent som et ordentlig OL. Like greit kunne det v\u00e6re, oppsummerte Arne Halse senere i livet: Han hadde ikke f\u00e5tt spydet til \u00e5 flyte i det hele tatt, mest fordi \u2013 trodde han \u2013 at den greske maten var s\u00e5 forskjellig fra den norske.", "- Arne mistet rett og slett appetitten, men sammen dro vi p\u00e5 byen og fikk tak i noen sardiner til \u00e5 spe p\u00e5 med, men da var det allerede for sent, fortalte turneren Osvald Falch fra Steinkjer til Adresseavisen midt p\u00e5 1950-tallet. Arne Halse ble nummer sju i spydkonkurransen i Aten, mens Falch \u2013 som \u00e9n av turnerne tok gull i lagkonkurransen.", "Da det n\u00e6rmet seg OL to \u00e5r senere, hadde pappa Dyre Halse sendt Arne til Kristiania for \u00e5 studere merkantile fag. Han var Norges beste i b\u00e5de spyd og kule med begge hender \u2013 p\u00e5 denne tiden la man sammen resultatene av venstre- og h\u00f8yrekastet \u2013 og hadde en periode verdensrekorden ogs\u00e5. Arne Halse var med andre ord selvskreven til London, som p\u00e5 kort varsel hadde tatt over lekene fra Roma. Vulkanutbruddet i Vesuv i 1907 hadde lagt Napoli i ruiner og tvang italienerne til \u00e5 prioritere gjenopp-bygging foran sommerleker.", "- Jeg kjente at det kom til \u00e5 g\u00e5 godt med en gang jeg satte foten p\u00e5 engelsk jord, sa Arne Halse da han oppsummerte London-lekene i et intervju med Morgenbladet senere p\u00e5 sommeren.", "Han sikret seg f\u00f8rst en bronsemedalje i spydkast fristil (49,73 m), den f\u00f8rste og eneste gangen denne \u00f8velsen \u2013 der det var tillatt \u00e5 holde hvor som helst p\u00e5 spydet \u2013 sto p\u00e5 programmet. Deretter kastet han spydet 50,57 meter p\u00e5 den mer konvensjonelle m\u00e5ten, og selv om han ble sl\u00e5tt med over fire meter av den suverene svensken Eric Lemming \u2013 og trass i at Norge bare var et tre \u00e5r gammelt fritt og selvstendig land \u2013 ble Arne Halse feiret s\u00e5 det forslo i den norske leiren. S\u00e5 heftig, muligens, at han to dager senere ble sl\u00e5tt ut i kvalifiseringen i kulekonkurransen.", "- Det spilte tilsynelatende ingen rolle. Selv om morfar p\u00e5 denne tiden ogs\u00e5 var en solid ski-hopper, med gode plasseringer i renn over hele Norden, var han fra og med London-OL \u00e5 betrakte som en spydkaster, i egne og sikkert ogs\u00e5 andres \u00f8yne, sier Thor Andreas Tangen.", "Da barnebarnet bes\u00f8kte ham i Markveien p\u00e5 1950- og 60-tallet, hadde Arne Halse ofte deko-rert hagen rundt huset med spydene sine godt plantet i plenen. Gjerne med en sl\u00f8yfe i r\u00f8dt, hvitt og bl\u00e5tt p\u00e5 toppen. P\u00e5 denne tiden brukte han ofte en liten formue p\u00e5 \u00e5 ringe rundt til spydkastere over hele verden for \u00e5 sjekke formen deres foran store mesterskap. Han ble sportsredakt\u00f8r Victor Johansen i Adresseavisen sin prim\u00e6rkilde. I boken \u00ab\u00bbTr\u00f8nderske idrettstopper\u00bb skriver Johansen, eller \u00abVic\u00bb som var klengenavnet, om hvordan han p\u00e5 nattetid ble oppringt av Halse som hadde stalltips \u00e5 komme med om finske, tsjekkiske og ungarske spydkastere. \u00abJeg har nettopp snakket med dem, brukte han \u00e5 si. Det var med andre ord f\u00f8rsteh\u00e5nds informasjon\u00bb.", "- Det gikk mye i spyd, men enda mer i kunst og musikk n\u00e5r jeg bes\u00f8kte ham p\u00e5 Bakkaunet, forteller Thor Andreas Tangen.", "Arne Halse var en stor beundrer av den finske nasjonalkomponisten Jean Sibelius, som han ved to anledninger bes\u00f8kte utenfor Helsinki, samtidig som han avla spydkasterne i n\u00e6romr\u00e5det en visitt.", "- Men aller st\u00f8rst var Beethoven, sier H\u00e5kon Bleken.", "- Det var en av disse formiddagene p\u00e5 Erichsen. Hvem er de ti st\u00f8rste komponistene gjennom alle tider, spurte Halse. Roar Wold fors\u00f8kte seg med noen navn, vi andre pr\u00f8vde \u00e5 rangere som best vi kunne, men s\u00e5 slo Halse neven i bordet: Svaret er ti ganger Beethoven.", "Etterp\u00e5 gikk han formodentlig ut p\u00e5 Nordre og p\u00e6lmet paraplyen \u2013 eller spaserstokken \u2013 nedover gata.", "Arne Halse jobbet som disponent i Dyre Halse-konsernet i hele sitt yrkesaktive liv, selv om han utviklet seg til \u00e5 bli mer en byoriginal enn en respektert n\u00e6ringslivsleder.", "- Men han gjorde i hvert fall det han kunne for \u00e5 sikre familiebedriften en gullkantet kontrakt, forteller H\u00e5kon Bleken.", "Tidlig p\u00e5 1950-tallet turnerte nemlig teologen og svovelpredikanten Ole Hallesby landet med sitt deprimerende budskap om at folk kunne risikere \u00e5 v\u00e5kne i helvete, om de ikke hadde vett og forstand til \u00e5 omvende seg f\u00f8r de gikk til sengs for natten.", "- Hallesby var i Trondheim for \u00e5 holde foredrag og hadde sjekket inn p\u00e5 Misjonshotellet. Arne Halse ringte bort og ba om \u00e5 bli satt over til rommet. Han presenterte seg og sa som sant var at han jobbet i kull- og koksindustrien. S\u00e5 lurte han p\u00e5 om Hallesby, med sine spesielt gode kontakter i helvete, ikke kunne v\u00e6re behjelpe-lig med \u00e5 skaffe ham en god ordre.", "Det er akkurat slik barnebarnet Thor Andreas Tangen husker morfaren, som d\u00f8de i 1975, 88 \u00e5r gammel.", "- Han var et oppkomme av p\u00e5funn og elleville ideer.", "Kastegenskapene i familien forsvant med Arne Halse. Thor Andreas ble lengdehopper og landslagsut\u00f8ver med 7,31 som bestenotering. Barn- og barnebarn har hevdet seg i turn, bandy og en rekke andre idretter.", "- At min morfar var b\u00e5de en pioner og en original, og at mange fortsatt husker p\u00e5funnene hans, er fint \u00e5 vite, sier Tangen."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "901bf74aa12ff2b2c4a6bb8525451759dcafec3f8ad960e165fad95f901a301f"}, {"field": "createtime", "value": "2016-08-13T18:05:41.000Z"}, {"field": "description", "value": "Arne Halse vant Tr\u00f8ndelags f\u00f8rste individuelle OL-medalje, i London i 1908. Senere fors\u00f8kte han \u00e5 l\u00e6re b\u00e5de Jean Sibelius, Hannah Ryggen og H\u00e5kon Bleken det perfekte spydkast."}, {"field": "dominantimage", "value": "http://www.adressa.no/pluss/magasin/article13163967.ece/pepz1j/ALTERNATES/w980-default/ala_adressa_halse-20.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72e035721579f08537576c98fb3942979de01c5b.jpg?592864d6"}, {"field": "dominantthumbnaildimensions", "value": "300x169"}, {"field": "heading", "value": ["Spydkasteren som aldri la opp -adressa.no", "Ingen f\u00f8rstereis", "Ringte natten rundt", "En helvetes kontrakt"]}, {"field": "id", "value": "72e035721579f08537576c98fb3942979de01c5b"}, {"field": "keyword", "value": ["OL", "Ukeadressa", "trondheimshistorie", "Friidrett"]}, {"field": "keywords", "value": "OL,Ukeadressa,trondheimshistorie,Friidrett"}, {"field": "kw-category", "value": ["pluss", "magasin"]}, {"field": "kw-concept", "value": ["spydkast", "ringe", "tida", "aller best", "morfar", "aller", "slo", "land", "dag", "spyd", "sent"]}, {"field": "kw-entity", "value": ["white city stadium", "halse", "bastian", "kardemomme", "bakkaunet", "misjonshotellet", "kristiania", "erichsen", "markveien", "hannah og arne", "nordre", "l. like", "roar wold og ramon isern", "h\u00f8vik", "ukeadressa", "palmehaven", "vesuv", "tr\u00f8nderske", "hannah ryggen og h\u00e5kon bleken", "tr\u00f8ndelags", "friidrett", "morgenbladet", "beethoven", "dronningens", "hannah ryggen og lars tiller", "adresseavisen", "britannia", "kaja", "arbeider-avisa"]}, {"field": "kw-location", "value": ["london", "svelvik", "roma", "orkdal", "helsinki", "trondheim", "norge", "napoli", "aten", "oslo", "norden", "porsgrunn", "steinkjer"]}, {"field": "kw-pageclass", "value": "article"}, {"field": "kw-person", "value": ["jean sibelius", "osvald falch", "ramon isern", "victor johansen", "eric lemming", "olav tryggvason", "dyre halse", "arne halse", "h\u00e5kon bleken", "lars tiller", "albert helgerud", "thor andreas", "reidar harkjerr", "roar wold", "thor andreas tangen", "ole hallesby", "hannah ryggen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13163967.ece/pepz1j/ALTERNATES/w980-default/ala_adressa_halse-20.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spydkasteren som aldri la opp"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/08/13/Spydkasteren-som-aldri-la-opp-13163973.ece"}, {"field": "pageclass", "value": ["article"]}, {"field": "publishtime", "value": "2016-08-13T19:03:35.000Z"}, {"field": "recs-articleid", "value": "13163973"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-08-13T19:03:35.000Z"}, {"field": "recs-rawtitle", "value": "Spydkasteren som aldri la opp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Arne Halse vant Tr\u00f8ndelags f\u00f8rste individuelle OL-medalje, i London i 1908. Senere fors\u00f8kte han \u00e5 l\u00e6re b\u00e5de Jean Sibelius, Hannah Ryggen og H\u00e5kon Bleken det perfekte spydkast."}, {"field": "thumbnail", "value": "http://content-thumbnail.cxpublic.com/content/thumbnail200x150/72e035721579f08537576c98fb3942979de01c5b.jpg?592864d6"}, {"field": "thumbnailfullheightdimensions", "value": "200x2965"}, {"field": "timestamp", "value": "2017-05-26T17:24:38.000Z"}, {"field": "title", "value": "Om Tr\u00f8ndelags f\u00f8rste OL-medaljevinner: - Arne Halse var aller best med spaserstokk."}, {"field": "url", "value": "http://www.adressa.no/pluss/magasin/2016/08/13/Spydkasteren-som-aldri-la-opp-13163973.ece"}, {"field": "urlhash", "value": "72e035721579f08537576c98fb3942979de01c5b"}], "score": 0.74756527, "siteId": "9222270286501375973", "id": "72e035721579f08537576c98fb3942979de01c5b"}

