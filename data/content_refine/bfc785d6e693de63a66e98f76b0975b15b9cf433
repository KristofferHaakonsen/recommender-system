{"fields": [{"field": "modifiedtime", "type": "time", "value": "2015-12-04T22:50:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["matematikk", "Melhus", "Ukeadressa", "Undervisning", "Gimse skole", "Brekk\u00e5sen skole"]}, {"field": "author", "value": ["halldis nerg\u00e5rd", "jens petter s\u00f8raa"]}, {"field": "body", "value": ["Det er opplest og vedtatt: Norske elever mestrer ikke matematikkfaget godt nok. De siste \u00e5rene har nesten halvparten av tiendeklassingene f\u00e5tt karakteren 1 eller 2 p\u00e5 de nasjonale pr\u00f8vene. Kunnskapsministere har kommet og g\u00e5tt uten \u00e5 finne l\u00f8sninger som hever niv\u00e5et.", "Ogs\u00e5 Torbj\u00f8rn R\u00f8e Isaksen tok tak i utfordringene straks han havnet i statsr\u00e5dsstolen. F\u00f8rste trinn i hans plan er \u00e5 bedre kompetansen til mattel\u00e6rerne.", "\u2022 En forkortelse for \u00abmathematics and science for life\u00bb (matematikk og naturfag for livet).", "\u2022 Et utviklingsprosjekt i EU, med H\u00f8gskolen i S\u00f8r-Tr\u00f8ndelag (HiST) som norsk samarbeidspartner.", "\u2022 Et opplegg for utforskende matematikk- og naturfagsundervisning med \u00e5pne oppgaver fra dagligliv og arbeidsliv.", "\u2022 Elevene presenteres for \u00e5pne oppgaver. De arbeider f\u00f8rst alene, s\u00e5 i grupper. L\u00e6reren observerer og oppmuntrer til nye l\u00f8sninger. Timen avsluttes med diskusjon", "\u2022 L\u00e6rerne forsker p\u00e5 egen undervisning og planlegger undervisningstime sammen. \u00c9n underviser, de andre observerer. Etter timen diskuterer de det som skjedde.", "\u2022 18 l\u00e6rere fra 7 skoler i Melhus deltar i prosjektet p\u00e5 fjerde \u00e5ret.", "\u2022 Stimulere til undring, lek og grubling i hverdagssituasjoner.", "\u2022 Oppmuntre til refleksjon: sp\u00f8r, snakk, foresl\u00e5, unders\u00f8k.", "\u2022 Spill brettspill, kast terning. Lag mat sammen, fokuser p\u00e5 m\u00e5l, vekt, antall.", "\u2022 Utforsk begreper i hverdagen: St\u00f8rre enn, mindre enn, f\u00f8rst, sist, likt, ulikt, gjennomsnitt. Snakk med barnet, kommunikasjon gir forst\u00e5else.", "\u2022 Snakk med skolen. La l\u00e6rerne demonstrere \u00e5pne oppgaver. Ogs\u00e5 foreldre trenger erfaring med \u00e5pne", "oppgaver.", "Pisa er nevnt i reportasjen. Pisa er en forkortelse for \u00abProgramme for International Student Assessment\u00bb, et internasjonalt program som m\u00e5ler 15-\u00e5ringers kompetanse i lesing, matematikk og naturfag.", "H\u00e5vard Tjora kom nylig med flere kritiske innvendinger til kunnskapsministerens matematikksatsing i skolen i sin faste spalte i Magasinet i Dagbladet. Dette innlegget har f\u00f8rt til en omfattende debatt.", "Kilde: Les mer om Mascil p\u00e5: Mascil-Norge.org.", "Nye oppgaver legges ut hver m\u00e5ned.", "Men andre metoder finnes. Den nye matematikksatsingen i Melhus starter blant elevene i sm\u00e5skolen. Det p\u00e5st\u00e5s at enkelte foreldre sliter med \u00e5 henge med.", "\u00c5 fundere seg fram til fasitsvaret er ikke m\u00e5let n\u00e5r tredjeklassingene ved Gimse skole g\u00e5r i gang med dagens f\u00f8rste matteoppgave. L\u00e6rer Anna Otnes Fj\u00e6rli er mer opptatt av resonnementet fram mot en l\u00f8sning enn om forslaget til l\u00f8sning er i n\u00e6rheten av noe riktig.", "\u2013 Mange barn og voksne spontanreagerer straks de ser et talluttrykk. Alt av tanker og sunn fornuft fordufter. Som l\u00e6rere m\u00e5 vi gj\u00f8re hva vi kan for \u00e5 hindre slike blokkeringer, sier Ingrid Sjoner, pedagogisk r\u00e5dgiver i Melhus kommune. At matematikktimene blir en trygg arena for samtale, pr\u00f8ving og feiling, ser hun som helt avgj\u00f8rende.", "\u2013 \u00c5 mestre enkle regneoppgaver er en forutsetning for \u00e5 kunne greie seg i voksenlivet, akkurat som \u00e5 lese og skrive, oppsummerer Ingrid fra bakerste benk i klasserommet der 17 heltente \u00e5tte\u00e5ringer f\u00f8lger med i l\u00e6rer Annas gjennomgang. Et ruteeark dukker fram p\u00e5 tavla. Navnene Anne, Tom, Kari og Michael samt en skole er plottet inn langs en krokete bl\u00e5 strek.", "Anna leser oppgaveteksten h\u00f8yt: \u00abHver dag kj\u00f8rer Annes mamma henne til skolen. P\u00e5 veien plukker hun opp tre av Annes venner, Tom, Kari og Michael. P\u00e5 slutten av skole\u00e5ret m\u00e5 de dele bensinutgiftene p\u00e5 1000 kroner. Hvordan skal bensinutgiftene deles? Skriv ned den l\u00f8sningen dere synes er best.\u00bb", "\u2013 Noe dere ikke forst\u00e5r, undrer Anna og kikker ut over klassen.", "Tre hender rekkes straks i v\u00e6ret.", "\u00c9n vil vite hva \u00abbensinutgifter\u00bb betyr, en annen reagerer p\u00e5 \u00abkj\u00f8rerute\u00bb og en tredje p\u00e5 forkortelsen \u00abkr\u00bb. Betydningen av ordene blir fort forklart av andre i klassen.", "Alle blir oppfordret til \u00e5 tenke n\u00f8ye gjennom oppgaven, f\u00f8r to og to setter seg sammen for \u00e5 diskutere fordelingsproblemene i fellesskap. Ingen skriver noe f\u00f8r et forslag til svar er gjennomdr\u00f8ftet. Blyanter spisses med stor innlevelse.", "L\u00e6rer Anna og assistenten Karin S\u00f8bstad rusler rundt. De kikker, lytter og sp\u00f8r. Elevene som har kj\u00f8rt seg helt fast blir tipset om sedlene i klassens eget pengeskrin. Kanskje problemet blir enklere \u00e5 l\u00f8se hvis tusenlappen veksles i mindre sedler?", "Men hvordan skal bensinutleggene til Annes mamma fordeles? Skal alle betale like mye? Eller skal barna som bor lengst vekk fra skolen betale mer enn de som bor n\u00e6rmere? Og hvorfor g\u00e5r ikke Michael til skolen for egen maskin? Han bor jo kjempen\u00e6rme!", "P\u00e5 en plakat h\u00f8yt over de diskuterende hodene st\u00e5r ordene: \u00abaddere, subtrahere, multiplisere, dividere\u00bb som et manende mantra for ferdighetene som skal drilles inn i forsamlingens voksende hjerner f\u00f8r sm\u00e5skole\u00e5rene er omme.", "\u2013 Alle basisferdigheter m\u00e5 p\u00e5 plass. Gangetabellene m\u00e5 pugges. Ellers kommer vi ingen vei, forklarer Anna.", "\u00c5tte\u00e5ringen Ine oppfatter budskapet og reagerer omg\u00e5ende med en frydefull demonstrasjon: \u2013 Ganging e arti-i-i. Ni gang tre er tjuesju-u-u.", "Kreative forslag til l\u00f8sninger fyller ark etter ark, f\u00f8r gruppene hentes fram til tavla for \u00e5 forklare hvordan de vil at tusenlappen skal fordeles.", "Ine og Maikki synes at Michael og Kari, som bor n\u00e6rmest skolen, kan betale 300 kroner hver, mens Tom og Anne kan slippe unna med 200 kroner.", "L\u00e6rer Anna er litt forundret over svaret og vil vite hvorfor jentene er kommet fram til en slik l\u00f8sning.", "\u2013 Fordi foreldrene til Kari og Michael er rike, svarer de to med overbevisning.", "\u2013 Fint, svarer Anna.", "Alexander og Adrian har ingen informasjon om \u00f8konomien i familiene til de fire barna. Derfor synes de det er mest rettferdig om Anne og Tom, som bor lengst unna skolen, betaler mest, alts\u00e5 300 kroner hver, mens Kari og Michael betaler bare 200.", "Mojtabah og Sara har gjort det lettere for seg. Enkelt og greit deler de tusenlappen i fire. Alle barna betaler 250 kroner hver. Det blir akkurat tusen kroner til sammen.", "Preben og Julie er ogs\u00e5 opptatt av \u00e5 dele likt. Men de deler tusenlappen i fem like deler, for det er jo fem personer i bilen, n\u00e5r Annes", "mamma, som er sj\u00e5f\u00f8r, telles med. Og alle b\u00f8r betale like mye, synes de.", "\u2013 Men hvor mye m\u00e5 Annes familie betale da, sp\u00f8r l\u00e6reren.", "\u2013 400 kroner, svarer Julie kjapt.", "\u2013 Er ikke det litt urettferdig, sp\u00f8r Anna.", "\u2013 Nei, de er jo fem i bilen, og da m\u00e5 alle fem v\u00e6re med p\u00e5 \u00e5 betale sin del, insisterer Preben.", "\u2013 Ok, sier Anna.", "Timen n\u00e6rmer seg slutten og videre arbeid med regneoppgaven utsettes til neste dag. Da skal detaljinformasjonen i rutearket, om avstander mellom barnas hjem og skolen, unders\u00f8kes n\u00e6rmere.", "\u2013 Dette er en vanskelig oppgave og sannsynligvis krevende nok for elever i sjuende klasse. Men ofte bruker vi de samme regneoppgavene p\u00e5 ulike alderstrinn, s\u00e5 f\u00e5r alle diskutere seg fram til l\u00f8sninger ut fra egne kunnskaper og ferdigheter. \u00c5 jobbe p\u00e5 denne m\u00e5ten tar tid, men barna ser ut til \u00e5 l\u00e6re mer n\u00e5r de jobber friere, sier mattel\u00e6rer Anna. Innimellom oppfatter hun at elevene ikke alltid skj\u00f8nner at det er matematikk de driver med. Det gj\u00f8r ingenting.", "Navnet er en forkortelse for ordene \u00abmathematics and science for life\u00bb (matematikk og naturfag for livet). Forskere og l\u00e6rere i 13 EU-land samarbeider om prosjektet der ogs\u00e5 H\u00f8gskolen i S\u00f8r-Tr\u00f8ndelag (Hist), som eneste norske forskningsinstitusjon, er med. Mattel\u00e6rerne i Melhus veiledes av Hist-forskerne Svein Arne Sikko og Ragnhild Lyngved Staberg, som er knyttet til matematikk- og naturfagseksjonen ved l\u00e6rerutdanningen p\u00e5 Rotvoll.", "\u2013 \u00abDet stille faget\u00bb er et annet navn p\u00e5 matematikk. Som oftest l\u00f8ser elevene oppgavene sine i ensomhet. Men forskning viser at forst\u00e5elsen for faget \u00f8ker om elevene snakker sammen om problemene og l\u00e6rer av hverandre, sier f\u00f8rsteamanuensis Svein Arne Sikko.", "Han ser det ogs\u00e5 som viktig at faget knyttes til barnas hverdagsliv, til kjente situasjoner hvor evnen til \u00e5 turnere tall og regneoperasjoner kommer til nytte.", "\u2013 Den tradisjonelle norske matematikkundervisningen har tatt utgangspunkt i l\u00e6reb\u00f8kene. Dermed utfordres l\u00e6rerens egen tenkning i liten grad. Uten motsp\u00f8rsm\u00e5l godtar de l\u00e6reb\u00f8kenes opplegg for undervisningen. Men ogs\u00e5 l\u00e6rere blir bedre om de diskuterer faget seg imellom og utveksler erfaringer, p\u00e5peker Sikko.", "I Shanghai, som sk\u00e5rer aller best i matematikk i Pisa-unders\u00f8kelsene, f\u00e5r l\u00e6rerne mye tid til \u00e5 l\u00e6re av hverandre. Det er ikke vanlig i Norge.", "\u2013 Utrygge l\u00e6rere overf\u00f8rer lett sin egen usikkerhet og manglende motivasjon til elevene. Faglig svake l\u00e6rere l\u00e5ser seg ofte ogs\u00e5 til bestemte svar. Elever som foresl\u00e5r alternative metoder og l\u00f8sninger risikerer \u00e5 bli avvist, sier de to forskerne.", "Begge ser det som positivt at mattel\u00e6rere n\u00e5 f\u00e5r tilbud om videreutdanning, forutsatt at formidlingsferdigheter vektlegges like mye som faglig fordypning.", "B\u00e5de Pisa-unders\u00f8kelsene og de nasjonale pr\u00f8vene har dokumentert at norske elever gj\u00f8r det stadig d\u00e5rligere i matematikk. Og aldri har resultatet p\u00e5 de nasjonale pr\u00f8vene v\u00e6rt d\u00e5rligere enn i \u00e5r.", "Disse elevene har f\u00f8rst og fremst f\u00e5tt l\u00e6re at de ikke forst\u00e5r matematikk.", "\u2013 Trist, synes Staberg og Sikko, som ogs\u00e5 f\u00f8lger opp matematikkl\u00e6rerne ved andre skoler i Tr\u00f8ndelag.", "Mattetimen til femteklassingene ved Brekk\u00e5sen skole i Melhus starter med et utfordrende oppdrag. De skal lage et spill basert p\u00e5 \u00abEinsteins g\u00e5te\u00bb, en oppgave de jobbet mye med i forrige time.", "Denne oppgaven ga spredte opplysninger om fem beboere i fem hus i samme gate. Personene hadde ulik nasjonalitet, hus av ulik farge, bil av ulik type, kj\u00e6ledyr av hvert sitt slag og foretrakk hver sin drikk. N\u00e5r elevene kombinerte de forskjellige opplysningene, var det mulig \u00e5 fastsl\u00e5 nasjonaliteten til en bestemt person i et bestemt hus.", "\u2013 N\u00e5r dere skal lage et spill som ligner \u00abEinsteins g\u00e5te\u00bb, m\u00e5 dere f\u00f8rst bli enige om svaret. S\u00e5 m\u00e5 dere finne ut hvor mange opplysninger dere m\u00e5 gi for at spilldeltakerne skal greie \u00e5 komme i m\u00e5l, forklarer l\u00e6rer Morten J\u00f8ssund, f\u00f8r han deler klassen i mindre arbeidsgrupper. Andre f\u00f8ringer om valg av arbeidsmetode f\u00e5r elevene ikke.", "Ti\u00e5ringene trenger ikke lang betenkningstid. Fortellinger om personer, hus og nasjonaliteter, som i \u00abEinsteins g\u00e5te\u00bb, vokser fram p\u00e5 arkene deres. Men Martin, Magnus og Carl vil heller konsentrere seg om trailere og trailersj\u00e5f\u00f8rer fra USA, Syria, Frankrike, Chile og Spania. \u00c9n av dem har beg\u00e5tt et mord.", "\u2013 Skj\u00f8nner du hvem morderen er, undrer Martin, og hinter om at ordene og bokstavene p\u00e5 de overbygde trailertilhengerne gir en viss pekepinn.", "Rektor Marit Volden kikker innom rommet til de ivrige spilldesignerne.", "\u2013 Se p\u00e5 ansiktene deres \u2013 og p\u00e5 engasjementet. Tydelig at matematikken inspirerer, sier hun og ler.", "Femteklassingene p\u00e5 Brekk\u00e5sen skole har nesten ikke jobbet med Mascil-oppgaver tidligere. Og l\u00e6rer Morten J\u00f8ssund innr\u00f8mmer glatt at han kjente en viss kaosangst f\u00f8r timestart. Men i forrige time med klassen kom godf\u00f8lelsen fort sigende da han s\u00e5 at flere av de stilleste elevene kastet seg inn i diskusjonen.", "\u2013 De som er vant til \u00e5 streve med matematikk, har muligens en fordel n\u00e5r de skal l\u00f8se tekstoppgaver som dette, sier Morten, som har v\u00e6rt med i Mascil-prosjektet i Melhus siden starten for fire \u00e5r siden.", "Metode og l\u00f8sning er plutselig mindre opplagt enn f\u00f8r.", "Mattel\u00e6rer Eva Aagesen har ruslet rundt blant de pratende elevene. Hun har oppdaget at enkelte ikke henger helt med i de lange tankerekkene som er n\u00f8dvendig for \u00e5 l\u00f8se den sammensatte spilloppgaven.", "\u2013 Denne arbeidsm\u00e5ten gir meg ny kunnskap om elevene. Jeg l\u00e6rer dem bedre \u00e5 kjenne og ser hva de trenger \u00e5 \u00f8ve mer p\u00e5, sier hun med ryggen til en i\u00f8ynefallende plakat. HAUK st\u00e5r det i store bokstaver p\u00e5 veggen. Bokstavene fungerer som huskeliste for arbeidsmetodene i mattetimene og st\u00e5r for f\u00f8lgende r\u00e5d: Hva er sp\u00f8rsm\u00e5let? Arbeidstegning. Utregning. Kan svaret v\u00e6re rett?", "I personalrommet ved Gimse skole sitter rektor Lasse Volden og pedagogisk r\u00e5dgiver Ingrid Sjoner. Begge fryder seg over matteentusiasmen blant l\u00e6rerne i Melhus. Kommunen har lagt til rette for at l\u00e6rere fra flere skoler kan samarbeide om matematikkfaget ut fra prinsippene i Mascil-prosjektet.", "\u2013 Mattel\u00e6rerne er veldig dyktige, sier Volden. Ofte f\u00e5r han positive tilbakemeldinger fra elever og foreldre. Men reaksjonene varierer litt fra skole til skole. Sjoner vet at enkelte foreldre er frustrerte fordi de ikke forst\u00e5r den nye matteundervisningen, som er veldig ulik det de selv l\u00e6rte som barn.", "\u2013 De fleste nordmenn har l\u00e6rt matematikk etter det vi kaller en instrumentell metode. Det er teknikker og regneprosedyrer som vektlegges og automatiseres. Og elevene m\u00e5 l\u00e6re \u00e5 knekke en hel del koder. Mye tyder p\u00e5 at det nettopp er denne framgangsm\u00e5ten, n\u00e5r den brukes i \u00e5r etter \u00e5r, som fremkaller angsten for ikke \u00e5 forst\u00e5, som igjen f\u00f8rer til blokkeringer, sier Sjoner.", "Rektor Volden som m\u00e5ler 196 cm p\u00e5 str\u00f8mpelesten er ekstra forn\u00f8yd med at han selv er brukt som regneeksempel i en matteoppgave. Oppgaven handlet om en kjempe. Elevene fikk en tegning av h\u00e5nden hans i naturtro st\u00f8rrelse. Ut fra denne ene ledetr\u00e5den skulle de beregne kjempens h\u00f8yde.", "\u2013 Noen startet med \u00e5 sammenligne min h\u00e5nd med kjempens h\u00e5nd. De tenkte vi var like h\u00f8ye. Men det viste seg at kjempen var mye h\u00f8yere. Minst en halv meter mer enn meg, humrer rektor Volden.", "\u2013 Noen fant fram til enklere metoder. De tellet bare opp hvor mange h\u00e5ndlengder de selv m\u00e5lte. S\u00e5 antok de at forholdet mellom kjempens h\u00e5nd og hans h\u00f8yde var det samme og ganget opp. Svaret til tredjeklassingene og sjuendeklassingene ble helt likt, selv om de valgte sv\u00e6rt forskjellige regnemetoder, sier Sjoner, som ogs\u00e5 har et annet regneeksempel hun liker godt:", "\u00abEn matematikkl\u00e6rer ved en annen skole i Melhus kom en dag til klassen og fortalte at NRK nettopp hadde meldt om en tre kilometer lang bilk\u00f8. Han lurte p\u00e5 hvor mange biler det kunne v\u00e6re i k\u00f8en.\u00bb", "3000 var f\u00f8rste forslag. Eleven som svarte, visste at det var tusen meter i hver kilometer og ganget opp. Men noen protesterte.", "Og kanskje var det noen busser og lastebiler i k\u00f8en ogs\u00e5? Og hva med mellomrommene mellom hver bil?", "\u2013 Slik fikk klassen en god diskusjon om tall og st\u00f8rrelser. Elever som ikke mestret faget s\u00e6rlig godt, meldte seg ogs\u00e5 p\u00e5 i diskusjonen. For de visste jo hvor lang en bil var, sier Sjoner.", "If\u00f8lge Sjoner viser eksemplet tydelig at prosessen fram mot ett rett svar ikke alltid er det viktigste i matematikken. Innimellom kan diskusjonen fram mot en mulig l\u00f8sning f\u00f8re til mer vesentlig l\u00e6ring.", "Melhus har enn\u00e5 ingen m\u00e5linger som viser at den nye matematikksatsingen hever niv\u00e5et blant elevene. Men snart vil skoleledelsen vite mer. Fra dette skole\u00e5ret vil resultatene av de nasjonale pr\u00f8vene si noe om hvordan prestasjonene ved hver skole utvikler seg fra \u00e5r til \u00e5r.", "Tredjeklassingene lenger bort i korridoren p\u00e5 Gimse skole har parkert skoleskyss-oppgavene sine for resten av dagen. Det er mattid og snart sv\u00f8mmetime.", "L\u00e6rer Anna Otne Fj\u00e6rli henter fram en oppgavebunke som elevene har fylt ut tidligere. Den handler om hesteveddel\u00f8p \u2013 og om sannsynlighetsberegning:", "\u00ab12 forskjellige galopphester er knyttet til hver sin s\u00f8yle best\u00e5ende av 16 ruter. To eller tre elever velger hver sine hester. Etterp\u00e5 utstyres de med to terninger og \u00e9n fargeblyant hver. De kaster etter tur. Hvis terningen viser tre \u00f8yne, fargelegges f\u00f8rste rute til hest nummer 3 osv. Spillet er ferdig n\u00e5r \u00e9n hest har vunnet, n\u00e5r alle de 16 rutene til denne hesten er fargelagt.\u00bb", "\u2013 Mange spill er konstruert ut fra slike prinsipper. En som er glad i \u00e5 vinne b\u00f8r vite hvilket tall summen av \u00f8ynene p\u00e5 to terninger oftest blir, sier Anna og peker p\u00e5 svaret.", "Hest nummer 7 er soleklar vinner p\u00e5 alle arkene. Ikke rart. Sju er summen av flest mulige tallkombinasjoner. 6 er neste hest p\u00e5 resultatlisten, mens hest nummer 2 og 12 deler sisteplassen. \u00c5 f\u00e5 to enere eller to seksere er like vanskelig. Det viser seg ogs\u00e5 at hest nummer 1 faller ut av konkurransen. Den kommer seg ikke ut av m\u00e5lomr\u00e5det i det hele tatt.", "Ei lita jente som Anna fikk med i hesteveddel\u00f8pspillet for f\u00f8rste gang, oppdaget at hun hadde gjort noe veldig dumt med \u00e5 velge hest nummer 1. Br\u00e5tt s\u00e5 hun opp p\u00e5 l\u00e6reren sin og sa:", "\u2013 Visste du det, du Anna, at det ikke g\u00e5r an \u00e5 f\u00e5 \u00e9n med to terninger? En viktig erfaring, det ogs\u00e5, i starten p\u00e5 et langt liv som matematikkelev."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "37ec5d5ff8c1fa9cadc7b538fc9b702dff1c10e2ad6d66ffa9c592de319c6b33"}, {"field": "createtime", "value": "2016-10-13T20:38:04.000Z"}, {"field": "description", "value": "Rike foreldre kan godt betale mer for skoleskyssen enn andre, synes Ine og Maikki. \u00c5tte\u00e5ringene har nettopp l\u00f8st dagens f\u00f8rste matteoppgave."}, {"field": "dominantimage", "value": "http://www.adressa.no/pluss/magasin/article11882571.ece/l4houb/ALTERNATES/w980-default/NY%20JPS_matematikk011.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bfc785d6e693de63a66e98f76b0975b15b9cf433.jpg?59789676"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5r 2 + 2 ikke alltid = 4 -adressa.no", "Slik kan foreldre og besteforeldre st\u00f8tte barna", "Hva er Pisa?", "\u00abSuperl\u00e6reren\u00bb", "Ikke ett rett svar", "Hensikten med de nye metodene er \u00e5 ufarliggj\u00f8re m\u00f8tet med enkle regneoperasjoner samt \u00e5 \u00f8ke elevenes forst\u00e5else for tall og mengder.", "Veksling av tusenlapper", "Men divisjon, deling p\u00e5 vanlig norsk, har tredjeklassingene enn\u00e5 ikke l\u00e6rt. Likevel er det akkurat denne regneoperasjonen dagens f\u00f8rste utfordring handler om.", "Hva er rettferdig?", "Et stille fag", "Sju av elleve barne- og ungdomsskoler i Melhus er med i kommunens nye mattesatsing under \u00abparaplynavnet\u00bb Mascil.", "N\u00e5r 40 prosent av tiendeklassingene f\u00e5r karakteren 1 og 2, sier det mye om niv\u00e5et p\u00e5 undervisningen ogs\u00e5.", "Einsteins g\u00e5te", "Kaosangst og haukeblikk", "Flere ganger har han opplevd at elever som lett behersker den mer tradisjonelle matematikken, de som sier de kjeder seg og etterlyser st\u00f8rre utfordringer, ikke lenger er s\u00e5 \u00abh\u00f8ye og m\u00f8rke\u00bb i m\u00f8tet med de \u00e5pne tekstoppgavene.", "Monster-matematikk", "Biler i k\u00f8", "Hvor lang er en bil? De ivrigste reiste seg og skrittet opp lengden til en vanlig bil p\u00e5 gulvet.", "Hesteveddel\u00f8p p\u00e5 Gimse", "(Hver m\u00e5ned presenteres nye oppgaver p\u00e5 Mascils norske hjemmesider (Mascil-norge.org), og l\u00e6rerne henter oppgavene de har bruk for.)"]}, {"field": "id", "value": "bfc785d6e693de63a66e98f76b0975b15b9cf433"}, {"field": "keyword", "value": ["matematikk", "Melhus", "Ukeadressa", "Undervisning", "Gimse skole", "Brekk\u00e5sen skole"]}, {"field": "keywords", "value": "matematikk,Melhus,Ukeadressa,Undervisning,Gimse skole,Brekk\u00e5sen skole"}, {"field": "kw-category", "value": ["pluss", "magasin"]}, {"field": "kw-classification", "value": "education"}, {"field": "kw-concept", "value": ["matematikk", "mathematics and science", "skole", "l\u00e6re", "nasjonale pr\u00f8vene", "hest nummer", "elever"]}, {"field": "kw-entity", "value": ["gimse", "anne", "chile og spania", "mascil", "svein arne sikko og ragnhild lyngved staberg", "einsteins", "ine og maikki", "julie", "hist", "h\u00f8gskolen", "tom", "preben og julie", "magnus og carl", "tom og anne", "alexander og adrian", "anna otnes fj\u00e6rli", "rotvoll", "maikki", "preben", "ine", "programme for international student assessment", "anne og tom", "anna otne fj\u00e6rli", "staberg og sikko", "international student assessment", "dagbladet", "michael og kari", "volden", "magasinet", "kari og michael", "brekk\u00e5sen"]}, {"field": "kw-location", "value": ["melhus", "michael", "s\u00f8r-tr\u00f8ndelag", "pisa", "martin", "frankrike", "sara", "shanghai", "syria", "tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["svein arne sikko", "karin s\u00f8bstad", "lasse volden", "ingrid sjoner", "torbj\u00f8rn r\u00f8e isaksen", "morten j\u00f8ssund", "marit volden", "eva aagesen", "ragnhild lyngved staberg", "h\u00e5vard tjora"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11882571.ece/l4houb/ALTERNATES/w980-default/NY%20JPS_matematikk011.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r 2 + 2 ikke alltid = 4"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/12/04/N%C3%A5r-2-2-ikke-alltid-4-11885701.ece"}, {"field": "pageclass", "value": ["article"]}, {"field": "publishtime", "value": "2015-12-04T22:50:57.000Z"}, {"field": "recs-articleid", "value": "11885701"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-12-04T22:50:57.000Z"}, {"field": "recs-rawtitle", "value": "N\u00e5r 2 + 2 ikke alltid = 4 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Rike foreldre kan godt betale mer for skoleskyssen enn andre, synes Ine og Maikki. \u00c5tte\u00e5ringene har nettopp l\u00f8st dagens f\u00f8rste matteoppgave."}, {"field": "thumbnail", "value": "http://content-thumbnail.cxpublic.com/content/thumbnail200x150/bfc785d6e693de63a66e98f76b0975b15b9cf433.jpg?59789676"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-26T13:17:42.000Z"}, {"field": "title", "value": "Aldri mer tallfobi"}, {"field": "url", "value": "http://www.adressa.no/pluss/magasin/2015/12/04/N%c3%a5r-2-2-ikke-alltid-4-11885701.ece"}, {"field": "urlhash", "value": "bfc785d6e693de63a66e98f76b0975b15b9cf433"}], "score": 0.19856027, "siteId": "9222270286501375973", "id": "bfc785d6e693de63a66e98f76b0975b15b9cf433"}

