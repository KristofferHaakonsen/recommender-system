{"fields": [{"field": "modifiedtime", "type": "time", "value": "2015-08-08T09:26:58.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "s\u00e6ba bajoghli"}, {"field": "body", "value": ["Saken oppdateres.", "Det var kj\u00e6rlighet ved f\u00f8rste blikk.", "Charlotte de Sta\u00ebl von Holstein sl\u00e5r seg ned med en cortado p\u00e5 Bakklandet og lar tankene vandre tilbake.", "Historien om hvordan hun traff ektemannen er som tatt rett ut av en romantisk Hollywood-film.", "Vi m\u00e5 spole tilbake til sommeren 1993: 18 \u00e5r gamle Charlotte og familien er p\u00e5 slektstreff p\u00e5 sommerstedet i M\u00e9nerbes i Provence. Her er ogs\u00e5 Nicolas Tourrenc fra Trondheim, en fjern slektning, og hans bestekamerat Torstein Holen, senere kjent som musiker, hiphop-general og kulturarbeider i byen. S\u00e5 snart han f\u00e5r \u00f8ye p\u00e5 Charlotte den sommeren, vet Torstein det. Det er henne han skal gifte seg med.", "Hun snakket ikke stort engelsk den sommeren, men de fant tonen. Da sommeren var over, ble savnet fylt med lange, h\u00e5ndskrevne brev som fl\u00f8y mellom Trondheim og Paris.", "\u2013Vi hadde ikke internett, ikke mobil. Dessuten var jeg d\u00e5rlig i engelsk, s\u00e5 det ble mange spr\u00e5klige misforst\u00e5elser, ler hun.", "Ordene kommer hurtig, med fransk aksent og enkelte engelske innslag.", "\u2013Til slutt stoppet jeg det. Jeg var 18 \u00e5r, student og i starten av karrieren. Jeg kan ikke ha en kj\u00e6rlighetshistorie med noen som bor i Nord-Norge, tenkte jeg. Jeg visste ikke engang hvor Trondheim var.", "Selv studerte hun n\u00e6rmest d\u00f8gnet rundt p\u00e5 moteskolen i Paris, i knivskarp konkurranse med ambisi\u00f8se japanere. Ved siden av jobbet hun for verdenskjente designere som Karl Lagerfeld og Yohji Yamamoto. I fire \u00e5r jobbet Charlotte som assistent director (AD) for den kjente moteuken \u00abWho \u0301s Next\u00bb i Paris.", "M\u00e5nedene gikk.", "\u2013En kveld ba mamma meg ta ut s\u00f8pla. Da jeg kom ut i bakg\u00e5rden, sto han der, helt hvit i ansiktet. Ogs\u00e5 luktet han litt alkohol, han hadde mannet seg opp med en liten schnaps, ler hun.", "Torstein Holen hadde ikke glemt den franske jenta. Til slutt l\u00e5nte han penger av broren og satte seg p\u00e5 flyet til Paris. En overrasket Charlotte ba ham inn. De gikk opp p\u00e5 pikerommet, forbi Charlottes like overraskede mor. Samtalen fl\u00f8t bedre enn sist de m\u00f8ttes, hun snakket bedre engelsk n\u00e5. F\u00f8r han gikk, avtalte de en kaffe neste dag, og ga hverandre en klem.", "\u2013Da kjente jeg at oi, her er det noe sterkt. Etter en uke reiste han tilbake og skaffet seg jobb som au pair i Frankrike, uten \u00e5 kunne et ord fransk!", "Med fullt opp p\u00e5 hver sin kant, han med franske unger og hun med studier og jobb, m\u00f8ttes de bare p\u00e5 fredager og l\u00f8rdager det p\u00e5f\u00f8lgende \u00e5ret.", "Les ogs\u00e5 (Pluss): Baba gikk med ullongs i sommerkulda", "I 1998 bes\u00f8kte Charlotte Trondheim for f\u00f8rste gang. To ganger i \u00e5ret satte hun seg p\u00e5 Eurolines-bussen, som for en billig penge fraktet henne til kj\u00e6resten i nord og hjem igjen, 46 timer hver vei. Sommeren 2001 ble hennes f\u00f8rste ordentlige trondheimssommer.", "\u2013Det var selvf\u00f8lgelig kjempekaldt. Men if\u00f8lge Torsten var det varmt. Jeg hadde lyst til \u00e5 bade, slik jeg var vant til om somrene, men f\u00f8rste gang jeg badet i Korsvika ... Det var beyond kaldt, hutrer hun ved tanken.", "Den sommeren ble hun ogs\u00e5 introdusert for norsk natur. Selv med 20 kilo p\u00e5 ryggen fra H\u00f8vringen til Rondeslottet syntes hun det var eksotisk, vakkert. Hun tok inn den friske luften, det fantastiske lyset, det magiske fjellet. Idyllen brast imidlertid allerede f\u00f8rste kveld:", "\u2013P\u00e5 fjellet fant jeg ut at han hadde pakket havregr\u00f8t, som det eneste vi hadde \u00e5 spise i tre d\u00f8gn! Jeg tror jeg hatet ham da. Etter det har han ikke invitert meg p\u00e5 fjelltur igjen. Han skj\u00f8nte at der gikk grensa, ler hun.", "Les ogs\u00e5 (Pluss): \u00abMicke\u00bb Dorsin: Hej Trondheim, du \u00e4r helt okej", "Den f\u00f8rste sommeren i Trondheim var Charlotte mye p\u00e5 G\u00e5sa, Bakklandet-kafeen som n\u00e5 er nedlagt. De store matopplevelsene uteble (\u00abingenting smakte spesielt godt\u00bb), men hun likte de trange gatene, de fargerike trehusene.", "\u2013Jeg liker steder med sjel. Vi var mye p\u00e5 Munkholmen. Gikk i Nidarosdomen, minnes hun.", "Et koselig sted, men en by? Det syntes hun var \u00e5 ta hardt i.", "\u2013\u00c5 komme hit fra Paris var som \u00e5 komme til et sjarmerende, pittoresk, levende museum.", "\u2013Jeg husker at folk gikk fra veska p\u00e5 kafeen og en fullstappet bil uten \u00e5 l\u00e5se. Det kunne man aldri gjort i Paris. Det var som \u00e5 lande i en ubekymret Disney-verden. En stor kontrast til Paris hvor alt var s\u00e5 travelt, aggressivt og du m\u00e5 gj\u00f8re hundre tusen ting p\u00e5 en gang. Trondheim var som et perfekt, idyllisk postkort.", "\u2013F\u00f8ler du det fortsatt slik?", "\u2013Ja, hver gang jeg reiser bort og kommer tilbake. Jeg er veldig glad i byen, og for meg er det en luksus \u00e5 bo her. Det f\u00f8les som \u00e5 komme til en beskyttet, liten landsby. Det er som..., hun leter etter ordene.", "\u2013Sukkerspinn! Det er ikke s\u00e6rlig problemer her. Folk sier til meg at det var s\u00e5 fint p\u00e5 ferie i Paris, men n\u00e5r jeg g\u00e5r i gatene der vet jeg hva som r\u00f8rer seg. Jeg h\u00f8rer hva folk snakker om. 60-\u00e5ringer har to jobber, folk m\u00e5 pendle p\u00e5 overfylte metroer to timer hver dag, de ser barna sine \u00e9n time om dagen fordi de jobber s\u00e5 mye.", "Oppvokst i en kultursterk familie, med den verdenskjente maleren Nicolas de Sta\u00ebl til bestefar, har hun alltid v\u00e6rt opptatt av kunst og kultur. Ett h\u00f8ydepunkt hvert \u00e5r var en tre dager lang festival der kunstnere \u00e5pnet sine hjem, atelierer, bakg\u00e5rder og gallerier for publikum. Billig vin og yrende folkeliv. I Trondheim fors\u00f8kte hun \u00e5 gj\u00f8re noe av det samme i 2001. Hun banket p\u00e5 d\u00f8rene til ulike deler av kunstmilj\u00f8et, brukte sine siste to tusen kroner p\u00e5 kontoen til \u00e5 kj\u00f8pe paller med \u00f8l til \u00e5pningsfesten. Byttet bort designersko hun hadde f\u00e5tt fra et moteshow i bytte mot tjenester som \u00e5 f\u00e5 trykket opp plakater.", "\u2013Folk spurte, hva f\u00e5r du for dette? Det var en ny tankegang. Jeg tenkte bare at n\u00e5 er jeg er her. Jeg vil at det skal skje noe! Torstein og jeg har en filosofi: Du kan ikke tenke at her mangler det ting. Da m\u00e5 du lage det selv. Hvis det ikke er noe kultur, s\u00e5 lager du det selv. Hvis du synes det er d\u00e5rlig mat, m\u00e5 du lage god mat selv.", "Det ble ogs\u00e5 et sjokkm\u00f8te med tr\u00f8ndersk festkultur:", "\u2013Alle ble s\u00e5 dritings. Jeg sto opp tidlig, akkurat som i Frankrike, og gikk rundt for \u00e5 se, men ingen hadde \u00e5pnet. Det ble f\u00f8rst senere p\u00e5 dagen, ler hun.", "Les ogs\u00e5 (Pluss): Hvor var alle menneskene i Azra Halilovics nye by?", "P\u00e5 fjortende \u00e5ret kler hun opp bevisste tr\u00f8ndere fra motebukken Shine i sentrum.", "\u2013F\u00f8rsteinntrykket var ikke bra. Folk brukte lilla og bl\u00e5 pasteller, unge folk var opptatt av at ting skulle matche, som r\u00f8d veske og sko til r\u00f8d kjole. Veldig gammeldags. For menn var det helt tragisk, da gjaldt bare Marlboro Classic.", "\u2013 Du forlot motens mekka Paris og flyttet til mote ...", "\u2013... mokka! ler hun. \u2013Til en liten landsby.", "Trendbildet har endret seg enormt siden da, men fortsatt synes hun vi kler oss litt for likt.", "\u2013Plutselig m\u00e5 alle ha et stort skjerf med stjerner rundt halsen. Kanskje synes slike mikrotrender bedre fordi vi er en liten by. Jeg m\u00f8tte noen venninner for litt siden, og fem rundt bordet hadde p\u00e5 seg lang cardigan. Dere ser ut som en sekt, sa jeg.", "Hun er opptatt av at folk m\u00e5 finne kl\u00e6r som passer deres kropp, dyrke det unike og tenke kvalitet. Ikke minst at vi m\u00e5 heie p\u00e5 de som t\u00f8r pynte seg litt ekstra i hverdagen.", "\u2013En kunde hadde p\u00e5 en stram hvit bluse og et sort skj\u00f8rt til en presentasjon, da kollegene p\u00e5 jobben hadde kommentert: \u00c5, s\u00e5 du har pyntet deg. Jeg h\u00f8rer folk si det ofte, at de som kler seg ekstra pent f\u00e5r kommentarer som at \u00abdu har sikkert ikke barn\u00bb eller \u00abskal du p\u00e5 fest\u00bb? Man holder hverandre litt tilbake. I Frankrike er det \u00e5 v\u00e6re velkledd ogs\u00e5 en form for h\u00f8flighet, en m\u00e5te \u00e5 vise andre andre respekt.", "\u2013Har du selv forandret stil p\u00e5 disse \u00e5rene i Trondheim?", "\u2013Jeg merker at jeg kan bo i dongeribukse og skjorte... Jeg ser at jeg kler meg litt mer enkelt n\u00e5, mer praktisk. Men jeg er opptatt av kvalitet.", "\u00abDen franske dama til Torstein\u00bb, som hun ble omtalt som i starten, er blitt tr\u00f8nder.", "\u2013Og livet n\u00e5?", "\u2013Jeg tror jeg f\u00e5r det beste fra begge verdener. I Paris ville jeg hatt en stor karriere, men jeg bestemte meg for \u00e5 f\u00f8lge kj\u00e6rligheten i stedet."]}, {"field": "category0", "value": "pluss"}, {"field": "contenthash", "value": "3dece7e3c10a7e6e7a7274158198051b15dcd1604933cb8131474b8f78e43b96"}, {"field": "createtime", "value": "2016-12-04T06:17:27.000Z"}, {"field": "description", "value": "Motebutikk-eier Charlotte de Sta\u00ebl von Holstein forlot motemesse, toppdesignere og Paris til fordel for kj\u00e6rligheten."}, {"field": "dominantimage", "value": "http://www.adressa.no/pluss/magasin/article11389798.ece/8o09ol/ALTERNATES/w980-default/KHE_7938.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dc733af0b159af32c781a61b5808aa274d7eb8c7.jpg?59822add"}, {"field": "dominantthumbnaildimensions", "value": "300x169"}, {"field": "heading", "value": ["Forlot Paris for dr\u00f8mmemannen -adressa.no", "Kj\u00e6rlighetsbrev", "46 timer tur-retur", "Disney-world", "Verdenskjent bestefar", "Trendy tr\u00f8ndere"]}, {"field": "id", "value": "dc733af0b159af32c781a61b5808aa274d7eb8c7"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "style-and-fashion"}, {"field": "kw-company", "value": "disney"}, {"field": "kw-concept", "value": ["liten landsby", "fransk", "jobb", "ler", "sommeren", "ting", "kjent", "dag", "kler"]}, {"field": "kw-entity", "value": ["sta\u00ebl von holstein", "bakklandet", "next", "nidarosdomen", "rondeslottet", "pluss", "dorsin", "trondheim og paris", "yohji yamamoto", "korsvika", "h\u00f8vringen", "eurolines", "shine", "azra halilovics", "marlboro classic", "provence", "charlotte de sta\u00ebl", "karl lagerfeld og yohji yamamoto", "torsten", "munkholmen", "nicolas de sta\u00ebl", "g\u00e5sa", "who"]}, {"field": "kw-location", "value": ["holstein", "nord-norge", "hollywood", "paris", "m\u00e9nerbes", "frankrike"]}, {"field": "kw-pageclass", "value": "article"}, {"field": "kw-person", "value": ["charlotte trondheim", "nicolas tourrenc", "karl lagerfeld", "torstein holen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/magasin/article11389798.ece/8o09ol/ALTERNATES/w980-default/KHE_7938.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forlot Paris for dr\u00f8mmemannen"}, {"field": "og-type", "value": "article"}, {"field": "og-url", "value": "http://www.adressa.no/pluss/article11389801.ece"}, {"field": "pageclass", "value": ["article"]}, {"field": "publishtime", "value": "2015-08-08T09:26:58.000Z"}, {"field": "recs-articleid", "value": "11389801"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-08-08T09:26:58.000Z"}, {"field": "recs-rawtitle", "value": "Forlot Paris for dr\u00f8mmemannen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Motebutikk-eier Charlotte de Sta\u00ebl von Holstein forlot motemesse, toppdesignere og Paris til fordel for kj\u00e6rligheten."}, {"field": "thumbnail", "value": "http://content-thumbnail.cxpublic.com/content/thumbnail200x150/dc733af0b159af32c781a61b5808aa274d7eb8c7.jpg?59822add"}, {"field": "thumbnailfullheightdimensions", "value": "200x2466"}, {"field": "timestamp", "value": "2017-08-02T19:41:17.000Z"}, {"field": "title", "value": "Derfor valgte Charlotte Trondheim fremfor Paris"}, {"field": "url", "value": "http://www.adressa.no/pluss/article11389801.ece"}, {"field": "urlhash", "value": "dc733af0b159af32c781a61b5808aa274d7eb8c7"}], "score": 0.58096844, "siteId": "9222270286501375973", "id": "dc733af0b159af32c781a61b5808aa274d7eb8c7"}

