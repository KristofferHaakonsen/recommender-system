{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "N\u00e5r du f\u00f8rst legger merke til det, skinner de imot deg dersom du kj\u00f8rer gjennom bygda. Slett ikke over alt, men p\u00e5fallende mange g\u00e5rder har b\u00e5de l\u00e5ved\u00f8rer, fj\u00f8sd\u00f8rer, stabbursd\u00f8rer og uthusporter i en lys, klar bl\u00e5farge.Vi har ikke sett s\u00e5 mange bl\u00e5 d\u00f8rer andre steder enn p\u00e5 Stadsbygd, og har lenge verket etter \u00e5 oppklare mysteriet.", "Endelig drar Ville Veier-teamet ut p\u00e5 etterforskning med Volvo'en.Det skal vise seg lett \u00e5 finne dr\u00f8ssevis med bl\u00e5 d\u00f8rer, men langt verre \u00e5 finne stav\u00e6ringer som har svar p\u00e5 g\u00e5ten, eller som i det hele tatt er klar over at bygda har mange bl\u00e5 d\u00f8rer og er spesiell. Vi f\u00f8ler oss sant \u00e5 si temmelig s\u00e6re n\u00e5r vi banker p\u00e5 kj\u00f8kkend\u00f8ra til folk og legger fram v\u00e5rt \u00e6rend.", "- Det e' mang slags hobby folk kain ha, \u00e6 m\u00e5 f\u00e5 lov te \u00e5 sei det. Men s\u00e5 l\u00e6ng en f\u00e5r betalt s\u00e5 . . .", "Replikken kommer hoderystende fra kona p\u00e5 den f\u00f8rste g\u00e5rden vi bes\u00f8ker. Den er h\u00f8yst forst\u00e5elig og ganske typisk for v\u00e5rt m\u00f8te med b\u00e6rerne av bl\u00e5d\u00f8r-tradisjonen.Selv om vi p\u00e5 de f\u00f8rste sju g\u00e5rdene med bl\u00e5farge stort sett m\u00f8ter stengte d\u00f8rer, bjeffende hunder og skeptiske k\u00e5rkaller som ikke vil i avisa, gir vi oss ikke.", "Med et snev av mismot og med fare for \u00e5 bli tatt for \u00e5 v\u00e6re ute i skummelt \u00e6rend, kj\u00f8rer vi v\u00e5r gamle bil opp og ned humpete g\u00e5rdsveier. Vi begeistres over stadig nye varianter av bl\u00e5 uthusd\u00f8rer, p\u00e5 Rein finner vi ikke mindre enn 17 av dem!", "Men vi st\u00e5r i stampe, for mysteriet er like ul\u00f8st. Kanskje er det noe \u00e5 hente p\u00e5 Museet Kystens Arv? Her finner vi hjelpere. For eksempel Magne Nilsen som har en g\u00e5rd et stykke opp i bygda.", "- Da vi skulle pusse opp for 25 \u00e5r siden, fikk jeg streng beskjed av bestefaren til kona: Husk at d\u00f8rene skal v\u00e6re bl\u00e5! Men han sa aldri hvorfor, sier Nilsen, og innr\u00f8mmer beskjemmet at han har malt over et par av de bl\u00e5 d\u00f8rene. Likevel et godt spor. Svigerbestefar var f\u00f8dt p\u00e5 1800-tallet, s\u00e5 dette tyder p\u00e5 at de bl\u00e5 d\u00f8rene er en gammel skikk.", "Bent R\u00f8rvik har et forslag til forklaring: - Slutten av 1800-tallet var en oppgangstid i bygda. Sv\u00e6rt mye skjedde da. Veier ble bygd, sangkor og idrettslag ble startet. Dette har nok sammenheng med den intense lofotdrifta. Et femtitalls b\u00e5ter og et par hundre mann deltok \u00e5rlig i fisket, tjente gode penger og fikk nye impulser. Dermed fikk de r\u00e5d til \u00e5 begynne \u00e5 male uthusene. De hadde ogs\u00e5 med seg lever fra fisket, den ble r\u00e5stoff til maling i form av tran. Alt dette skjedde i en tid med \u00f8kende nasjonalf\u00f8lelse. Med bl\u00e5 l\u00e5ved\u00f8rer fikk den r\u00f8de bygningen med hvite d\u00f8rkarmer et klart nasjonalt uttrykk.", "R\u00f8rvik forteller ogs\u00e5 om kjerringa som kom hjem etter mange \u00e5r borte: \u00ab\u00c6 sjer at havet har satt farge p\u00e5 bygda!\u00bbMed det mente hun nok at pengene fra fisket hadde gitt folk r\u00e5d til \u00e5 male husene, men hun kan jo ogs\u00e5 ha siktet til de bl\u00e5 d\u00f8rene. Og vi tenker at Stadsbygd er et sted med mye himmel og mye sj\u00f8. Kanskje har det inspirert?", "R\u00f8rvik legger til at \u00abgammelstav\u00e6ringene\u00bb, de som hadde v\u00e6rt med p\u00e5 stortida p\u00e5 Lofoten som kulminerte like etter 1905, ble sett p\u00e5 som en egen rase. Stolt, men \u00e5pen, raus og storsinnet. De hadde hentet inntrykk utenfor bygda og hevet seg over sladder og sm\u00e5lighet.", "- Kanskje de bl\u00e5 d\u00f8rene opprinnelig var et slags bumerke for lofotkarene, nesten som et kjennetegn for et eksklusivt brorskap, undrer jeg.", "Hilde Murvoll er \u00f8rlending og ikke like opptatt av \u00e5 dyrke mytene om stav\u00e6ringen.- Bl\u00e5fargen ble brukt for \u00e5 holde fluene unna, det er en kjent sak. G\u00e5rdene med bl\u00e5 d\u00f8rer var de som hadde mest fluer. Grunnen til at denne skikken holder seg lengst her, er at Stadsbygd var en avsides blindvei som ikke fikk med seg at motene skiftet.", "Teorien hennes blir m\u00f8tt med taus forakt av de innf\u00f8dte kollegene.Inn til matpause kommer b\u00e5tbyggerl\u00e6rling og innflytter John Erik Hegge. V\u00e5r bror i \u00e5nden la merke til bl\u00e5fargen straks han kom til bygda. Han forteller at han har kj\u00f8rt egne rundturer for \u00e5 se p\u00e5 fenomenet.", "- Dere m\u00e5 snakke med Johan Rein, sier museumsfolkene samstemt. Han er l\u00e6rer og ivrig lokalhistoriker. Dessuten eier han en g\u00e5rd og er s\u00f8nn av bygdebokforfatteren Kristoffer Rein.", "Noen ganger er tilfeldighetene nesten skummelt p\u00e5 v\u00e5r side. Mens vi sitter der, kommer den samme Johan Rein inn d\u00f8ra! Selv om han ikke har noe svar p\u00e5 mysteriet v\u00e5rt, er han p\u00e5 sparket villig til \u00e5 bli med oss videre som d\u00f8r\u00e5pner. Johan kjenner alle i bygda, og fra n\u00e5 av er det ikke vanskelig \u00e5 komme i kontakt med stav\u00e6ringene.", "Vi kj\u00f8rer til Buheim, den gamle jordmorg\u00e5rden, der ungkona Elizabeth Br\u00f8dreskift med lille Elena p\u00e5 armen forteller at hun og mannen Ebbe nylig malte d\u00f8rene og beholdt bl\u00e5fargen.", "- Jeg synes ganske enkelt det er en artig og fin farge, sier hun.", "De nye eierne blir et eksempel p\u00e5 at man b\u00e6rer en tradisjon videre uten \u00e5 v\u00e6re klar over at den finnes.To nabog\u00e5rder har ogs\u00e5 bl\u00e5 d\u00f8rer. P\u00e5 Fenstad er Torger P. Schei eier. Hans d\u00f8rer er m\u00f8rkere bl\u00e5, men s\u00e5 er han da ogs\u00e5 ihuga H\u00f8yre-mann. Vi kj\u00f8rer forbi naturreservatet Gr\u00f8nningsbukta og ser den bl\u00e5, avflassede l\u00e5ved\u00f8ra som Ottar Gr\u00f8nning ikke har rukket \u00e5 skifte ut. P\u00e5 nabog\u00e5rden Br\u00f8dreskift konkurrerer l\u00e5veportene med b\u00e5de sj\u00f8, fjell og himmel om \u00e5 v\u00e6re bl\u00e5est.", "Slik fortsetter det. Volvo'en bringer oss trofast fra bruk til bruk. Etter hvert har vi registrert mer enn tjuefem g\u00e5rder med bl\u00e5 d\u00f8rer. I Askjem-grenda har nesten alle g\u00e5rdene bl\u00e5 d\u00f8rer. De vi snakker med har som regel ingen forklaring. Svaret svever fortsatt bokstavelig talt i det bl\u00e5.", "- Det har jeg ikke tenkt p\u00e5. Jass\u00e5, er dette spesielt for Stadsbygd, sier de fleste.", "- Snedig at noen kan interessere seg for s\u00e5nt slag, sier kona p\u00e5 en av g\u00e5rdene.- Vi er vanlige enfoldige folk og har ikke greie p\u00e5 farger, s\u00e5 vi gj\u00f8r vel bare det vi synes er fint, sier en annen.", "Et par-tre l\u00e5veeiere lanserer p\u00e5 nytt nasjonalfargeteorien. P\u00e5 tide \u00e5 finne fram til ekspertene. Kunstneren Axel Becker bor p\u00e5 Stadsbygd. Han bygde for noen \u00e5r siden \u00abDet bl\u00e5 huset\u00bb der han drev med bl\u00e5farging. Han m\u00e5 da vite noe?", "- De fleste har nok et intuitivt forhold til farger. Hvis noen her i bygda har startet med bl\u00e5 d\u00f8rer, har andre fulgt etter uten \u00e5 vite hvorfor. Det er kanskje like bra \u00e5 f\u00f8lge magef\u00f8lelsen, sier Becker og mener at bl\u00e5tt er en heftig farge. B\u00e5de i det gamle Egypt, i kristendommen, i norr\u00f8n mytologi og i \u00f8stlige religioner har bl\u00e5tt st\u00e5tt for mystikk, visdom og beskyttelse.", "Da vi dro av g\u00e5rde til Stadsbygd, snakket fotografen om at Finn Damstuen som jobber med kulturvern i fylket, kunne v\u00e6re en nyttig kilde. Og hvem andre enn nettopp Damstuen ringer mens vi snakker med Becker? Nok en merkelig tilfeldighet. Damstuen er begeistret for Ville Veier-prosjektet.", "- Det er bra at noen vil hente fram de up\u00e5aktede kultursporene som ellers bare forsvinner, sier han.Vi legger fram bl\u00e5d\u00f8r-mysteriet.", "- Bl\u00e5fargen ble jo rimeligere p\u00e5 midten av 1800-tallet, men hvorfor akkurat Stadsbygd.? Nei, dere f\u00e5r sp\u00f8rre Jon Br\u00e6nne p\u00e5 Norsk institutt for kulturminneforskning, sier han.", "Men f\u00f8rst ringer vi Jon Godal, kystkultur-eksperten som bodde i Rissa i mange \u00e5r. Merkelig nok har han ikke tenkt over de bl\u00e5 d\u00f8rene, men nevner at den kjente stav\u00e6ringen \u00abPinade med litjfoten\u00bb fra bestefar Johan Bojers bok, hadde bl\u00e5farge p\u00e5 b\u00e5tripa.", "- Bl\u00e5tt var opprinnelig en dyr farge og ble sett p\u00e5 som noe fint. Stav\u00e6ringen har alltid v\u00e6rt et stolt folkeferd med h\u00f8y selvaktelse. Her var det folk med penger som gjerne ville vise det, fabulerer Godal og er trolig n\u00e6r blinken.", "For det viser seg at den fremste eksperten p\u00e5 fargetradisjoner her i landet, den nevnte Jon Br\u00e6nne, er enig. Han kjenner godt til at Stadsbygd har mange bl\u00e5 uthusd\u00f8rer.", "- Opprinnelig var bl\u00e5farge dyrere enn gull. Midt p\u00e5 1800-tallet kom rimelig, kunstig framstilt ultramarin p\u00e5 markedet, men fortsatt ble fargen knyttet til status og rikdom. P\u00e5 Stadsbygd fikk mange bedre \u00f8konomi akkurat p\u00e5 denne tiden. De som begynte med skikken, var nok folk som var forbilder, senere tok andre etter og ble glad i fargen, mener forskeren.", "Kanskje er mysteriet l\u00f8st. Har vi funnet restene av et gammelt statussymbol? \u00abGammelstav\u00e6ringene\u00bb som Bent R\u00f8rvik snakker om, hadde v\u00e6rt ute og sett p\u00e5 ulike skikker og samtidig tjent noen ekstra kroner. Trolig ville de vise at her bor det folk som har r\u00e5d til \u00e5 ha kostbar farge, til og med p\u00e5 uthusd\u00f8rene. P\u00e5 ett vis forener forklaringen flere av teoriene vi har v\u00e6rt innom, men fortsatt vet vi ikke hvorfor skikken har holdt seg s\u00e5 pass godt p\u00e5 Stadsbygd. Den f\u00f8r nevnte kjerringa som vendte tilbake, kan i alle fall ha hatt rett: Havet satte farge p\u00e5 bygda.", "(Opprinnelig publisert i Ukeadressa i mars 2004 og i boka \"P\u00e5 ville veier\" 2005)"]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "d6f746f805e14fe23efd079a8f38ffb4601d2518150e0ad9ab6b902de07de5ac"}, {"field": "createtime", "value": "2012-07-19T04:14:08.944Z"}, {"field": "description", "value": "Hvorfor er det s\u00e5 mange bl\u00e5 l\u00e5ved\u00f8rer p\u00e5 Stadsbygd? Det spesielle fenomenet roper etter en forklaring."}, {"field": "dominantimage", "value": "http://www.adressa.no/incoming/article1089949.ece5/ALTERNATES/w980-default/ver2%20VV%20BL%C3%85L%C3%85VED%C3%98R%20STADSBYGD017"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/46190b6e6f46ff3d20a742a0522cec8379650562.jpg?58891a2a"}, {"field": "dominantthumbnaildimensions", "value": "300x169"}, {"field": "heading", "value": "Mysteriet med de bl\u00e5 d\u00f8rene -adressa.no"}, {"field": "id", "value": "46190b6e6f46ff3d20a742a0522cec8379650562"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-company", "value": "volvo"}, {"field": "kw-concept", "value": ["bl\u00e5 d\u00f8rer", "bl\u00e5 d\u00f8rene", "bl\u00e5"]}, {"field": "kw-entity", "value": ["museet kystens arv", "ukeadressa", "buheim", "stadsbygd", "opprinnelig", "gr\u00f8nningsbukta", "fenstad", "norsk", "rein", "ebbe", "h\u00f8yre", "pinade", "askjem", "johan", "ville veier"]}, {"field": "kw-location", "value": ["elena", "egypt", "rissa", "lofoten"]}, {"field": "kw-pageclass", "value": "article"}, {"field": "kw-person", "value": ["bent r\u00f8rvik", "finn damstuen", "axel becker", "magne nilsen", "jon br\u00e6nne", "kristoffer rein", "ottar gr\u00f8nning", "jon godal", "johan rein", "elizabeth br\u00f8dreskift", "johan bojers", "torger p. schei", "hilde murvoll", "john erik hegge"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1089949.ece5/ALTERNATES/w980-default/ver2%20VV%20BL%C3%85L%C3%85VED%C3%98R%20STADSBYGD017"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mysteriet med de bl\u00e5 d\u00f8rene"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article25079.ece"}, {"field": "pageclass", "value": null}, {"field": "publishtime", "value": "2004-03-20T04:00:15.000Z"}, {"field": "recs-articleid", "value": "1313703"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-03-20T04:00:15.000Z"}, {"field": "recs-rawtitle", "value": "Mysteriet med de bl\u00e5 d\u00f8rene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Hvorfor er det s\u00e5 mange bl\u00e5 l\u00e5ved\u00f8rer p\u00e5 Stadsbygd? Det spesielle fenomenet roper etter en forklaring."}, {"field": "thumbnail", "value": "http://content-thumbnail.cxpublic.com/content/thumbnail200x150/46190b6e6f46ff3d20a742a0522cec8379650562.jpg?58891a2a"}, {"field": "thumbnailfullheightdimensions", "value": "200x3482"}, {"field": "timestamp", "value": "2017-01-25T21:35:38.000Z"}, {"field": "title", "value": "Mysteriet med de bl\u00e5 d\u00f8rene"}, {"field": "url", "value": "http://www.adressa.no/tema/villeveier/article25079.ece"}, {"field": "urlhash", "value": "46190b6e6f46ff3d20a742a0522cec8379650562"}], "score": 0.724937, "siteId": "9222270286501375973", "id": "46190b6e6f46ff3d20a742a0522cec8379650562"}

