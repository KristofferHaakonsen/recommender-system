{"fields": [{"field": "modifiedtime", "type": "time", "value": "2014-05-07T08:41:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla flaatten"}, {"field": "body", "value": ["Saken oppdateres.", "Inger Marie Haaland (36) var nybakt mamma med en fem m\u00e5neder gammel s\u00f8nn da hun reiste p\u00e5 storfamilietur til Danmark for f\u00f8rste gang. En klassisk sommertur med feriehus, strand og badeland. Barn, foreldre og besteforeldre i skj\u00f8nn forening.", "Familiene leide hus, men med en liten gutt som fikk tenner og ikke ville sove, merket Inger Marie Haaland fort at et rom ved siden av stuen ikke var en dr\u00f8mmesituasjon.", "- Jeg var fersk mamma og alt var veldig nytt. Jeg forsto raskt at med sm\u00e5 barn er det lurt \u00e5 ha rom et stykke unna der resten av familien samles p\u00e5 kvelden, forteller hun.", "- Men jeg l\u00e6rte av den situasjonen hva vi med sm\u00e5 barn trenger p\u00e5 tur.", "Syv \u00e5r, tre barn og tre utenlandsturer med storfamilien senere, forteller Haaland at hun er veldig glad i \u00e5 reise med sin store svigerfamilie. Hun og ektemannen Audun bor p\u00e5 Holmlia i Oslo, mens resten av hans familie bor p\u00e5 J\u00e6ren. Han har fire s\u00f8sken med og uten barn, og det er ikke s\u00e5 enkelt \u00e5 f\u00e5 alle til \u00e5 m\u00f8tes i l\u00f8pet av \u00e5ret.", "- For at vi skal f\u00e5 ekstra kvalitetstid, er en ukes ferietur til sol og varme noe alle \u00f8nsker seg, sier Haaland.", "For mange h\u00f8res kanskje en ferietur med 15 if\u00f8lge utmattende ut, men i fjor sommer var det akkurat det storfamilien gjorde. Ni voksne og seks barn dro av sted til Kroatia.", "For at hele familien skal kunne reise sammen m\u00e5 det tas noen grep i forkant. Haalands svigerinne, Kristine \u00c5sb\u00f8 (34), er primus motor p\u00e5 turene. Hun er mor til fire barn i alderen to til 12 \u00e5r, og vet noe om behov og rutiner for liten og stor. \u00c5sb\u00f8 organiserer og tilrettelegger, og lyttet til familiens \u00f8nsker om store leiligheter eller hus. Det endte med at de leide en stor villa med tilh\u00f8rende sm\u00e5hus, og store rom med bad.", "Parene uten barn ble plassert i et eget hus p\u00e5 villaeiendommen i den lille, kroatiske landsbyen.", "- Det gj\u00f8r det enklere og hyggeligere for de yngre parene \u00e5 bli med p\u00e5 turene, sier Haaland.", "Uavhengig av om du har et str\u00e5lende forhold til svigers eller ei, s\u00e5 kan ferieturer by p\u00e5 utfordringer. Barn, foreldre og besteforeldre, det er mange generasjoner som samles under et tak i l\u00f8pet av en ukes tid n\u00e5 i vinter. Familieterapeut og sosionom i Familiehjelpen, Lars Fengsrud, mener familier ofte har d\u00e5rlig hukommelse.", "- Vi glemmer fra vinterferie til p\u00e5skeferie, det blir en vane \u00e5 reise p\u00e5 hytta med familien. S\u00e5 dukker plutselig de samme irritasjonsmomentene opp igjen, sier han.", "Men det kan unng\u00e5s. Kommunikasjon og \u00e5penhet i forkant av ferieturer er derfor hans beste tips for en f\u00e5 en god tur.", "- Det kan v\u00e6re lurt \u00e5 snakke sammen i forkant f\u00f8r man drar, om forventninger til \u00e5 v\u00e6re sammen, hvordan man skal bo, og om skal alle v\u00e6re med p\u00e5 alt. Ta en prat om forventninger, og still gjerne \u00e5pne sp\u00f8rsm\u00e5l til familiemedlemmene, sier han.", "Familierelasjoner kan v\u00e6re kompliserte og skj\u00f8re, og Fengsrud understreker at en skal si hva en mener, men vise romslighet, ikke s\u00e5re hverandre og avklare forventninger.", "- Respekter at ikke alle har det samme aktivitetsniv\u00e5et, det er forskjell p\u00e5 barn og besteforeldre i s\u00e5 m\u00e5te. Og v\u00e6r tydelig p\u00e5 at dere ikke n\u00f8dvendigvis trenger \u00e5 gj\u00f8re alt sammen hele tiden, sier han.", "(Artikkelen fortsetter under bildene)", "Familiene til Haaland og \u00c5sb\u00f8 har funnet ut hva som fungerer for dem, og svigerinnene er skj\u00f8nt enige om \u00e9n ting \u2013 hus med basseng blir et felles samlingssted og er n\u00e6rmest livsviktig for trivselen.", "- Da kan ungene leke og herje fra morgenen av f\u00f8r utflukter, eller bare ha noen dager ved bassenget, understreker Haaland.", "Svigerinnen legger til at en st\u00f8rre gressplen er heller ikke dumt.", "- Broren min elsker \u00e5 trene, s\u00e5 gressplenen fungerte b\u00e5de som treningsplass og fotballbane.", "Egentid h\u00f8rer med selv n\u00e5r en reiser i flokk. L\u00f8sningen for familien har v\u00e6rt flere leiebiler, det gir fleksibilitet og mulighet til sm\u00e5turer til stranden eller utflukter. Hver familie leide egne biler, og valgte enten \u00e5 kj\u00f8re helt ned til Kroatia eller fly halve veien.", "- Det gjorde at vi fikk noen dager alene i forkant og noen etter at fellesferien var over, sier Haaland.", "Svigermoren til Inger Marie Haaland, Wenche Haaland, beskrives som husmor med stor H. Wenche Haaland trives med \u00e5 varte opp barn, svigerbarn og barnebarn. Ferieturene er et h\u00f8ydepunkt i l\u00f8pet av \u00e5ret.", "- Vi glemmer innimellom at besteforeldrene ogs\u00e5 har ferie. Svigermor elsker \u00e5 st\u00e5 p\u00e5 kj\u00f8kkenet og lage mat, men n\u00e5r vi har ferie vil vi gjerne at hun ogs\u00e5 skal f\u00e5 litt fri. S\u00e5 da spiser vi middag ute sammen. Dessuten oppfordrer vi dem til \u00e5 ta egne sm\u00e5turer innimellom hvis de \u00f8nsker det. De trenger det som alle andre.", "Respekt for hverandre er n\u00f8kkelen til at feriene fungerer s\u00e5 bra.", "- Vi har en avslappet holdning til hverandre, og tar hensyn, sier \u00c5sb\u00f8.", "Les mer om storfamilier p\u00e5 tur: Delte i hytta i to", "Familien Haaland/\u00c5sb\u00f8 v\u00e6rt p\u00e5 flere utlandsturer om sommeren i \u00e5renes l\u00f8p, og reist p\u00e5 tradisjonelle hytteturer til Telemark ved p\u00e5sketider. Men fungerer alt alltid s\u00e5 knirkefritt?", "Kristine \u00c5sb\u00f8 trekker litt p\u00e5 det, men m\u00e5 innr\u00f8mme at det er noe p\u00e5 hytteturene som er et stadighet tilbakevendende problem.", "- Det er bare \u00e9n do til ti-tolv personer. S\u00e5 det er alltid k\u00f8 p\u00e5 do! Men det tar vi med godt hum\u00f8r, ler hun.", "Nok plass! Se til at hytta eller villaen du leier har nok soverom og bad til alle.", "Badebasseng er veldig viktig \u2013 b\u00e5de for store og sm\u00e5.", "\u00c5penhet og kommunikasjon \u2013 legg frem behovene p\u00e5 forh\u00e5nd, s\u00e5 blir det ingen sure miner.", "Ha noen fellesm\u00e5ltider, men respekter at familiene p\u00e5 tur sammen har ulike behov og rutiner.", "V\u00e6re raus med hverandre og husk at det er ferie.", "Ta opp \u00f8nsker, forventninger og fortell om behov f\u00f8r dere reiser.", "Kommuniser med partner om forhold til foreldre/svigerforeldre, og legg en strategi.", "Planlegg turen sammen.", "Egentid er lov.", "Vis romslighet \u2013 alle har ansvar for at turen skal g\u00e5 bra.", "Les ogs\u00e5:", "Dr\u00f8mmeferien ble et mareritt", "- Folk har f\u00e5tt behov for en \u00aboffline-ferie\u00bb", "Se hva de har gjort med sp\u00f8kelsesstasjonene"]}, {"field": "category0", "value": "familieogoppvekst"}, {"field": "contenthash", "value": "4203824fe3b2c15c1252e9a40bd1de664f32eb28b0283b791f5b19b53ac89668"}, {"field": "createtime", "value": "2017-04-30T17:41:24.000Z"}, {"field": "description", "value": "Storfamilien p\u00e5 tur kan by p\u00e5 problemer, men noen familier har knekt koden."}, {"field": "dominantimage", "value": "http://www.adressa.no/familieogoppvekst/article9633435.ece/ALTERNATES/w980-default/afp000662420-WwqlMzI4Zi.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1cb59eeb3f4baa1f0e24c4bac622f5e43dcb0960.jpg?59820c51"}, {"field": "dominantthumbnaildimensions", "value": "300x169"}, {"field": "heading", "value": ["Slik blir ferien med svigers og storfamilie en suksess -adressa.no", "\u00abSinglehus\u00bb i Kroatia", "- Familier glemmer lett", "Badebasseng \u2013 en god l\u00f8sning", "Besteforeldre har ogs\u00e5 ferie", "St\u00e5r i k\u00f8"]}, {"field": "id", "value": "1cb59eeb3f4baa1f0e24c4bac622f5e43dcb0960"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["tur", "familie", "ferie", "barn", "sm\u00e5 barn", "vis romslighet", "familie leide"]}, {"field": "kw-entity", "value": ["haaland og \u00e5sb\u00f8", "audun", "haaland", "familiehjelpen", "holmlia", "artikkelen", "j\u00e6ren"]}, {"field": "kw-location", "value": ["danmark", "oslo", "telemark", "kroatia"]}, {"field": "kw-pageclass", "value": "article"}, {"field": "kw-person", "value": ["wenche haaland", "kristine \u00e5sb\u00f8", "lars fengsrud", "h. wenche haaland", "inger marie haaland"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/familieogoppvekst/article9633435.ece/ALTERNATES/w980-default/afp000662420-WwqlMzI4Zi.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik blir ferien med svigers og storfamilie en suksess"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9633457.ece"}, {"field": "pageclass", "value": ["article"]}, {"field": "publishtime", "value": "2014-02-20T13:44:29.000Z"}, {"field": "recs-articleid", "value": "9633457"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-02-20T13:44:29.000Z"}, {"field": "recs-rawtitle", "value": "Slik blir ferien med svigers og storfamilie en suksess -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Storfamilien p\u00e5 tur kan by p\u00e5 problemer, men noen familier har knekt koden."}, {"field": "thumbnail", "value": "http://content-thumbnail.cxpublic.com/content/thumbnail200x150/1cb59eeb3f4baa1f0e24c4bac622f5e43dcb0960.jpg?59820c51"}, {"field": "thumbnailfullheightdimensions", "value": "200x2945"}, {"field": "timestamp", "value": "2017-08-02T17:30:57.000Z"}, {"field": "title", "value": "Slik blir ferien med svigers og storfamilie en suksess"}, {"field": "url", "value": "http://www.adressa.no/familieogoppvekst/article9633457.ece"}, {"field": "urlhash", "value": "1cb59eeb3f4baa1f0e24c4bac622f5e43dcb0960"}], "score": 0.8585946, "siteId": "9222270286501375973", "id": "1cb59eeb3f4baa1f0e24c4bac622f5e43dcb0960"}

