{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Til sammen er megleren anmeldt for totalt fire tilfeller, hvor de forn\u00e6rmede frykter de har tapt til sammen 4,6 millioner kroner.", "Megleren som skulle selge Skogs\u00f8ys b\u00e5t er den samme som Adresseavisen omtalte forrige torsdag, der en bekjent av megleren hevdet seg lurt for 1,7 millioner kroner.", "Det var sommeren 2010 at Skogs\u00f8y var p\u00e5 utkikk etter dr\u00f8mmeb\u00e5ten, en Atlantis 42. B\u00e5ten er n\u00e6r 13 meter lang, har til sammen over 700 hestekrefter og er luksuri\u00f8st innredet.", "Mens han lette etter b\u00e5ten p\u00e5 nettstedet Finn.no, kom han i kontakt med en b\u00e5tmegler fra Trondheim, som hadde avertert flere b\u00e5ter for salg. B\u00e5ten Skogs\u00f8y \u00f8nsket seg var ikke avertert, men han tok kontakt med megleren og forh\u00f8rte seg om mulighetene for \u00e5 skaffe dr\u00f8mmeb\u00e5ten. Han fikk klaff.", "\u2013 Har en demo Atlantis 42 med salong bak til gi bort-pris, skriver megleren i en e-post 14. juli 2010.", "Planen var \u00e5 bruke b\u00e5ten i n\u00e6ring, og det var viktig for Skogs\u00f8y \u00e5 f\u00e5 b\u00e5ten tilsendt f\u00f8r \u00e5rsskiftet. De skrev en kontrakt h\u00f8sten 2010", "Kj\u00f8pesummen de ble enige om, var 2,69 millioner kroner. Det bet\u00f8d at Skogs\u00f8y m\u00e5tte ta opp et l\u00e5n p\u00e5 1,69 millioner kroner for \u00e5 h\u00e5 r\u00e5d til b\u00e5ten. Resten av summen skulle dekkes inn ved at b\u00e5tmegleren tok Skogs\u00f8ys campingvogn og en b\u00e5t han allerede eide, i bytte. Alt s\u00e5 bra ut, men Skogs\u00f8y fikk snart en d\u00e5rlig f\u00f8lelse.", "\u2013 Etter at kontrakten var skrevet og forskuddet p\u00e5 90000 betalt, begynte bortforklaringene. F\u00f8rst fikk jeg beskjed om at det hadde oppst\u00e5tt problemer, og at den ikke kunne leveres f\u00f8r til v\u00e5ren. V\u00e5ren gikk, og det kom ingen b\u00e5t. I april fikk jeg en ny beskjed om at den skulle komme snart, sier Skogs\u00f8y.", "Skogs\u00f8y nektet \u00e5 betale ut resten av summen f\u00f8r han fikk b\u00e5ten. Etter ytterligere henvendelser til megleren i sommer, fikk han omsider tilsendt et s\u00e5kalt \u00abbill of sale\u00bb. Dokumentet er skrevet under av en amerikansk megler, hvis firma ogs\u00e5 st\u00e5r som eier og selger av b\u00e5ten. Der st\u00e5r det at b\u00e5ten skal overdras til Skogs\u00f8y. Dokumentet gjorde at megleren i Trondheim fikk registrert b\u00e5ten i Skipsregistrene p\u00e5 Skogs\u00f8ys navn. Dermed mente banken som skulle l\u00e5ne Skogs\u00f8y penger at kontrakten var innfridd, og betalte ut de knapt 1,7 millioner kronene til megleren i sommer.", "Siden har det imidlertid aldri kommet noen b\u00e5t.", "Adresseavisen har v\u00e6rt i kontakt med megleren i USA. Han bekrefter at det er overf\u00f8rt et forskudd p\u00e5 ti prosent av kj\u00f8pesummen av b\u00e5ten til hans konto. Resten av pengene hevder han imidlertid aldri ble overf\u00f8rt.", "\u2013 Salget fungerer slik at jeg ordner en \u00abbill of sale\u00bb n\u00e5r kontrakten om kj\u00f8p er inng\u00e5tt, og forskuddet er betalt inn. I denne kontrakten st\u00e5r det imidlertid at om jeg ikke har pengene innen en bestemt dato, heves kj\u00f8pet, sier megleren.", "Han hevder at megleren i Trondheim til dags dato ikke har levert penger ut over forskuddet, og at det derfor er han selv som fortsatt eier b\u00e5ten. Han hevder at han ogs\u00e5 tidligere har hatt problemer med megleren fra Trondheim, og at han selv har tapt penger i saken.", "Trondheimsmeglerens advokat sier imidlertid at hans klient hevder \u00e5 ha f\u00f8rt over pengene.", "\u2013 Den amerikanske megleren konstruerer. Min klient mener at han har oppfylt kontrakten i henhold til avtale. Han har skaffet en b\u00e5t, tinglyst skj\u00f8te p\u00e5 b\u00e5ten og registrert den p\u00e5 kj\u00f8pers navn, sier advokat Morten Aalberg i Advokatnett.", "Skogs\u00f8y valgte i h\u00f8st \u00e5 anmelde megleren i Trondheim. Han har ogs\u00e5 f\u00e5tt medhold i en arrestbegj\u00e6ring behandlet av tingretten, til \u00e5 ta arrest i verdier for inntil 1,78 millioner b\u00e5de hos megleren privat og i firmaet han eier. I kjennelsen fra oktober i \u00e5r g\u00e5r det frem at det blant annet er usikkerheter rundt kontoen hvor pengene ble overf\u00f8rt, som ble presentert som en klientmiddelkonto.", "\u2013 Det er sannsynliggjort at han (megleren, red.anm.) har handlet uaktsomt, gjennom \u00e5 gi villedende opplysninger om at forskuddsbetalingen ble innbetalt til en klientkonto, og gjennom mulig tapping av selskapsmidler, st\u00e5r det i kjennelsen. Videre heter det:", "\u2013 Det vises her s\u00e6rlig til at det er store summer som ser ut til \u00e5 ha blitt disponert p\u00e5 en urettmessig m\u00e5te, og det fremst\u00e5r som p\u00e5krevet \u00e5 fryse situasjonen inntil en f\u00e5r oversikt over \u00f8konomien i selskapet og hos eneeier/daglig leder.", "Trondheimsmeglerens advokat, Morten Aalberg, sier at det ikke er forhandlet mellom partene forut for kjennelsen, og at rettens beslutning er tatt p\u00e5 basis av motpartens fremstilling. Han sier det enn\u00e5 gjenst\u00e5r forhandlinger i saken, og g\u00e5r ikke med p\u00e5 at det er s\u00e5 enkelt som at pengene som er satt inn p\u00e5 klientmiddelkontoen utelukkende m\u00e5 brukes p\u00e5 kj\u00f8p av b\u00e5ten.", "\u2013 Om min klient har forskuddsbetalt b\u00e5ten, er det ikke gitt at de pengene som blir innbetalt g\u00e5r direkte ned til den aktuelle b\u00e5ten. Man har mange andre kostnader som ogs\u00e5 skal dekkes. At det har skjedd komplikasjoner med leveringen, betyr ikke at han ikke kan bruke pengene. Det er hans oppfatning, sier Aalberg", "Advokaten hevder at leveringsproblemene som har oppst\u00e5tt i sakene hvor hans klient n\u00e5 er anmeldt, i hovedsak skyldes en p\u00e5g\u00e5ende sivilrettslig tvist, hvor b\u00e5tmegleren selv har anmeldt tyveri av en b\u00e5t han hevder han eier.", "Den aktuelle b\u00e5ten skal v\u00e6re betalt av b\u00e5tmegleren, men if\u00f8lge advokaten solgt videre av en person mannen samarbeidet med, uten hans samtykke, og uten at han har f\u00e5tt penger for den. Megleren hevder han har tapt millioner p\u00e5 handelen, og viser til en kontrakt om videresalg av b\u00e5ten til en verdi av 2 175 000.", "\u2013 Det er klart at dette henger sammen. N\u00e5r det blir stj\u00e5let en b\u00e5t, s\u00e5 vil det kunne f\u00e5 konsekvenser for likviditeten, som dermed ogs\u00e5 f\u00e5r konsekvenser for den daglige driften, sier Aalberg.", "Motparten i denne saken er en svensk statsborger og en trondhjemmer. Sistnevnte er n\u00e5 i besittelse av b\u00e5ten. Han avviser anklagene, og sier han har kj\u00f8pt b\u00e5ten p\u00e5 rettmessig vis. Den svenske statsborgeren har p\u00e5 sin side en egen sak g\u00e5ende mot megleren i ytterligere en b\u00e5thandelsak. I april ga S\u00f8r-Tr\u00f8ndelag tingrett ham medhold i en arrestbegj\u00e6ring overfor meglerens selskap.", "Aalberg forteller at hans klient vil g\u00e5 videre med saken hvor b\u00e5ten hevdes stj\u00e5let, til tingretten."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "0d40f90b8da9e009fd1990a5f8ebc331745a9f5ecd9e7c046d9bec7c6a1b2cb7"}, {"field": "createtime", "value": "2016-12-19T22:52:02.000Z"}, {"field": "description", "value": "B\u00e5tmegleren som B\u00f8rge Skogs\u00f8y skulle kj\u00f8pe b\u00e5t av er n\u00e5 tiltalt for grovt bedrageri."}, {"field": "dominantimage", "value": "http://www.adressa.no/incoming/article2126536.ece5/ALTERNATES/w980-default/Skogs%C3%B8y1_nett"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9d19d5512701aff6f3af3050a0a6c358671357c1.jpg?588e3993"}, {"field": "dominantthumbnaildimensions", "value": "300x169"}, {"field": "heading", "value": ["Betalte 1,8 millioner - fikk aldri b\u00e5ten -adressa.no", "Skulle kj\u00f8pe dr\u00f8mmeb\u00e5ten", "Tok opp l\u00e5n", "Hvor er pengene?", "Tok arrest i selskapet", "Involvert i flere tvister"]}, {"field": "id", "value": "9d19d5512701aff6f3af3050a0a6c358671357c1"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["b\u00e5t", "megler", "bill of sale", "millioner kroner"]}, {"field": "kw-entity", "value": ["skipsregistrene", "adresseavisen", "finn", "a. han", "advokatnett", "atlantis 42"]}, {"field": "kw-location", "value": ["s\u00f8r-tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["b\u00f8rge skogs\u00f8y", "morten aalberg"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article2126536.ece5/ALTERNATES/w980-default/Skogs%C3%B8y1_nett"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Betalte 1,8 millioner - fikk aldri b\u00e5ten"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2011/12/23/Betalte-18-millioner-fikk-aldri-b%C3%A5ten-3175085.ece"}, {"field": "pageclass", "value": null}, {"field": "publishtime", "value": "2011-12-23T08:38:07.000Z"}, {"field": "recs-articleid", "value": "3175085"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2011-12-23T08:38:07.000Z"}, {"field": "recs-rawtitle", "value": "Betalte 1,8 millioner - fikk aldri b\u00e5ten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "B\u00e5tmegleren som B\u00f8rge Skogs\u00f8y skulle kj\u00f8pe b\u00e5t av er n\u00e5 tiltalt for grovt bedrageri."}, {"field": "thumbnail", "value": "http://content-thumbnail.cxpublic.com/content/thumbnail200x150/9d19d5512701aff6f3af3050a0a6c358671357c1.jpg?588e3993"}, {"field": "thumbnailfullheightdimensions", "value": "200x2370"}, {"field": "timestamp", "value": "2017-01-29T18:50:59.000Z"}, {"field": "title", "value": "Betalte 1,8 millioner - fikk aldri b\u00e5ten"}, {"field": "url", "value": "http://www.adressa.no/nyheter/okonomi/2011/12/23/Betalte-18-millioner-fikk-aldri-b%c3%a5ten-3175085.ece"}, {"field": "urlhash", "value": "9d19d5512701aff6f3af3050a0a6c358671357c1"}], "score": 0.773561, "siteId": "9222270286501375973", "id": "9d19d5512701aff6f3af3050a0a6c358671357c1"}

