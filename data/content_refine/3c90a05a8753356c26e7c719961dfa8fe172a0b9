{"fields": [{"field": "modifiedtime", "type": "time", "value": "2014-06-10T18:08:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["steinar brandslet", "gemini.no"]}, {"field": "body", "value": ["Saken oppdateres.", "Med noen enkle designgrep kan ting vi bruker i hverdagen bli atskillig mer milj\u00f8vennlige.", "Har du hatt feil luftjustering i ovnen, s\u00e5nn at veden ikke brenner rent og fullstendig? Da har du ikke bare sl\u00f8st med ved og energi, men ogs\u00e5 bidratt til mer svevest\u00f8v og utslipp av klimagasser enn du ellers ville gjort.", "Noen enkle designgrep kan hjelpe oss til \u00e5 ta smartere valg. Johannes Ludvig Zachrisson Daae tok nylig doktorgrad ved NTNU p\u00e5 hvordan riktig design kan hjelpe folk til \u00e5 bruke gjenstander slik som de i utgangspunktet var tenkt, skriver gemini.no .", "At du koker litt vann ekstra betyr lite i penger for deg. Men en studie utf\u00f8rt av den britiske forskningsorganisasjonen DEFRA sammenlignet str\u00f8mforbruket til folk som bruker en vanlig vannkoker, med en som var designet for \u00e5 unng\u00e5 at de kokte for mye vann.", "Resultatet var at det forbedrede designet reduserte energiforbruket med 30 prosent. Hvis alle briter byttet til denne vannkokeren, kunne energiforbruket i England bli redusert med 1,26 TWh per \u00e5r, et tall som kanskje ikke sier oss s\u00e5 mye. Men str\u00f8mmen som hvert \u00e5r sl\u00f8ses bort av overfylte vannkokere i England, tilsvarer det \u00e5rlige str\u00f8mforbruket til all gatebelysning i landet.", "Det betyr alts\u00e5 mye n\u00e5r vi legger sammen.", "Dette er et omr\u00e5de som har f\u00e5tt st\u00f8rre oppmerksomhet de siste \u00e5rene, i takt med at folk er blitt mer energi- og milj\u00f8bevisste. \u00d8kt str\u00f8mforbruk f\u00f8rer til \u00f8kt forurensing og \u00f8kte inngrep i naturen.", "For n\u00e6ringslivet har energieffektivitet i produkter blitt et viktig konkurranseelement og denne tiln\u00e6rmingen til utformingen av produktene har potensialet til \u00e5 gi store energisparinger fra sm\u00e5 investeringer.", "En m\u00e5te \u00e5 forklare hvordan designet kan p\u00e5virke m\u00e5ten vi bruker produktene p\u00e5, er \u00e5 se p\u00e5 hvor mye kontroll brukeren har.", "Vi kan tenke oss en skala. I den ene enden er det designl\u00f8sninger som gir folk full kontroll over hvordan de bruker produktet. Dette handler gjerne om \u00e5 gi brukeren instrukser, som for eksempel informasjon om hvor mye oppvaskmiddel man skal ha i maskinen, eller tilbakemelding, som for eksempel \u00abliter-p\u00e5-mila\u00bb-telleren i bilen.", "I den andre enden av skalaen har ikke brukeren lenger noe valg. Det handler gjerne om \u00e5 tvinge brukeren til en bestemt atferd, for eksempel en fartsdump som tvinger deg til \u00e5 bremse ned, eller automatiske l\u00f8sninger, som for eksempel n\u00f8kkelkortholderen p\u00e5 hotellrom som ogs\u00e5 styrer hovedbryteren til str\u00f8mmen. N\u00e5r du tar med deg kortet for \u00e5 g\u00e5 ut, skrur du ogs\u00e5 av str\u00f8mmen i rommet.", "Mellom disse to ytterpunktene finnes det en stor variasjon av l\u00f8sninger som i st\u00f8rre eller mindre grad presser brukeren til en bestemt atferd.", "Dette handler gjerne om l\u00f8sninger som gj\u00f8r den \u00f8nskede atferden enklere, som for eksempel oppvaskmaskinpulver-tabletter, eller gj\u00f8r den u\u00f8nskede atferden vanskeligere, som for eksempel at minibanken gir tilbake bankkortet f\u00f8r pengene, slik at man ikke skal glemme det igjen.", "Hvor mye kontroll det er optimalt \u00e5 gi brukeren vil avhenge av hvem brukeren er og i hvilken situasjon produktet brukes i. Det er nettopp det \u00e5 hjelpe designere \u00e5 ta bevisste valg om dette, som Daae har fokusert p\u00e5 i sin doktorgrad.", "Daae tok utgangspunkt i et konkret eksempel i sin doktorgrad. Hvordan skal du forbrenne veden i ovnen din mest mulig milj\u00f8vennlig og effektivt?", "42 prosent av alt svevest\u00f8v i Norge kommer fra vedfyring. Men ved riktig forbrenning kan vi redusere utslippene betraktelig.", "Normalt har en vedovn to spaker til to ulike avtrekk for \u00e5 tilf\u00f8re luft. Ett avtrekk gir luft under veden ved opptenning, mens en annen justerer lufta som str\u00f8mmer over veden, som gj\u00f8r at ikke forbrente avgasser kan antennes.", "Ideelt sett skal begge luftventilene v\u00e6re helt \u00e5pne under opptenning. N\u00e5r det brenner skikkelig skal du stenge luften under veden og justere luften over slik at du f\u00e5r den \u00f8nskede forbrenningsintensiteten.", "Stenger du for eksempel feil spak, kan du oppleve problemer med forbrenningen og utslippene av klimagasser og svevest\u00f8v \u00f8ker. For \u00e5 unng\u00e5 at dette skjer har J\u00f8tul en vedovnsutgave hvor det kun er en spak du trekker ut, og hvor f\u00f8rste del av bevegelsen styrer luften under veden, slik at du umulig kan stenge feil luft f\u00f8rst.", "Et eksperiment ble utf\u00f8rt for \u00e5 sammenligne en vanlig ovn med to spaker, med en variant av ovnen med en spak. P\u00e5 denne ene spaken var det ogs\u00e5 satt p\u00e5 lettfattelige ikoner for opptenning og rask og langsom forbrenning.", "To testgrupper p\u00e5 ti personer i hver gruppe ble satt til \u00e5 bruke den ene eller andre av disse ovnene. Ingen av dem fikk noen innf\u00f8ring i hvordan ovnene skulle brukes.", "Halvparten av gruppen som brukte ovnen med \u00e9n spak oppdaget ikonene og greide helt intuitivt \u00e5 bruke den rett. Resultatet var at utslippene av svevest\u00f8v fra denne gruppen ble en tredjedel lavere enn blant dem som brukte ovnen med to spaker.", "Forskerne kunne ogs\u00e5 tydelig se at det hadde v\u00e6rt bedre forbrenning i denne ovnen, ved at glassd\u00f8ren var helt ren etter de ti fors\u00f8kene, mens ovnen med to spaker hadde fullstendig nedsotet glassd\u00f8r.", "Dette viser at rett design kan f\u00e5 stor virkning, selv n\u00e5r forbrukerne ikke f\u00e5r noen oppl\u00e6ring i hvordan de skal bruke et produkt, mener Daae.", "Les flere artikler p\u00e5 gemini.no"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "4cd78ec10a7b4e300f1e4ae4f8b1a92447cee094c842b44350cdee8321c5d950"}, {"field": "createtime", "value": "2017-03-28T20:10:32.000Z"}, {"field": "description", "value": "Har du satt p\u00e5 vannkokeren for \u00e5 lage \u00e9n kopp, men kokt opp vann nok til to kopper? Da har du sl\u00f8st med energien. Men du kan f\u00e5 hjelp."}, {"field": "dominantimage", "value": "http://www.adressa.no/nyheter/okonomi/article9787127.ece/ALTERNATES/w980-default/Daae_web-1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c90a05a8753356c26e7c719961dfa8fe172a0b9.jpg?597b209a"}, {"field": "dominantthumbnaildimensions", "value": "300x169"}, {"field": "heading", "value": ["Milj\u00f8vennlig design sparer energi -adressa.no", "Sparte 30 prosent", "To metoder", "Vedovn", "Eksperimentet"]}, {"field": "id", "value": "3c90a05a8753356c26e7c719961dfa8fe172a0b9"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "home-and-garden"}, {"field": "kw-concept", "value": ["luft", "milj\u00f8vennlig design sparer", "ovn", "forbrenne", "brukeren", "sparer energi", "produkt", "bruker", "str\u00f8mmen", "energi", "bestemt atferd", "veden", "design sparer energi", "bruker produktet", "spak", "justere luften", "brukte ovnen", "design", "design sparer", "enkle designgrep", "milj\u00f8vennlig design"]}, {"field": "kw-entity", "value": "j\u00f8tul"}, {"field": "kw-location", "value": ["england", "norge"]}, {"field": "kw-pageclass", "value": "article"}, {"field": "kw-person", "value": "johannes ludvig zachrisson daae"}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/okonomi/article9787127.ece/ALTERNATES/w980-default/Daae_web-1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Milj\u00f8vennlig design sparer energi"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article9787129.ece"}, {"field": "pageclass", "value": ["article"]}, {"field": "publishtime", "value": "2014-06-10T18:08:23.000Z"}, {"field": "recs-articleid", "value": "9787129"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2014-06-10T18:08:23.000Z"}, {"field": "recs-rawtitle", "value": "Milj\u00f8vennlig design sparer energi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Har du satt p\u00e5 vannkokeren for \u00e5 lage \u00e9n kopp, men kokt opp vann nok til to kopper? Da har du sl\u00f8st med energien. Men du kan f\u00e5 hjelp."}, {"field": "thumbnail", "value": "http://content-thumbnail.cxpublic.com/content/thumbnail200x150/3c90a05a8753356c26e7c719961dfa8fe172a0b9.jpg?597b209a"}, {"field": "thumbnailfullheightdimensions", "value": "200x1675"}, {"field": "timestamp", "value": "2017-07-28T11:31:38.000Z"}, {"field": "title", "value": "Milj\u00f8vennlig design sparer energi"}, {"field": "url", "value": "http://www.adressa.no/nyheter/okonomi/article9787129.ece"}, {"field": "urlhash", "value": "3c90a05a8753356c26e7c719961dfa8fe172a0b9"}], "score": 0.8845273, "siteId": "9222270286501375973", "id": "3c90a05a8753356c26e7c719961dfa8fe172a0b9"}

