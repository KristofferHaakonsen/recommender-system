{"fields": [{"field": "modifiedtime", "type": "time", "value": "2015-05-16T18:31:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["p\u00e5l solberg", "sissel lynum"]}, {"field": "body", "value": ["Saken oppdateres.", "Det var i midten av mars at Forbrukerombudet grep inn mot Rema 1000s bussreklame i Oslo, skriver dn.no . I reklamen fortalte matvarekjeden at den hadde \u00ablandets laveste priser\u00bb.", "Ombudet mente dette var villedende og lovstridig markedsf\u00f8ring. Siden prisp\u00e5standen var generell, krevde de dokumentasjon p\u00e5 at Rema 1000 var billigst p\u00e5 alle varer i alle butikkene sine.", "En m\u00e5ned senere gikk det nok et brev ut fra Forbrukerombudet. Rema 1000 fikk da en p\u00e5minnelse om at pristester ikke m\u00e5 \u00abbrukes for mer enn de er verdt\u00bb i markedsf\u00f8ringen, og at generelle p\u00e5stander som \u00abden ferskeste sj\u00f8maten til laveste pris\u00bb og \u00abhelgehandel til laveste pris\u00bb m\u00e5 kunne dokumenteres. I tillegg ga ombudet Rema beskjed om \u00e5 g\u00e5 gjennom all sin reklame og \u00abfjerne p\u00e5stander som dere ikke allerede har sikker dokumentasjon for\u00bb, skriver avisen videre.", "Et svar kom fra advokatselskapet BA-HR, som jobber for Rema 1000. Det g\u00e5r frem at Rema \u00abnoterer seg\u00bb innspillet, at kjeden har g\u00e5tt gjennom markedsf\u00f8ringen sin og \u00abfjerner eller endrer\u00bb denne i tr\u00e5d med brevet fra Forbrukerombudet.", "Kommunikasjonssjef i Rema 1000, Marianne Moen, presiserer i en epost til adressa.no at de fortsatt vil bruke pristester i markedsf\u00f8ringen:", "\u00abVi kommer ikke til \u00e5 slutte med laveste prisbudskap. Hver gang vi kan henvise til en kilde vil vi fortsette med samme styrke\u00bb, skriver Moen.", "Salgsdirekt\u00f8r Thomas Harsvik i Rema 1000 sier til dn.no at kjeden sjekker mer enn 150.000 konkurrentpriser hver uke i hele landet, og at dette gir dem visshet om at de er billigst.", "- Dette \u00f8nsker vi selvf\u00f8lgelig at kundene skal f\u00e5 vite, og valgte \u00e5 v\u00e6re offensive i markedsf\u00f8ringen, selv om muligheten for \u00e5 m\u00e5tte endre p\u00e5 dette var til stede, sier Harsvik til avisen.", "Fagdirekt\u00f8r Jo Gjedrem i Forbrukerombudet har f\u00f8lgende kommentar i dn.no:", "- De mange pristestene viser tydelig at det ikke finnes \u00e9n akt\u00f8r som i dag kan hevde at den er billigst p\u00e5 alle dagligvarer. All markedsf\u00f8ring m\u00e5 merkes tydelig med hvor og n\u00e5r testen er foretatt, og forbrukerne m\u00e5 lett kunne sjekke hvilke varer testen omfatter.", "Det var konkurrenten Norgesgruppen som klaget inn Rema 1000 til Forbrukerombudet.", "- Det sitter langt inne for Norgesgruppen \u00e5 klage inn en konkurrent, men vi opplevde veldig tydelig at Rema 1000 \u00f8nsket \u00e5 utfordre ved \u00e5 hevde at de har de laveste prisene, ferskeste varene og lignende. Dette er p\u00e5stander det er vanskelig \u00e5 bevise, sier markedsdirekt\u00f8r Truls Fjeldstad i Norgesgruppen til dn.no."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "f77e6c5cad6573eee31d72888c84e5ad4a9832114325f209f5dfaa1a95f55053"}, {"field": "createtime", "value": "2017-05-02T01:56:22.000Z"}, {"field": "description", "value": "Forbrukerr\u00e5det reagerte p\u00e5 Rema 1000 reklamen \u00abLandets laveste priser\u00bb."}, {"field": "dominantimage", "value": "http://www.adressa.no/nyheter/innenriks/article10966864.ece/uvvbal/ALTERNATES/w980-default/Reitan_99142.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/197b8d5c898ad3c2ba8085b6e5340a1d5d24fac3.jpg?5907e746"}, {"field": "dominantthumbnaildimensions", "value": "300x169"}, {"field": "heading", "value": ["Rema 1000 snudde etter billigst-reklame -adressa.no", "M\u00e5tte g\u00e5 gjennom alt", "Klaget inn av konkurrenten"]}, {"field": "id", "value": "197b8d5c898ad3c2ba8085b6e5340a1d5d24fac3"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "business"}, {"field": "kw-company", "value": "norgesgruppen"}, {"field": "kw-concept", "value": ["laveste pris", "reklame", "laveste", "billigst", "markedsf\u00f8ring", "pris", "p\u00e5stander", "konkurrent", "landets laveste priser"]}, {"field": "kw-entity", "value": ["forbrukerombudet", "jo gjedrem", "landets", "rema 1000"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["marianne moen", "thomas harsvik", "truls fjeldstad"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/nyheter/innenriks/article10966864.ece/uvvbal/ALTERNATES/w980-default/Reitan_99142.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Rema 1000 snudde etter billigst-reklame"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article10966865.ece"}, {"field": "pageclass", "value": ["article"]}, {"field": "publishtime", "value": "2015-05-16T13:18:55.000Z"}, {"field": "recs-articleid", "value": "10966865"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-05-16T13:18:55.000Z"}, {"field": "recs-rawtitle", "value": "Rema 1000 snudde etter billigst-reklame -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Forbrukerr\u00e5det reagerte p\u00e5 Rema 1000 reklamen \u00abLandets laveste priser\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/197b8d5c898ad3c2ba8085b6e5340a1d5d24fac3.jpg?5907e746"}, {"field": "thumbnailfullheightdimensions", "value": "200x1248"}, {"field": "timestamp", "value": "2017-05-02T01:56:22.000Z"}, {"field": "title", "value": "Rema 1000 snudde etter billigst-reklame"}, {"field": "url", "value": "http://www.adressa.no/nyheter/okonomi/article10966865.ece"}, {"field": "urlhash", "value": "197b8d5c898ad3c2ba8085b6e5340a1d5d24fac3"}], "score": 1.1365656, "siteId": "9222270286501375973", "id": "197b8d5c898ad3c2ba8085b6e5340a1d5d24fac3"}

