{"fields": [{"field": "modifiedtime", "type": "time", "value": "2016-07-22T14:18:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Petter Northug", "Martin Johnsrud Sundby"]}, {"field": "author", "value": "daniel r\u00f8ed-johansen"}, {"field": "body", "value": ["Saken oppdateres.", "Ekspertene er klare p\u00e5 at astmamedisiner ikke har en prestasjonsfremmende effekt.", "Martin Johnsrud Sundby ble av Idrettens voldgiftsrett (CAS) straffet for feil bruk av den lovlige astmamedisinen Ventoline. Vi har v\u00e6rt i kontakt med en rekke fagfolk med kjennskap til astma og idrett for \u00e5 forklare temaet.", "1. Har astmamedisiner en prestasjonsfremmende effekt?", "Ekspertene vi har v\u00e6rt i kontakt med er samstemte: Astmamedisiner har ingen prestasjonsfremmende effekt for friske idrettsut\u00f8vere.", "\u2013 Det finnes ingen studier som tyder p\u00e5 at det kan v\u00e6re prestasjonsfremmende. Det kan v\u00e6re motsatt, at prestasjonen g\u00e5r ned, men det er ingenting som tyder p\u00e5 at det kan v\u00e6re positivt, sier Leif Bjermer, professor i lungemedisin og allergologi ved Lunds universitet i Sverige.", "Kai-H\u00e5kon Carlsen er professor ved universitetet i Oslo og blant Norges fremste eksperter p\u00e5 astma hos idrettsut\u00f8vere. B\u00e5de han og Bjermer fungerte som sakkyndige i Sundby-saken. Professoren viser til en rekke omfattende unders\u00f8kelser i en rekke land som dokumenterer at astmamedisiner ikke har en prestasjonsfremmende effekt. Det er ogs\u00e5 gjort mange unders\u00f8kelser p\u00e5 Ventoline, med virkestoffet salbutamol, som er medisinen Sundby har benyttet seg av.", "\u2013 Tidligere m\u00e5tte man s\u00f8ke om medisinsk fritak for \u00e5 bruke disse medisinene. Slik er det ikke lenger. Dels fordi mange s\u00f8knader gir mye papirarbeid, men ogs\u00e5 fordi alle unders\u00f8kelser viser at det ikke bedrer prestasjonene, p\u00e5peker Carlsen.", "2. Vil en dosering over det tillatte v\u00e6re prestasjonsfremmende?", "Ogs\u00e5 her er ekspertene samstemte: Svaret er nei.", "\u2013 Det er unders\u00f8kt om det vil gi en prestasjonsfremmende effekt av astmamedisin med doser over anbefalt behandlingsdose. Unders\u00f8kelsene viser at heller ikke dette gir en prestasjonsfremmende effekt. Det kan i stedet f\u00f8re til bivirkninger, forklarer Carlsen.", "Verdens Antidopingbyr\u00e5 (WADA) har satt en inntaksgrense med salbutamol p\u00e5 1600 milligram per dag. Dette kan kun inntas via inhalering.", "\u2013 Grunnen til denne grensen er at man vil gardere seg mot at ut\u00f8vere tar mer og mer. Det er mange ut\u00f8vere som har trodd at det har v\u00e6rt prestasjonsfremmende uten at det har v\u00e6rt det. Men overdosering gir ikke bedre effekt p\u00e5 luftveier og muskulatur, fastsl\u00e5r Carlsen.", "3. Hvorfor st\u00e5r enkelte astmamedisiner p\u00e5 forbudslisten til WADA?", "For \u00e5 finne svaret p\u00e5 dette, m\u00e5 vi skru tiden tilbake til 1993. Under ski-VM i Falun ble det registrert hvor mange som brukte Ventoline og lignende medisiner. Da fant man ut at 40 prosent av ut\u00f8verne benyttet seg av dette. Idrettslederne kunne ikke tenke seg en annen \u00e5rsak enn at det h\u00f8ye antallet skyldtes at mange ut\u00f8vere tok disse medisinene for \u00e5 forbedre prestasjonene.", "Det ble vurdert om astmamedisinene skulle forbys, men i 1994 kom det i stedet en bestemmelse om at man m\u00e5tte v\u00e6re diagnostisert med astma for \u00e5 bruke medisinene.", "\u2013 Et forbud ville betydd at man hadde utelukket astmapasienter fra konkurranseidrett, forteller Carlsen, som selv var involvert i diskusjoner om dette med Den internasjonale olympiske komit\u00e9 (IOC).", "Det var IOC som h\u00e5ndhevet dette frem til WADA ble etablert.", "Rett f\u00f8r vinter-OL i Salt Lake City i 2002 kom det en bestemmelse om at man gjennom laboratorietester m\u00e5tte bevise at man hadde astma. Denne bestemmelsen varte frem til 2010. Da ble det s\u00e5 mye papirarbeid at man gikk over til et system der ut\u00f8veren meldte fra om at de brukte medisinen i stedet for \u00e5 s\u00f8ke om fritak. Fra 1. januar 2012 var det heller ikke n\u00f8dvendig \u00e5 melde fra om dette.", "4. Hvilken effekt gir astmamedisiner p\u00e5 ut\u00f8vere med astma?", "Ventoline, med virkestoffet salbutamol, er en av flere astmamedisiner som brukes av idrettsut\u00f8vere med astmaplager. Hos de som har astma trekker luftveiene seg sammen n\u00e5r de trener. Salbutamol og lignende stoffer bidrar til at denne effekten oppheves. Det brukes gjerne ogs\u00e5 andre medisiner som virker mer forebyggende ved at de demper betennelsen i luftveiene. Disse finnes det ingen restriksjoner p\u00e5.", "Martin Johnsrud Sundby er utestengt i to m\u00e5neder p\u00e5 grunn av brudd p\u00e5 dopingreglementet og fratatt to seirer i 2014/15-sesongen (Davos og sammenlagtseieren i Tour de Ski) og dermed ogs\u00e5 verdenscupen sammenlagt i 2014/15-sesongen.Det betyr at Petter Northug f\u00e5r seieren i Tour de Ski, Didrik T\u00f8nseth tilkjennes verdenscupseieren i Davos og sveitsiske Dario Cologna har overtatt sammenlagtseieren i verdenscupen. Skiforbundet har bestemt at de vil erstatte premiebel\u00f8pene Johnsrud Sundby n\u00e5 blir fratatt som en konsekvens av dommen. Til sammen skal det v\u00e6re snakk om cirka 1,1 millioner kroner.", "5. Er det en st\u00f8rre andel toppidrettsut\u00f8vere som har astma enn i resten av befolkningen?", "If\u00f8lge Astma\u2014 og allergiforbundet har \u00e5tte prosent av den voksne befolkningen i Norge astma. For toppidrettsut\u00f8vere i utholdenhetsidretter er andelen langt h\u00f8yere, if\u00f8lge eksperter.", "\u2013 N\u00e5r vi sitter i ro, puster vi 8-10 liter oksygen i minutter. Ved moderat anstrengelse \u00f8ker dette raskt til 100 liter. For en veltrent person som anstrenger seg kraftig kan det komme p\u00e5 over 200 liter i minuttet. All den luften skal opp og ned i luftveiene. Det er gjort unders\u00f8kelser som viser at det \u00f8verste cellelaget i luftveiene f\u00e5r en mekanisk slitasje. N\u00e5r du trener p\u00e5 denne m\u00e5ten ofte f\u00e5r ikke kroppen tid til \u00e5 reparere betennelsesreaksjonen som gir astma, forklarer Carlsen, som sier at langrenn og sv\u00f8mming utmerker seg med mange ut\u00f8vere med astma.", "I sv\u00f8mming kan det v\u00e6re klor i vannet som irriterer luftveiene. I langrenn kan trening i kulden v\u00e6re en tilleggsfaktor som bidrar til at astma utvikles.", "\u2013 I langrenn er det t\u00f8rr, kald luft over lang tid. Det bidrar til et ekstremt stress p\u00e5 luftveiene, sier Leif Bjermer.", "\u2013 Det er nesten s\u00e5nn at astma er en yrkesskade for mange i langrenn. Jeg m\u00e5tte selv medisineres for luftveisplager under min aktive karri\u00e8re, sier Norges landslagssjef Vidar L\u00f8fshus, som sier at de har definert at fem til syv p\u00e5 det norske landslaget har en eller annen form for astma.", "Kai-H\u00e5kon Carlsen forteller at astma hos idrettsut\u00f8vere ikke forekommer hyppigere i Norge enn i andre land.", "Det er to hovedtyper astma. Den ene er medf\u00f8dt og kan f\u00f8re til akutte anfall. Den andre fremprovoseres av ytre faktorer og b\u00e6rer mer preg av kroniske plager med slim i luftveiene.", "6. Hvorfor ble Martin Johnsrud Sundby straffet?", "WADA har kun tatt h\u00f8yde for ordin\u00e6re inhalatorer i sitt regelverk, og ikke forst\u00f8verapparatet som Sundby benyttet seg av. If\u00f8lge skiforbundet er det dokumentert at bare rundt 10 prosent av dosen som blir puttet inn i forst\u00f8verapparat, blir inhalert og tatt opp i kroppen. Derfor har de tolket WADAs regelverk som at det avgj\u00f8rende er hvor stor dose som blir inhalert, og ikke dosen som puttes inn i forst\u00f8verapparatet. Dette fikk de ikke medhold for i Idrettens voldgiftsrett.", "\u2013 Hvis man i l\u00f8pet av et d\u00f8gn bare skulle satt 1600 milligram i et forst\u00f8verapparat, slik WADA mener, ville man f\u00e5tt i seg mindre enn det som er anbefalt for et barn p\u00e5 10 kilo med astma, sier Carlsen.", "F\u00f8dt: 26. september 1984 (31 \u00e5r)Idrett: Langrennsl\u00f8perKlubb: R\u00f8aViktigste meritter:OL: 1 s\u00f8lv, 1 bronse.VM: 1 gull, 1 s\u00f8lv, 1 bronse.Verdenscupen: 24 individuelle seirer, 3 sammenlagttitler (2013/14, 2014/16).Aktuell: Utestengt i to m\u00e5neder p\u00e5 grunn av brudd p\u00e5 dopingreglementet og fratatt to seirer i 2014/15-sesongen (Davos og sammenlagtseieren i Tour de Ski) og dermed ogs\u00e5 verdenscupen sammenlagt i 2014/15-sesongen."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "7acc684a848a9b954959fdd22493f48cf44eed028275b6b9999c7cade8956fc7"}, {"field": "createtime", "value": "2017-02-23T05:58:07.000Z"}, {"field": "description", "value": "Her er alt du m\u00e5 vite etter Sundby-dommen."}, {"field": "heading", "value": "Derfor har langrennsl\u00f8pere st\u00f8rst risiko for \u00e5 utvikle astma -adressa.no"}, {"field": "id", "value": "ee9b3596868895b72d22a1d5b85db62a19fcfc9b"}, {"field": "keyword", "value": ["Petter Northug", "Martin Johnsrud Sundby"]}, {"field": "keywords", "value": "Petter Northug,Martin Johnsrud Sundby"}, {"field": "kw-category", "value": ["langrenn", "100sport", "vintersport"]}, {"field": "kw-concept", "value": ["prestasjonsfremmende effekt", "astma", "medisiner"]}, {"field": "kw-entity", "value": ["idrettens", "antidopingbyr\u00e5", "astma", "tour de ski", "carlsen", "lunds", "ventoline"]}, {"field": "kw-location", "value": ["falun", "davos", "oslo", "sverige", "salt lake city", "norge", "sundby"]}, {"field": "kw-pageclass", "value": "article"}, {"field": "kw-person", "value": ["didrik t\u00f8nseth", "leif bjermer", "martin johnsrud sundby", "dario cologna", "johnsrud sundby", "petter northug", "vidar l\u00f8fshus"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "http://vertical.snd.no/images/f908c499-ba41-4597-8102-535cb4be2002?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eksperter: Derfor har langrennsl\u00f8pere st\u00f8rst risiko for \u00e5 utvikle astma"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Eksperter-Derfor-har-langrennslopere-storst-risiko-for-a-utvikle-astma-335b.html"}, {"field": "pageclass", "value": null}, {"field": "publishtime", "value": "2016-07-21T18:05:13.000Z"}, {"field": "recs-articleid", "value": "335"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2016-07-21T18:05:13.000Z"}, {"field": "recs-rawtitle", "value": "Eksperter: Derfor har langrennsl\u00f8pere st\u00f8rst risiko for \u00e5 utvikle astma -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Her er alt du m\u00e5 vite etter Sundby-dommen."}, {"field": "thumbnail", "value": "http://content-thumbnail.cxpublic.com/content/thumbnail200x150/ee9b3596868895b72d22a1d5b85db62a19fcfc9b.jpg?58ae79ef"}, {"field": "thumbnailfullheightdimensions", "value": "200x2124"}, {"field": "timestamp", "value": "2017-02-23T05:58:07.000Z"}, {"field": "title", "value": "Eksperter: Derfor har langrennsl\u00f8pere st\u00f8rst risiko for \u00e5 utvikle astma"}, {"field": "url", "value": "http://www.adressa.no/100Sport/vintersport/langrenn/Eksperter-Derfor-har-langrennslopere-storst-risiko-for-a-utvikle-astma-335b.html"}, {"field": "urlhash", "value": "ee9b3596868895b72d22a1d5b85db62a19fcfc9b"}], "score": 0.9389173, "siteId": "9222270286501375973", "id": "ee9b3596868895b72d22a1d5b85db62a19fcfc9b"}

