{"fields": [{"field": "modifiedtime", "type": "time", "value": "2014-01-02T12:12:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Gunvor Bakka og Hill-Aina Steffenach i bunadnemnda i BUL i Nidaros er fortvilet. Et firma i Molde produserer n\u00e5 en draktkopi som markedsf\u00f8res tungt under navnet \"mannsbunad fra S\u00f8r-Tr\u00f8ndelag\". Bakka og Steffenach ser at drakten ligner originalen, men de vil ikke bruke begrepet bunad om produktet.", "- I beste fall er dette en bunad-look-alike, eller bunad light. S\u00f8m og snitt har ingen ting til felles med de gamle folkedraktene, sier de to damene som synes det er riktig \u00e5 advare publikum mot piratkopien. De beklager ogs\u00e5 sterkt at Husfliden i Trondheim \"g\u00e5r god\" for produktet ved \u00e5 ta det inn i sitt vareutvalg.", "Ikke bunadspoliti", "- Vi vil ikke opptre som noe bunadspoliti. Vi synes bare det er viktig \u00e5 informere om konfeksjonsvarianten slik at de som \u00f8nsker \u00e5 skaffe seg en skikkelig bunad, ikke blir lurt, sier Bakka.", "Tidlig p\u00e5 1950-tallet tok BUL Nidaros initiativet til ny produksjon av en gammel original-drakt fra \u00c5len. En av medlemmene i spelemannslaget hadde arvet drakten etter sin bestefar. \u00d8stlunds Skredderi i Trondheim har i alle \u00e5rene etterp\u00e5 sydd drakten p\u00e5 bestilling fra BUL-medlemmer og andre interesserte. En systue p\u00e5 Melhus og en i \u00c5len syr ogs\u00e5 drakten som g\u00e5r under navnet: \" mannsbunad fra S\u00f8r-Tr\u00f8ndelag\". Bunaden er svart med stripete vest og messingknapper. En variant med hvit jakke (fra Gauldal) finnes ogs\u00e5. Bunadnemnda i BUL har rekonstruert det gamle veststoffet - og har i dag eneretten til dette.", "Kunnskaper g\u00e5r tapt", "Daglig leder Magni Karlberg ved Bunad- og folkedraktr\u00e5det deler fullt ut bekymringen over de nye bunadskopiene. Hun beklager ogs\u00e5 at Husfliden selger dem:", "- Slik sparker Husfliden beina under sin egen virksomhet. \u00d8nsket om kortsiktig \u00f8konomisk gevinst kan fort f\u00f8re til at viktig kulturell kapital g\u00e5r tapt. Fortsetter utviklingen p\u00e5 denne m\u00e5ten, vil alle g\u00e5 i konfeksjonssydde bunader om noen \u00e5r fordi ingen lenger behersker den gamle m\u00e5ten \u00e5 sy bunader p\u00e5, sier Karlberg. Hun har sett flere av de nye bunadskopiene og hun liker dem d\u00e5rlig. Men maktmidler til \u00e5 stoppe virksomheten har hun ikke i dag. For Bunad- og Folkedraktr\u00e5det spiller det liten rolle om bunadskopieringen foreg\u00e5r i Norge eller utlandet. For dem er det resultatet som teller.", "I fjor sydde bedriften Solhjell A/S i Molde 1500 mannsbunader. Daglig leder Inger Siri Strand tror at produksjonen blir st\u00f8rre i \u00e5r.", "- Ettersp\u00f8rselen har \u00f8kt veldig, sier Strand som bestemt avviser at dette dreier seg om konfeksjonss\u00f8m.", "- Vi har en systue der 12 sydamer produserer \u00e9n og \u00e9n bunad om gangen etter m\u00e5lene til den enkelte kunden, sier Strand. Hun mener at det er mange m\u00e5ter \u00e5 sy en bunad p\u00e5 - og at ogs\u00e5 de gamle bunadene var sv\u00e6rt forskjellige alt etter hvem som laget dem.", "- Men v\u00e5re bunader blir helt like, sier Strand som kan tilby 27 forskjellige mannsbunader fra hele Norge. Mest ettersp\u00f8rsel er det etter draktene fra Vest-Telemark, Hallingdal, Gudbrandsdal og Rogaland. S\u00f8r-Tr\u00f8ndelags-bunaden er s\u00e5 langt produsert i et antall p\u00e5 ca. 40. Strand innr\u00f8mmer at deres kopi avviker fra originalen p\u00e5 noen vesentlige punkter, bl.a. n\u00e5r det gjelder stoff, f\u00f4r, skulderputer og fasong p\u00e5 ermer. Tidligere har firmaet Solhjell A/S produsert mye uniformer, bl.a. til musikkorps og flyselskap.", "A- og B-bunad", "Toril Stavne ved Husfliden i Trondheim opplyser at Solhjell-bunaden er til salgs i butikken.", "- Helst ville vi ha produsert og solgt den originale mannsbunaden fra S\u00f8r-Tr\u00f8ndelag. Vi er ogs\u00e5 i forhandlinger med BUL i Nidaros om en slik avtale, sier Stavne. Hun tror det g\u00e5r greit \u00e5 selge Solhjell-kopien og den originale S\u00f8r-Tr\u00f8ndelags-bunaden side om side.", "- Vi m\u00e5 jo forklare forskjellen for kundene, at den ene har bakgrunn i konfeksjonss\u00f8m og at den andre er sydd i henhold til gamle s\u00f8mtradisjoner, sier Stavne. Hun vil ikke v\u00e6re med p\u00e5 at beslutningen om \u00e5 selge Solhjell-bunaden er gjort for \u00e5 presse BUL Nidaros i denne saken. Ogs\u00e5 Figura Profil i Trondheim markedsf\u00f8rer og selger Solhjells s\u00f8rtr\u00f8nderske bunadskopi. Innehaver Terje Selboe hevder han kan skaffe bunaden raskere og til en lavere pris enn konkurrenten i Trondheim. Prisen p\u00e5 Solhjell-kopien med alt tilbeh\u00f8r (skjorte, str\u00f8mper, str\u00f8mpeb\u00e5nd, seler, s\u00f8lv, sko og bunadspose) ligger p\u00e5 ca 20 000 kroner, varianten med hvit jakke koster noe mer.", "Innehaver Ingar Jakobsen ved \u00d8stlunds Skredderi i Trondheim innr\u00f8mmer at bunadsproduksjonen g\u00e5r for fullt de siste to-tre m\u00e5nedene f\u00f8r 17. mai - og at dette tidspunktet ikke er det beste for bestilling.", "- Men kom igjen etter den 17., s\u00e5 kan vi sy en bunad p\u00e5 sv\u00e6rt kort varsel, sier Jakobsen, som tar 21 000 kroner for bukse, vest og jakke. Husfliden skaffer resten av tilbeh\u00f8ret. Totalprisen avhenger av hva slags kvalitet man \u00f8nsker p\u00e5 tilleggsutstyret. Den dyreste linskjorten med broderier koster oppimot 5000 kroner."]}, {"field": "category0", "value": "kultur"}, {"field": "contenthash", "value": "95bf031c76aac1365f3fc05b7246fac5cdef492e64a584e4ee74e095018cdedd"}, {"field": "createtime", "value": "2017-05-02T06:14:35.000Z"}, {"field": "description", "value": "- Dette er ingen folkedrakt. Snitt og s\u00f8m minner mye mer om en konfeksjonsdress. V\u00e5r bunadsjakke har verken skulderputer, f\u00f4r eller \"isatte\" ermer."}, {"field": "dominantimage", "value": "http://www.adressa.no/incoming/article1136986.ece5/ALTERNATES/w980-default/bastardbunad01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3fe37c7382310fc3e5be02fd5b39135d672d8f2b.jpg?59803c26"}, {"field": "dominantthumbnaildimensions", "value": "300x169"}, {"field": "heading", "value": "Advarer mot bunadskopi -adressa.no"}, {"field": "id", "value": "3fe37c7382310fc3e5be02fd5b39135d672d8f2b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "style-and-fashion"}, {"field": "kw-concept", "value": ["bunad", "daglig leder", "hvit jakke"]}, {"field": "kw-entity", "value": ["solhjell a", "stavne", "\u00f8stlunds skredderi", "husfliden", "bunad", "vest-telemark", "hallingdal", "molde 1500", "figura profil", "gunvor bakka og hill-aina steffenach", "bakka", "folkedraktr\u00e5det", "gauldal", "nidaros", "magni karlberg", "hill-aina steffenach", "\u00e5len", "steffenach", "gudbrandsdal og rogaland"]}, {"field": "kw-location", "value": ["melhus", "s\u00f8r-tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["ingar jakobsen", "terje selboe", "inger siri strand", "gunvor bakka"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1136986.ece5/ALTERNATES/w980-default/bastardbunad01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Advarer mot bunadskopi"}, {"field": "og-type", "value": "article"}, {"field": "og-url", "value": "http://www.adressa.no/kultur/article502767.ece"}, {"field": "pageclass", "value": ["article"]}, {"field": "publishtime", "value": "2005-05-10T20:33:04.000Z"}, {"field": "recs-articleid", "value": "2157494"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-05-10T20:33:04.000Z"}, {"field": "recs-rawtitle", "value": "Advarer mot bunadskopi -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Dette er ingen folkedrakt. Snitt og s\u00f8m minner mye mer om en konfeksjonsdress. V\u00e5r bunadsjakke har verken skulderputer, f\u00f4r eller \"isatte\" ermer."}, {"field": "thumbnail", "value": "http://content-thumbnail.cxpublic.com/content/thumbnail200x150/3fe37c7382310fc3e5be02fd5b39135d672d8f2b.jpg?59803c26"}, {"field": "thumbnailfullheightdimensions", "value": "200x1867"}, {"field": "timestamp", "value": "2017-08-01T08:30:30.000Z"}, {"field": "title", "value": "Advarer mot bunadskopi"}, {"field": "url", "value": "http://www.adressa.no/kultur/article502767.ece"}, {"field": "urlhash", "value": "3fe37c7382310fc3e5be02fd5b39135d672d8f2b"}], "score": 0.7909111, "siteId": "9222270286501375973", "id": "3fe37c7382310fc3e5be02fd5b39135d672d8f2b"}

