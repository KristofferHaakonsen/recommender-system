{"fields": [{"field": "modifiedtime", "type": "time", "value": "2016-12-23T17:34:04.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ada Hegerberg", "Kvinnefotball", "Kvinner", "Norsk fotball", "Likestilling"]}, {"field": "author", "value": "odd inge aas"}, {"field": "body", "value": ["LYON: \u2013 Jeg f\u00e5r enorm inspirasjon av \u00e5 kj\u00f8re inn her.", "Ada Hegerberg passerer det tredje og siste leddet med gule vester som vokter gigantiske Parc Olympique Lyonnais.", "Hun styrer sin lille, gr\u00e5 Hyundai forbi storstuen med 59 000 seter, og parkerer utenfor det hypermoderne treningsanlegget like ved som ble innviet i august. Her er seks str\u00f8kne gressbaner og alt en fotballspiller m\u00e5tte \u00f8nske seg av fasiliteter.", "Det er hit karri\u00e8ren har tatt 21-\u00e5ringen, den som startet mellom h\u00f8ye fjell p\u00e5 Nordm\u00f8re. Et halvt \u00e5r er g\u00e5tt siden Lyon tok hjem Champions League-trofeet etter fire \u00e5r uten.", "Klubben som har spilt i fem av de syv siste finalene er n\u00e5 anf\u00f8rt av den vestnorske kraftspissen som hamret inn 54 m\u00e5l forrige sesong.", "Solen ligger lavt over de gr\u00f8nne engene denne f\u00f8rjulsettermiddagen. 21 fotballspillere i hvite drakter og svarte shorts gj\u00f8r de siste forberedelsene til \u00e5rets siste kamp.", "Etter treningen gj\u00f8r Ada Hegerberg det hun alltid har gjort. Mens de andre p\u00e5 laget har tuslet av gresset, blir de gule fotballskoene som matcher overtrekksvesten igjen og prikker inn skudd etter skudd.", "Terpingen gjorde henne til Europas beste. Det er ingen grunn til \u00e5 stoppe n\u00e5.", "Hun vet at hun er privilegert, med en hverdag hvor alt er tilrettelagt for \u00e5 bli best mulig i det g\u00f8yeste hun vet om. En luksus som fortsatt er ganske f\u00e5 kvinnelige, norske spillere forunt.", "Toppseriespillere i Norge har som regel ikke noe valg, de m\u00e5 kombinere satsingen med enten skole, jobb eller begge deler.", "\u2013 Da sier det seg selv at det ikke er lett \u00e5 komme i verdenstoppen, sier Hegerberg.", "Hun mener fortsatt at det er et stykke igjen f\u00f8r kvinnefotballen har den statusen den fortjener i hjemlandet, ogs\u00e5 i Norges Fotballforbund.", "\u2013 Det handler om respekt, og jeg mener kvinnefotballen ikke har den respekten den skal ha i Norge.", "P\u00e5 herresiden er Lyon blant de beste i Frankrike, men president Jean-Michel Aulas skiller seg ut ved at han ogs\u00e5 satser tungt p\u00e5 kvinnelaget. Den manglende respekten eksemplifiserer Hegerberg med for sm\u00e5 investeringer.", "\u2013 Penger fra NFF til klubbene er en av tingene. Det er en stor diskusjon. I Frankrike ser du at damelagene finansieres av klubbene selv, de f\u00e5r ikke noe hjelp av forbundet.", "\u2013 Men i Norge er det hos NFF du kan s\u00f8ke hjelp, for det er ikke nok penger i de fleste herreklubbene. \u00d8konomisk har de nok med \u00e5 klare seg selv.", "Selv om Lyon satser tungt p\u00e5 damelaget, er det en enorm forskjell p\u00e5 l\u00f8nningene p\u00e5 herre- og kvinnesiden. N\u00e5r Hegerberg kommer til trening i sitt beskjedne fremkomstmiddel, passerer hun den prangende bilparken til de mannlige stjernene.", "Hun skj\u00f8nner at det vil v\u00e6re en forskjell ogs\u00e5 i Norge.", "\u2013 Men at den skal v\u00e6re s\u00e5 utrolig stor som den er n\u00e5, det skj\u00f8nner jeg ikke. Da ser du at vi fortsatt har en utrolig lang vei \u00e5 g\u00e5.", "25. august i \u00e5r ble Hegerberg k\u00e5ret til Europas beste spiller i ren utklassingsstil. Bildene sammen med Cristiano Ronaldo, som vant herrek\u00e5ringen, fikk stor oppmerksomhet i Norge.", "Etter prisutdelingen f\u00f8lte mamma Gerd at de den kvelden var med og ta kvinnefotballen et steg videre. Datteren synes det er store ord, men mener mor har rett.", "\u2013 Det var s\u00e5 mye gjensidig respekt mellom kj\u00f8nnene, det var ikke et skille mellom kvinne- og herrefotballen. Alt fra seansen med Ronaldo til hvordan ting ble presentert var s\u00e5 gjennomf\u00f8rt, sier Hegerberg, og vet at disse tingene har utviklet seg i riktig retning p\u00e5 f\u00e5 \u00e5r.", "\u2013 F\u00f8rst og fremst er Ada en veldig fin person, som alltid smiler og er glad, sier Marino Faccioli. Ulastelig antrukket og med gr\u00e5skj\u00e6r i h\u00e5ret, f\u00f8lger presidenten for kvinnelaget siste del av treningen.", "Han forteller gjerne om den gangen han dro til Tyrkia for \u00e5 hente John Carew til Lyon. L\u00f8renskogspissen ble en publikumsfavoritt, n\u00e5 er det en annen norsk angriper som herjer i den samme drakten.", "Denne uken signerte Faccioli en av kvinnefotballens aller st\u00f8rste stjerner, amerikanske Alex Morgan. Frem til sommeren blir hun rekkekamerat med Hegerberg. Lyon h\u00e5per det skal gi \u00f8kt interesse i USA.", "Faccioli hilser hver og en av spillerne med et kyss p\u00e5 hvert kinn i det de g\u00e5r av banen. En av de franske skikkene Hegerberg syntes var merkelig i starten, men s\u00e5 skj\u00f8nner heller ikke de franske spillerne hvorfor nordmenn hele tiden skal klemme.", "Etter fjor\u00e5rets trippeltriumf er det helt naturlig at listen legges p\u00e5 samme niv\u00e5 ogs\u00e5 i \u00e5r. Faccioli peker ogs\u00e5 p\u00e5 det nye klubb-VM som trolig kommer i 2018 som et stort m\u00e5l.", "\u2013 Ada blir en veldig viktig spiller for oss for \u00e5 n\u00e5 det, sier Faccioli i det Hegerberg har gjort seg ferdig med ekstratreningen, og nye kyss g\u00e5r ut i luften.", "N\u00e5 mener Hegerberg at norsk fotball m\u00e5 sp\u00f8rre seg selv om hvilke ambisjoner som skal gjelde kvinnefotballen. Hvor h\u00f8yt verdsettes Toppserien og landslaget?", "Hvis svaret er europatoppen, er det ogs\u00e5 helt n\u00f8dvendig at det f\u00e5r konsekvenser for satsingen, mener hun. Hun ser muligheter for mer interesse og gode tradisjoner. For \u00e5 f\u00e5 det til trenger klubbene drahjelp.", "\u2013 Det tar tid \u00e5 komme opp p\u00e5 et h\u00f8yt sportslig niv\u00e5, det trengs investeringer over flere \u00e5r for \u00e5 skape suksess. Se p\u00e5 Lyon, presidenten satte seg et m\u00e5l, og til slutt fikk han resultater med \u00e5 vinne Champions League, sier m\u00e5ltyven.", "For henne er det viktig \u00e5 bruke oppmerksomheten suksessen det siste \u00e5ret har gitt henne til \u00e5 tale kvinnefotballens sak.", "\u2013 Jeg vil ikke v\u00e6re for negativ, men samtidig peke p\u00e5 det som er et problem den dag i dag, det som er helt absurd og kan gj\u00f8res mye bedre.", "F\u00f8dt: 10.7.1995 p\u00e5 Sunndals\u00f8ra", "H\u00f8yde: 176 cm", "Klubber: Kolbotn, Stab\u00e6k, Turbine Potsdam, Olympique Lyonnais", "Landskamper/-m\u00e5l: 55/35", "Meritter: Cupmester og series\u00f8lv med Stab\u00e6k i 2012. Serie- og cups\u00f8lv med Turbine Potsdam i 2013. Serie- og cupmester med Lyon i 2015 og 2016. Champions League-mester i 2016. EM-s\u00f8lv med Norge i 2013.", "Det er ikke bare p\u00e5 toppen av fotballhiearkiet at Hegerberg mener kj\u00f8nnene forskjellsbehandles. I barnefotballen synes hun guttene blir tatt mer p\u00e5 alvor enn hva jentene gj\u00f8r.", "Hun vil at det skal stilles like store krav til jentene, i dag er det for mye fokus p\u00e5 det sosiale og at alle skal f\u00e5 venner. Det mener hun er \u00e5 starte i feil ende.", "Fokuset b\u00f8r v\u00e6re p\u00e5 kvalitet og at treningene er gode, slik hun opplever at det i mye st\u00f8rre grad er p\u00e5 guttesiden.", "\u2013 Ved at det stilles krav til jenter p\u00e5 samme m\u00e5te som p\u00e5 guttesiden, vil det ogs\u00e5 bli sosialt og bra samhold. Jenter er akkurat like innstilt p\u00e5 det som gutter er, de kommer til \u00e5 akseptere det. De kommer til \u00e5 ha det artig ved at det blir stilt krav til dem. Det er s\u00e5 mye mer normalt \u00e5 tenke p\u00e5 den m\u00e5ten, sukker hun.", "Hegerberg mener at det er for mye un\u00f8dvendig tull p\u00e5 mange jentelag. Dette tror hun ikke har mye for seg.", "\u2013 Det er jeg s\u00e5 utrolig lei av \u00e5 se p\u00e5, det m\u00e5 jeg helt \u00e6rlig si. Hvorfor skal ikke vi jenter bli tatt p\u00e5 like stort alvor som guttene? Det er helt \u00abmessed up\u00bb det synet der!", "Selv spilte hun sammen med gutter da hun vokste opp i Sunndal, men mener rene jentelag fungerer helt fint.", "\u2013 Men da m\u00e5 det legges opp like gode treninger for jentene som for guttene.", "Etter trening styrer hun huyndaien den lille halvtimen hjemover igjen. Mange av spillerne bor i hus utenfor bykjernen, hun vil heller v\u00e6re midt i sentrum som har flere bygninger og omr\u00e5der p\u00e5 UNESCOs verdensarvliste.", "Faren med \u00e5 bo alene som proff i et annet land, er at tankene surrer rundt fotball hele tiden. Det kan bli for mye. Da tar hun med seg en bok til en av de mange cafeene, og f\u00e5r tankene over p\u00e5 noe helt annet.", "Interessen for kultur, mennesker og samfunn kommer fra mange diskusjoner i familien. Hun tar gjerne med Aftenposten p\u00e5 en rundreise i hjembyen som har skvist seg inn nord for punktet hvor elvene Rh\u00f4ne og Sa\u00f4ne m\u00f8tes.", "Opp til mektige Basilique Notre-Dame foresl\u00e5r hun heldigvis bil, og ikke sykkel som den morgenen i sesongoppkj\u00f8ringen hvor hun ville f\u00e5 med seg soloppgangen fra kirken som ble bygd til \u00e6re for jomfru Maria for snart 150 \u00e5r siden.", "Det er nesten s\u00e5 man kjenner melkesyren i beina bare ved tanken mens bilen snirkler seg oppover de trange, bratte bakkene som hun ikke hadde forutsett.", "Turen var verdt det, for utsikten over byen romerne grunnla et halvt \u00e5rhundre f\u00f8r Kristus er fantastisk. Det var ogs\u00e5 daggryen den svette sommermorgenen.", "P\u00e5 Place des Terreaux i hjertet av staden er Frederic Auguste Bartholdis fontene, Char triomphant de la Garonne dekket til p\u00e5 grunn av oppussing, men det over 360 \u00e5r gamle r\u00e5dhuset er opplyst p\u00e5 kveldstid og viser seg i all sin prakt.", "Lyon kalles Frankrikes gastronomiske hovedstad, p\u00e5 La Table de Suzanne, en favoritt i nabolaget, velger hun and fra menyen.", "\u2013 Det er en utrolig kul by \u00e5 bo i, smiler hun.", "\u00c5 sette seg h\u00e5rete m\u00e5l har alltid v\u00e6rt naturlig, men den unge jenta p\u00e5 Sunndals\u00f8ra s\u00e5 ikke i sine villeste dr\u00f8mmer for seg at hun skulle vinne Champions League og bli k\u00e5ret til Europas beste i sin 21. sommer.", "Da hun var 12 \u00e5r flyttet familien til Oppeg\u00e5rd. Noe fordi faren fikk seg en god jobb, delvis for at d\u00f8trene Ada og Andrine skulle kunne satse som fotballspillere.", "De tok fort Toppserien med storm i b\u00e5de Kolbotn og Stab\u00e6k, og mens begge var ten\u00e5ringer flyttet duoen til proffliv i Turbine Potsdam.", "M\u00f8tet med \u00f8sttysk disiplin og autoritetskultur ble et sjokk. Du skulle helst ikke skille deg ut, ikke stikke deg frem.", "I sesongoppkj\u00f8ringen kunne de trene fire ganger om dagen. Andrine flyttet fort til Sverige, mens Ada slo til da storklubben Lyon kom p\u00e5 banen.", "I Frankrike opplever hun kulturen stikk motsatt.", "\u2013 Her har du veldig sterke karakterer, folk sl\u00e5r seg mer p\u00e5 brystet. Det er litt mer \u00abdet er ikke min feil, det er din feil\u00bb-holdningen. For et fotballag er det mange plusser med tysk disiplin, men ogs\u00e5 med den franske selvtilliten, sier hun.", "Som utflytter er hun i st\u00f8rre grad blitt bevisst p\u00e5 hva hun liker med det samfunnet hun vokste opp i. Noen norske verdier savner hun i sine nye omgivelser.", "\u2013 Jeg ser veldig store forskjeller p\u00e5 dette med likestilling, der synes jeg Norge har kommet mye lenger. Med tanke p\u00e5 kvinnesynet er jeg utrolig glad for at jeg har vokst opp i Norge.", "S\u00e5nn sett kan det virke som et paradoks at hun opplever fotballen som mer likestilt i Lyon enn i Norge.", "\u2013 Jeg vil heller se s\u00e5nn p\u00e5 det, at hvis de f\u00e5r det til i Frankrike, da kan vi ogs\u00e5 f\u00e5 det til i Norge.", "M\u00f8tene med lagvenninner fra mange verdenshj\u00f8rner har gjort henne mer \u00e5pen for andres syn og meninger.", "\u2013 Det er det som har v\u00e6rt s\u00e5 interessant med \u00e5 dra ut fra Norge, jeg har l\u00e6rt s\u00e5 mye om andre kulturer og meg selv. Om hvor grensene mine g\u00e5r, og hvordan verden generelt fungerer.", "\u2013 Det er det som er s\u00e5 spennende. Synet mitt p\u00e5 verden har totalforandret seg siden jeg dro fra Norge, sier hun engasjert.", "I hverdagen har hun l\u00e6rt seg \u00e5 vurdere hvilke ulikheter hun bare m\u00e5 akseptere, og n\u00e5r hun skal gripe inn og si at hun er uenig.", "For Hegerberg var det viktig \u00e5 l\u00e6re seg spr\u00e5ket s\u00e5 fort som mulig.", "\u2013 Det er veldig viktig, for p\u00e5 det h\u00f8yeste niv\u00e5et i fotballen er det mye kynisme. Du m\u00e5 kunne st\u00e5 opp for deg selv, da er spr\u00e5ket viktig. Samtidig gj\u00f8r det ogs\u00e5 at du blir en del av laget, du f\u00f8ler deg som en del av gjengen. S\u00e5 det har en betydning p\u00e5 utrolig mange omr\u00e5der.", "Gullmedaljen ble innstiftet i 1933 av Idrettsbladet. \u00c5ret etter, i 1934, ble den overtatt av Morgenbladet, og fikk navnet Morgen-bladets gullmedalje.", "Fra 1993 til 1996 het prisen Stiftelsen Morgenbladets gullmedalje.", "Aftenposten overtok deretter ansvaret for utdelingen, og fra 1997 ble prisen hetende Aftenpostens Gullmedalje. If\u00f8lge statuttene skal prisen deles ut for \u00e5rets beste idrettsprestasjon, og kan bare gis \u00e9n gang til samme idrettsut\u00f8ver.", "Juryen:", "\u00c5ge Dalby , erfaren sportsjournalist- og kommentator, forfatter, tidligere sk\u00f8ytel\u00f8per og direkt\u00f8r for Norges Olympiske Museum p\u00e5 Lillehammer. Medlem av Norske Idrettsleder-Veteraner.", "Lars Kolsrud , v\u00e6rt overlege ved Olympiatoppen i 17 \u00e5r. V\u00e6rt lege i flere OL og har hatt medisinsk ansvar i flere idretter. Har skrevet to b\u00f8ker om hvordan toppidrettsut\u00f8vere tenker. Medlem av Norske Idrettsleder-Veteraner.", "Eirik Fardal , sportssjef i Aftenposten og juryleder.", "Siden hun kom hit har Frankrike opplevd flere traumer. Angrepet p\u00e5 Charlie Hebdo, terroren i Paris og i Nice. Hegerberg merker at lagvenninnene er oppr\u00f8rte over det som skjer i landet deres, og at sikkerheten er skjerpet.", "\u2013 F\u00f8rst og fremst er det helt fryktelig, men jeg har hele tiden pr\u00f8vd \u00e5 tenke at \u00abdette skjer hver eneste dag i hver eneste del av verden\u00bb. Det er bare det at du blir s\u00e5 utrolig sjokkert n\u00e5r det skjer s\u00e5 n\u00e6rme. Selvf\u00f8lgelig er det utrolig trist, men det forandrer ikke problemene p\u00e5 Gazastripen eller i Syria. Jeg har pr\u00f8vd \u00e5 ha det perspektivet, sier hun.", "I mars er det valg. Hegerberg synes det er skremmende at folket ser ut til \u00e5 flytte seg lenger og lenger ut p\u00e5 h\u00f8yresiden, og Nasjonal Fronts Marine le Pen ligger an til \u00e5 f\u00e5 en enda mer sentral posisjon.", "\u2013 Etter terroraksjoner som Frankrike har opplevd, begynner folk \u00e5 g\u00e5 den veien og tro at det er l\u00f8sningen. Det er litt skremmende.", "Fra Norge f\u00e5r hun meldinger om jenter som kj\u00f8per landslagsdrakter med navnet hennes.", "\u2013 Det synes jeg er utrolig stort, for det betyr at det st\u00e5r jenter med \u00abHEGERBERG\u00bb p\u00e5 ryggen og \u00f8ver p\u00e5 ting p\u00e5 fotballbanen. Det er veldig kult.", "Selv har hun sett opp til norske idrettshelter som Kjetil Andr\u00e9 Aamodt, Aksel Lund Svindal og Petter Northug.", "Alle har de vunnet Aftenpostens gullmedalje for sine bragder, n\u00e5 er hennes navn det siste p\u00e5 listen, i k\u00e5ringen gjort av Aftenpostens jury.", "\u2013 Det er en skikkelig stor \u00e6re. Det er bare \u00e5 se p\u00e5 vinnerne og se hvor niv\u00e5et er. De st\u00e5r for store, individuelle prestasjoner som jeg har fulgt p\u00e5 TV siden jeg var liten. Det f\u00f8les litt absurd \u00e5 bli en del av en slik rekke, sier Hegerberg.", "Hun h\u00e5per selv \u00e5 v\u00e6re et forbilde som f\u00e5r andre til \u00e5 dr\u00f8mme stort.", "\u2013 Jeg h\u00e5per det kommer unge jenter og gutter som har gutsen til \u00e5 jobbe knallhardt for \u00e5 lykkes. Selv om du kommer fra Norge kan du n\u00e5 verdenstoppen og vinne Champions League.", "H\u00f8r siste episode av Aftenpodden Sport hvor vi k\u00e5rer oss gjennom idretts\u00e5ret 2016:"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "2c549b96686846fbbaa92d29196a0c257433bcbfe8a73faefa4ec978d7e8f729"}, {"field": "createtime", "value": "2016-12-23T17:14:53.000Z"}, {"field": "description", "value": "Som f\u00f8rste fotballspiller i historien f\u00e5r Ada Hegerberg Aftenpostens gullmedalje. Hun mener kvinnefotballen ikke f\u00e5r den respekten den fortjener."}, {"field": "heading", "value": ["Ada Hegerberg: - Hvorfor skal ikke vi jenter bli tatt like mye p\u00e5 alvor som guttene? -adressa.no", "Manglende respekt", "Tok kvinnefotballen litt videre", "Lyon vil vinne VM", "Hvor vil norsk fotball?", "For mye fjas i jentefotballen", "Gastronomisk hovedstad", "Fra tysk disiplin til fransk egoisme", "Kynismen p\u00e5 toppen", "Hvor g\u00e5r Frankrike?", "Jenter med drakten hennes"]}, {"field": "id", "value": "87b99404984e71c48ac5ad7a9977f3d4ad80c82c"}, {"field": "keyword", "value": ["Ada Hegerberg", "Kvinnefotball", "Kvinner", "Norsk fotball", "Likestilling"]}, {"field": "keywords", "value": "Ada Hegerberg,Kvinnefotball,Kvinner,Norsk fotball,Likestilling"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "hyundai"}, {"field": "kw-concept", "value": ["gutter", "kvinnefotball", "jenta", "norsk", "utrolig", "norsk fotball", "fotball"]}, {"field": "kw-entity", "value": ["stiftelsen morgenbladets", "nordm\u00f8re", "aftenposten", "idrettsbladet", "la table", "stab\u00e6k", "marino faccioli", "garonne", "basilique notre-dame", "parc olympique lyonnais", "norske idrettsleder-veteraner", "maria", "toppserien", "gerd", "turbine potsdam", "rh\u00f4ne og sa\u00f4ne", "kristus", "europas", "jean-michel aulas", "kolbotn og stab\u00e6k", "aftenpostens gullmedalje", "norges fotballforbund", "olympiatoppen", "la table de suzanne", "ada og andrine", "place des terreaux", "hegerberg", "aftenpodden sport", "champions league", "norges olympiske museum"]}, {"field": "kw-location", "value": ["tyrkia", "syria", "norge", "nice", "paris", "sunndals\u00f8ra", "frankrike", "pen", "sunndal", "oppeg\u00e5rd", "sverige", "gazastripen", "lyon", "lillehammer", "ada"]}, {"field": "kw-pageclass", "value": "article"}, {"field": "kw-person", "value": ["ada hegerberg aftenpostens", "eirik fardal", "lars kolsrud", "frederic auguste bartholdis", "nasjonal fronts marine", "charlie hebdo", "\u00e5ge dalby", "john carew", "cristiano ronaldo", "ada hegerberg", "alex morgan"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/22fe5b22-9f69-414c-9125-666e06f6e7fc?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ada Hegerberg: - Hvorfor skal ikke vi jenter bli tatt like mye p\u00e5 alvor som guttene?"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Ada-Hegerberg---Hvorfor-skal-ikke-vi-jenter-bli-tatt-like-mye-pa-alvor-som-guttene-227761b.html"}, {"field": "pageclass", "value": ["article"]}, {"field": "publishtime", "value": "2016-12-23T17:00:25.000Z"}, {"field": "recs-articleid", "value": "227761"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-12-23T17:00:25.000Z"}, {"field": "recs-rawtitle", "value": "Ada Hegerberg: - Hvorfor skal ikke vi jenter bli tatt like mye p\u00e5 alvor som guttene? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Som f\u00f8rste fotballspiller i historien f\u00e5r Ada Hegerberg Aftenpostens gullmedalje. Hun mener kvinnefotballen ikke f\u00e5r den respekten den fortjener."}, {"field": "thumbnail", "value": "http://content-thumbnail.cxpublic.com/content/thumbnail200x150/87b99404984e71c48ac5ad7a9977f3d4ad80c82c.jpg?598e019b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-11T19:12:27.000Z"}, {"field": "title", "value": "Ada Hegerberg: - Hvorfor skal ikke vi jenter bli tatt like mye p\u00e5 alvor som guttene?"}, {"field": "url", "value": "http://www.adressa.no/100Sport/fotball/Ada-Hegerberg---Hvorfor-skal-ikke-vi-jenter-bli-tatt-like-mye-pa-alvor-som-guttene-227761b.html"}, {"field": "urlhash", "value": "87b99404984e71c48ac5ad7a9977f3d4ad80c82c"}], "score": 0.8972016, "siteId": "9222270286501375973", "id": "87b99404984e71c48ac5ad7a9977f3d4ad80c82c"}

