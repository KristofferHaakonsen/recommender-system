{"fields": [{"field": "modifiedtime", "type": "time", "value": "2012-04-24T11:32:35.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det er betenkelig n\u00e5r Dagbladet journalist, Terje Mosnes, skriver: \u00abFor \u00f8yeblikket framst\u00e5r hele langrennssporten som forurenset, lovlig eller ulovlig, og virker omtrent like appellerende som et bulgarsk mesterskap i vektl\u00f8fting. Det er vondt \u00e5 si det, men om skisportens vugge sto i Morgedal, fortoner det seg n\u00e5 som om langrennssportens kiste ble spikret igjen i Lahti.\u00bb", "Mosnes setter ord p\u00e5 den fortvilelsen mange langrennsentusiaster f\u00f8ler. N\u00e5r en skilegende som Harri Kirvesniemi er dopet, er villig til \u00e5 jukse seg til seier, da er det rett og slett vanskelig \u00e5 stole p\u00e5 folk. Idretten \u00e5penbarer en ukultur med juks og faenskap.", "Og det er en h\u00e5pl\u00f8s situasjon som har oppst\u00e5tt. Alle mistenkes. Mistenkeliggj\u00f8ringen er en stor kreftsvulst i systemet. Og den er ikke minst tragisk for dem som faktisk er reine og uskyldige. Etter \u00e5 ha levd tett p\u00e5 det norske langrennsmilj\u00f8et i hele mitt yrkesaktive liv vet jeg at norske topp langrennsl\u00f8pere er reine!", "Langrennsfamilien er ikke stor nok for den type utroskap som den n\u00e5 rammes av. Men det er viktig at frontkjemperne mot doping i langrennssporten f\u00e5r et n\u00f8dvendig og stort nok handlerom. Det vil v\u00e6re av den viktigste n\u00f8dvendighet at man f\u00e5r en \u00e5penhet rundt den virksomhet som har foreg\u00e5tt. Det er \u00e5 h\u00e5pe at den granskningskommisjon som den finske kulturministeren har satt ned ikke legger lokk p\u00e5 noe. Skiverden m\u00e5 p\u00e5 alle plan vise vilje til \u00e5 rydde opp \u00e5 gjenreise tilliten til idrettens egen verdi og til omgivelsene rundt den.", "I POLITIKK, n\u00e6ringsliv, kunst og idrett oppst\u00e5r daglige situasjoner hvor ledere gj\u00f8r overtramp av allmenngyldige spilleregler. Trenere og ledere f\u00e5r et alvorlig problem den dagen de blir posisjonsorientert til fordel for \u00e5 v\u00e6re prestasjonsorientert.", "Pengemotiver, prestisje og \u00e6re overtar for perspektiver som mestring, fellesskap og glede. Det er av ytterste n\u00f8dvendighet for en leder og trener \u00e5 faktisk forst\u00e5 betydningen av det \u00e5 v\u00e6re leder. Dersom man ikke forst\u00e5r lederskap og dets betydning for utvikling b\u00e5de av enkeltindivider og grupper, m\u00e5 man v\u00e6re ytterst varsom med \u00e5 bekle en lederposisjon.", "En leder skal kunne si ja eller nei. Klart og tydelig. En leder skal fremst\u00e5 med respekt og troverdighet. En leder skal vite forskjell p\u00e5 riktig eller galt, lov eller ikke lov, \u00e6rlighet eller juks. Dersom en leder beveger seg inn i systematiserte serier av u\u00e6rlighet, l\u00f8gn, juks og baksnakkelser er dette for menneskelige kreftsvulster \u00e5 regne.", "Samfunnet i dag trenger mer enn noen gang mennesker i lederposisjoner som kan bygge sitt lederskap i en retning basert p\u00e5 grunnleggende basisverdier. F\u00f8r man i det hele tatt taler i retning av resultater, b\u00f8r ethvert system v\u00e6re enige om et sett av verdier som systemets kompassn\u00e5l orienterer seg mot.", "Som blomster vokser best i god jord, m\u00e5 mennesker utvikles ifra et verdibasert st\u00e5sted. Dette stiller krav til en verdibasert ledelse, hvor valg og handlinger i gruppen skal kunne m\u00e5les opp mot det sett av verdier som skal gjelde for en idrettslig prestasjonsgruppe. Dermed kan gruppen utvikle et korrektiv til seg selv, og man kan ha en adferd som ligger innenfor de moralske og etiske retningslinjer som er trukket opp.", "En verdibasert ledelsesfilosofi kan v\u00e6re et aktivt bidrag til \u00e5 bringe inn en ny troverdighet til idretten.", "Personlig ser jeg ikke noe konflikt mellom prestasjonsutvikling og verdibasert ledelse.", "Et vesentlig moment her er \u00e5 finne frem til idrettens egen indre verdier og dyrke disse. Langrenn, som en naturens idrett, en dynamisk bevegelseskunst som er grensesprengende i sin indre utfoldelsesform, m\u00e5 bringes til sitt opphav.", "N\u00c5R DELER AV det norske samfunn oppfatter h\u00f8ydehus som et kunstig prestasjonsfremmende middel er det viktig \u00e5 lytte.", "Selv har jeg ledet treningsgrupper som opererer p\u00e5 et h\u00f8yt niv\u00e5 i h\u00f8ydehus. Jeg har ikke opplevd det som \u00abkriminelt\u00bb. H\u00f8ydehus er pr. definisjon ikke doping. H\u00f8ydekammer og trykkutlikning brukes i en rekke andre yrkesgrupper b\u00e5de til vanns og i luften for at man i det hele tatt skal kunne utf\u00f8re en jobb.", "Allikevel er h\u00f8ydehus blitt et h\u00e5ndfast symbol p\u00e5 den moderne teknologisering av norsk toppidrett. \u00c5 oppholde seg passivt eller aktivt i h\u00f8ydehus r\u00f8rer ved den norske folkesjelen. S\u00e5 kan vi si at h\u00f8ydehus ikke er noe annet enn \u00e5 simulere sykkelbevegelser p\u00e5 en sykkelergometer, eller det \u00e5 trene roing p\u00e5 et kunstig ro-apparat i et treningslaboratrium istedenfor i en singlesculler p\u00e5 et vann. Trekker vi det langt nok kan vi si at hopping p\u00e5 plast ogs\u00e5 er i strid med naturen.", "Men i det moderne idretts-Norge har jeg, og sikkert flere enn meg, opplevd direkte unyttig bruk av s\u00e5vel h\u00f8ydehus som h\u00f8ydetrening \u00abin natura\u00bb. Kravet til kompetanse og en helhetlig idrett- og treningsforst\u00e5else m\u00e5 det ikke unnvikes fra. I idretten jobber vi med ambisi\u00f8se mennesker. Og i denne ambisi\u00f8se verden har vi som ledere et ansvar for \u00e5 lede etter prinsippet om klokskap.", "Har norsk idrett gode nok utredninger om eventuelle negative helsemessige konsekvenser av h\u00f8ydehusbruk? Neppe.", "For det har til tider g\u00e5tt fort i svingene. Har vi kontroll p\u00e5 at unge mennesker ikke bruker h\u00f8ydehus? Neppe. Har vi noen garanti for at det er ut\u00f8vere som kun skal hente ut de sm\u00e5 marginer som bruker h\u00f8ydehus? Neppe.", "Foreg\u00e5r all h\u00f8ydehusvirksomhet under kontrollerte forhold? Neppe.", "Hvem tar ansvar den dagen teknologien i h\u00f8ydehuset svikter? Har vi foretatt en dyptg\u00e5ende debatt og skj\u00f8nner vi rekkevidden over de konsekvenser en ulykke i et h\u00f8ydehus vil medf\u00f8re?", "P\u00e5legger vi ut\u00f8vere og foreldre en byrde som vi egentlig kunne v\u00e6rt foruten?", "Debatten om fremtidig bruk av h\u00f8ydehus b\u00f8r ikke baseres p\u00e5 sp\u00f8rsm\u00e5let om doping eller ikke doping.", "Bruk av teknologi som f\u00f8rer mennesker og et idrettssystem til et grensesnitt av hva som er verdimessig riktig eller galt m\u00e5 taes meget alvorlig og aktivt bringes inn i de kommende diskusjoner.", "NORGE M\u00c5 V\u00c6RE varsom med \u00e5 pr\u00f8ve \u00e5 bli en moderne idrettsutgave av tysk eller amerikansk idrettssystematikk. Jeg tror Norge er blitt en idrettsstormakt gjennom i flere \u00e5r \u00e5 ha spilt p\u00e5 det s\u00e6regne norske. Jeg ser tendenser til at vi er iferd med \u00e5 fravike dette meget gode prinsipp.", "Norge har en egenverdi i seg selv som vi aldri m\u00e5 gi slipp p\u00e5 og som faktisk er v\u00e5rt konkurransefortrinn.", "Kraften som ligger i det norske naturmennesket m\u00e5 ikke undervurderes.", "Den gamle idrettslegenden Martin Stokken sa en gang:", "\u00abNaturmennesket er det siviliserte mennesket totalt overlegent.\u00bb", "Denne urkraften som vi har sett hos Vebj\u00f8rn Rodal, Bj\u00f8rn D\u00e6hlie, Vegard Ulvang, Thomas Alsgaard, Bente Skari, Hanne Staff, h\u00e5ndballjentene, fotballjentene, fotballguttene, Kjersti Tysse Pl\u00e4tzner, Knut Holmann, Alf og Frank Hansen, Oddvar Br\u00e5, Anette B\u00f8e, Berit Aunli osv., osv . . . Det finnes mange i moderne norsk idrettshistorie med en unik kraft i seg. Dyrk denne kraft og entusiasme i fortsettelsen. Juniorlangrennsl\u00f8perene Kristian Horntvedt, John Kristian Dahl og Ingrid Narum viste under \u00e5rets junior-VM at det finnes muligheter i norsk langrennsfremtid. Disse l\u00f8perne kommer ifra Stokke i Vestfold, Kirkenes i Finnmark og Sogndal i Sogn og Fjordane. Disse tre er de beste ambassad\u00f8rer for naturidrettsfilosofien. Og det er denne kraften vi nordmenn f\u00f8ler som ekte og \u00e6rlig, og som vi gjerne som publikummere vil heie p\u00e5 og fremelske, som vi gjorde det under OL p\u00e5 Lillehammer og under VM i Trondheim.", "V\u00e5r urkraft er mer betydningsfull enn det mange aner. Denne urkraften, dette reine fossefall, dette elektriske prestasjonsspenningsfelt, tror jeg vi m\u00e5 spille mer p\u00e5. Norsk idrett m\u00e5 videreutvikle en egen identifikasjonsplattform og v\u00e5rt eget varemerke. Kun slik kan Norge forebygge fremtidige idrettsskandaler.", "Velger Norge allikevel \u00e5 g\u00e5 videre i den teknologiserte utgaven av det som egentlig skal v\u00e6re en fantastisk bevegelsesestetikk, da tror jeg at norsk idretts varemerke synker i verdi. Det er kun vi som kan bestemme v\u00e5r egen retning. Norge m\u00e5 i fortsettelsen fremst\u00e5 med sin kraftfulle egenart, personlige sjel og selvstendige verdivalg.", "Idrettsledere og -trenere m\u00e5 i st\u00f8rst mulig grad bruke sin idrettsfaglige kompetanse og menneskekunnskap til \u00e5 etablere trygge f\u00f8lelsesmessige relasjoner overfor de mennesker og systemer de er satt til \u00e5 lede.", "P\u00c5 ET SLIKT GRUNNLAG kan det umulig v\u00e6re riktig at Norge etablerer en egen kunstig h\u00f8ydeleir p\u00e5 et annet kontinent i forbindelse med OL i Salt Lake City. En slik satsing er ikke tuftet p\u00e5 norsk idrettskultur og har ei heller holdepunkt i et fremtidig verdibasert lederskap. Ut\u00f8verne settes ikke i sentrum dersom et slikt prosjekt gjennomf\u00f8res. Og Norge vil m\u00e5tte bli kritisert for \u00e5 t\u00f8ye de allmenngyldige verdinormer i toppidretten.", "INGE ANDERSEN"]}, {"field": "category0", "value": "sport"}, {"field": "contenthash", "value": "46dcf32ce32837fb0fcab762cd589b349abdd9446285fb26473ef3a34a9546a6"}, {"field": "createtime", "value": "2017-03-06T22:01:43.000Z"}, {"field": "description", "value": "DET ER TID for \u00e5 stoppe opp. Ta et pust i motbakken. Tenke seg om. Det bl\u00e5ser i og om langrennssporten."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd258bd25367565178f65704e6e0c5264a0dae2b.jpg?58bddc47"}, {"field": "dominantthumbnaildimensions", "value": "256x256"}, {"field": "heading", "value": "Verdibasert ledelse (sportskronikk) -adressa.no"}, {"field": "id", "value": "fd258bd25367565178f65704e6e0c5264a0dae2b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-concept", "value": ["h\u00f8ydehus", "mennesker", "lede", "norsk", "norsk idrett", "idrett", "verdibasert ledelse"]}, {"field": "kw-entity", "value": ["finnmark og sogndal", "john kristian dahl og ingrid narum", "morgedal", "alf og frank hansen", "dagbladet"]}, {"field": "kw-location", "value": ["sogn og fjordane", "vestfold", "lahti", "kirkenes", "trondheim", "salt lake city", "norge", "lillehammer"]}, {"field": "kw-pageclass", "value": "article"}, {"field": "kw-person", "value": ["john kristian dahl", "kristian horntvedt", "berit aunli", "oddvar br\u00e5", "anette b\u00f8e", "vebj\u00f8rn rodal", "ingrid narum", "hanne staff", "bj\u00f8rn d\u00e6hlie", "knut holmann", "bente skari", "frank hansen", "kjersti tysse pl\u00e4tzner", "harri kirvesniemi", "martin stokken", "vegard ulvang", "thomas alsgaard", "terje mosnes"]}, {"field": "kw-taxonomy", "value": "sport"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Verdibasert ledelse (sportskronikk)"}, {"field": "og-type", "value": "article"}, {"field": "og-url", "value": "http://www.adressa.no/sport/article288943.ece"}, {"field": "pageclass", "value": ["article"]}, {"field": "publishtime", "value": "2001-03-12T23:00:00.000Z"}, {"field": "recs-articleid", "value": "2970698"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2001-03-12T23:00:00.000Z"}, {"field": "recs-rawtitle", "value": "Verdibasert ledelse (sportskronikk) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "DET ER TID for \u00e5 stoppe opp. Ta et pust i motbakken. Tenke seg om. Det bl\u00e5ser i og om langrennssporten."}, {"field": "thumbnail", "value": "http://content-thumbnail.cxpublic.com/content/thumbnail200x150/fd258bd25367565178f65704e6e0c5264a0dae2b.jpg?58bddc47"}, {"field": "thumbnailfullheightdimensions", "value": "200x1213"}, {"field": "timestamp", "value": "2017-03-06T22:01:43.000Z"}, {"field": "title", "value": "Verdibasert ledelse (sportskronikk)"}, {"field": "url", "value": "http://www.adressa.no/sport/article288943.ece"}, {"field": "urlhash", "value": "fd258bd25367565178f65704e6e0c5264a0dae2b"}], "score": 0.89687544, "siteId": "9222270286501375973", "id": "fd258bd25367565178f65704e6e0c5264a0dae2b"}

