{"fields": [{"field": "modifiedtime", "type": "time", "value": "2017-01-30T07:44:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["NTNU campus", "Campus", "kronikk", "debatt", "Byutvikling", "Gunnar Bovim", "NTNU", "Kalvskinnet", "Sluppen", "Gl\u00f8shaugen", "Midtbyen"]}, {"field": "author", "value": ["aksel tjora", "professor", "institutt for sosiologi", "statsvitenskap", "ntnu"]}, {"field": "body", "value": ["Saken oppdateres.", "Interessant nok har formannskapet i Trondheim kommune tydeliggjort sin oppfordring til NTNU om \u00e5 utvikle sin tilstedev\u00e6relse i Midtbyen i vedtak 10. januar 2017. I tillegg minner formannskapet NTNU-administrasjonen om hvem som er regulerende myndighet i denne byen. Ogs\u00e5 Studenttinget har vedtatt en anbefaling om \u00e5 utvikle NTNU ogs\u00e5 i Midtbyen. Trygve Lundemo kommenterer i Adressa 19. januar at de mange gode ideene presentert for ny campusmodell har feil utgangspunkt og Adressas leder 21. januar ettersp\u00f8r likeledes en mer konstruktiv holdning fra NTNUs side om utvikling p\u00e5 Kalvskinnet.", "NTNUs store campusprosjekt er i hovedsak trigget ut fra en beslutning om \u00e5 flytte Dragvollmilj\u00f8ene tettere p\u00e5 Gl\u00f8shaugen. I tillegg har den nylige fusjonen med en integrering av HiST inn i NTNU skapt et mer mangedimensjonalt arbeid med (sam) lokalisering. Blant annet har NTNU dermed overtatt lange leiekontrakter av gamle og nye bygg p\u00e5 Kalvskinnet, samt bygg under oppf\u00f8ring.", "Dette debattinnlegget er lest over 150.000 ganger: Jeg m\u00e5 frar\u00e5de alle \u00e5 bli helsefagarbeider. Yrket er rett og slett en stor bl\u00f8ff", "Et mer samlet NTNU har st\u00f8tte i formannskapet, som h\u00f8sten 2013 opplevde en sjelden tverrpolitisk forbr\u00f8dring i vedtak om helhetlig campus- og byutvikling i \u00abkunnskapsaksen\u00bb fra Kalvskinnet til Sluppen. De har holdt fast ved dette, om dog med varierende grad av konkretisering.", "Samtidig har NTNUs campusprosjekt rullet av g\u00e5rde med et 50-\u00e5rs visjonsprosjekt, ulike utredninger, presisering av tre modeller, h\u00f8ringsrunde om disse og til slutt et styrevedtak om valg av den mest kompakte modellen.", "Jeg har tidligere pekt p\u00e5 diffuse begreper, terningkastmetodikk og mye synsing i NTNUs utredning av modellene (Adressa 19.08.2016). Tilsvarende har NTNU-prosjektgruppas h\u00e5ndtering av h\u00f8ringsinnspill v\u00e6rt preget av \u00e5 telle opp st\u00f8tte til ulike modeller heller enn \u00e5 integrere faglig innsikt de ulike innspillene brakte p\u00e5 banen. Det svake niv\u00e5et p\u00e5 campusgruppas utredning kan kanskje skyldes at konklusjonen var gitt p\u00e5 forh\u00e5nd og at analyser og innspill derfor tjener en mer overfladisk og formell enn reell funksjon.", "Les ogs\u00e5 debattinnlegget: Sprer skadelige myter om lindring og illegal d\u00f8dshjelp", "Campusprosjektet er derfor en faglig og demokratisk fallitt. Fra sitt lune rede i hovedbygget p\u00e5 Gl\u00f8shaugen bidrar prosjektgruppa til \u00e5 jevne innspill og h\u00f8ringsuttalelser med jorden i en form for bulldoserdiktatur. Tilbake i gj\u00f8rma ligger velbegrunnede faglige innspill, naboskepsis til parkutbygging og troen p\u00e5 reell medvirkning. En grunnleggende refleksjon om universitetets rolle som tung utbygger sett opp imot en mer organisk og langsiktig l\u00e6rings- og kunnskaps\u00f8kologi integrert i byen, er fullstendig satt til siden fordi rektoratet vil kjempe for en god k\u00f8plass blant Kunnskapsdepartementets byggeprosjekter.", "I s\u00e5 m\u00e5te er Adressas intervju med rektor onsdag 18. januar 2017, interessant. Avisa stiller sp\u00f8rsm\u00e5let om man ikke lytter til politikere og studenter. Rektor svarer f\u00f8lgende: \u00abHele argumentasjonen v\u00e5r er at samling vil gi de positive effektene vi er ute etter\u00bb. Og det er nettopp dette som er problemet, at dette faktisk ER hele argumentasjonen, og at utredninger, diskusjoner, h\u00f8ringsrunder og innspill f\u00f8rst og fremst er p\u00e5lagt fasadepynt.", "Les ogs\u00e5 kronikken: Unge med alvorlige psykiske lidelser rammes", "S\u00e6rlig alvorlig er dette for en kunnskapsorganisasjon som b\u00f8r v\u00e6re styrt av n\u00f8ktern faglighet heller enn av romantiske forestillinger om at tverrfaglig kunnskap for en bedre verden oppst\u00e5r om studenter fra ulike studieprogram \u00abbumper borti hverandre\u00bb. Knut S\u00f8rensen (Adressa 03.10.2016), som forsker p\u00e5 tverrfaglighet, og undertegnede, som forsker p\u00e5 fellesskap og sosial interaksjon i fysiske rom (19.08.2016), kan bekrefte at innsatsen m\u00e5 legges p\u00e5 andre niv\u00e5 om det er tverrfaglighet man \u00f8nsker. Andre forhold enn campus-design trengs for \u00e5 underbygge flerfaglige m\u00f8ter. At NTNU-ledelsen fortsetter \u00e5 stirre i sine egne navler heller enn \u00e5 benytte seg av forskningsbasert kunnskap, er s\u00e6rs problematisk.", "Byens politikere har ansvaret for den langsiktige utviklingen av en levende og framtidsrettet by. Dette inneb\u00e6rer planer og reguleringer som strekker seg langt utover egen valgperiode, og dessuten verdibaserte beslutninger.", "Formannskapets sterkere betoning av et tyngre Midtby-NTNU trenger ikke \u00e5 begrenses til en begrunnelse om mer liv i Midtbyen, men har b\u00e5de historisk og verdimessig forankring. Vitenskapsselskapet, opprettet i 1760, er Norges eldste vitenskapelige selskap og en historisk begrunnelse for den akademiske byen.", "Fikk du med deg 21 \u00e5r gamle Sandra Skr\u00f8dals innlegg: Jeg blir sint. Og skuffet. Og flau over \u00e5 kalle meg norsk", "En verdimessig begrunnelse ligger i Midtbyens potensielle balanse mellom handel, religi\u00f8s historie og kunnskap. Helt konkret betyr dette at NTNU og andre beslektede (spin-off) kunnskapsmilj\u00f8er blir synlige og danner en opplevelse av hva slags aktiviteter som danner sentrum av Trondheim.", "For noen dager siden ble det offentliggjort mer enn 40 forslag til nytt campus, hvor det bare var l\u00f8sninger for Elgeseter og Gl\u00f8shaugen som skulle inng\u00e5 i forslagene. Selv om enkelte forslag har gode skisser til hvordan man kan ivareta mye park og skape en mer levelig Elgesetergate, er det et tap at ikke potensielle muligheter i Midtbyen/Kalvskinnet ble inkludert. Gode ideer knyttet til forbindelser mellom dagens eksisterende campusavdelinger vil v\u00e6re relevante uansett modell. At konkurransen ikke forholder seg til kommunale rammer synes dessuten noe snodig.", "Mens rektorer, politikere og byggek\u00f8er har begrenset varighet, konserveres byen over meget lang tid ved store utbyggingsprosjekter. Nettopp derfor m\u00e5 NTNUs rektorat og styre ogs\u00e5 forholde seg til rammer de selv ikke definerer, med st\u00f8rre rekkevidde enn interne strategiske og \u00f8konomiske hensyn. Byens borgere b\u00f8r mer aktivt interessere seg for dette!", "H\u00f8r v\u00e5re kommentatorer snakke om alternative fakta, journalister og kokkekamp", "Les flere debattinnlegg p\u00e5 adressa.no/meninger", "F\u00f8lg Adresseavisen p\u00e5 Facebook,  Instagram og Twitter"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "ad40a1edf3b4c301b471f0a928876f760ee1981b601bedb29c370fe2900622bd"}, {"field": "createtime", "value": "2017-01-30T07:48:21.000Z"}, {"field": "description", "value": "Det svake niv\u00e5et p\u00e5 campusgruppas utredning kan kanskje skyldes at konklusjonen var gitt p\u00e5 forh\u00e5nd."}, {"field": "dominantimage", "value": "http://www.adressa.no/meninger/kronikker/article14125994.ece/d0yamz/ALTERNATES/w980-default/CampusProsjekt08.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2242066e7d497c42f36325e3b6208dcab2a39f1e.jpg?599a8e31"}, {"field": "dominantthumbnaildimensions", "value": "300x169"}, {"field": "heading", "value": "Campusprosjektet er en faglig og demokratisk fallitt -adressa.no"}, {"field": "id", "value": "2242066e7d497c42f36325e3b6208dcab2a39f1e"}, {"field": "keyword", "value": ["NTNU campus", "Campus", "kronikk", "debatt", "Byutvikling", "Gunnar Bovim", "NTNU", "Kalvskinnet", "Sluppen", "Gl\u00f8shaugen", "Midtbyen"]}, {"field": "keywords", "value": "NTNU campus,Campus,kronikk,debatt,Byutvikling,Gunnar Bovim,NTNU,Kalvskinnet,Sluppen,Gl\u00f8shaugen,Midtbyen"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["januar", "innspill", "utredning", "campus", "modell", "utvikle", "faglig", "demokratisk fallitt", "byen", "rammer", "rektor", "adressa", "kunnskap"]}, {"field": "kw-entity", "value": ["norges", "midtbyen", "studenttinget", "elgeseter og gl\u00f8shaugen", "elgesetergate", "kunnskapsdepartementets", "dragvollmilj\u00f8ene", "hist", "kalvskinnet", "midtby", "gl\u00f8shaugen", "sluppen", "adressa"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["trygve lundemo", "knut s\u00f8rensen", "sandra skr\u00f8dals"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article14125994.ece/d0yamz/ALTERNATES/w980-default/CampusProsjekt08.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Campusprosjektet er en faglig og demokratisk fallitt"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2017/01/30/Campusprosjektet-er-en-faglig-og-demokratisk-fallitt-14125996.ece"}, {"field": "pageclass", "value": ["article"]}, {"field": "publishtime", "value": "2017-01-30T07:44:49.000Z"}, {"field": "recs-articleid", "value": "14125996"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2017-01-30T07:44:49.000Z"}, {"field": "recs-rawtitle", "value": "Campusprosjektet er en faglig og demokratisk fallitt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det svake niv\u00e5et p\u00e5 campusgruppas utredning kan kanskje skyldes at konklusjonen var gitt p\u00e5 forh\u00e5nd."}, {"field": "thumbnail", "value": "http://content-thumbnail.cxpublic.com/content/thumbnail200x150/2242066e7d497c42f36325e3b6208dcab2a39f1e.jpg?599a8e31"}, {"field": "thumbnailfullheightdimensions", "value": "200x1702"}, {"field": "timestamp", "value": "2017-08-21T07:39:29.000Z"}, {"field": "title", "value": "Campusprosjektet er en faglig og demokratisk fallitt"}, {"field": "url", "value": "http://www.adressa.no/meninger/kronikker/2017/01/30/Campusprosjektet-er-en-faglig-og-demokratisk-fallitt-14125996.ece"}, {"field": "urlhash", "value": "2242066e7d497c42f36325e3b6208dcab2a39f1e"}], "score": 0.97211623, "siteId": "9222270286501375973", "id": "2242066e7d497c42f36325e3b6208dcab2a39f1e"}

