{"fields": [{"field": "modifiedtime", "type": "time", "value": "2012-04-24T09:59:06.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det p\u00f8sregner. Utenfor det \u00e5pne vinduet i Kongens gate h\u00f8res lyden av v\u00e5te dekk som kj\u00f8rer forbi. Det er tirsdag morgen og vi er p\u00e5 formingssalen hos skoleavdelingen ved Kriminalomsorg i Frihet. Gunnar lukker vinduet. Her inne lukter det godt av l\u00e6r, trespon og henders verk. Han har p\u00e5 seg bl\u00e5 snekkerjakke og svetter ivrig over pussemaskinen. Grove hender stryker over nypusset tre.", "-Den er litt ujevn der, p\u00e5peker Guri Stokka som er formingsl\u00e6rer.-Ja, men det skiter vi i. N\u00e5 er det snart ferie. N\u00e5 tar vi oss en kopp kaffe og en r\u00f8yk, sier Gunnar Dalsaune og g\u00e5r med lette steg ned korridoren og inn p\u00e5 stua.", "Skoleavdelingen rommer ogs\u00e5 PC-sal, klasserom, kj\u00f8kken, naturfagssal, l\u00e6rerv\u00e6relse og stue. Her er alle d\u00f8rer \u00e5pne, og hver morgen m\u00f8tes elever og l\u00e6rere til en prat over en kopp kaffe i stua. Noen leser avisen, klimprer litt p\u00e5 piano eller legger planer for resten av dagen.-D\u00f8de han av overdose eller diabetes? undrer \"Frank\" (29) ang\u00e5ende en felles bekjent.-Overdose, svarer Bengt Cato Berg (36) lakonisk - uten en mine.-Det er alltid en eller annen som detter bort, forteller han og lar blikket henge i luften noen sekunder f\u00f8r han fortsetter,-Hvis du hadde spurt meg for ett \u00e5r siden, hadde jeg aldri trodd at jeg skulle v\u00e6rt her, sier Bengt.", "Han er en av improvisasjonens mestere, og har g\u00e5tt livets harde skole p\u00e5 gata.-Jeg har kastet bort 17 \u00e5r av livet mitt p\u00e5 knark, og jeg har v\u00e6rt 8 \u00e5r i fengsel. Jeg har mye \u00e5 ta igjen, sier Bengt. N\u00e5 har han g\u00e5tt p\u00e5 metadon i \u00e5tte m\u00e5neder og 8. januar i \u00e5r begynte han p\u00e5 KIF-skolen.-Metadon er en ting, men det er da problemene starter. Livet skal legges om. Folk vet lite om det og tror at det er noe hokus pokus. Det er et valg man m\u00e5 ta for livet. Jeg orker ikke tanken p\u00e5 den dagen jeg skal slutte, det er langt frem.Man kan f\u00e5 et verdig liv, men det er strengt. Jeg f\u00e5r utlevert metadon hver morgen og den virker til rundt elleve om kvelden. Da starter ubehaget og jeg begynner \u00e5 tr\u00f8 rundt i leiligheten. Jeg begynte p\u00e5 KIF-skolen etter eget \u00f8nske. Det er viktig \u00e5 ha noe \u00e5 gj\u00f8re p\u00e5 dagtid, og her slipper jeg \u00e5 g\u00e5 i en stor klasse, sier Bengt.Han ble utvist fra ungdomsskolen for sl\u00e5ssing i 7. klasse, og nysgjerrigheten over hva som fantes der ute i verden var stor. Veien fra hasj til heroin var skremmende kort.-Jeg var ikke motivert for skole den gangen. Det er vanskelig \u00e5 sette ord p\u00e5 det. Jeg hadde en vennekrets som var ti \u00e5r eldre enn meg, og milj\u00f8et p\u00e5 Ugla var veldig belastet. Jeg skulket skolen og kom p\u00e5 etterskudd. Da ble det lett \u00e5 gi opp.Jeg pr\u00f8vde \u00e5 fullf\u00f8re 10. klasse p\u00e5 Sverresborg, men det gikk ikke. Jeg var allerede kriminell og klarte ikke legge av meg faktene jeg hadde l\u00e6rt p\u00e5 Ugla. Jeg hadde d\u00e5rlig innflytelse p\u00e5 de andre elevene og m\u00e5tte slutte, sier Bengt. Han jobbet mye i \u00e5rene som kom, men det var for det meste noen m\u00e5neder her og der.", "-Jeg fikk ikke sparken, men hadde ikke mulighet til \u00e5 holde meg i ro, forklarer han og g\u00e5r inn p\u00e5 klasserommet.", "Undervisningen er over for i \u00e5r, men han \u00f8nsker \u00e5 bruke tiden p\u00e5 selvstudier. Neste \u00e5r venter eksamen i norsk, matematikk og engelsk. Matte g\u00e5r greit, men norsken er det verre med.-Det er s\u00e5 mye!! Man blir jo aldri utl\u00e6rt, sier han tydelig oppgitt og tar p\u00e5 seg brillene. P\u00e5 bordet ligger Petter\u00f8es Blanding 3, en stabel med b\u00f8ker og en oppsl\u00e5tt kladdebok. I h\u00e5nda ligger en passer.-Jeg m\u00e5 jo repetere masse av dette. Jeg er nettopp ferdig med \u00e5 l\u00f8se opp parenteser, forteller han.", "-Jeg synes du er kjempeflink! Imponerende er det. Tenk hvor lenge det er siden du gikk p\u00e5 skole da! sier allmennl\u00e6rer Sigrun Johnsen idet hun stikker innom klasserommet.", "-Det er artig n\u00e5r man f\u00e5r det til. For meg er det tryggheten som er viktig. Her f\u00f8ler jeg meg tilpass og verdsatt. Det er kanskje det viktigste. Her bryr de seg om meg. P\u00e5 ordentlig. Her er det ingen som slenger en d\u00f8r i ansiktet p\u00e5 meg. Jeg har topp motivasjon og h\u00e5per p\u00e5 bra karakterer. Jeg har lyst til \u00e5 utdanne meg innen tegning og konstruksjon, forteller Bengt og senker hodet for \u00e5 fordype seg i geometriens verden", "Overgangen fra tilv\u00e6relsen som innsatt til livet p\u00e5 frifot er vanskelig.-Jeg satt p\u00e5 isolat og snakket med kanskje 4-5 personer i l\u00f8pet av flere m\u00e5neder. Fengselsbetjentene alts\u00e5. Plutselig st\u00e5r du p\u00e5 gata og g\u00e5r inn p\u00e5 en butikk hvor det er over tyve forskjellige stemmer rundt deg, sier \"Frank\".", "-Vi pr\u00f8ver \u00e5 f\u00e5 til myke overganger. Det er over 700 l\u00f8slatte fra Trondheim Kretsfengsel hvert \u00e5r og en stor andel av dem trenger pedagogisk hjelp. Ikke alle kan vente til neste h\u00f8st og den ordin\u00e6re skolestarten. Mange fikser ikke \u00e5 g\u00e5 p\u00e5 vanlig skole. Vi har fortl\u00f8pende inntak og legger opp individuelle timeplaner. Hver elev syr sammen sin egen timeplan og plukker de fag de har bruk for. I l\u00f8pet av ett \u00e5r er ca 50 elever innom avdelingen, og vi har klasser best\u00e5ende av rundt fem elever.", "Alle som skal g\u00e5 her m\u00e5 v\u00e6re straffed\u00f8mte og rusfrie. Vi har et n\u00e6rt samarbeid med metadonsenteret og hjelpeapparatet for\u00f8vrig, uttaler Johan Fl\u00f8an, leder for skoleavdelingen. Grunnet nedskj\u00e6ringer har l\u00e6rerstaben og tilbudet de senere \u00e5rene blitt redusert. Noen av de straffed\u00f8mte begynner p\u00e5 skolen mens de soner, andre kommer rett fra gata og sp\u00f8r om skoleplass.", "-Det viktigste er at de er motivert for \u00e5 endre p\u00e5 livet sitt. De fleste har utrolig mange nederlag fra skolen og det er viktig at de l\u00e6rer at de ikke er dumme, sier Fl\u00f8an. Mange av elevene her falt ut av skolesystemet allerede i 7. eller 8. klasse.", "- Hvis de ramler ut her, s\u00e5 f\u00e5r de pr\u00f8ve om igjen. Det er viktig at de f\u00e5r varme og omsorg, mener Johnsen.-To ganger i \u00e5ret drar vi p\u00e5 fjelltur. Vi drar p\u00e5 kinobes\u00f8k, i teater eller tar turer p\u00e5 fjorden med b\u00e5ten som avdelingen har. Det er b\u00e5de faglig og sosialt. Hver dag spiser vi ogs\u00e5 felles lunsj, sier Fl\u00f8an. For mange av elevene er dette dagens eneste faste m\u00e5ltid. Ikke alle er vant med \u00e5 samles i et fellesskap rundt et bord.", "-Mange av dem er vant til \u00e5 v\u00e6re overlatt til seg selv, uttaler Johnsen.", "-P\u00e5 Tunga er skoleuniformen en kule p\u00e5 foten, og vi g\u00e5r i lenkejern fra time til time.Ja, s\u00e5 sitter du der p\u00e5 cella da, og h\u00f8rer raslinga fra det kjempestore n\u00f8kkelknippet n\u00e5r betjentene g\u00e5r bortover gangen. Sitter der med angst i halsen og lurer p\u00e5 om det er deg de kommer til denne gangen. For \u00e5 ransake og ha det litt artig. Hva skal de egentlig med alle n\u00f8klene, det er jo bare en n\u00f8kkel til l\u00e5sen? V\u00e5r eksamen p\u00e5 Tunga er \u00e5 f\u00e5 den riktige n\u00f8kkelen til \u00e5 passe i l\u00e5sen, sier \"Frank\" med glimt i \u00f8yet og flirer r\u00e5tt.", "H\u00e5vard Basso (25) sitter like ved. Ber\u00f8rer noen tangenter p\u00e5 pianoet i hj\u00f8rnet av stua. Han er musikkentusiast og har tidligere jobbet som frilansjournalist for b\u00e5de avis og radio i Lofoten. Han ble overflyttet til Tunga p\u00e5 grunn av soningsk\u00f8 i Bod\u00f8, og etter l\u00f8slatelsen ble han v\u00e6rende her. N\u00e5 f\u00e5r han medisinsk behandling av sin private lege, i p\u00e5vente av metadons\u00f8knaden. For \u00e5 f\u00e5 metadonbehandling m\u00e5 s\u00f8kerne blant annet ha v\u00e6rt stoffavhengig i 10 \u00e5r, og nedre aldersgrense er 25 \u00e5r. H\u00e5vard er 25 \u00e5r og har v\u00e6rt herionavhengig i 8 \u00e5r.", "-Orker jeg \u00e5 nedverdige meg selv i to \u00e5r til? sier han tankefullt og stirrer ut i luften.-Dersom samfunnet neglisjerer folk i sitt misbruk s\u00e5 senker man grensene for \u00e5 f\u00e5 tak i dop. I desperasjon etter dop ryker de moralske holdningene og grensene. Jeg \u00f8nsker \u00e5 g\u00e5 i rehabilitering mens jeg enn\u00e5 er ung. Jeg merket at de moralske grensene begynte \u00e5 glippe. Man kan bli s\u00e5 syk av abstinenser at man i desperasjon gj\u00f8r ting i halvsvime som man ellers aldri ville dr\u00f8mt om \u00e5 gj\u00f8re. Etter hvert blir det dobbelt s\u00e5 vanskelig \u00e5 bli nykter, for da kan man ikke lenger fortrenge det man har gjort. Man havner i den kriminelle m\u00f8lla, og soningsopphold \u00f8delegger for jobb og skole.", "Det verste er ikke \u00e5 bli rusfri, men hvilke muligheter har vi? Man har mistet kontakten med familien og rusfrie venner, og m\u00e5 arbeide med seg selv og jobbe seg inn i samfunnet igjen.Ikke alle er like ressurssterke. Her i velferdsstaten Norge har vi alle muligheter til \u00e5 rehabilitere folk p\u00e5 sine individuelle behov. Det brukes ofte en mal, mens det er individuelle forskjeller. Det koster samfunnet enorme penger \u00e5 ha en kriminell g\u00e5ende rundt og det er dyrt \u00e5 ha folk i fengsel. Staten burde satse mer p\u00e5 rehabilitering, mener H\u00e5vard. Han har g\u00e5tt p\u00e5 KIF-skolen i ett \u00e5r n\u00e5 og har f\u00e5tt gode karakterer.", "-Jeg har lyst til \u00e5 studere arkeologi eller mediefag. Men jeg m\u00f8ter ofte janteloven utenfor disse veggene - du er jo bare en fange, dette f\u00e5r du vel ikke til, forteller han og tviler p\u00e5 at han hadde maktet \u00e5 holde seg unna nye forhold, uten medikamentell behandling og noe \u00e5 g\u00e5 til p\u00e5 dagtid.-Jeg pr\u00f8vde \u00e5 f\u00e5 hjelp etter forrige soning, men fikk det ikke. Da havnet jeg rett p\u00e5 kj\u00f8ret igjen. Alle framtidsambisjonene ble lagt i grus. N\u00e5 har jeg f\u00e5tt etablert en ansvarsgruppe rundt meg. Jeg har mistet mye kontakt med familien i de ti \u00e5rene jeg har v\u00e6rt kriminell og stoffmisbruker. De har mistet troen p\u00e5 meg. De ser at jeg fortsatt har sm\u00e5 pupiller, men forst\u00e5r ikke at det er medisinene jeg tar som for\u00e5rsaker det. \u00c5 gjenoppta kontakten med familien er min viktigste motivasjon, sier H\u00e5vard og reiser seg.", "Det er tid for lunsj. Langbordet er dekket med ferskt br\u00f8d, godt p\u00e5legg og tente stearinlys. Selv om skole\u00e5ret over, \u00f8nsker mange fortsatt \u00e5 komme p\u00e5 skolen. Vi forst\u00e5r godt hvorfor."]}, {"field": "category0", "value": "kultur"}, {"field": "contenthash", "value": "39833bddebcc5022c403def1d51b916bd0c141eeea6f927d521b5459e09d8709"}, {"field": "createtime", "value": "2015-12-19T18:17:36.000Z"}, {"field": "description", "value": "Etter 17 \u00e5r med dop og kriminalitet er det samisk \u00e6ttesaga og geometri som st\u00e5r p\u00e5 timeplanen for Bengt Cato Berg (36) ved Kriminalomsorg i Frihet."}, {"field": "dominantimage", "value": "http://www.adressa.no/incoming/article1038148.ece5/ALTERNATES/w980-default/ver2%20kif-artikkel"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bc98fec9265cef450114803ef4253af1ccdeadb5.jpg?597a302b"}, {"field": "dominantthumbnaildimensions", "value": "300x169"}, {"field": "heading", "value": "P\u00e5 frifot med blyant og passer -adressa.no"}, {"field": "id", "value": "bc98fec9265cef450114803ef4253af1ccdeadb5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "education"}, {"field": "kw-concept", "value": ["klasse", "skole", "elev", "liv", "l\u00e6r", "dag", "kopp kaffe", "legge"]}, {"field": "kw-entity", "value": ["frank", "ugla", "trondheim kretsfengsel", "petter\u00f8es blanding 3", "kriminalomsorg", "sverresborg", "frihet", "kongens"]}, {"field": "kw-location", "value": ["norge", "lofoten", "tunga", "bod\u00f8"]}, {"field": "kw-pageclass", "value": "article"}, {"field": "kw-person", "value": ["h\u00e5vard basso", "gunnar dalsaune", "sigrun johnsen", "guri stokka", "johan fl\u00f8an", "bengt cato berg"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1038148.ece5/ALTERNATES/w980-default/ver2%20kif-artikkel"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 frifot med blyant og passer"}, {"field": "og-type", "value": "article"}, {"field": "og-url", "value": "http://www.adressa.no/kultur/article259389.ece"}, {"field": "pageclass", "value": ["article"]}, {"field": "publishtime", "value": "2001-06-22T12:41:39.000Z"}, {"field": "recs-articleid", "value": "2914928"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-06-22T12:41:39.000Z"}, {"field": "recs-rawtitle", "value": "P\u00e5 frifot med blyant og passer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Etter 17 \u00e5r med dop og kriminalitet er det samisk \u00e6ttesaga og geometri som st\u00e5r p\u00e5 timeplanen for Bengt Cato Berg (36) ved Kriminalomsorg i Frihet."}, {"field": "thumbnail", "value": "http://content-thumbnail.cxpublic.com/content/thumbnail200x150/bc98fec9265cef450114803ef4253af1ccdeadb5.jpg?597a302b"}, {"field": "thumbnailfullheightdimensions", "value": "200x1780"}, {"field": "timestamp", "value": "2017-07-27T18:25:47.000Z"}, {"field": "title", "value": "P\u00e5 frifot med blyant og passer"}, {"field": "url", "value": "http://www.adressa.no/kultur/article259389.ece"}, {"field": "urlhash", "value": "bc98fec9265cef450114803ef4253af1ccdeadb5"}], "score": 0.5168912, "siteId": "9222270286501375973", "id": "bc98fec9265cef450114803ef4253af1ccdeadb5"}

