{"fields": [{"field": "modifiedtime", "type": "time", "value": "2017-02-27T17:27:29.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Spania", "Forbrukerr\u00e5det"]}, {"field": "author", "value": "kjerstin rab\u00e5s"}, {"field": "body", "value": ["Saken oppdateres.", "Da Trond Atle Clausen fra Stord annonserte p\u00e5 internett etter noen som kunne frakte noen hagem\u00f8bler, en designlampe, en TV og diverse innbo til det nye feriehuset p\u00e5 den spanske solkysten, var det et flyttebyr\u00e5 med tr\u00f8ndersk eier som f\u00f8rst tok kontakt.", "- Alt virket greit. Han sa vi m\u00e5tte vente \u00e9n uke fordi han trengte \u00e5 samle opp leveranser, slik at han kunne dra med full bil til Spania.", "Siden Clausen uansett m\u00e5tte betale for fire kubikk, fylte han opp lasset med diverse innbo.", "- For ikke \u00e5 fryse i vinter gikk vi til innkj\u00f8p av norske dyner og puter, samt flere sengesett.", "Adresseavisen har kopi av kvitteringen mellom Clausen og flyttebyr\u00e5et. Der bekreftes det at det ble innbetalt fire tusen kroner 1. september 2016. Det er snart et halvt \u00e5r siden.", "- I Spania fikk vi gjentatte forsikringer fra eieren av flyttebyr\u00e5et at leveransen ikke var langt unna. Han kom med unnskyldninger om at han manglet sj\u00e5f\u00f8rer.", "Til slutt gikk familien til innkj\u00f8p av nye dyner pluss diverse i Spania. Fortsatt mangler de hagem\u00f8bler.", "- I jula fikk jeg beskjed om at alt sto innel\u00e5st p\u00e5 et lager i Spania. Problemet var da at n\u00f8klene var i Trondheim. Jeg spurte hvor lageret var, slik at jeg kunne sjekke det opp, men fikk ikke svar, sier Clausen.", "I februar fikk Clausen en ny beskjed om at tr\u00f8nderen hadde v\u00e6rt utenfor huset i Spania, men at han ikke ville levere fordi det var s\u00e5 mange mennesker der.", "- Det var muligens noen bygningsarbeidere der, men det var ikke slik at han ikke kunne levere fra seg m\u00f8blene, sier Clausen, som tviler sterkt p\u00e5 historien.", "Etter hvert ble det klart at flyttelasset var i Trondheim. Adresseavisen har f\u00e5tt kopi av en melding sendt til den tr\u00f8nderske flyttemannen l\u00f8rdag 11. februar i \u00e5r: \u00abKj\u00f8r varene mandag til Trondheimsterminalen AS. Betal for transport, s\u00e5 f\u00e5r jeg levert dette av Toten Transport\u00bb.", "- Jeg fikk da bekreftet at han skulle gj\u00f8re det. Siden da har jeg ringt hver dag, for \u00e5 f\u00e5 han til \u00e5 levere varene, forklarer Clausen, som har f\u00e5tt nye lovnader og ulike forklaringer gang p\u00e5 gang.", "Clausen har flere ganger vurdert \u00e5 politianmelde forholdet, men har latt seg overbevise om at det snart ville ordne seg.", "- Tabben var at jeg ikke hadde googlet navnet p\u00e5 forh\u00e5nd. Hadde jeg gjort det, hadde jeg sett hvilken type dette er.", "Siste beskjed fra tr\u00f8nderen var at han ville levere i l\u00f8pet av helga som var. Det skjedde ikke, men mandagsmorgen ble derimot det meste av flyttelasset levert.", "- Det eneste som manglet er en 49 tommer TV, forteller Clausen.", "Tr\u00f8nderen har heller ikke betalt tilbake transportbel\u00f8pet p\u00e5 4000 kroner.", "Mandag ettermiddag kom meldingen om at TV-en er skadet, og at ny TV er bestilt. Den vil bli levert i Trondheim 13. mars.", "Eieren av flyttebyr\u00e5et sier til Adresseavisen at han hele tiden har hatt intensjon om \u00e5 ordne opp, men at han har hatt en rekke problemer. Han kj\u00f8rte to turer til Spania i september og oktober.", "- Begge ble fullastet, slik at jeg ikke fikk plass til sakene fra Stord.", "Tr\u00f8nderen er d\u00f8mt for regnskapsrot, og han er tidligere g\u00e5tt konkurs. Adresseavisen er ogs\u00e5 kjent med at han flere ganger er politianmeldt for flyttelass som ikke er blitt levert. Anmeldelsene har derimot blitt trukket tilbake n\u00e5r sakene til slutt har dukket opp.", "For 11 \u00e5r siden publiserte Adresseavisen f\u00f8rste gang en sak der tr\u00f8nderen var omtalt. En kunde som flyttet fra Trondheim til Mosj\u00f8en fortalte der om sin kamp for \u00e5 f\u00e5 tingene tilbake. Ogs\u00e5 programmet TV2 Hjelper deg har hatt sak p\u00e5 tr\u00f8nderen og det gjentatte flytterotet. Kunden fra 11 \u00e5r tilbake i tid forteller i dag til Adresseavisen at hun etter mye frem og tilbake fikk det meste av flyttelasset sitt tilbake, men ikke alt.", "- Jeg fikk i tillegg noen esker som ikke tilh\u00f8rte meg. Han hadde ingen kontroll, sier hun.", "Flyttebyr\u00e5et hadde da et annet navn. Dagens flyttebyr\u00e5 ble if\u00f8lge Br\u00f8nn\u00f8ysundregistret opprettet med et nytt navn i \u00e5r 2000.", "Andre aviser, som Dagbladet og Nettavisen, har ogs\u00e5 omtalt flyttemannen fra Trondheim. Siste gang tr\u00f8nderen ble omtalt var i Spania Posten. Kilder lurer da p\u00e5 om flyttebilen tr\u00f8nderen brukte kunne v\u00e6re stj\u00e5let, fordi den skulle v\u00e6rt levert tilbake for flere uker siden. Saken ble politianmeldt.", "SE OGS\u00c5:  Arbeidsledigheten i Spania sank til 18,6 prosent i siste del av 2016", "Spania Posten beskriver videre flyttebransjen mellom Spania og Norge som en cowboy-bransje, med flyttebyr\u00e5 som br\u00e5tt blir l\u00f8st opp og flyttelass som aldri kommer frem.", "Tr\u00f8nderen sier til Adresseavisen at han har levert bilen tilbake. Den saken er n\u00e5 ute av verden, sier han.", "Byr\u00e5et har ikke hatt noen ny flyttebil siden da.", "- Jeg har ikke drevet med flyttevirksomhet siden i oktober. N\u00e5 er det slutt, og jeg har varslet Br\u00f8nn\u00f8ysundregisteret at selskapet er oppl\u00f8st bedyrer han.", "Dette har Clausen i Stavanger ikke blitt informert om. P\u00e5 sp\u00f8rsm\u00e5l om hvorfor, svarer han:", "- Jeg har hele tiden trodd at jeg skulle klare \u00e5 levere. Jeg har flere ganger hatt kontakt med et flyttebyr\u00e5 fra Sverige, som har lovet at de ville hjelpe meg, men de dukket aldri opp. Jeg ble lurt.", "- Har tingene til Clausen i det hele tatt v\u00e6rt i Spania?", "- Nei.", "- S\u00e5 du var aldri utenfor huset hans i Spania?", "- Jeg var i omr\u00e5det.", "- Hvorfor ga du inntrykk av at flyttelasset var i Spania og at det snart ville bli levert?", "- Fordi jeg trodde det ville ordne seg, men jeg ble sviktet av noen svenske sj\u00e5f\u00f8rer. De sa de ville hjelpe meg.", "Fredag 24. februar lovet tr\u00f8nderen nok en gang at han ville levere sakene til Clausen i l\u00f8pet av helga, uten at Trondheimsterminalen AS ble varslet.", "- Hvor har du tingene til Clausen?", "- I bilen. De vil bli levert p\u00e5 lageret i mandag, sa han da.", "LES HER:  Dette \u00abflyttelasset\u00bb skapte 17.mai-stemning i \u00c5fjord", "Tr\u00f8nderen forklarte at han var p\u00e5 \u00d8stlandet i helga med bil. Derfor ville han heller levere sakene til Clausen i Oslo.", "- Jeg sa at jeg ville ha det levert i Trondheim hvor jeg allerede har gjort en avtale med et nytt firma. Det jeg lurer p\u00e5 er om han har kj\u00f8rt rundt p\u00e5 tingene mine? Jeg har jo ingen kontroll, sier Clausen.", "N\u00e5 h\u00e5per han at tingene vil v\u00e6re i hus f\u00f8r p\u00e5ske i \u00e5r.", "Forbrukerr\u00e5det anbefaler alle som \u00f8nsker \u00e5 benytte et flyttebyr\u00e5 \u00e5 sjekke andres e rfaringer med dem ved \u00e5 gj\u00f8re et netts\u00f8k, og unders\u00f8ke om alt later til \u00e5 v\u00e6re i orden i Br\u00f8nn\u00f8ysundregistret.", "- Med tanke p\u00e5 hvor mange som flytter, s\u00e5 har vi f\u00e5 klager p\u00e5 flyttebyr\u00e5. Fra 1. juli 2016 og frem til i dag har vi hatt 83 sp\u00f8rsm\u00e5l, og seks saker til mekling, opplyser informasjonskonsulent Martin Skaug Halsos i Forbrukerr\u00e5det."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "a596ea626ee4056317e0526c84243d85c84973c8013d44d61b1bb2fa8ec725ce"}, {"field": "createtime", "value": "2017-02-27T17:29:17.000Z"}, {"field": "description", "value": "Fortsatt mangler TV-en, men Trond Atle Clausen kamp om sitt eget flyttelass endte i Trondheim mandag."}, {"field": "dominantimage", "value": "http://www.adressa.no/pluss/nyheter/article14321345.ece/zg74t3/ALTERNATES/w980-default/Spania3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/73da9c9dd611d4cc68d7ba1e0d52a58573bb9671.jpg?5965d7fb"}, {"field": "dominantthumbnaildimensions", "value": "300x169"}, {"field": "heading", "value": ["Et halvt \u00e5r etter blir det levert i Trondheim -adressa.no", "Kj\u00f8pte inn ekstra", "Flyttelass i Trondheim", "Mangler TV", "Vil ordne opp", "Mange\u00e5rig flytterot", "- N\u00e5 er det slutt", "Levere mandag", "Gj\u00f8r et netts\u00f8k"]}, {"field": "id", "value": "73da9c9dd611d4cc68d7ba1e0d52a58573bb9671"}, {"field": "keyword", "value": ["Spania", "Forbrukerr\u00e5det"]}, {"field": "keywords", "value": "Spania,Forbrukerr\u00e5det"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-company", "value": "trondheimsterminalen as"}, {"field": "kw-concept", "value": ["tr\u00f8nderen", "levere sakene", "levert", "utenfor huset", "diverse innbo"]}, {"field": "kw-entity", "value": ["spania og norge", "spania posten", "dagbladet og nettavisen", "br\u00f8nn\u00f8ysundregistret", "\u00f8stlandet", "forbrukerr\u00e5det", "toten transport", "br\u00f8nn\u00f8ysundregisteret", "adresseavisen", "hjelper"]}, {"field": "kw-location", "value": ["stavanger", "mosj\u00f8en", "stord", "sverige", "oslo", "\u00e5fjord"]}, {"field": "kw-pageclass", "value": "article"}, {"field": "kw-person", "value": ["trond atle clausen", "martin skaug halsos"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14321345.ece/zg74t3/ALTERNATES/w980-default/Spania3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et halvt \u00e5r etter blir det levert i Trondheim"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/27/Et-halvt-%C3%A5r-etter-blir-det-levert-i-Trondheim-14321349.ece"}, {"field": "pageclass", "value": ["article"]}, {"field": "publishtime", "value": "2017-02-27T17:27:29.000Z"}, {"field": "recs-articleid", "value": "14321349"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-27T17:27:29.000Z"}, {"field": "recs-rawtitle", "value": "Et halvt \u00e5r etter blir det levert i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Fortsatt mangler TV-en, men Trond Atle Clausen kamp om sitt eget flyttelass endte i Trondheim mandag."}, {"field": "thumbnail", "value": "http://content-thumbnail.cxpublic.com/content/thumbnail200x150/73da9c9dd611d4cc68d7ba1e0d52a58573bb9671.jpg?5965d7fb"}, {"field": "thumbnailfullheightdimensions", "value": "200x2197"}, {"field": "timestamp", "value": "2017-07-12T08:04:11.000Z"}, {"field": "title", "value": "Et halvt \u00e5r etter blir det levert i Trondheim"}, {"field": "url", "value": "http://www.adressa.no/pluss/nyheter/2017/02/27/Et-halvt-%c3%a5r-etter-blir-det-levert-i-Trondheim-14321349.ece"}, {"field": "urlhash", "value": "73da9c9dd611d4cc68d7ba1e0d52a58573bb9671"}], "score": 0.49301773, "siteId": "9222270286501375973", "id": "73da9c9dd611d4cc68d7ba1e0d52a58573bb9671"}

