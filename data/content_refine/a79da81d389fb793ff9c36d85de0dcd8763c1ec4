{"fields": [{"field": "modifiedtime", "type": "time", "value": "2016-11-07T16:23:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Adresseavisen 250", "langrenn", "Sverige", "Adresseavisen"]}, {"field": "author", "value": "per christiansen 951 98 766"}, {"field": "body", "value": ["\u00c5r: 1949", "Stikkord: Langrenn", "Etter krigen hadde svenskene vunnet det meste i suveren stil. Under OL i St. Moritz i 1948 var Norge havnet over 12 minutter bak Sverige p\u00e5 stafetten. De svenske l\u00f8perne hadde tatt femdobbel seier p\u00e5 18 km og gull og s\u00f8lv p\u00e5 femmila. I Holmenkollen var de like overlegne. Der var det helsvensk fra 1. til 5. plass p\u00e5 18 km b\u00e5de i 1948 og 1949 \u2013 og solide femmilstriumfer i tillegg.", "Interessert i historie? Her kan du lese flere av sakene i Adresseavisens jubileumsserie", "H\u00f8sten 1949 l\u00e5 l\u00f8perne p\u00e5 begge sider av grensen i trening foran VM i Lake Placid. Det kom meldinger om at svenskene drev hardtrening i V\u00e5l\u00e5dalen, og dit ville Adresseavisen for \u00e5 finne mer ut om hva som gjorde Nils \u00abMora-Nisse\u00bb Karlsson & co. s\u00e5 gode. Turen skulle foreg\u00e5 s\u00e5 ubemerket som mulig \u2013 p\u00e5 ski gjennom Sylene.", "\u00abEn tr\u00f8ndersk skipatrulje vil i gr\u00e5lysningen i morgen begi seg p\u00e5 vei mot svenskegrensen. Dens oppgave er rekognosering og m\u00e5let er V\u00e5l\u00e5dalen,\u00bb avsl\u00f8rte Adresseavisen for sine egne lesere 1. desember. Patruljen besto av avisens unge sportsjournalist \u2013 og langrennsl\u00f8per, Rolf Kluge, og kjente langrennsnavn som Martin Stokken, Bjarne Esp\u00e5s og Norvald Basmo, som alle if\u00f8lge den korte meldingen hadde \u00abf\u00e5tt utferdstrangen i blodet\u00bb. Etter oppladning og venting p\u00e5 godt v\u00e6r p\u00e5 V\u00e6ktarstua i Tydal, la de ut p\u00e5 den rundt syv mil lange turen, som de h\u00e5pet \u00e5 tilbakelegge p\u00e5 \u00e9n dag.", "LES OGS\u00c5: Neste \u00e5r feirer Adresseavisen 250 \u00e5rsjubileum", "Det ble en lang dag i fjellet. Det var d\u00e5rlig med sn\u00f8, og den f\u00f8rste mila opp til Skard\u00f8ra m\u00e5tte de fire karene b\u00e6re skiene. Deretter ble det \u00e5 g\u00e5 i sikk-sakk der det fantes tilstrekkelig med sn\u00f8. Da m\u00f8rket falt p\u00e5, hadde de enda to mil igjen. De ventet en stund til m\u00e5nen kom opp og ga s\u00e5pass lys at de greide \u00e5 ta seg frem til V\u00e5l\u00e5dalen, sultne og slitne sent p\u00e5 kveld. Da hadde de g\u00e5tt mellom \u00e5tte og ni mil, anslo Kluge.", "I V\u00e5l\u00e5dalen hadde G\u00f6sta Olander bygd opp et treningssenter, med sk\u00f8ytebane og skil\u00f8yper, der ogs\u00e5 norske idrettsfolk var velkomne. Falken-trioen Henry Wahl, Sverre Farstad og Hjallis var alt p\u00e5 plass, men det var ikke dem Rolf Kluge f\u00f8rst og fremst var kommet for \u00e5 se. Mens de norske sk\u00f8ytel\u00f8perne allerede var p\u00e5 h\u00f8yden med de svenske \u2013 og vel s\u00e5 det, hang langrennsl\u00f8perne langt etter. Dette var mysteriet Adresseavisens utsendte ville granske.", "Hos G\u00f6sta Olander sto d\u00f8rene \u00e5pne for de norske gjestene, om de var spioner aldri s\u00e5 mye. De svenske skil\u00f8perne var heller ikke avvisende, men snakket gjerne med journalisten som hadde tatt seg over fjellet. Og snart rapporterte Kluge hjem til redaksjonen i Trondheim: \u00abDen svenske skieliten samlet i V\u00e5l\u00e5dalen. Vi avlurer dem treningshemmeligheter.\u00bb", "LES OGS\u00c5:  Jan Erik Vold skriver blues om Therese Johaug:", "Det begynte i sm\u00f8rekjelleren, der det kunne avsl\u00f8res at svenskene f\u00f8rst l\u00e5 p\u00e5 et lag med \u00abgrunnvalla\u00bb, av en ny slitesterk type som gjorde at t\u00f8rrsmurningen satt ekstra godt. Skiene blir \u00abhelt glatte og sorte som bek\u00bb av dette nye vokset, het det i \u00abspionrapporten\u00bb som ble detaljert gjengitt i avisen. T\u00f8rrsmurningen ble lagt tykt p\u00e5 \u2013 det viktigste for svenskene var at skiene satt godt i motbakkene, noterte Kluge.", "Ute i l\u00f8ypene gikk \u00abMora-Nisse\u00bb, Martin Lundstr\u00f6m, Harald Eriksson, Nisse T\u00e4pp og de andre gullgrossistene gjerne i grupper p\u00e5 4\u20135 mann. De gikk opp spor selv og konsentrerte seg ikke om stil og teknikk f\u00f8r etter en til to uker p\u00e5 ski. Det viktige var \u00e5 g\u00e5 langt p\u00e5 ski p\u00e5 denne tiden av \u00e5ret. Etter et solid antall mil i kroppen, begynte \u00abrykk-treningen, som man kanskje f\u00f8rst og fremst har \u00e5 takke for at svenskene i dag er s\u00e5 overlegne i langrennssport,\u00bb kunne Adresseavisen melde fra stedet der svenskene igjen la grunnlaget for nye triumfer. Medisiner og kunstige stimuli var ikke tema i 1949.", "Selv om Rolf Kluges rapporter fra V\u00e5l\u00e5dalen ga norske langrennsl\u00f8pere god innsikt i en del sm\u00f8rings- og treningsmetoder, kunne de ikke forhindre at svenskene tok \u00abrubbel og bit\u00bb ogs\u00e5 vinteren 1950. I Lake Placid ble det dobbelt svensk p\u00e5 18-kilometeren, med Karl-Erik \u00c5str\u00f6m som vinner, og femdobbelt p\u00e5 femmila, der Gunnar Eriksson vant gull. I stafetten vant naturligvis Sverige p\u00e5 ny, med Finland p\u00e5 andre og Norge igjen som nummer tre. En tr\u00f8st kunne det v\u00e6re at forspranget denne gang var kuttet ned til \u00abbare\u00bb 10 minutter.", "Og hva med Martin Stokken? Langturen i Sylene, der han Esp\u00e5s og Basmo hadde g\u00e5tt samme vei tilbake, hjalp nok bra p\u00e5 formen. I Lake Placid gikk Stokken f\u00f8rste etappe p\u00e5 stafetten, mens han individuelt ble nr. 12 p\u00e5 50 km og 17 p\u00e5 18 km.", "Enn\u00e5 var det ting \u00e5 l\u00e6re av svenskene."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "832a8996426db1fb4c1dd09ae6bf218764dd6812d46ed2824f6f19ca3d700c27"}, {"field": "createtime", "value": "2017-04-30T16:41:02.000Z"}, {"field": "description", "value": "Sent p\u00e5 h\u00f8sten i 1949 la Adresseavisen ut p\u00e5 spiontokt over grensen for \u00e5 finne hemmeligheten bak den svenske dominansen i langrenn."}, {"field": "dominantimage", "value": "http://www.adressa.no/pluss/kultur/article13752438.ece/g440zj/ALTERNATES/w980-default/Mora-Nisse_0002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a79da81d389fb793ff9c36d85de0dcd8763c1ec4.jpg?5906139e"}, {"field": "dominantthumbnaildimensions", "value": "300x169"}, {"field": "heading", "value": ["Spiontur over grensen -adressa.no", "En hard marsj", "Hemmelighetene i V\u00e5l\u00e5dalen", "Godt grunnlag"]}, {"field": "id", "value": "a79da81d389fb793ff9c36d85de0dcd8763c1ec4"}, {"field": "keyword", "value": ["Adresseavisen 250", "langrenn", "Sverige", "Adresseavisen"]}, {"field": "keywords", "value": "Adresseavisen 250,langrenn,Sverige,Adresseavisen"}, {"field": "kw-category", "value": ["pluss", "kultur"]}, {"field": "kw-classification", "value": "sports"}, {"field": "kw-concept", "value": ["svenske dominansen", "adressa", "hemmeligheten bak", "svensk"]}, {"field": "kw-entity", "value": ["karl-erik \u00e5str\u00f6m", "holmenkollen", "karlsson", "ute", "adresseavisen 250", "sverre farstad og hjallis", "nisse t\u00e4pp", "sylene", "nils", "mora-nisse", "skard\u00f8ra", "bjarne esp\u00e5s og norvald basmo", "g\u00f6sta olander", "esp\u00e5s og basmo", "v\u00e5l\u00e5dalen", "v\u00e6ktarstua"]}, {"field": "kw-location", "value": ["tydal", "sverige", "trondheim", "lake placid", "norge", "st. moritz", "finland"]}, {"field": "kw-pageclass", "value": "article"}, {"field": "kw-person", "value": ["jan erik vold", "martin lundstr\u00f6m", "sverre farstad", "henry wahl", "norvald basmo", "rolf kluge", "therese johaug", "bjarne esp\u00e5s", "martin stokken", "gunnar eriksson", "harald eriksson"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13752438.ece/g440zj/ALTERNATES/w980-default/Mora-Nisse_0002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Spiontur over grensen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/11/07/Spiontur-over-grensen-13752439.ece"}, {"field": "pageclass", "value": ["article"]}, {"field": "publishtime", "value": "2016-11-07T16:23:07.000Z"}, {"field": "recs-articleid", "value": "13752439"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-11-07T16:23:07.000Z"}, {"field": "recs-rawtitle", "value": "Spiontur over grensen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Sent p\u00e5 h\u00f8sten i 1949 la Adresseavisen ut p\u00e5 spiontokt over grensen for \u00e5 finne hemmeligheten bak den svenske dominansen i langrenn."}, {"field": "thumbnail", "value": "http://content-thumbnail.cxpublic.com/content/thumbnail200x150/a79da81d389fb793ff9c36d85de0dcd8763c1ec4.jpg?5906139e"}, {"field": "thumbnailfullheightdimensions", "value": "200x1686"}, {"field": "timestamp", "value": "2017-04-30T16:41:02.000Z"}, {"field": "title", "value": "Adresseavisen dro p\u00e5 spiontokt over grensen for \u00e5 finne hemmeligheten bak den svenske dominansen i langrenn"}, {"field": "url", "value": "http://www.adressa.no/pluss/kultur/2016/11/07/Spiontur-over-grensen-13752439.ece"}, {"field": "urlhash", "value": "a79da81d389fb793ff9c36d85de0dcd8763c1ec4"}], "score": 0.9761488, "siteId": "9222270286501375973", "id": "a79da81d389fb793ff9c36d85de0dcd8763c1ec4"}

