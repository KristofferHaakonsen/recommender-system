{"fields": [{"field": "modifiedtime", "type": "time", "value": "2015-04-01T10:45:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Ungdom", "Barneoppdragelse", "Barn og unge"]}, {"field": "author", "value": "heidi pettersen"}, {"field": "body", "value": ["Saken oppdateres.", "Hun husker godt den dagen hun ble hentet hjemme og tatt med til Heggeli barnehjem.", "Noshin Akhtar (21) var fem \u00e5r. Lilles\u00f8ster var fire. En stor gruppe mennesker kom p\u00e5 d\u00f8ren; politiet, saksbehandlere i Nav, barnevernsfolk. Det var kaos.", "\u2014 Alle ble med, moren min ogs\u00e5. Da vi kom til Heggeli ble vi tatt veldig godt imot. De voksne var s\u00e5 hyggelige. Jeg husker fortsatt hvem som var der den dagen, sier Noshin.", "Moren var syk, og klarte ikke \u00e5 v\u00e6re mamma for jentene sine. Men hun fikk overnatte sammen med dem den f\u00f8rste natten p\u00e5 Heggeli. Grytidlig morgenen etter tok hun d\u00f8trene med seg og r\u00f8mte. De kom ikke s\u00e5 langt.", "\u2014 Da var det nytt rabalder da, med politiet og alt.", "Da de kom tilbake til barnehjemmet fikk de knekkebr\u00f8d med syltet\u00f8y. Noshin spiste to. Og s\u00e5 ti til. Mat hadde ikke v\u00e6rt noen selvf\u00f8lge der hun kom fra.", "\u2014 Jeg husker at jeg f\u00f8lte meg veldig trygg. Jeg var utadvendt og kom godt overens med damene der. Mennene var jeg litt skeptisk til. Men jeg hadde det fint, og kan ikke huske at jeg var redd. Men jeg var nok veldig overbeskyttende overfor s\u00f8steren min.", "En stund etter at Noshin og s\u00f8steren hadde flyttet inn, kom en ny jente til Heggeli.\u2014 Du er bestevenninnen min, sa jeg til henne, og det ble hun. I dag bor vi sammen. Det er det beste som kom ut av Heggeli-oppholdet, sier Noshin og ler.", "Hun er midt i eksamen, f\u00f8rste \u00e5ret p\u00e5 sykepleierstudiet. Hun deler leilighet med venninnen, og har en kj\u00e6reste som hun viste frem for Heggeli-folket til jul. Hun har kontroll p\u00e5 livet sitt.", "Les ogs\u00e5:", "\u2014 Jeg kom fra et veldig ustabilt hjem. Det var \u00e5 flytte fra sted til sted, fra krisesenter til krisesenter. Jeg var ikke vant til \u00e5 ha rutiner. P\u00e5 Heggeli ble vi som en familie, de voksne og vi barna, og for f\u00f8rste gang opplevde jeg forutsigbarhet.", "Det er rutinene hun husker best. De faste filmdagene. Tirsdagene med bading p\u00e5 T\u00f8yenbadet, \u00e5 komme hjem med klorlukt i h\u00e5ret til nystekte horn og senger med rent senget\u00f8y.", "Noshin og lilles\u00f8steren skulle i fosterhjem, men det var en lang prosess \u00e5 f\u00e5 plassert dem sammen. Det ble fors\u00f8kt \u00e5 finne en pakistansk familie, men det var vanskelig.", "\u2014 De ville finne en pakistansk familie for at vi skulle ha kontakt med r\u00f8ttene v\u00e5re, men jeg ville ikke det. Jeg hadde ikke noen gode erfaringer med det pakistanske. Det er en stor skam i det pakistanske milj\u00f8et \u00e5 ikke kunne ta vare p\u00e5 barna sine, og vi var ikke akseptert. Jeg ville bare v\u00e6re norsk, sier Noshin.Jentene ble boende p\u00e5 Heggeli i to og et halvt \u00e5r f\u00f8r de flyttet til en norsk familie.", "- Jeg hadde ikke v\u00e6rt den jeg er i dag uten den familien. Fostermoren min ... Jeg vet ikke om jeg hadde overlevd uten henne. Jeg er veldig takknemlig for at jeg kom dit. Samtidig er jeg lei meg for \u00e5 ha mistet kulturen min, og for ikke \u00e5 kunne urdu, morsm\u00e5let mitt. Jeg er hverken norsk eller pakistansk. Men det er ikke Heggeli sin feil. De pr\u00f8vde jo \u00e5 finne en pakistansk familie til oss.", "S\u00f8strene ble plassert i en s\u00e5kalt familiebase, et forsterket fosterhjem, som inneb\u00e6rer blant annet at barna er p\u00e5 \u00abHeggeli-helg\u00bb en gang i m\u00e5neden, og p\u00e5 sommerleir med barnehjemmet to uker hver sommer.", "\u2014 Jeg ville ikke kutte kontakten med Heggeli. Jeg s\u00e5 p\u00e5 Heggeli som familie, den kontakten jeg hadde med dem var veldig viktig. I tillegg var Heggeli-helgene viktige. Da traff jeg venner og fikk en pause fra \u00e5 v\u00e6re fosterbarn.", "\u2014 Du slutter aldri \u00e5 v\u00e6re en del av systemet. Jeg blir alltid invitert p\u00e5 sommerfester og julemiddager for eksempel, og selv om jeg ikke har v\u00e6rt med p\u00e5 alle, vet jeg at de alltid er der. Sist gang tok jeg med kj\u00e6resten min, jeg ville at han skulle treffe dem.", "\u2014 Jeg er veldig takknemlig for at jeg fikk en trygg oppvekst. Jeg tror ikke vi hadde klart oss uten. N\u00e5 skal jeg gj\u00f8re ferdig sykepleierutdannelsen, f\u00e5 meg en jobb, gifte meg og f\u00e5 barn. Jeg vil v\u00e6re en ung mamma, under 30. Og alt skal v\u00e6re stabilt f\u00f8r jeg f\u00e5r barn. Hus, jobb, \u00f8konomi, mann. Da skal alt v\u00e6re p\u00e5 plass. Artikkelen er levert av det nye m\u00e5nedsmagasinet Aftenposten Oppvekst.", "Les ogs\u00e5:", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst", "Eies og drives av Kirkens Bymisjon.", "Har plass til fem barn fra 2\u201312 \u00e5r.", "Barn bor her ett til to \u00e5r, f\u00f8r de flytter til \u00abfamiliebase\u00bb, et forsterket fosterhjem. Barn og familiebase f\u00e5r oppf\u00f8lging fra Heggeli. Etter at de har flyttet, kommer barna tilbake en helg i m\u00e5neden, og er p\u00e5 leir to uker hver sommer med Heggeli-barn og -voksne. I tillegg inviteres de til ulike arrangementer flere ganger i \u00e5ret.", "Biologiske foreldre kan ogs\u00e5 f\u00e5 oppf\u00f8lging gjennom tilbudet \u00abR\u00f8tter\u00bb.", "Vis fakta", "Familiebasen er et tett forsterket fosterhjem med tilknytning tilfagmilj\u00f8et p\u00e5 Heggeli barnehjem. Familiebasen f\u00e5r oppl\u00e6ring ogveiledning av seniorkonsulenter ved barnehjemmet og deltar igruppeveiledning og kursing med andre fosterforeldre.Barnehjemmet bist\u00e5r med d\u00f8gnkontinuerlig beredskapved akutt behov.", "Vis fakta", "I 2004 overtok staten ansvaret for det fylkeskommunale barnevernet. Siden har det v\u00e6rt en nedgang i bruken av institusjoner \u2013 noe som var en viktig m\u00e5lsetting med reformen \u2013 og en \u00f8kning i bruk av fosterhjem.", "I en evaluering av ordningen, publisert i januar 2012, stilte forskere ved Fafo (Institutt for arbeidslivs- og velferdsforskning) og Nova (Norsk institutt for forskning om oppvekst, velferd og aldring) sp\u00f8rsm\u00e5l ved om utviklingen kan ha g\u00e5tt for langt; om den \u00f8kte bruken av fosterhjem heller skjer fordi man ikke \u00f8nsker institusjon, enn som resultat av en gjennomtenkt politikk for hva fosterhjem skal v\u00e6re.", "I rapporten argumenteres det med at utviklingen kan v\u00e6re uheldig fordi det er snakk om ulike grupper barn og unge. Halvparten av dem som bor i institusjon er plassert p\u00e5 grunn av atferdsvansker eller rusproblemer. Dette er gjerne unge som sv\u00e6rt lett opplever mislykte fosterhjemsplasseringer. Mange unge \u00f8nsker heller ikke \u00e5 bo i fosterhjem, heter det i rapporten.", "Kilde: NOVA-Rapport 21/2011, Institusjonsplassering \u2013 siste utvei? Betydningen av barnevernsreformen fra 2004 for institusjonstilbudet", "Vis fakta", "1246 barn bodde i barnevernsinstitusjon i 2013, det er 19,4 prosent f\u00e6rre enn i 2009.", "Noe av nedgangen skyldes reduksjon i oppholdsdager av enslige, mindre\u00e5rige asyls\u00f8kere.", "Av de 1246 var 44 prosent jenter, og barn under 13 \u00e5r utgjorde under 14 prosent av beboerne i barnevernsinstitusjon. Begge tallene har holdt seg noks\u00e5 stabile gjennom \u00e5rene.", "Totalt fikk 53150 barn og unge tiltak fra barnevernet i 2013, omtrent det samme som i 2012.", "Kilde: Statistisk sentralbyr\u00e5", "Vis fakta"]}, {"field": "category0", "value": "familieogoppvekst"}, {"field": "contenthash", "value": "498e0c0c414c0bf03615c7d5420ad8309e59cc2f8105051b7aad2761a90b9717"}, {"field": "createtime", "value": "2017-01-19T13:40:17.000Z"}, {"field": "description", "value": "Noshin Akhtar kom til barnehjemmet Heggeli som fem\u00e5ring. Det hun husker best er tolv knekkebr\u00f8d med syltet\u00f8y og rutinene som fulgte."}, {"field": "heading", "value": ["Barnehjemmet ga henne en trygg oppvekst -adressa.no", "- Jeg var nok veldig overbeskyttende", "Husker best rutinene", "Takknemlig"]}, {"field": "id", "value": "12b47f66ce1e75e7a1a15c5d24835a804917e41b"}, {"field": "keyword", "value": ["Ungdom", "Barneoppdragelse", "Barn og unge"]}, {"field": "keywords", "value": "Ungdom,Barneoppdragelse,Barn og unge"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "facebook"}, {"field": "kw-concept", "value": ["husker best", "familie", "trygg oppvekst", "vis fakta", "barnehjem", "barn", "pakistansk familie", "forsterket fosterhjem", "fosterhjem"]}, {"field": "kw-entity", "value": ["familie", "nav", "t\u00f8yenbadet", "aftenposten oppvekst", "institutt", "fafo", "norsk", "kirkens bymisjon", "twitter", "institusjonsplassering", "r\u00f8tter", "heggeli", "noshin", "akhtar", "nova"]}, {"field": "kw-pageclass", "value": "article"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/7f156061-0243-4c74-8086-933b06c30002?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barnehjemmet ga henne en trygg oppvekst"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Barnehjemmet-ga-henne-en-trygg-oppvekst-7960b.html"}, {"field": "pageclass", "value": ["article"]}, {"field": "publishtime", "value": "2015-04-01T09:35:50.000Z"}, {"field": "recs-articleid", "value": "7960"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-04-01T09:35:50.000Z"}, {"field": "recs-rawtitle", "value": "Barnehjemmet ga henne en trygg oppvekst -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Noshin Akhtar kom til barnehjemmet Heggeli som fem\u00e5ring. Det hun husker best er tolv knekkebr\u00f8d med syltet\u00f8y og rutinene som fulgte."}, {"field": "thumbnail", "value": "http://content-thumbnail.cxpublic.com/content/thumbnail200x150/12b47f66ce1e75e7a1a15c5d24835a804917e41b.jpg?59592c8a"}, {"field": "thumbnailfullheightdimensions", "value": "200x1568"}, {"field": "timestamp", "value": "2017-07-02T17:25:30.000Z"}, {"field": "title", "value": "Barnehjemmet ga henne en trygg oppvekst"}, {"field": "url", "value": "http://www.adressa.no/familieogoppvekst/Barnehjemmet-ga-henne-en-trygg-oppvekst-7960b.html"}, {"field": "urlhash", "value": "12b47f66ce1e75e7a1a15c5d24835a804917e41b"}], "score": 0.8250826, "siteId": "9222270286501375973", "id": "12b47f66ce1e75e7a1a15c5d24835a804917e41b"}

