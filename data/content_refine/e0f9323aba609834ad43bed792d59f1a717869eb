{"fields": [{"field": "modifiedtime", "type": "time", "value": "2016-09-16T11:03:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["\u00c5ge Aleksandersen", "ida jenshus", "rockhistorie", "Los Angeles", "California"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Namsosjenta er 26 \u00e5r, rager ikke s\u00e5 h\u00f8yt over bakken og veier ikke veldig mange kilo. Hun kan kanskje virke beskjeden.", "Men du skal ikke ha kjent henne lenge f\u00f8r du oppdager at hun rommer kraft og ambisjoner s\u00e5 det holder.", "Det er ikke tilfeldig at hennes prosjekt med \u00e5 fotografere \u00c5ge Aleksandersen og Sambandet endte med en bredt lansert bok, at hennes vennskap og engasjement for Ida Jenshus endte i platecover, managerrolle og et bredt dokumentarprosjekt, \u2013 og at et tilfeldig m\u00f8te med hennes ungdomshelt Daniel Lanois endte med at hun har jobbet tett med ham store deler av det siste \u00e5ret, og at det er hun som har designet coveret til albumet \u00abGoodbye To Language\u00bb som ble lansert sist fredag.", "LES OGS\u00c5: Dette bildet er \u00c5ges favoritt", "Marthe oppdaget kanadiske Daniel Lanois gjennom album han har produsert for andre, spesielt \u00abTime Out of Mind\u00bb med Bob Dylan. Hun er begeistret for albumene Brian Eno og Lanois produserte for U2. \u2013 Ingen kan argumentere mot \u00abThe Joshua Tree\u00bb og \u00abAchtung Baby\u00bb, sier Marthe.", "I 2003 ga Lanois ut \u00abShine\u00bb, som ble Marthes inngang til hans egen musikk. Marthe ble hektet p\u00e5 den stillferdig intense musikken til mannen som Brian Eno har karakterisert som en av klodens mest musikalske. Men det klaffet aldri \u00e5 f\u00e5 sett ham live, heller ikke da han spilte sin sagnomsuste konsert p\u00e5 Dokkhuset i Trondheim i 2012. Jula for snart to \u00e5r siden skulle hun endre p\u00e5 det.", "I de siste \u00e5rene har Marthe Vannebo jobbet tett med Ida Jenshus, og i 2014 ga hun en billett til Daniel Lanois-konsert i Dublin i julegave til Ida. Begge var oppgl\u00f8dd etter konserten, men Ida hadde konsert i Br\u00f8nn\u00f8ysund kvelden etter, s\u00e5 avgangen fra Dublin var berammet grytidlig. Men de n\u00f8lte ikke da et bes\u00f8k backstage \u00e5pnet seg gjennom et tilfeldig m\u00f8te etter konserten.", "- Vi hadde det ekstremt hyggelig, da vi forlot dem var det som vi hadde kjent hverandre i \u00e5revis. Lanois ble opptatt av Ida og meg, jeg tror han kjente igjen engasjementet, kompromissl\u00f8sheten og idealismen fra egne yngre dager, sier Marthe.", "De ble enige om \u00e5 holde kontakten. H\u00f8sten 2015 dro Ida og Marthe til Los Angeles, i en leid liten leilighet skulle de holde p\u00e5 med hver sine prosjekter. Etter noen uker f\u00f8lte begge at det ble i overkant tett og trangt.", "Marthe tok kontakt med Lanois med tanke om \u00e5 overnatte i hans store villa i Silver Lake et par dager. Det ble nesten to m\u00e5neder, sammen med andre kreative folk, i et stort hus inne i en stor hage, kj\u00f8pt f\u00f8r str\u00f8ket ble hipt og dyrt.", "LES OGS\u00c5: Det er utrolig bra kondis p\u00e5 den fyren", "- Det f\u00f8les som jeg ble en av familien, jeg opplevde en uformell, vennlig tone, men ogs\u00e5 sterkt fokus, sier Marthe som begynte \u00e5 fotodokumentere arbeidet med albumet som Lanois og Rocco Deluca jobbet med, dobbel steelgitar fra morgen til kveld.", "- Bob Dylan har sagt at Lanois er en krevende mann \u00e5 jobbe med, og det kan jeg skrive under p\u00e5. Krevende p\u00e5 en god og inspirerende m\u00e5te. Han er impulsiv, hopper stadig p\u00e5 nye ideer, samtidig som han er en perfeksjonist. Det er helt fantastisk inspirerende \u00e5 f\u00e5 jobbe med en mann som Lanois. Jeg f\u00e5r alltid en kreativitetsboom etter \u00e5 ha tilbrakt tid sammen med ham, sier Marthe \u2013 som f\u00f8rst ble bedt om \u00e5 lage coverbilde til albumet. Hun kikket p\u00e5 bilder Lanois selv hadde tatt p\u00e5 en konsert p\u00e5 Newfoundland, hun f\u00f8lte at stemningen harmonerte godt med den ambiente musikken p\u00e5 albumet, og sa at her hadde han omslagsbildet.", "LES OGS\u00c5: Marthes kveld med Bruce", "Lanois ba henne ta ansvar for hele coveret. Ett av Marthes foto er p\u00e5 coveret, i tillegg har hun laget et sett med promobilder som etter hvert vil pryde intervjuer med Lanois i internasjonale magasiner. I tillegg til tiden i Silver Lake har hun v\u00e6rt med Lanois til Jamaica og Toronto.", "Sammen med boka \u00abHjeml\u00f8s\u00bb om \u00c5ge Aleksandersen, er arbeidet med Lanois er et forel\u00f8pig h\u00f8ydepunkt i en foto-karriere med mange norske artister p\u00e5 merittlisten. \u00c5ge Aleksandersen har sagt at Marte er flink til \u00e5 gj\u00f8re seg usynlig, hun tar ikke plass, de merker ikke at hun er der.", "- Den gjensidige respekten er viktig for meg, og det \u00e5 vise de jeg jobber med at jeg vil noe med det jeg gj\u00f8r, sier Marthe Vannebo \u2013 som n\u00e5 dels har Oslo, dels Los Angeles som base. Hun er med p\u00e5 \u00e5 organisere Ida Jenshus sin soloturn\u00e9 i Norge, samtidig som hun jobber frilans som fotograf og designer, og akkurat n\u00e5 er hun igjen i Los Angeles for \u00e5 jobbe med lanseringen av Daniel Lanois.", "\u00c5 jobbe med den h\u00f8yt anerkjente kanadieren er en personlig opplevelse for Marthe. Men \u00e5 jobbe med ham kan ogs\u00e5 ha karrieremessige sider. Bono fra U2 og skuespiller Billy Bob Thornton er blant de som allerede har anskaffet seg albumet, og en rekke andre vil ogs\u00e5 legge merke til Marthes arbeid. Lanois er musikernes musiker, og mange vil h\u00f8re albumet og studere coveret i m\u00e5nedene som kommer. Og bortsett fra musikken, er det Marthe Amanda Vannebo fra Namsos som har laget alt."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "c6fa5058e9c61576c4bf16a3eba9bcdf268128b7845cb5a7fcdf9e30d6909ee2"}, {"field": "createtime", "value": "2017-04-30T12:12:52.000Z"}, {"field": "description", "value": "- Det er spr\u00f8tt \u00e5 se for seg at U2-Bono \u00e5pner og studerer vinylalbumet, og s\u00e5 er det jeg som har laget coveret, sier Marthe Amanda Vannebo."}, {"field": "dominantimage", "value": "http://www.adressa.no/pluss/kultur/article13331256.ece/qd1mip/ALTERNATES/w980-default/vannebojenshus.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e0f9323aba609834ad43bed792d59f1a717869eb.jpg?597f086d"}, {"field": "dominantthumbnaildimensions", "value": "300x169"}, {"field": "heading", "value": ["Marthe dokumenterer rockens stjerner -adressa.no", "Bok, foto, management", "Oppdaget Lanois via Dylan", "Julegaven til Ida", "F\u00f8rste m\u00f8tet med Lanois", "Steelgitar fra morgen til kveld", "Ansvar for hele coveret", "Bra ogs\u00e5 for karrieren"]}, {"field": "id", "value": "e0f9323aba609834ad43bed792d59f1a717869eb"}, {"field": "keyword", "value": ["\u00c5ge Aleksandersen", "ida jenshus", "rockhistorie", "Los Angeles", "California"]}, {"field": "keywords", "value": "\u00c5ge Aleksandersen,ida jenshus,rockhistorie,Los Angeles,California"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["jobbe", "dokumenterer rockens stjerner", "album", "coveret", "ida", "ida jenshus"]}, {"field": "kw-entity", "value": ["marte", "lanois og rocco deluca", "jamaica og toronto", "marthe vannebo", "\u00e5ge aleksandersen og sambandet", "goodbye to language", "time out", "shine", "the joshua tree", "ida og marthe", "time out of mind", "marthe amanda vannebo", "hjeml\u00f8s", "achtung baby", "dokkhuset", "brian eno og lanois", "newfoundland", "\u00e5ges", "marthe"]}, {"field": "kw-location", "value": ["namsos", "dublin", "oslo", "silver lake", "trondheim", "los angeles", "norge", "br\u00f8nn\u00f8ysund", "bruce"]}, {"field": "kw-pageclass", "value": "article"}, {"field": "kw-person", "value": ["rocco deluca", "\u00e5ge aleksandersen", "bob dylan", "brian eno", "billy bob thornton", "daniel lanois", "ida jenshus"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13331256.ece/qd1mip/ALTERNATES/w980-default/vannebojenshus.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Marthe dokumenterer rockens stjerner"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/09/16/Marthe-dokumenterer-rockens-stjerner-13331262.ece"}, {"field": "pageclass", "value": ["article"]}, {"field": "publishtime", "value": "2016-09-16T11:03:19.000Z"}, {"field": "recs-articleid", "value": "13331262"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-09-16T11:03:19.000Z"}, {"field": "recs-rawtitle", "value": "Marthe dokumenterer rockens stjerner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "- Det er spr\u00f8tt \u00e5 se for seg at U2-Bono \u00e5pner og studerer vinylalbumet, og s\u00e5 er det jeg som har laget coveret, sier Marthe Amanda Vannebo."}, {"field": "thumbnail", "value": "http://content-thumbnail.cxpublic.com/content/thumbnail200x150/e0f9323aba609834ad43bed792d59f1a717869eb.jpg?597f086d"}, {"field": "thumbnailfullheightdimensions", "value": "200x1996"}, {"field": "timestamp", "value": "2017-07-31T10:37:33.000Z"}, {"field": "title", "value": "Marthe dokumenterer rockens stjerner"}, {"field": "url", "value": "http://www.adressa.no/pluss/kultur/2016/09/16/Marthe-dokumenterer-rockens-stjerner-13331262.ece"}, {"field": "urlhash", "value": "e0f9323aba609834ad43bed792d59f1a717869eb"}], "score": 0.90506375, "siteId": "9222270286501375973", "id": "e0f9323aba609834ad43bed792d59f1a717869eb"}

