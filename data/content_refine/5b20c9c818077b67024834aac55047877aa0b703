{"fields": [{"field": "modifiedtime", "type": "time", "value": "2012-04-18T18:32:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Farmor Inger Worren smiler forst\u00e5elsesfullt i olje og vakker ramme. Far Erik Hivju har nok sine tanker n\u00e5r s\u00f8nnen Kristofer debuterer i den f\u00f8rste store rollen ved et tradisjonelt norsk teater - som Erlend Nikulauss\u00f8n i \u00abKristin Lavransdatter\u00bb. Han er tredje generasjon skuespiller som st\u00e5r p\u00e5 en av Tr\u00f8ndelag Teaters scener. Farmor, far og s\u00f8nn har en ting felles: Alle har de spilt i Sigrid Undsets monumentale verk i det tradisjonsrike huset i Prinsens gate.", "- Jada, nervene er nok der foran premieren. Men n\u00e5r man stabler ting p\u00e5 plass, vet l\u00f8ypa si, g\u00e5r det greiere. Sier Kristofer og gir bollen en ny omgang, mens vi trasker ut i evigvarende \u00f8s-p\u00f8s med retning n\u00e6rmeste kaf\u00e9. Det har v\u00e6rt en lang dag med pr\u00f8ver. Senere p\u00e5 kvelden venter full gjennomgang av forestillingen hvor publikum er til stede for f\u00f8rste gang. - Det blir spennende, sier han kort.", "- Alle mennesker er skuespillere. Det er bare at noen tjener penger p\u00e5 det. Alle spiller roller. Alle vil bli sett, alle kler seg ut - og alle vil bli elsket. Sier Kristofer underfundig og myser lett utover kaf\u00e9mylderet.", "- Hvordan er det med deg, hvorfor ville du bli skuespiller?", "- Det skjedde vel noe p\u00e5 videreg\u00e5ende. Jeg fikk hovedrollen i \u00abHamlet\u00bb.", "- De beryktede Thalias basiller havnet rett i systemet?", "- Jeg ville ikke at forestillingen skulle ta slutt! Etterp\u00e5 l\u00f8p jeg rundt i korridorene og ba alle hip-hop-babes jeg traff g\u00e5 i kloster! Dagen etterp\u00e5 ba jeg rektor om \u00e5 f\u00e5 skifte over til dramalinja.", "Det valget fortalte han ikke mye om hjemme. - Det tok mange uker f\u00f8r jeg tok mot til meg.", "- Foreldrene mine elsker teater. Ikke s\u00e5 rart kanskje, de er jo skuespillere begge to. Fatter'n ville vel verne meg mot et liv med d\u00e5rlige nerver, opp- og nedturer - og oppfordret meg vel ikke akkurat til \u00e5 bli skuespiller. Men n\u00e5r jeg f\u00f8rst bestemte meg, sa mutter'n (Lieselotte Holmene) det ganske treffende: - Det verste er at vi vet akkurat hvordan du har det foran en premiere.", "De har v\u00e6rt str\u00e5lende, spesielt fatter'n - jeg har g\u00e5tt i l\u00e6re oss ham - vi hjelper hverandre faktisk!", "- Farmor ga vel ogs\u00e5 verdifulle impulser?", "- Jeg kunne leke like godt med henne som med vennene mine. Det sier vel alt om Inger. Mange husker nok hennes innsats som overlege Mathilde von Zahnd i Friedrich D\u00fcrrenmatts \u00abFysikerne\u00bb i 1974. En gang sa hun: \u00abN\u00e5 er jeg gammel, men det er n\u00e5 jeg har lyst til \u00e5 begynne\u00bb. Da var hun 80 \u00e5r.", "- Russisk teater fascinerer deg. Hvorfor?", "- Det har det alltid gjort. Dostojevskij og Nikolaj Gogol, for eksempel. Russerne har gjort teater til en vitenskap. Selv har jeg studert ved Den russiske teaterskolens skandinaviske avdeling i \u00c5rhus.", "Kristofer Hivju gikk utenom de tradisjonelle teaterinstitusjonene: - Jeg var med i et konservativt friteater i Oslo, hvor vi forsket mer p\u00e5 innhold enn form - moderne teater vi kan kalle nybrutalisme. Jeg spilte Odd Nerdrum i et stykke av Odd Nerdrum, pedofil i \u00abJernbyrd\u00bb og i \u00abShopping and Fucking\u00bb.", "- N\u00e5 skal du spille en b\u00e6rende rolle i \u00abKristin Lavransdatter\u00bb. Hvordan blir din Erlend?", "Sp\u00f8rsm\u00e5let flyter litt ut i kaf\u00e9st\u00f8yen. Kristofer snakker heller om hvordan denne dramatiseringen blir: - Det blir mer som en illustrert monolog hvor alle tre b\u00f8kene er komprimert til en forestilling, hvor den eldre Kristin ser tilbake p\u00e5 livet sitt. Det handler om stor kj\u00e6rlighet som eksisterer under vanskelige omstendigheter. Om arrene etter alt Erlend og Kristin m\u00e5tte gj\u00f8re, om verkebyllen de m\u00e5tte slite med.", "Kristoffer blir litt alvorlig, \u00f8yenbrynene trekker seg lett sammen: - Det har v\u00e6rt en enormt l\u00e6rerik prosess!", "Aktuell: Kristin Lavransdatter har premiere p\u00e5 Tr\u00f8ndelag Teater i morgen. En smertefull pasjon: Kristofer Hivju gir liv til Erlend Nikulauss\u00f8n i Undsets \u00abKristin Lavransdatter\u00bb.P\u00e5 scenen: Kristofer Hivju som Erlend Nikulauss\u00f8n og Tone Mostraum som Kristin."]}, {"field": "category0", "value": "kultur"}, {"field": "contenthash", "value": "7268987444c6cc8a926f980460dcef0401516e028b8a0a3be609f39679663637"}, {"field": "createtime", "value": "2017-05-18T23:42:12.000Z"}, {"field": "description", "value": "Han glefser over kanelbollen, nervene dirrer lett. Alt er som det skal v\u00e6re for Kristofer skuespiller."}, {"field": "dominantimage", "value": "http://www.adressa.no/incoming/article1146165.ece5/ALTERNATES/w980-default/KRISTOFFER-HIVJU"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5b20c9c818077b67024834aac55047877aa0b703.jpg?59792456"}, {"field": "dominantthumbnaildimensions", "value": "300x169"}, {"field": "heading", "value": ["Erlend - en sammensatt natur -adressa.no", "Et rollespill", "Ligger i blodet", "Nybrutalisme", "En verkebyll"]}, {"field": "id", "value": "5b20c9c818077b67024834aac55047877aa0b703"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["sammensatt natur", "skuespiller", "rolle", "spill", "teater"]}, {"field": "kw-entity", "value": ["prinsens", "jernbyrd", "thalias", "kristoffer", "fysikerne", "nikolaj gogol", "tr\u00f8ndelag teater", "erlend og kristin", "shopping and fucking"]}, {"field": "kw-location", "value": ["hamlet", "\u00e5rhus", "oslo"]}, {"field": "kw-pageclass", "value": "article"}, {"field": "kw-person", "value": ["erik hivju", "kristofer hivju", "mathilde von zahnd", "odd nerdrum", "friedrich d\u00fcrrenmatts", "lieselotte holmene", "kristin lavransdatter", "sigrid undsets", "erlend nikulauss\u00f8n", "inger worren"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1146165.ece5/ALTERNATES/w980-default/KRISTOFFER-HIVJU"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Erlend - en sammensatt natur"}, {"field": "og-type", "value": "article"}, {"field": "og-url", "value": "http://www.adressa.no/kultur/article562762.ece"}, {"field": "pageclass", "value": ["article"]}, {"field": "publishtime", "value": "2005-09-14T07:18:06.000Z"}, {"field": "recs-articleid", "value": "2112852"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2005-09-14T07:18:06.000Z"}, {"field": "recs-rawtitle", "value": "Erlend - en sammensatt natur -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Han glefser over kanelbollen, nervene dirrer lett. Alt er som det skal v\u00e6re for Kristofer skuespiller."}, {"field": "thumbnail", "value": "http://content-thumbnail.cxpublic.com/content/thumbnail200x150/5b20c9c818077b67024834aac55047877aa0b703.jpg?59792456"}, {"field": "thumbnailfullheightdimensions", "value": "200x1029"}, {"field": "timestamp", "value": "2017-07-26T23:23:02.000Z"}, {"field": "title", "value": "Erlend - en sammensatt natur"}, {"field": "url", "value": "http://www.adressa.no/kultur/article562762.ece"}, {"field": "urlhash", "value": "5b20c9c818077b67024834aac55047877aa0b703"}], "score": 0.7524563, "siteId": "9222270286501375973", "id": "5b20c9c818077b67024834aac55047877aa0b703"}

