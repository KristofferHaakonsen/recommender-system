{"fields": [{"field": "modifiedtime", "type": "time", "value": "2012-06-11T13:07:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["stein arne s\u00e6ther", "samfunnsredakt\u00f8r"]}, {"field": "body", "value": ["Saken oppdateres.", "I l\u00f8pet av de \u00e5tte \u00e5rene frem til 2020 kan vi bli 25000 flere innbyggere i Trondheim. Det betyr at vi trenger flere skoler, flere boliger, flere veier og parkeringsplasser, flere sykesenger. Ja, mer av det meste.", "Hvordan skal vi klare \u00e5 henge med i veksten? Vil vi som bor her allerede og de som kommer, oppleve Trondheim som en like god by som den er n\u00e5?", "Dette er tema for en st\u00f8rre reportasjeserie, \u00abTrondheim 2020\u00bb, som for tiden g\u00e5r i Adresseavisen.", "Trondheim har i det siste ti\u00e5ret opplevd en vekst som vi m\u00e5 tilbake til 60-\u00e5rene for \u00e5 finne maken til. Den gang var det b\u00e5de store f\u00f8dselstall og stor tilflytting fra distriktene. Etter kommunesammensl\u00e5ingen i 1964, vokste byen med omtrent 2500 innbyggere hvert \u00e5r. P\u00e5 80-tallet stagnerte veksten, mens nabokommunene vokste. Enkelte \u00e5r var det til og med nedgang i folketallet. Prognosene for \u00e5rene som kommer varsler rekordvekst p\u00e5 rundt 3000 i \u00e5ret.", "Men hvis du tror at veksten f\u00f8rst og fremst skyldes kvinner i k\u00f8 p\u00e5 f\u00f8deklinikken og en str\u00f8m av flyttebiler til byen fra tr\u00f8nderske utkantbygder, tar du feil. Det er riktig at vi har et bra f\u00f8dselsoverskudd, men det st\u00f8rste bidraget til folkeveksten er innvandring.", "Selv om det i fjor flyttet rundt 8000 personer til Trondheim fra andre kanter av Tr\u00f8ndelag og Norge, var det omtrent like mange som forlot byen. Nettoen ble bare 53. Samtidig var netto innvandring p\u00e5 hele 1711 personer.", "Flytteoverskuddet fra utlandet var med andre ord mer enn tretti ganger st\u00f8rre enn det norske og er dermed det viktigste bidraget til at Trondheims innbyggertall vokser s\u00e5 raskt. Denne trenden har vi sett de siste fem \u00e5rene. De st\u00f8rste gruppene innvandrere kommer fra det gamle \u00d8st-Europa og Asia, ved siden av Sverige og resten av Europa. Dette gir oss god tilf\u00f8rsel av n\u00f8dvendig arbeidskraft, men ogs\u00e5 ekstra utfordringer med tilpasning og integrering av folk som verken kjenner spr\u00e5k eller kultur og koder.", "Med gjennomtenkte tiltak kan vi h\u00e5pe at denne str\u00f8mmen av nye byboere blir like problemfri som den stort sett har v\u00e6rt til n\u00e5.", "Uansett bakgrunn, byens innbyggere trenger et sted \u00e5 bo. Hvordan skal vi skaffe nok boliger til 3000 nye innbyggere hvert \u00e5r? M\u00e5 vi ofre de siste restene av matjord innenfor kommunegrensen eller lage boligfelt rundt Baklidammen og opp mot Geitfjellet?", "Nei, det er ikke n\u00f8dvendig. Fornuftig nok har politikerne lagt opp til at vi skal bygge i omr\u00e5der som allerede er bebygd. Fortetting er ikke konfliktfritt, men potensialet er overraskende stort.", "I utbyggingsrusen etter 1964, da byen plutselig kunne boltre seg i en overflod av mulige boligtomter, ble det bygd nye bydeler i alle retninger, oftest p\u00e5 landbruksjord. Dermed fikk vi en bilbasert by med store avstander og en meget krevende infrastruktur.", "I de siste ti\u00e5rene har fortetting v\u00e6rt slagordet. De nye boligene skal fortrinnsvis bygges mellom de gamle, der det finnes skoler, butikker, bussruter og arbeidsplasser. En skulle tro at dette potensialet er i ferd med \u00e5 bli oppbrukt, men det er ikke tilfellet.", "Det er plass til hele 60 000 nye boliger ved hjelp av fortetting! Det viser en beregning kommunen har gjort. Dette er b\u00e5de s\u00e5kalt eplehagefortetting innenfor eksisterende boligomr\u00e5der, og boligbygging p\u00e5 omr\u00e5der som f\u00f8r ble brukt til noe annet. Lilleby smelteverk er et eksempel p\u00e5 det siste. Her vil det om ikke altfor lenge komme mellom 1500 og 2000 nye boliger. Tempe og Nyhavna er andre eksempler p\u00e5 omr\u00e5der som vil f\u00e5 eller kan f\u00e5 et stort antall nye boliger.", "Ingen vil tvinge deg til \u00e5 slippe boligbyggere til i hagen din, men du m\u00e5 v\u00e6re forberedt p\u00e5 at det popper opp nye flermannsboliger i nabolaget. Hvis du synes det blir for tett, kan du tr\u00f8ste deg med at i Oslo bor folk dobbelt s\u00e5 tett \u2013 og i K\u00f8benhavn dobbelt s\u00e5 tett som i Oslo!", "P\u00e5 dette omr\u00e5det er politikerne p\u00e5 talefot med innbyggerne. En unders\u00f8kelse som er gjengitt i dagens utgave av Adresseavisen, viser at tre av fire trondhjemmere foretrekker fortetting framfor utbygging av friluftsomr\u00e5der og dyrket mark. Kommunens arealplanlegging legger riktig nok opp til at det ogs\u00e5 bygges p\u00e5 de mest inneklemte korn\u00e5krene, men det er ikke her volumet kommer.", "Trondheim har nok tomter, men i flere \u00e5r har det tilsynelatende skortet p\u00e5 byggeiveren. Finanskrisen skremte utbyggerne. Det har igjen f\u00f8rt til galopperende boligpriser og tr\u00f8bbel for unge boligkj\u00f8pere med liten egenkapital.", "I virkeligheten har utviklingen allerede snudd. For tiden bygges det for fullt, s\u00e6rlig i de \u00f8stlige delene av byen. I fjor ble det igangsatt 1500 nye boliger, og hittil i \u00e5r er det gitt tillatelse til 1000 nye enheter. Utbyggingen er dermed langt p\u00e5 vei i takt med folketilveksten. Sp\u00f8rsm\u00e5let er imidlertid om boligene bygges til den prisen, standarden og beliggenheten som er mest etterspurt.", "Det er ogs\u00e5 grunn til \u00e5 minne om tre viktige krav til god boligutvikling: For det f\u00f8rste m\u00e5 ikke profitthensyn f\u00e5 lov til \u00e5 sette til side kvalitetskrav. Vi m\u00e5 ikke bygge fremtidens slum. For det andre m\u00e5 kravene til god energiutnyttelse innskjerpes. For det tredje m\u00e5 vi ikke, i iveren etter \u00e5 bygge flest mulig nye boliger, kaste vrak p\u00e5 byens bygningshistoriske arv.", "Men flere boliger er ikke nok. Folk trenger ogs\u00e5 barnehager, skoler, idrettsanlegg, butikker og legekontorer. I \u00e5rene etter 2025 blir dessuten den tallrike etterkrigsgenerasjonen 80 \u00e5r og vil f\u00e5 bruk for langt flere sykehjemsplasser enn vi har i dag.", "Som avisen nylig har omtalt, byens skoler er allerede fulle. For \u00e5 holde tritt med elevtilgangen, m\u00e5 det bygges \u00e9n ny skole hvert \u00e5r.", "\u00c5 omforme bilbyen Trondheim er et av de viktigste grepene kommunens planleggere og folkevalgte kan gj\u00f8re. Ikke slik \u00e5 forst\u00e5 at bilen skal vekk, den er kommet for \u00e5 bli. Men med 200 000 innbyggere, blir det altfor krevende \u00e5 bygge ut veiene slik at alle kan kj\u00f8re hvor de vil, n\u00e5r de vil.", "Allerede n\u00e5 ser vi konturene av en n\u00f8dvendig og vellykket omforming gjennom milj\u00f8pakken. Busstilbudet er blitt mye bedre, og stadig flere reiser kollektivt. Biltrafikken blir ledet til nye og effektive avlastningsveier med tunneler og planfrie kryss. Samtidig blir gater i sentrum og boligomr\u00e5der gjort mindre attraktive for bilisten. Parkering i byens randsoner med effektive matebusser inn til arbeidsplassene vil forh\u00e5pentligvis tvinge seg frem.", "Mulighetene for \u00e5 sykle til jobben begynner ogs\u00e5 \u00e5 ligne noe som kan bli bra. Stadig flere gj\u00f8r det. St\u00e5r du og stanger i morgenk\u00f8en ved Sluppen bru, ser du at syklistene kommer i lange kolonner og at det kan passere et tjuetall av dem n\u00e5r de f\u00e5r gr\u00f8nt lys. Hver syklist er \u00e9n bil mindre foran oss i k\u00f8en, tenker vi som kanskje ogs\u00e5 ville ha n\u00f8yd oss med to hjul dersom tiltakene var enda bedre.", "Flere mennesker i byen inneb\u00e6rer st\u00f8rre kundegrunnlag for alle som driver butikk, st\u00f8rre publikum til konserter og forestillinger og i neste omgang et st\u00f8rre og mer variert tilbud av b\u00e5de kommers og kultur.", "Flere folk er mer liv og r\u00f8re, men samtidig mer forurensing, mer kriminalitet og st\u00f8rre utgifter til helse og omsorg, vei, vann og kloakk.", "De fleste kommuner \u00f8nsker at folketallet skal \u00f8ke, men hurtig vekst er utfordrende. Det krever dyktige planleggere og ikke minst politikere som er i stand til \u00e5 se mye lenger frem enn den perioden de er valgt for.", "Det er ingen grunn til \u00e5 svartmale utsiktene for Trondheim. Tvert imot, sv\u00e6rt mye er p\u00e5 rett vei. Men med ukloke eller manglende tiltak, kan vi ende opp med en by som er kvalt av eksos og biler, som har overfylte skoler, mangel p\u00e5 velferdstilbud. Med utrygge innbyggere som bor trangt og d\u00e5rlig, og med en stor gruppe innvandrere som ikke er inkludert. Byutviklingen kan ha blitt overlatt til de som sitter p\u00e5 penger og eiendom, med et kjedelig og livl\u00f8st sentrum som resultat.", "En viktig n\u00f8kkel til en vekst uten for store voksesmerter er \u00e5 utnytte Trondheims muligheter til \u00e5 v\u00e6re en trivelig by. Elva, sj\u00f8en, gr\u00f8ntomr\u00e5dene og historien er pilarer. Folk som trives, tar vare p\u00e5 hverandre og byen de bor i. Da m\u00e5 vi ha politikere som b\u00e5de er p\u00e5 banen og p\u00e5 ballen.", "stein.arne.sether@adresseavisen.no"]}, {"field": "category0", "value": "meninger"}, {"field": "contenthash", "value": "66155702783c3da25cc41ec3b972274e1cfaf4b377006440084d68768bd1f574"}, {"field": "createtime", "value": "2016-02-22T13:00:49.000Z"}, {"field": "description", "value": "Med de gode grepene kan veksten gi oss bedre by \u00e5 bo i. Med ingen eller d\u00e5rlige grep, kan mye g\u00e5 galt."}, {"field": "dominantimage", "value": "http://www.adressa.no/incoming/article3190312.ece/ALTERNATES/w980-default/lorkomm0906.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f4b5f12a9a16c543d18d516c2b264837766d0035.jpg?593fb43f"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r Trondheim passerer 200000 -adressa.no"}, {"field": "id", "value": "f4b5f12a9a16c543d18d516c2b264837766d0035"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["innbyggere", "vekst", "bygge", "boliger", "byen", "gruppe innvandrere"]}, {"field": "kw-entity", "value": ["geitfjellet", "trondheim 2020", "\u00f8st-europa og asia", "tr\u00f8ndelag og norge", "sluppen", "baklidammen", "nyhavna", "adresseavisen"]}, {"field": "kw-location", "value": ["europa", "sverige", "oslo", "elva", "k\u00f8benhavn"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article3190312.ece/ALTERNATES/w980-default/lorkomm0906.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r Trondheim passerer 200000"}, {"field": "og-type", "value": "article"}, {"field": "og-url", "value": "http://www.adressa.no/meninger/article3190088.ece"}, {"field": "pageclass", "value": ["article"]}, {"field": "publishtime", "value": "2012-06-08T13:12:06.000Z"}, {"field": "recs-articleid", "value": "3190088"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-06-08T13:12:06.000Z"}, {"field": "recs-rawtitle", "value": "N\u00e5r Trondheim passerer 200000 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Med de gode grepene kan veksten gi oss bedre by \u00e5 bo i. Med ingen eller d\u00e5rlige grep, kan mye g\u00e5 galt."}, {"field": "thumbnail", "value": "http://content-thumbnail.cxpublic.com/content/thumbnail200x150/f4b5f12a9a16c543d18d516c2b264837766d0035.jpg?593fb43f"}, {"field": "thumbnailfullheightdimensions", "value": "200x1798"}, {"field": "timestamp", "value": "2017-06-13T09:45:35.000Z"}, {"field": "title", "value": "N\u00e5r Trondheim passerer 200000"}, {"field": "url", "value": "http://www.adressa.no/meninger/article3190088.ece"}, {"field": "urlhash", "value": "f4b5f12a9a16c543d18d516c2b264837766d0035"}], "score": 0.50664634, "siteId": "9222270286501375973", "id": "f4b5f12a9a16c543d18d516c2b264837766d0035"}

