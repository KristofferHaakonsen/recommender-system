{"fields": [{"field": "modifiedtime", "type": "time", "value": "2012-08-23T12:09:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["rolf grankvist", "seniorforsker", "rektor emeritus", "ntnu"]}, {"field": "body", "value": ["Saken oppdateres.", "Stortinget valgte Nidaros som hovedsete for den nye embetsstillingen som preses.", "Kirkehovedstaden er i et historisk perspektiv utpekt for snart tusen \u00e5r siden ved slaget p\u00e5 Stiklestad. Da mistet kong Olav Haraldsson livet og ble den 3. august \u00e5ret etter helgenk\u00e5ret i Nidaros.", "Olav den hellige ble etter hvert feiret som Norges evige konge, og paven valgte automatisk St. Olavs by som kirkesenter da vi fikk v\u00e5r egen erkebiskop i 1153. Den storsl\u00e5tte Nidarosdomen ble bygd som St. Olavs gravkirke viet til Kristus. Etter 1814 ble kirkeruinen i det historiske kirkesenteret brukt i v\u00e5r nasjonsbygging, og en statlig bekostet restaurering startet i 1869.", "Uansett hvor i Norge denne katedralen hadde ligget, s\u00e5 hadde stedet uten diskusjon v\u00e6rt Norges kirkesenter. Dette er i dag tydeligvis sterkere forankret i folket enn i kirkeledelsen som holder til i Kirkens Hus i Oslo. Dersom v\u00e5re kirkeledere ikke skj\u00f8nner hva Storting og regjering har ment med at Nidaros skal v\u00e6re v\u00e5r kirkehovedstad, s\u00e5 b\u00f8r Stortinget endre sitt vedtak om \u00e5 skille stat og kirke fra og med 2014. Det var jo ikke noe flertall i folket for et slikt skille.", "V\u00e5re to protestantiske naboer i \u00f8st har sin ledende biskop knyttet til en tilsvarende historisk tradisjon. I Sverige er det Uppsala som er sete for erkebiskopen. Her er svenskenes nasjonalhelgen St. Erik knyttet til en katedral hvor ogs\u00e5 hans sarkofag st\u00e5r. Finland har \u00c5bo som sitt kirkesenter fordi landets nasjonale skytshelgen St. Henrik er bundet til denne bispestolen, som ble opprettet i 1209. I den anglikanske kirke har erkebiskopen identitet og forankring i Canterburykatedralen hvor martyren Thomas Becket ble skrinlagt.", "Danmark har imidlertid ikke noen tilsvarende l\u00f8sning med et kirkesenter knyttet til en kirkelig tradisjon tilbake til katolsk tid. Dette har sine historiske \u00e5rsaker. Lund var setet for den danske erkebiskopen f\u00f8r reformasjonen, og denne byen ble alt i 1453 brent ned av den svenske kongen Karl Knutsson Bonde, som i 1449 ogs\u00e5 var blitt kronet til norsk konge i Nidaros. Lunds utsatte stilling f\u00f8rte til at kirkehovedstaden naturlig nok ble kongens K\u00f8benhavn etter reformasjonen i 1536. Kongen av Danmark fikk raskt status som b\u00e5de konge og erkebiskop og tok over klostergods pluss alle eiendommer som l\u00e5 under erkebiskopen og ble \u00abdisponent\u00bb for resten av kirkegodset. Det samme skjedde med Norge \u00e5ret etter da erkebiskop og riksr\u00e5dsleder Olav Engelbrektsson forlot Nidaros ved p\u00e5sketider i 1537.", "Denne bindingen mellom stat og kirke i Danmark-Norge tok vi nordmenn med oss da vi ble overf\u00f8rt til den svenske kongen i 1814. P\u00e5 Eidsvoll valgte likevel grunnlovsforsamlingen \u00e5 grunnlovfeste at den norske kongen for framtida skulle krones i Nidaros domkirke.", "Gjennom v\u00e5r grunnlov av 1814 fikk Norge likevel lovfestet en statskirke i tr\u00e5d med en dansk tradisjon. Kirkesenteret ble lagt til den politiske hovedstaden. Etter forslag fra hovedstadsbiskop Frederik Bech ble det i 1820 vedtatt et kongelig reglement som knyttet rollen som \u00abprimus inter pares\u00bb til hans bispestilling. Denne ordningen skulle de facto vare til 1998.", "Sp\u00f8rsm\u00e5let om \u00e5 opprette en protestantisk erkebispestol i Nidaros ble alt i 1905 dr\u00f8ftet seri\u00f8st av statsministrene Michelsen og L\u00f8vland. I disse samtalene deltok ogs\u00e5 ambassad\u00f8r Fritz Wedel. De tre var i prinsippet enige om \u00e5 opprette et erkesete i Nidaros, men prosjektet ble ikke realisert.", "I 1920 la pastor Mikael Skjelderup Hertzberg fram et begrunnet forslag om \u00e5 opprette et erkebispesete i Nidaros. To \u00e5r seinere fikk Hertzberg st\u00f8tte for sitt forslag fra biskopene i Agder, Bj\u00f8rgvin og H\u00e5logaland. I 1922 gikk ogs\u00e5 Kirkedepartementet med p\u00e5 \u00e5 gi Nidarosbispen forrang framfor de andre biskopene. I 1926 og 1927 ble tanken om \u00e5 gjenopprette Nidaros erkebispestol tatt opp av H\u00e5kon Hoch-Nielsen i en henvendelse til Stortinget.", "Professor Oluf Kolsrud var en sterk st\u00f8ttespiller p\u00e5 denne vegen mot Nidaros, men var n\u00f8ktern nok til \u00e5 hevde at erkebiskopen ikke ville komme p\u00e5 plass f\u00f8r ved kirkejubileet i 1953. Biskop Johan St\u00f8ren i Nidaros mente at et nytt erkebispesete ville kunne innvies ved reformasjonsjubileet i 1937. Oslobiskop Eivind Berggrav skj\u00f8v imidlertid erkebispen fram til 2030. Det styrket imidlertid ikke vegen mot Nidaros at NS i 1943 \u00f8nsket \u00e5 opprette et erkesete i byen.", "I 1991 presenterte \u00d8ivind \u00d8stang et begrunnet forslag om \u00e5 gjenreise erkebispesetet p\u00e5 grunn av den uoversiktlige tredoble ledelsen som Den norske kirke hadde f\u00e5tt etter 1984. Den uheldige h\u00e5ndtering av pavebes\u00f8ket i 1989 ble ogs\u00e5 trukket inn i argumentasjonen. I 2005 tok biskop Finn Wagle opp et forslag i Bispem\u00f8tet om \u00e5 opprette et eget bispeembete som preses med hovedsete i v\u00e5r kirkehovedstad.", "N\u00e5 er den ledende biskop p\u00e5 plass i Nidaros, men det finnes ingen mening i \u00e5 hevde at hovedbasen for denne kirkelederen skal v\u00e6re Oslo. Vi skal jo ikke lenger ha noen statskirke som gj\u00f8r det n\u00f8dvendig med et stort kirkelig administrasjonshus n\u00e6r statens maktsentrum i Norge. Det er vanskelig \u00e5 forst\u00e5 at en preses med Nidarosdomen som hovedkirke skal bruke bare 20 prosent av sin arbeidstid i Trondheim.", "Om kirkeledelsen tar innover seg den symboltyngden som ligger i at det ledende bispeembetet n\u00e5 er knyttet til Norges snart tusen\u00e5rige kirkesenter, vil de nok begynne \u00e5 tenke annerledes. Den norske kirke trenger en \u00e5ndelig leder som fornyer v\u00e5r kirke i St. Olavs \u00e5nd og ikke en administrator knyttet til Kirkens hus i Oslo."]}, {"field": "category0", "value": "meninger"}, {"field": "contenthash", "value": "02aae588298fe0192e0eb2bbb687835b1ed139fa57f98f367af173dfff125206"}, {"field": "createtime", "value": "2016-11-03T01:37:10.000Z"}, {"field": "description", "value": "N\u00e5 kan vi endelig \u00f8nske Norges kirkeleder velkommen til Trondheim."}, {"field": "dominantimage", "value": "http://www.adressa.no/incoming/article2117401.ece5/ALTERNATES/w980-default/kronikk2909"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6b82bd01f54082d2a15ac033cd25e77c505eb538.jpg?593d934c"}, {"field": "dominantthumbnaildimensions", "value": "300x169"}, {"field": "heading", "value": "Nidaros som norsk kirkesenter -adressa.no"}, {"field": "id", "value": "6b82bd01f54082d2a15ac033cd25e77c505eb538"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-concept", "value": ["begrunnet forslag", "stat", "kirkens hus", "ledende biskop", "knyttet", "norsk", "kong", "kirkesenter", "norsk kirkesenter", "opprette", "biskop", "erkebiskop", "norsk konge", "kirke", "svenske kongen", "norske kirke"]}, {"field": "kw-entity", "value": ["st. olavs", "nidarosdomen", "kirkedepartementet", "kristus", "danmark-norge", "michelsen og l\u00f8vland", "kirkens hus", "olav", "st. erik", "bispem\u00f8tet", "st. henrik", "bj\u00f8rgvin og h\u00e5logaland", "storting", "canterburykatedralen", "nidaros", "stortinget", "nidarosbispen"]}, {"field": "kw-location", "value": ["\u00e5bo", "oslo", "stiklestad", "k\u00f8benhavn", "danmark", "eidsvoll", "sverige", "trondheim", "agder", "norge", "uppsala"]}, {"field": "kw-pageclass", "value": "article"}, {"field": "kw-person", "value": ["finn wagle", "johan st\u00f8ren", "olav engelbrektsson", "mikael skjelderup hertzberg", "oluf kolsrud", "\u00f8ivind \u00f8stang", "eivind berggrav", "h\u00e5kon hoch-nielsen", "olav haraldsson", "thomas becket", "frederik bech", "karl knutsson bonde", "fritz wedel"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2117401.ece5/ALTERNATES/w980-default/kronikk2909"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nidaros som norsk kirkesenter"}, {"field": "og-type", "value": "article"}, {"field": "og-url", "value": "http://www.adressa.no/meninger/article1702767.ece"}, {"field": "pageclass", "value": ["article"]}, {"field": "publishtime", "value": "2011-09-29T09:03:32.000Z"}, {"field": "recs-articleid", "value": "3183897"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-09-29T09:03:32.000Z"}, {"field": "recs-rawtitle", "value": "Nidaros som norsk kirkesenter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "N\u00e5 kan vi endelig \u00f8nske Norges kirkeleder velkommen til Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/6b82bd01f54082d2a15ac033cd25e77c505eb538.jpg?593d934c"}, {"field": "thumbnailfullheightdimensions", "value": "200x1339"}, {"field": "timestamp", "value": "2017-06-11T19:00:28.000Z"}, {"field": "title", "value": "Nidaros som norsk kirkesenter"}, {"field": "url", "value": "http://www.adressa.no/meninger/article1702767.ece"}, {"field": "urlhash", "value": "6b82bd01f54082d2a15ac033cd25e77c505eb538"}], "score": 1.1607915, "siteId": "9222270286501375973", "id": "6b82bd01f54082d2a15ac033cd25e77c505eb538"}

