{"fields": [{"field": "modifiedtime", "type": "time", "value": "2013-12-11T19:46:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kristine grue langset"}, {"field": "body", "value": ["Saken oppdateres.", "Vi skriver i dag om den unge f\u00f8rstegangsmoren som opplevde en traumatisk f\u00f8dsel da datteren kom til verden tidligere i \u00e5r.", "Moren er bekymret. Datteren viker unna blikket og vil ikke kose seg i armene hennes og m\u00f8te blikket hennes, da bare skriker hun.", "- Jeg har egentlig aldri f\u00f8lt at jeg har v\u00e6rt noe spesielt for henne. Jeg har sett andre m\u00f8dres kontakt med babyene sine p\u00e5 helsestasjonen , og jeg har h\u00f8rt mange beskrive at de merker babyen kjenner dem igjen. Slik er det ikke med Melina, forteller hun.", "I en kosekrok p\u00e5 et kontor skal datteren, n\u00e5 syv m\u00e5neder, endelig f\u00e5 sin debriefing etter den t\u00f8ffe f\u00f8dselen. Metoden som benyttes er at jenta med fast grep fra b\u00e5de mor og terapeut holdes i posisjon i armene til moren, helt til hun slutter \u00e5 skrike og faller til ro.", "Spedbarnsterapeut Ute Imhof mener den emosjonelle biten ikke blir snakket om p\u00e5 f\u00f8destuene.", "- Foreldre f\u00e5r vite \u00abalt er g\u00e5tt bra\u00bb etter en traumatisk f\u00f8dsel, men s\u00e5 sitter de der med skjegget i postkassen fordi ungen reagerer p\u00e5 f\u00f8dselen. Det disse babyene trenger er traumebehandling, sier hun.", "Imhofs traumebehandling er ikke s\u00e5kalt evidensbasert, og den er omstridt i det etablerte Helsevesenet.", "Samtidig forteller flere behandlere om stadig \u00f8kning av nybakte foreldre som s\u00f8ker hjelp utenfor det offentlige.", "- Det er grunn til \u00e5 ta tak i eksempler som dette. N\u00e5r en baby trekker seg unna og ikke vil se foreldre i \u00f8ynene, kan det v\u00e6re et tegn p\u00e5 at den har erfart at de voksne ikke kan \u00abbrukes\u00bb i forhold til dens egentlige behov , at de voksne ikke er  tilstekkelig til hjelp, sier psykologspesialist Astri Lindberg ved Nasjonalt kompetansenettverk for sped- og sm\u00e5barns psykiske helse, RBUP \u00d8st og S\u00f8r.", "Kort liggetid etter f\u00f8dsel, gj\u00f8r at vanskeligheter kanskje ikke oppdages.", "Nettverket er opptatt av \u00e5 \u00f8ke kompetansen i helsevesenet. Det gj\u00f8res blant annet ved \u00e5 l\u00e6re opp jordm\u00f8dre, helses\u00f8stre, leger og psykologer i metoder som kan avdekke problemer i sammenheng med f\u00f8dsel og tilknytning, slik at hjelpeapparatet kan komme tidlig inn \u00e5 hjelpe der det trengs.", "- Jeg er enig med terapeuten Ute Imhof at det m\u00e5 en kompetanseheving til. N\u00e5r det skorter, kan det handle om manglende kunnskap, men ofte ogs\u00e5 om tid og ressurser. Kort liggetid etter f\u00f8dsel, gj\u00f8r at vanskeligheter kanskje ikke oppdages. Det er et skj\u00f8rt samspill i begynnelsen mellom mor og barn som m\u00e5 hegnes om og ivaretas. Mitt inntrykk er likevel at dette er et felt som er i rivende utvikling. Kunnskapen er i ferd med \u00e5 komme, legger hun til.", "- Metoden Imhof bruker er imidlertid omstridt. Jeg vil ikke anbefale denne holdemetoden som det her vises til, sier Lindberg.", "- Hvorfor er den omstridt?", "- Det er en t\u00f8ff metode, jeg mener den i verste fall kan f\u00f8re til at babyen re-traumatiseres. Det g\u00e5r an \u00e5 bruke andre, mer nennsomme metoder for \u00e5 hjelpe babyen, sier Lindberg.", "Lindbergs og kollegenes metode g\u00e5r p\u00e5 \u00e5 hjelpe foreldre slik at de kan hjelpe babyen til \u00e5 finne ro med tanke p\u00e5 indre tilstander og f\u00f8lelser. Det som kalles f\u00f8lelsesregulering, er at foreldrene er sensitive til barnets signaler og forholder seg til babyens f\u00f8lelser og dermed hjelper det \u00e5 roe seg.", "- Det at babyen f\u00f8ler at foreldrene f\u00f8ler hvordan det har det, hjelper babyen til st\u00f8rre ro der og da, og gir ogs\u00e5 erfaringen er at foreldrene kan brukes . N\u00e5r mor har opplevd en traumatisk f\u00f8dsel, m\u00e5 mor f\u00f8rst f\u00e5 hjelp, for at hun skal kunne klare \u00e5 v\u00e6re sensitivt tilstede for barnets behov, eventuelt m\u00e5 far f\u00e5 st\u00f8tte til \u00e5 tre inn i mors sted for en kort periode til mor er klar. F\u00f8lelsesregulering kan skje hele tiden i det daglige samspillet med barnet, sier Lindberg.", "- Er det noen grense for n\u00e5r en f\u00f8dsel er traumatisk?", "- Jeg tenker at hva som er traumatisk er veldig subjektivt. Jeg vil heller definere det utfra mors opplevelse. M\u00e5 barnet forl\u00f8ses ved sugekopp, kan det kanskje for en mor oppleves som lettelse, f\u00f8dselen gikk jo bra, barnet overlevde, sier hun og legger til:", "- For en annen kan det bli noe hun sliter med i lang, lang, tid hvis hun ikke f\u00e5r hjelp. For andre igjen kan en d\u00e5rlig mottagelse fra helsepersonell eller uforstandige ord v\u00e6re s\u00e5pass traumatisk i denne s\u00e5rbare fasen, at det setter i gang f\u00f8lelser som det tar tid \u00e5 komme over. Vi m\u00e5 uansett sp\u00f8rre foreldrene om deres opplevelse og f\u00e5 tak i hvordan de har det med babyen.", "- Men hvis man kun ser isolert sett p\u00e5 babyen, hvor g\u00e5r da?", "- Jeg ser det som helt avgj\u00f8rende \u00e5 hjelpe foreldrene til \u00e5 hjelpe babyen. F\u00e5r hun forstyrret sin evne til \u00e5 oppfatte babyens behov og til \u00e5 gi svar p\u00e5 disse ut fra hva barnet trenger, p\u00e5 grunn av den traumatiseringen hun selv har v\u00e6rt utsatt for, blir det vanskelig for b\u00e5de mor og barn, og for far for den saks skyld.  Men noen ganger kan det ogs\u00e5 trengs tiltak i forhold til barnet, som fysioterapi, babymassasje og ekstra mye b\u00e6ring og kroppskontakt.  Ja, de f\u00f8rste to timene er viktige, og jo f\u00f8r vi kommer inn med hjelp. jo bedre. Hjernen er imidlertid sv\u00e6rt plastisk de to f\u00f8rste \u00e5rene, men ogs\u00e5 senere kan vanskeligheter bearbeides, men da tar det ofte lengre tid, sier Lindberg.", "Har du innspill til denne saken? Send oss en epost!", "Det er gjort lite forskning p\u00e5 spedbarn, traumatiske f\u00f8dsler og mulig innvirkning p\u00e5 den emosjonelle tilknytningen senere, mener forsker og barnelege Mia Myhre ved Nasjonalt kunnskapssenter om vold og traumatisk stress, NKVTS.", "-  Det det imidlertid er forsket noe p\u00e5, er stressrespons hos spedbarn som blir liggende lenge p\u00e5 intensiven og som blir utsatt for smertefulle prosedyrer, legger hun til.", "Det er her funn som tyder p\u00e5 at dette kan gi endret stress respons senere.", "Myhre er opptatt av at en baby er adaptert biologisk til \u00e5 t\u00e5le en f\u00f8dsel. \u00c5 bli f\u00f8dt er i seg selv en stor p\u00e5kjenning, og er traumatisk.", "- Det er derfor ikke lett \u00e5 si n\u00e5r en f\u00f8dselen kan defineres som traumatisk, og \u00e5 vite eventuelt n\u00e5r og i hele tatt om en f\u00f8dsel kan bli s\u00e5 belastende for barnet at det medf\u00f8rer varig skjevutvikling av for eksempel hormonproduksjon og stress respons som igjen kan gi psykiske m\u00e9n hos babyen.", "Alternativet for mange av barna som blir forl\u00f8st med tang eller vakuum er oksygenmangel til hjernen og fare for hjerneskade og i verste fall d\u00f8d, minner Myhre om.", "En komplisert f\u00f8dsel kan ogs\u00e5 v\u00e6re en belastning for moren, og dette kan p\u00e5virke hennes psyke p\u00e5 en m\u00e5te som f\u00e5r konsekvenser for den tidlige mor-barn kontakten sier Myhre.", "Til spedbarnsterapeut Ute Imhofs kritikk av at dette feltet underkommuniseres i Helsevesenet, svarer Myhre:", "- Jeg synes det er strengt \u00e5 si at norsk helsevesen mangler helt fokus p\u00e5 den emosjonelle biten, mor og babyens psykiske helse, mitt inntrykk er at mange har et blikk for tilknytning og kontakt . Det betyr likevel ikke at det er tilstrekkelig oppmerksomhet overalt, eller at det ikke finnes nybakte m\u00f8dre som blir d\u00e5rlig ivaretatt, sier hun.", "Ogs\u00e5 Myhre understreker hvor viktig det er \u00e5 fange opp og gi god hjelp til de familiene som sliter med \u00e5 etablere trygg tilknytning i starten, og at dette ikke alltid blir godt nok ivaretatt med dagens praksis med kort barselsopphold og et helsestasjonstilbud som mange steder er sk\u00e5ret ned til benet.", "Spedbarnsterapeut Ute Imhof sl\u00e5r tilbake mot kritikken om at metoden hennes er potensielt re-traumatiserende.", "- Det blir aldri re-traumatiserende for babyen, og det er fordi seansen alltid ender godt, vi gir oss ikke f\u00f8r det. Til grunn ligger det at moren (eller faren) vil barnet vel og ikke er aggressiv selv. I traumebehandling handler det om \u00e5 p\u00f8se p\u00e5 med positive erfaringer. Det er ingen i verden som kan overbevise meg om at det ikke er positivt for en baby \u00e5 kunne finne ro og tr\u00f8st i en kj\u00e6rlig mors armer, sier Imhof.", "---", "FAKTA:", "Ute Imhof er utdannet barnefysioterapeut med tilleggsutdannelse til spedbarnsterapeut/ TeBa-terapeut fra Tyskland. TeBa st\u00e5r for Therapie zum elementaren Bindungsaufbau. P\u00e5 norsk: Terapi til element\u00e6r tilknytningsoppbyggingspedbarnsterapeut.", "Hennes behandlinger og konsultasjoner koster fra kr. 500 og oppover, noe skj\u00f8nnsbasert. Imhof mottar ikke driftstilskudd.", "Sabine Berndt er primus motor. Metoden henter innhold er fra systemisk familieterapi, atferdsanalyse, grunnforskning innen l\u00e6repsykologi og hjerneforskning, traumapsykologi, f\u00f8dselsmekanismer og mor-barn-tilknytning."]}, {"field": "category0", "value": "familieogoppvekst"}, {"field": "contenthash", "value": "bfc9855ba05f6d52b2a17d3109cc4a5a94ad67da9eb7ffb48e2c71b033495cbf"}, {"field": "createtime", "value": "2015-05-10T13:59:30.000Z"}, {"field": "description", "value": "Frykter at babyer i verste fall re-traumatiseres."}, {"field": "dominantimage", "value": "http://www.adressa.no/incoming/article8788393.ece/ALTERNATES/w980-default/image4540793221418435616.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2e83cf1f1245839cbc2c509d6a326b7ce2f948b2.jpg?5972d3dc"}, {"field": "dominantthumbnaildimensions", "value": "300x169"}, {"field": "heading", "value": ["Vil ikke anbefale omstridt \u00abholdemetode\u00bb -adressa.no", "- Enig at det trengs en kompetanseheving", "- Re-traumatiseres i verste fall", "Lite forskning", "Alternativet: I verste fall d\u00f8d"]}, {"field": "id", "value": "2e83cf1f1245839cbc2c509d6a326b7ce2f948b2"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["mor", "barn", "baby", "verste fall", "verste fall d\u00f8d", "traumatisk f\u00f8dsel", "hjelp", "f\u00f8dsel", "hjelpe babyen"]}, {"field": "kw-entity", "value": ["helsevesenet", "melina", "bindungsaufbau", "therapie", "\u00f8st og s\u00f8r", "nasjonalt"]}, {"field": "kw-location", "value": "tyskland"}, {"field": "kw-pageclass", "value": "article"}, {"field": "kw-person", "value": ["astri lindberg", "mia myhre", "ute imhof", "sabine berndt"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8788393.ece/ALTERNATES/w980-default/image4540793221418435616.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil ikke anbefale omstridt \u00abholdemetode\u00bb"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8788395.ece"}, {"field": "pageclass", "value": ["article"]}, {"field": "publishtime", "value": "2013-12-11T19:42:22.000Z"}, {"field": "recs-articleid", "value": "8788395"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-12-11T19:42:22.000Z"}, {"field": "recs-rawtitle", "value": "Vil ikke anbefale omstridt \u00abholdemetode\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Frykter at babyer i verste fall re-traumatiseres."}, {"field": "thumbnail", "value": "http://content-thumbnail.cxpublic.com/content/thumbnail200x150/2e83cf1f1245839cbc2c509d6a326b7ce2f948b2.jpg?5972d3dc"}, {"field": "thumbnailfullheightdimensions", "value": "200x1908"}, {"field": "timestamp", "value": "2017-07-22T04:26:04.000Z"}, {"field": "title", "value": "Vil ikke anbefale omstridt \u00abholdemetode\u00bb"}, {"field": "url", "value": "http://www.adressa.no/familieogoppvekst/article8788395.ece"}, {"field": "urlhash", "value": "2e83cf1f1245839cbc2c509d6a326b7ce2f948b2"}], "score": 0.68850726, "siteId": "9222270286501375973", "id": "2e83cf1f1245839cbc2c509d6a326b7ce2f948b2"}

