{"fields": [{"field": "modifiedtime", "type": "time", "value": "2015-11-08T11:07:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "Anne Guri N\u00f8rholm skryter av mannen sin. Ikke fordi han har gjort s\u00e5 mye, men fordi han er veldig snill og t\u00e5lmodig. For det spiste p\u00e5 seg, dette prosjektet hennes.", "\u2013 Det som utl\u00f8ste det hele var en mikrob\u00f8lgeovn som gikk dukken. Den var integrert og ikke helt enkel \u00e5 erstatte. Jeg fikk etter hvert Sven Erik med p\u00e5 at vi m\u00e5tte ha nytt kj\u00f8kken, forteller Anne Guri om prosjektets spede begynnelse.", "Hun finner raskt fram et utklipp fra en Hjem-reportasje fra 2013. Et tapet fra et hjem i London var forl\u00f8sende inspirasjon. Slik var det hun ville ha det hjemme. Bort med furupanel og eikeparkett fra 70-tallet. Ikke slik \u00e5 forst\u00e5 at Anne Guri vil ha alt nytt og i moderne stil. Nei, hun er i h\u00f8yeste grad knyttet til arv og minner. Men det m\u00e5 v\u00e6re hennes egne. Huset fra 70-tallet p\u00e5 Breidablikk var det noen andre som hadde bygd og utformet.", "\u2013 Det var noe med f\u00f8lelsen av \u00e5 bare ha overtatt etter noen. Vi kj\u00f8pte huset i 2003. N\u00e5 var det p\u00e5 tide \u00e5 gj\u00f8re det til v\u00e5rt eget, fastsl\u00e5r Anne Guri, pensjonert barnesykepleier og oppussingsgeneral.", "Arkitekt Per Knudsen ble kontaktet for \u00e5 skaffe mer plass p\u00e5 kj\u00f8kkenet. Huset har valmet tak med kraftig takutspring. For \u00e5 slippe ny takkonstruksjon, er kj\u00f8kkenet utvidet med takutspringets bredde \u2013 60 cm. Akkurat dybden p\u00e5 en kj\u00f8kkeninnredning. Nye vinduer ble det ogs\u00e5. Arkitekten ga r\u00e5d om \u00e5 rive en innvendig vegg, og s\u00e5 var hans oppdrag fullf\u00f8rt. Anne Guri hadde f\u00e5tt sitt nye kj\u00f8kken. Med marmorbenk og marmorgulv, inspirert av melkeutsalget p\u00e5 Lademoen der hun vokste opp. Med farmoren og farfarens store, sorte framskap som toneangivende m\u00f8bel. Sort kj\u00f8kkeninnredning som ble valgt for \u00e5 matche dette.", "\u2013 Den ble jo litt dyr, denne oppussingen. S\u00e5 jeg valgte \u00e5 kj\u00f8pe skap fra Ikea. Men jeg satte dem sammen p\u00e5 min egen m\u00e5te. Med overskap som dekker en hel vegg og skuffer til s\u00f8lvt\u00f8yet i midten, sier Anne Guri.", "Litt dyrt, ja. Og dyrere skulle det bli. For n\u00e5r kj\u00f8kkenet var ferdig, s\u00e5 peisen i murstein og ildfaste steinfliser s\u00e5 fryktelig trist ut, der den stod i overgangen mellom stue og kj\u00f8kken. Den ble helt annerledes med svart marmor og hvitpusset mur. Og en ny rist laget av en smed p\u00e5 Oppdal. Ja, s\u00e5 hadde stua f\u00e5tt ny peis. Og da s\u00e5 jo resten litt ynkelig ut. Gjennom oppussingen av kj\u00f8kkenet hadde Guri Anne f\u00e5tt \u00f8ynene opp for hvor viktig dagslys er. S\u00e5 hun skulle absolutt hatt flere vinduer p\u00e5 stua. Og varme i gulvet i stedet for de gamle radiatorene. Ja, s\u00e5 ble stua med ogs\u00e5, da. Nytt gulv med vannb\u00e5ren varme. Nye vinduer. Utvendig balkong som letter vinduspussejobben. Fugletapet.", "\u2013 Jeg synes det er fint \u00e5 ta naturen litt inn i stua. Det der er veldig popul\u00e6rt blant barnebarna, smiler Guri Anne.", "N\u00e5 hadde oppussingslokomotivet f\u00e5tt fart. Og fruen i huset hadde alliert seg med h\u00e5ndverkere i Nidarosbygg as. N\u00e5r hun tegnet og forklarte, bygde de. Satte inn vinduer, flyttet rom og vegger.", "\u2013 Vi har hatt det veldig artig mens vi holdt p\u00e5. Jeg har tegnet p\u00e5 rutepapir, og de var erfarne nok til at det holdt som arbeidstegninger, forklarer hun. S\u00e5 selv om mannen protesterte litt, ble prosjektet utvidet og utvidet. Kvinnelist?", "\u2013 Ja, kanskje det, innr\u00f8mmer Anne Guri med en latter. Men er rask til \u00e5 understreke at Svein Erik ogs\u00e5 er veldig forn\u00f8yd med sluttresultatet. Selv om det alts\u00e5 har v\u00e6rt noen episoder underveis. Som da han kom hjem og oppdaget at en LED-stjernehimmel var i ferd med \u00e5 bli montert p\u00e5 badet.", "\u2013 Hvem har bestilt dette, spurte han heller bryskt. Som om det kunne v\u00e6re noen tvil om det. Ja, for de har alts\u00e5 en stjernehimmel p\u00e5 badet. Og dampbadstu. Og svart tapet med fargerike fisker p\u00e5.", "\u2013 Alle sa at det ikke g\u00e5r an med tapet p\u00e5 badet. Men jeg tar ikke nei for et nei. Lar meg ikke stoppe om folk sier \u00abdet g\u00e5r da ikke an, eller det passer seg da ikke\u00bb. Tapet p\u00e5 badet er alts\u00e5 mulig. P\u00e5 disse veggene har vi primet under tapetet og lakkert opp\u00e5, slik at de er blitt forseglet. Det fungerer utmerket, sier Anne Guri.", "Badet er blitt et privat bad med inngang fra soverommet. En suite, som det heter p\u00e5 fint.", "\u2013 Vi har unnet oss den egoistiske l\u00f8sningen. Bortsett fra oss er det bare de sju barnebarna som f\u00e5r bruke dette badet. Alle andre kan bruke badet nede, sier Anne Guri.", "Fra badet kommer vi inn i soverommet. Det nye som er flyttet fra en side av huset til en annen. Tidligere var soverommet vendt mot g\u00e5rdsplassen. N\u00e5 ligger det med vindu og utgang til balkong og utsikt over Nidelva.", "\u2013 Det er nesten som om jeg har f\u00e5tt et nytt liv, rent f\u00f8lelsesmessig, etter at vi flyttet dette rommet. Man bruker jo mye tid p\u00e5 et soverom. Mens vi f\u00f8r l\u00e5 i bakg\u00e5rden, s\u00e5 \u00e5 si, har vi n\u00e5 et \u00e5pent, deilig rom uten innsyn. Det er nesten s\u00e5 jeg gleder meg til \u00e5 g\u00e5 og legge meg, smiler Anne Guri.", "Hun har etterstrebet en hotellf\u00f8lelse p\u00e5 soverommet, med lenestoler (for \u00f8vrig foreldrenes f\u00f8rste stuestoler) og vitrineskap. Garderoben ligger som eget rom innenfor badet. Med lekent tapet og lekker innredning er soverommet blitt en perle. Det ligger og skinner litt i enden av en gang med Anne Guri-tegnet og spesiallaget garderobel\u00f8sning, bak d\u00f8rer med glass.", "Det er et \u00e5rs tid siden runden gjennom huset var fullf\u00f8rt. N\u00e5 er h\u00e5ndverkerne p\u00e5 plass igjen. Det skal nemlig bygges ny garasje. Med spesielle l\u00f8sninger, der ogs\u00e5. Anne Guri har tenkt \u00e5 ha en kombinert garasje og hagestue. Med peis. Og stjernehimmel.", "\u2013 Mannen i huset er ikke helt overbevist enn\u00e5. Men jeg skal nok f\u00e5 det til, sier hun.", "hjem@adresseavisen.no"]}, {"field": "category0", "value": "pluss"}, {"field": "contenthash", "value": "c28f32f684d860db473d0673709bb5ae3f8ce43d997c1aa54226ad2ca6a2e661"}, {"field": "createtime", "value": "2016-10-16T06:38:17.000Z"}, {"field": "description", "value": "Hun skulle bare fikse kj\u00f8kkenet for \u00e5 f\u00e5 plass til en ny mikrob\u00f8lgeovn, men ga seg ikke f\u00f8r hele huset var pusset opp."}, {"field": "dominantimage", "value": "http://www.adressa.no/bolig/article11774511.ece/yizfja/ALTERNATES/w980-default/Breisynvegen%2028.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/72a37cdd574586af6424132947442a7ece869755.jpg?5976604f"}, {"field": "dominantthumbnaildimensions", "value": "300x169"}, {"field": "heading", "value": ["Pusset opp hele bolighuset da mikrob\u00f8lgeovnen gikk i stykker -adressa.no", "60 cm utbygg", "Lakkert tapet", "Garasje med peis?"]}, {"field": "id", "value": "72a37cdd574586af6424132947442a7ece869755"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["soverom", "rom", "tapet", "bad", "huset", "kj\u00f8kken", "stua", "vindu"]}, {"field": "kw-entity", "value": ["nidelva", "per knudsen", "nidarosbygg", "lademoen", "breidablikk", "guri anne", "hjem"]}, {"field": "kw-location", "value": ["oppdal", "london"]}, {"field": "kw-pageclass", "value": "article"}, {"field": "kw-person", "value": ["anne guri", "anne guri n\u00f8rholm", "svein erik", "sven erik"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/bolig/article11774511.ece/yizfja/ALTERNATES/w980-default/Breisynvegen%2028.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Pusset opp hele bolighuset da mikrob\u00f8lgeovnen gikk i stykker"}, {"field": "og-type", "value": "article"}, {"field": "og-url", "value": "http://www.adressa.no/pluss/2015/11/08/Pusset-opp-hele-bolighuset-da-mikrob%C3%B8lgeovnen-gikk-i-stykker-11774521.ece"}, {"field": "pageclass", "value": ["article"]}, {"field": "publishtime", "value": "2015-11-08T11:07:15.000Z"}, {"field": "recs-articleid", "value": "11774521"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-11-08T11:07:15.000Z"}, {"field": "recs-rawtitle", "value": "Pusset opp hele bolighuset da mikrob\u00f8lgeovnen gikk i stykker -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Hun skulle bare fikse kj\u00f8kkenet for \u00e5 f\u00e5 plass til en ny mikrob\u00f8lgeovn, men ga seg ikke f\u00f8r hele huset var pusset opp."}, {"field": "thumbnail", "value": "http://content-thumbnail.cxpublic.com/content/thumbnail200x150/72a37cdd574586af6424132947442a7ece869755.jpg?5976604f"}, {"field": "thumbnailfullheightdimensions", "value": "200x1867"}, {"field": "timestamp", "value": "2017-07-24T21:02:07.000Z"}, {"field": "title", "value": "Pusset opp hele huset da mikrob\u00f8lgeovnen gikk i stykker"}, {"field": "url", "value": "http://www.adressa.no/pluss/2015/11/08/Pusset-opp-hele-bolighuset-da-mikrob%c3%b8lgeovnen-gikk-i-stykker-11774521.ece"}, {"field": "urlhash", "value": "72a37cdd574586af6424132947442a7ece869755"}], "score": 0.6924596, "siteId": "9222270286501375973", "id": "72a37cdd574586af6424132947442a7ece869755"}

