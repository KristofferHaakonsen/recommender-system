{"fields": [{"field": "modifiedtime", "type": "time", "value": "2012-06-20T11:26:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Anders Christensen Arrebos (1587-1637) evner som predikant, hans dikteriske \u00e5re og muntre vesen sikret ham en h\u00f8y stjerne hos kongen. En triumfsang Arrebo skrev etter danskenes erobring av Kalmar i 1612 skadet heller neppe hans anseelse.", "Allerede som 31-\u00e5ring ble Arrebo utnevnt til biskop i Trondheim. Et bisped\u00f8mme som den gang omfattet hele det nordenfjeldske til og med Finnmark. Bare tre m\u00e5neder etter at han tiltr\u00e5dte, kunne Arrebo rapportere at han hadde v\u00e6rt p\u00e5 sin f\u00f8rste visitas helt nord til Vard\u00f8!", "I visitasrapporten avdekker han s\u00f8rgelige tilstander om \u00abbarbari og mangel p\u00e5 dannelse\u00bb b\u00e5de i allmue og presteskap. Om de sletteste av prestene hevder han at det m\u00e5 tilskrives Guds godhet \u00abat dette ryggesl\u00f8se avskum ikke er oppslukt av helvete\u00bb. Visitasen f\u00f8rte til at syv prester ble avsatt p\u00e5 grunn av horeri og andre tvilsomme gjerninger.", "Rastl\u00f8s, autorit\u00e6r opptreden og en livsglad levem\u00e5te skaffet biskop Arrebo raskt flere uvenner i det gode borgerskap, blant \u00f8vrighet og samfunnets st\u00f8tter i Trondheim. Intrigemakeriet n\u00e5dde store h\u00f8yder, ledet av lensherre Tage Thott og byfogd Peder Lauritss\u00f8n. Begge ble ved anledninger gjort til latter som offer for biskopens skarpe tunge, vidd og nidviser. Intrigene og rykteflommen f\u00f8rte til at Arrebos stjerne bleknet gradvis i K\u00f8benhavn. I 1621 fikk han en kongelig reprimande for selvr\u00e5dig opptreden.", "Det var p\u00e5stander om lettsindig livsf\u00f8rsel som konkret felte ham. En heidundrende bryllupsfest tre hele dager til ende i Hemne ble skjebnesvanger. Under \u00abjegerdansen\u00bb den andre dagen, deltok biskopen med liv og lyst. Gjestene var innlosjert p\u00e5 felles sovesal. En passiar p\u00e5 sengekanten i bare undert\u00f8yet med en kvinne, ga grobunn for hete rykter om us\u00f8mmelig framferd. Biskopen avfeide dette som ufarlig sladder. I alle fall tr\u00e5dte han p\u00e5 nytt uforferdet jegerdansen i et stort bryllup et \u00e5rs tid senere. Da Arrebo var misforn\u00f8yd med trommeslagerens takt, overtok han selv trommene og skal ha sunget en folkevise med temmelig v\u00e5get refreng. Ved et barselgilde p\u00e5 Austr\u00e5tt noe senere, sang Arrebo flere ertende stev og nidviser om tilstedev\u00e6rende \u00f8vrighet.", "Intrigemakeriet og sladderflommen f\u00f8rte til slutt fram. Biskopen endte for retten i Bergen i 1622. Etter en farseaktig rettssak med opptil flere vitner som tilsto at de var kj\u00f8pt og betalt av Arrebos fiender, ble han allikevel d\u00f8mt og avsatt.", "Arrebo reiste med kone og fem barn fra Trondheim til Malm\u00f8 hvor kona hadde slekt. Der viet han full kraft til diktningen. I tillegg til \u00e5 fullf\u00f8re gjendiktningen av alle de 150 Davidssalmene, skrev han ogs\u00e5 blant annet det storsl\u00e5tte og banebrytende eposet \u00abHexa\u00ebmeron\u00bb med tema fra skapelsens seks dager. Det ble utgitt f\u00f8rst 24 \u00e5r etter hans d\u00f8d, men sikret ham etterm\u00e6le som den danske kunstdiktingens far.", "Arrebos Davidssalmer ble popul\u00e6re, og m\u00e5tte trykkes i nytt opplag. Arrebo skrev ogs\u00e5 egne flere salmer. Et par av disse ble tatt inn i Landstads salmebok.", "Kongen tilga ham etter hvert hans feiltrinn. Riktig nok fikk Arrebo aldri en prestestilling i Malm\u00f8 slik han \u00f8nsket seg, men kongen gav ham langt mindre betydningsfulle Vordingborgs pastorat p\u00e5 Sj\u00e6lland. Der ble Arrebo en elsket og avholdt sogneprest gjennom elleve \u00e5r inntil han d\u00f8de i 1637, bare 50 \u00e5r gammel.", "Hovedkilde: Trygve Lysaker: Reformasjon og enevelde (Bind II i Nidaros Erkebispestol og bispesete 1153-1953)"]}, {"field": "category0", "value": "kultur"}, {"field": "contenthash", "value": "be7d750bf1b48c4bccff4443a5c1b4f20763a90fe84ca9bc697025258d9bb705"}, {"field": "createtime", "value": "2017-05-18T07:09:11.000Z"}, {"field": "description", "value": "Han er den eneste biskop i Trondheim som til n\u00e5 er avsatt ved dom for lettsindig sang, un\u00f8dig dans, sk\u00e5ling til en helgens \u00e6re, for \u00e5 sl\u00e5 tromme til dans og uh\u00f8visk fremferd."}, {"field": "dominantimage", "value": "http://www.adressa.no/incoming/article1082637.ece5/ALTERNATES/w980-default/ver2%20Biskop%20Arrebo"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9443d91585ae870c4433047258684586aa1e92eb.jpg?591d4897"}, {"field": "dominantthumbnaildimensions", "value": "300x169"}, {"field": "heading", "value": "Allsidig biskop p\u00e5 sengekanten -adressa.no"}, {"field": "id", "value": "9443d91585ae870c4433047258684586aa1e92eb"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "biskop"}, {"field": "kw-entity", "value": ["sj\u00e6lland", "hexa\u00ebmeron", "bind ii", "landstads", "davidssalmer", "vordingborgs", "austr\u00e5tt", "davidssalmene", "guds", "nidaros erkebispestol"]}, {"field": "kw-location", "value": ["vard\u00f8", "k\u00f8benhavn", "kalmar", "trondheim", "finnmark", "bergen", "hemne", "malm\u00f8"]}, {"field": "kw-pageclass", "value": "article"}, {"field": "kw-person", "value": ["trygve lysaker", "peder lauritss\u00f8n", "tage thott", "anders christensen arrebos"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1082637.ece5/ALTERNATES/w980-default/ver2%20Biskop%20Arrebo"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Allsidig biskop p\u00e5 sengekanten"}, {"field": "og-type", "value": "article"}, {"field": "og-url", "value": "http://www.adressa.no/kultur/article21071.ece"}, {"field": "pageclass", "value": ["article"]}, {"field": "publishtime", "value": "2004-04-25T22:07:16.000Z"}, {"field": "recs-articleid", "value": "896545"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-04-25T22:07:16.000Z"}, {"field": "recs-rawtitle", "value": "Allsidig biskop p\u00e5 sengekanten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Han er den eneste biskop i Trondheim som til n\u00e5 er avsatt ved dom for lettsindig sang, un\u00f8dig dans, sk\u00e5ling til en helgens \u00e6re, for \u00e5 sl\u00e5 tromme til dans og uh\u00f8visk fremferd."}, {"field": "thumbnail", "value": "http://content-thumbnail.cxpublic.com/content/thumbnail200x150/9443d91585ae870c4433047258684586aa1e92eb.jpg?591d4897"}, {"field": "thumbnailfullheightdimensions", "value": "200x1058"}, {"field": "timestamp", "value": "2017-05-18T07:09:11.000Z"}, {"field": "title", "value": "Allsidig biskop p\u00e5 sengekanten"}, {"field": "url", "value": "http://www.adressa.no/kultur/article21071.ece"}, {"field": "urlhash", "value": "9443d91585ae870c4433047258684586aa1e92eb"}], "score": 0.9991667, "siteId": "9222270286501375973", "id": "9443d91585ae870c4433047258684586aa1e92eb"}

