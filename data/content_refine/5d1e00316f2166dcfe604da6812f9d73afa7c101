{"fields": [{"field": "modifiedtime", "type": "time", "value": "2012-04-10T17:49:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ingvild \u00e5mot stipendiat", "dmmh/ish ntnu gunn irene heggvold h\u00f8gskolelektor", "dmmh"]}, {"field": "body", "value": ["Saken oppdateres.", "De nye basebarnehagene er store, og best\u00e5r av et stort antall voksne og barn. De er i prinsippet ofte bygd opp, strukturert og organisert ut fra en klokketro p\u00e5 at barna er s\u00e5kalte kompetente samfunnsakt\u00f8rer, og at det viktigste i barns hverdag er \u00e5 m\u00f8te mange andre barn i spennende, kreative og nyskapende fysiske milj\u00f8. I denne kronikken vil vi rette oppmerksomheten mot de minste barna og deres behov for n\u00e6rhet, stabilitet og trygghet. Vi \u00f8nsker med dette \u00e5 bidra til en debatt omkring hva som er viktig for at basebarnehagene skal bli gode barnehager for de aller minste.", "Sommerferien er slutt, og etter ferien starter det mange nye ett\u00e5ringer i barnehagen. Med uro registrerer vi at \u00f8konomi, areal og kvantitet har stor plass i den offentlige debatten omkring barnehagetilbudet. Mange barnehager vil m\u00f8te et nytt barnehage\u00e5r med enda st\u00f8rre barnegrupper for at kommunene skal f\u00e5 plass til alle barn som har rett til barnehageplass. Kvaliteten p\u00e5 tilbudet, de minste barnas behov og personalets kompetanse dr\u00f8ftes i liten grad i det offentlige rom.", "Vi ser flere utfordringer knyttet til de minste barnas hverdag i de store basebarnehagene. Det handler f\u00f8rst og fremst om hvordan vi forst\u00e5r de minste barnehagebarna og deres behov. Ikke overraskende er det slik at voksnes og barns behov er ulike. Store barnehager uten klare avdelingsgrenser kan v\u00e6re gode i forhold til et faglig stimulerende milj\u00f8 for ansatte, men er i stor grad for uoversiktlige for barna. Det er med andre ord slik at store basebarnehager er lite forenelige med sm\u00e5 barns behov for sm\u00e5 barnegrupper, stabilt barnehagepersonale og n\u00e6rv\u00e6rende pedagoger. Mange barnehagers kreative l\u00f8sninger for \u00e5 l\u00f8se personalmangel og d\u00e5rlig \u00f8konomi er ikke til det beste for de minste barna. Vi mistenker at de store basebarnehagene og strukturene prim\u00e6rt handler om effektiv utnyttelse av areal- og voksenressurser.", "Det m\u00e5 sies at mye spennende er b\u00e5de erfart og forsket p\u00e5 n\u00e5r det gjelder de minste barna de siste \u00e5rene. Ikke minst har det i det pedagogiske milj\u00f8et v\u00e6rt lagt stor vekt p\u00e5 at de minste barna er selvstendige og utforskende. Det har v\u00e6rt et paradigmeskifte n\u00e5r det gjelder synet p\u00e5 de minste. Fra \u00e5 se barn fra et utviklingspsykologisk st\u00e5sted som s\u00e5rbare og hjelpetrengende, har liberale vinder og nyere forskning de siste \u00e5rene lagt vekt p\u00e5 medvirkning og frigj\u00f8ring. Det er flott at barn har rett til \u00e5 bli sett som selvstendige, kompetente og som s\u00e5kalt sosiale akt\u00f8rer. Vi tror imidlertid det ogs\u00e5 er viktig \u00e5 understreke at p\u00e5 tross av kompetansen de minste barnehagebarna besitter, er de p\u00e5 ingen m\u00e5te selvdrevne. I alt for stor grad blir de minste barnas grunnleggende behov for trygghet, stabilitet og n\u00e6rhet glemt i diskusjonene. Uten at disse behovene dekkes blir begrep som \u00abkompetanse\u00bb og \u00abselvstendighet\u00bb floskler og meningsl\u00f8se tidsaktuelle ord.", "Selv om man ser de minste barna som aktive sosiale akt\u00f8rer, er det viktig \u00e5 ogs\u00e5 fremheve betydningen av en voksen som er n\u00e6rt barnet b\u00e5de fysisk og mentalt. Nyere forskning viser at om barn ikke erfarer denne trygge basen i form av tilgjengelige voksne i sm\u00e5barnsalder, s\u00e5 kan det ha uheldige konsekvenser. Tilgjengelige og omsorgsfulle voksne legger et fundamentalt grunnlag for evne til f\u00f8lelsesmessig tilknytning, selvtillit og egenforst\u00e5else. Smith p\u00e5peker at det er viktig at barn har tilknytning til \u00e9n, eller noen f\u00e5 stabile personer i barnehagen. De minste barna trenger bekreftelse og trygghet; de trenger et voksenfang \u00e5 vende tilbake til i sin utforsking av omgivelsene. Vi tror imidlertid det er h\u00f8yst usikkert om det faktisk er et voksent fang tilgjengelig n\u00e5r barnet m\u00e5tte trenge det.", "Barn har forskjellig grad av s\u00e5rbarhet og det er derfor viktig at de ansatte kjenner hvert enkelt barn s\u00e5 godt at de evner \u00e5 tilpasse milj\u00f8et til barnets individuelle behov. Det kan synes som om de nye organiseringene i basebarnehagene ofte ikke tillater barn \u00e5 knytte seg til noen f\u00e5 voksne. Med den konsekvens at barnet kjenner alle voksne litt, og alle voksne i barnehagen har litt kunnskap om hvert enkelt barn. Det kan med andre ord synes som om det i de store og \u00e5pne barnehagene er for mange ansatte som f\u00e5r ansvar for mange barn.", "Foreldre sier at de opplever at deres barn kun blir et barn i mengden, deres barns s\u00e6regenhet og behov drukner i alle andre barns behov. N\u00e6rheten, tryggheten- voksenfanget, fortrenges til fordel for \u00e5pne l\u00f8sninger, fleksibelt personale og ressursutnyttelse i alle ledd.", "Selv om nye flotte lokaler kan blende oss, og sparing og \u00f8konomisering av personalressursene hindre oss, m\u00e5 vi utvikle et overordnet mantra i barnehagen med vekt p\u00e5 relasjonell god omsorg. Det er viktig at oppmerksomheten i debatten om kvalitet i barnehagen i st\u00f8rre grad rettes mot de minste barnehagebarna, hva trenger de aller minste i sin barnehagehverdag? Kvaliteten p\u00e5 samv\u00e6ret og relasjonene i barnehagen m\u00e5 etter v\u00e5r mening bli satt i h\u00f8ysetet. Og dette er et kvalitetsaspekt som rammes n\u00e5r arealutnyttelse, fleksibilitet og ressurssparing st\u00e5r i fokus. Den relasjonelle omsorgen er det aller mest grunnleggende, og den m\u00e5 v\u00e6re det mest sentrale i dr\u00f8ftingen om gode barnehager for de minste barna."]}, {"field": "category0", "value": "meninger"}, {"field": "contenthash", "value": "5119451f77985df7ed58f27a30f8d842f431f3e5d0401a3f9affb564ffee21a3"}, {"field": "createtime", "value": "2016-04-17T18:57:01.000Z"}, {"field": "description", "value": "I takt med m\u00e5let om full barnehagedekning har vi f\u00e5tt en storstilt utbygging av basebarnehager \u2013 en farsott som har spredd seg fra de store byene til andre kommuner p\u00e5 rekordtid."}, {"field": "dominantimage", "value": "http://www.adressa.no/incoming/article1402774.ece5/ALTERNATES/w980-default/kronikknett%20190811"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5d1e00316f2166dcfe604da6812f9d73afa7c101.jpg?5997efc1"}, {"field": "dominantthumbnaildimensions", "value": "300x169"}, {"field": "heading", "value": "De minste i barnehagen -adressa.no"}, {"field": "id", "value": "5d1e00316f2166dcfe604da6812f9d73afa7c101"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["minste barna", "minste", "barn"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1402774.ece5/ALTERNATES/w980-default/kronikknett%20190811"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De minste i barnehagen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1680374.ece"}, {"field": "pageclass", "value": ["article"]}, {"field": "publishtime", "value": "2011-08-19T07:47:13.000Z"}, {"field": "recs-articleid", "value": "968339"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-19T07:47:13.000Z"}, {"field": "recs-rawtitle", "value": "De minste i barnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I takt med m\u00e5let om full barnehagedekning har vi f\u00e5tt en storstilt utbygging av basebarnehager \u2013 en farsott som har spredd seg fra de store byene til andre kommuner p\u00e5 rekordtid."}, {"field": "thumbnail", "value": "http://content-thumbnail.cxpublic.com/content/thumbnail200x150/5d1e00316f2166dcfe604da6812f9d73afa7c101.jpg?5997efc1"}, {"field": "thumbnailfullheightdimensions", "value": "200x1449"}, {"field": "timestamp", "value": "2017-08-19T07:58:57.000Z"}, {"field": "title", "value": "De minste i barnehagen"}, {"field": "url", "value": "http://www.adressa.no/meninger/article1680374.ece"}, {"field": "urlhash", "value": "5d1e00316f2166dcfe604da6812f9d73afa7c101"}], "score": 0.85352683, "siteId": "9222270286501375973", "id": "5d1e00316f2166dcfe604da6812f9d73afa7c101"}

