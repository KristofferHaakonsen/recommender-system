{"fields": [{"field": "modifiedtime", "type": "time", "value": "2016-05-05T15:36:03.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["flyktninger", "asyls\u00f8kere", "R\u00f8de Kors"]}, {"field": "author", "value": ["thomas enoksen", "leder i s\u00f8r-tr\u00f8ndelag r\u00f8de kors"]}, {"field": "body", "value": ["Integrering skjer n\u00e5r vi snakker sammen. For \u00e5 lykkes med integreringen i Norge, m\u00e5 vi v\u00e6re \u00e5pne og inkluderende. Vi m\u00e5 begynne \u00e5 snakke med asyls\u00f8kerne, ikke bare om dem.", "I Norge blir diskusjonen rundt flyktninger og asyls\u00f8kere stadig mer polarisert. Det er for lengst etablert ytterpunkter i debatten om innvandring, integrering og flerkultur.", "De som skriker h\u00f8yest, er ofte de som blir h\u00f8rt og f\u00e5r mest plass, enten det er de mest negative eller mest positive ytringene. Resultatet er en \u00f8kende grad av fremmedfrykt, neglisjering og mistenkeliggj\u00f8ring av asyls\u00f8kere i Norge.", "LES OGS\u00c5 KOMMENTAREN: Skal melkekartongen bli det eneste stedet vi f\u00e5r se beitende kyr?", "At noen er engstelige for integreringsprosessen er forst\u00e5elig. Vi m\u00e5 allikevel kunne lytte til dem, snakke med dem, og pr\u00f8ve \u00e5 forst\u00e5. Vi trenger ikke \u00e5 akseptere, men aksept og forst\u00e5else er ikke det samme.", "N\u00e5r de kommer til Norge, \u00f8nsker de aller fleste \u00e5 kunne bidra. De \u00f8nsker \u00e5 starte p\u00e5 nytt. Som nordmenn kan vi ta dem imot med mistenkeliggj\u00f8ring og passivisering, eller vi kan ta dem imot med respekt og inkludere dem i hverdagen. Hva tror du er mest l\u00f8nnsomt for samfunnet?", "Frivilligheten er en kjempeviktig brikke i integreringsarbeidet. Man trenger ikke \u00e5 snakke samme spr\u00e5k for \u00e5 ta med seg noen p\u00e5 fotballtrening eller inkludere en asyls\u00f8ker i idrett, enten det er som deltaker eller medhjelper.", "LES OGS\u00c5 KRONIKKEN (PLUSS): Snart er det bare B\u00f8rge Brende, Nato og Nord Koreas leder som fortsatt er for atomv\u00e5pen", "Foreninger og turgrupper kan invitere med seg asyls\u00f8kere til turer eller praktisk arbeid. Praten vil til slutt komme av seg selv, etter hvert som asyls\u00f8kerne l\u00e6rer seg spr\u00e5ket og f\u00e5r praktisert det i hverdagen.", "I disse v\u00e5rtider er det flere turstier som skal settes i stand og merkes, og mange idrettslag har behov for bidragsytere. Husk da at de aller fleste flyktningene i Norge \u00f8nsker bare \u00e5 ha noe \u00e5 gj\u00f8re, og noen \u00e5 gj\u00f8re det med.", "Nordmenn flest er fortsatt positive til innvandring og integrering, viser en meningsm\u00e5ling gjort av Ipsos i vinter. Nesten halvparten av Norges befolkning mener innvandring er bra for v\u00e5rt langstrakte land. Noe av det som trekkes frem som spesielt positivt er \u00f8kt arbeidskraft og mangfold.", "LES OGS\u00c5 KRONIKKEN (PLUSS): 30 prosent av 13-14-\u00e5ringene har mottatt intime bilder", "Nordmenn flest ser alts\u00e5 ressursene i asyls\u00f8kerne som kommer hit. Asyls\u00f8kerne er mennesker med mye kunnskap og stor vilje til \u00e5 v\u00e6re en ressurs i samfunnet. I Norge m\u00f8ter de et byr\u00e5kratisk system som isolerer dem og frar\u00f8ver dem ansvar og arbeidsoppgaver. Da m\u00e5 vi som medmennesker ta grep. Vi m\u00e5 ganske enkelt begynne \u00e5 snakke sammen!", "If\u00f8lge Ipsos\u2019 unders\u00f8kelse er nordmenn likevel blitt mer negative til innvandring de siste \u00e5rene. Skeptikerne trekker frem d\u00e5rlig integrering og h\u00f8ye kostnader. Samtidig som flere mener at integreringen fungerer d\u00e5rlig, er det ogs\u00e5 flere som frykter den \u00f8kte fremmedfiendtligheten i landet.", "I flyktningdebatten er det stilt sp\u00f8rsm\u00e5l om hvorfor mange flyktninger har smarttelefoner, fine kl\u00e6r og snakker godt engelsk. Mennesker som flyktet fra krig og konflikt ble fremstilt som utakknemlige lykkejegere.", "Men smarttelefoner og fine kl\u00e6r er ikke en beskyttelse mot bomber og granater. Frem til krigen br\u00f8t ut for fem \u00e5r siden, og sendte over 12 millioner syrere p\u00e5 flukt, var Syria et velutviklet land med h\u00f8yt utdanningsniv\u00e5 og god levestandard.", "LES OGS\u00c5 DEBATTINNLEGGET: \u00abJeg blir f\u00f8rst flau over at jeg, som pappa, ikke visste hvilket press jenta mi blir utsatt for\u00bb", "I R\u00f8de Kors er det mange flyktninger som bidrar til \u00e5 forbedre det norske samfunnet. I p\u00e5sken var flere frivillige fra voksenoppl\u00e6ringen i R\u00f8ros kommune i sving for \u00e5 steke vafler og servere kaffe til ivrige skig\u00e5ere p\u00e5 Avholdshytta, korpshytta til R\u00f8ros R\u00f8de Kors.", "Tilbakemeldingene var utelukkende positive. Mediha, fra Sudan, synes det var kjempekjekt \u00e5 f\u00e5 v\u00e6re med p\u00e5 noe nytt, samtidig som hun bidro til den norske p\u00e5skedugnaden. I tillegg fikk hun praktisert norsk spr\u00e5k med nordmenn, i en uh\u00f8ytidelig og trivelig hverdag.", "Det er et paradoks at nordmenn blir mer skeptiske til innvandrere, samtidig som vi frykter kostnadene knyttet til integreringen. Til slutt risikerer vi \u00e5 gj\u00f8re asyls\u00f8kere til passive ytere av norsk bistand. \u00c5 sette livet p\u00e5 vent er ikke god integrering! R\u00f8de Kors \u00f8nsker \u00e5 gi asyls\u00f8kere en mulighet til \u00e5 bli ressurser som bidrar i samfunnet. Men det inneb\u00e6rer f\u00f8rst og fremst at vi m\u00e5 inkludere dem i dagliglivet. Asyls\u00f8kerne m\u00e5 f\u00e5 tilbud om spr\u00e5ktrening og arbeidsoppgaver. Myndighetene m\u00e5 ogs\u00e5 legge til rette for at asyls\u00f8kere f\u00e5r mulighet til \u00e5 jobbe midlertidig mens de venter p\u00e5 asyls\u00f8knaden. P\u00e5 den m\u00e5ten kan de fortest mulig bidra til samfunnet samtidig som integreringen blir mer kostnadseffektiv.", "Integreringen skjer n\u00e5r vi snakker og handler sammen. For at dette skal v\u00e6re mulig m\u00e5 vi t\u00f8rre \u00e5 inkludere. I R\u00f8de Kors blir flyktninger inkludert i det frivillige arbeidet, p\u00e5 lik linje med andre frivillige. De arbeider for fysisk og psykisk helse og bekjemper ensomhet med blant annet turgrupper og norsktrening. De bist\u00e5r i beredskapsarbeidet i v\u00e5re n\u00e6romr\u00e5der, blant annet ved \u00e5 stille som frivillige b\u00f8sseb\u00e6rere. Mange av v\u00e5re frivillige er ogs\u00e5 med i andre frivillige organisasjoner, som Olavsfestdagene i Trondheim.", "Skal vi lykkes med integrering i Norge, m\u00e5 vi ta v\u00e5rt felles ansvar p\u00e5 alvor. V\u00e5re nye naboer trenger at vi snakker med dem, ikke bare om dem.", "F\u00f8lg Adresseavisen p\u00e5 Facebook,  Instagram og Twitter .", "H\u00f8r v\u00e5re kommentatorer p\u00e5 podkast:"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "bb0987836ca50dc270966ab3471703476aeeb94970ecebf6716f7d5f91202c03"}, {"field": "createtime", "value": "2017-02-28T12:12:15.000Z"}, {"field": "description", "value": "Vi kan ta imot flyktningene med mistenkeliggj\u00f8ring og passivisering, eller vi kan ta dem imot med respekt og inkludere dem i hverdagen. Hva tror du er mest l\u00f8nnsomt for samfunnet?"}, {"field": "dominantimage", "value": "http://www.adressa.no/pluss/meninger/article12695119.ece/5stykl/ALTERNATES/w980-default/IMG_tv_aksjon_001.jpg_1_1_S02M77O.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4c516bb58ec725cf95fac9cc0a215c141cfcae31.jpg?58b5691f"}, {"field": "dominantthumbnaildimensions", "value": "300x169"}, {"field": "heading", "value": "Integrering? Jo, det er det som skjer n\u00e5r vi snakker sammen -adressa.no"}, {"field": "id", "value": "4c516bb58ec725cf95fac9cc0a215c141cfcae31"}, {"field": "keyword", "value": ["flyktninger", "asyls\u00f8kere", "R\u00f8de Kors"]}, {"field": "keywords", "value": "flyktninger,asyls\u00f8kere,R\u00f8de Kors"}, {"field": "kw-category", "value": ["pluss", "meninger"]}, {"field": "kw-company", "value": "ipsos"}, {"field": "kw-concept", "value": ["aller fleste", "snakke", "nordmenn flest", "integrering", "asyls\u00f8ker", "fine kl\u00e6r", "integrering skjer"]}, {"field": "kw-entity", "value": ["avholdshytta", "nato og nord koreas", "olavsfestdagene", "r\u00f8ros r\u00f8de kors", "r\u00f8de kors", "nord koreas"]}, {"field": "kw-location", "value": ["syria", "trondheim", "sudan", "norge"]}, {"field": "kw-pageclass", "value": "article"}, {"field": "kw-person", "value": "b\u00f8rge brende"}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article12695119.ece/5stykl/ALTERNATES/w980-default/IMG_tv_aksjon_001.jpg_1_1_S02M77O.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Integrering? Jo, det er det som skjer n\u00e5r vi snakker sammen"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2016/05/05/Integrering-Jo-det-er-det-som-skjer-n%C3%A5r-vi-snakker-sammen-12695121.ece"}, {"field": "pageclass", "value": null}, {"field": "publishtime", "value": "2016-05-05T15:36:03.000Z"}, {"field": "recs-articleid", "value": "12695121"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2016-05-05T15:36:03.000Z"}, {"field": "recs-rawtitle", "value": "Integrering? Jo, det er det som skjer n\u00e5r vi snakker sammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Vi kan ta imot flyktningene med mistenkeliggj\u00f8ring og passivisering, eller vi kan ta dem imot med respekt og inkludere dem i hverdagen. Hva tror du er mest l\u00f8nnsomt for samfunnet?"}, {"field": "thumbnail", "value": "http://content-thumbnail.cxpublic.com/content/thumbnail200x150/4c516bb58ec725cf95fac9cc0a215c141cfcae31.jpg?58b5691f"}, {"field": "thumbnailfullheightdimensions", "value": "200x1981"}, {"field": "timestamp", "value": "2017-02-28T12:12:15.000Z"}, {"field": "title", "value": "Integrering? Jo, det er det som skjer n\u00e5r vi snakker sammen"}, {"field": "url", "value": "http://www.adressa.no/pluss/meninger/2016/05/05/Integrering-Jo-det-er-det-som-skjer-n%c3%a5r-vi-snakker-sammen-12695121.ece"}, {"field": "urlhash", "value": "4c516bb58ec725cf95fac9cc0a215c141cfcae31"}], "score": 0.67970586, "siteId": "9222270286501375973", "id": "4c516bb58ec725cf95fac9cc0a215c141cfcae31"}

