{"fields": [{"field": "modifiedtime", "type": "time", "value": "2014-11-14T20:12:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["janet molde hollund", "klikk.no"]}, {"field": "body", "value": ["Saken oppdateres.", "- De fleste foreldre opplever at barn iblant oppf\u00f8rer seg p\u00e5 m\u00e5ter som ikke er heldige. Barn mangler sosial erfaring, og derfor er det ikke rart at det g\u00e5r litt galt innimellom . Det viktige er at vi voksne samarbeider om \u00e5 lede dem inn i riktig spor, sier universitetslektor Tove Flack ved Nasjonalt Senter for L\u00e6ringsmilj\u00f8 og Atferdsforskning ved Universitetet i Stavanger.", "Flack sier det er helt normalt at det skjer episoder. Det er likevel noen barn som oftere kommer opp i konflikter enn andre. Flack forklarer at barn har ulikt temperament, og det gj\u00f8r at barn pr\u00f8ver ut sosiale strategier p\u00e5 forskjellige m\u00e5ter. Noen har lett temperament, og tilpasser seg andre barn uten s\u00e6rlig vanskeligheter.", "Les ogs\u00e5:", "Fire\u00e5ring holdes utenfor i lek", "De vanskelige samtalene", "S\u00e5 mange venner b\u00f8r barnet ditt ha", "- Andre er mer intense i sine reaksjoner. Disse barna kan i st\u00f8rre grad reagere med aggresjon i m\u00f8te med andre barn, sier hun.", "Positive egenskaper som kreativitet, spr\u00e5klig styrke og intelligens kan ogs\u00e5 for enkelte f\u00f8re til negativ samhandling.", "- Dersom barn f\u00e5r h\u00f8y status og mye fokus i gruppa, kan det f\u00f8re til at enkelte begynner \u00e5 bestemme og dominere over andre i lek og aktivitet p\u00e5 en litt negativ m\u00e5te, sier Flack.", "Professor og barnepsykolog Willy-Tore M\u00f8rch mener det er stor forskjell p\u00e5 om en to\u00e5ring eller en fem\u00e5ring har avvikende atferd.", "- Jo yngre barnet ditt er, jo st\u00f8rre er sjansen for at barnet ditt for eksempel biter . Sm\u00e5 barn har et relativt begrenset spr\u00e5krepertoar. De kan bli mer trassige og sinte, og de lar seg lettere provosere. Noen kaller det trassalderen, men jeg liker ikke det begrepet. Vi kan si de er i eksploreringsalderen. Ofte er de da mer irritable, sier M\u00f8rch.", "Er barnet litt eldre, rundt fire-fem \u00e5r, sier M\u00f8rch at en kan ha en samtale med barnet for \u00e5 f\u00e5 litt informasjon om hva som har skjedd.", "- Men det er bare for \u00e5 f\u00e5 barnets forklaring. Ved henting i barnehagen b\u00f8r foreldrene f\u00e5 vite mer enn at det har v\u00e6rt en episode. En vet jo ikke hva som vil skje med barnet etterp\u00e5. Kan foreldrene kanskje bli sinte p\u00e5 barnet, og gi det en reprimande, sier han.", "F\u00e5r foreldre beskjed om at noe har skjedd, mener M\u00f8rch at de b\u00f8r ta kontakt med voksne i barnehagen.", "- Egentlig er det slik at den proffe parten b\u00f8r ta initiativ til kontakt. Ogs\u00e5 foreldrene vil v\u00e6re interessert i at dette tar slutt. Kanskje har foreldrene ideer til hvordan en skal g\u00e5 fram, sier M\u00f8rch.", "M\u00f8rch mener at det er barnehagepersonalet som b\u00f8r reagere i \u00f8yeblikket episoden skjer. Kjefter du i etterkant p\u00e5 barnet fordi det biter i barnehagen, kan det bare gj\u00f8re vondt verre.", "- For \u00e5 l\u00f8se slike utfordringer, m\u00e5 det v\u00e6re samarbeid mellom barnehagen og hjemmet. Foreldre kan en ikke l\u00f8se dette alene, sier M\u00f8rch.", "Ogs\u00e5 Tove Flack er opptatt av en god dialog mellom barnehage og hjem.", "- Dersom barnehagen for eksempel ser at barn biter, b\u00f8r de umiddelbart h\u00f8re med foreldrene om de har samme erfaringen hjemme. Sammen kan de snakke om hva som kan v\u00e6re en god st\u00f8tte til barnet for \u00e5 hjelpe det til bedre strategier i barnehagen, og eventuelt ogs\u00e5 hjemme. Foreldrene til barnet som blir bitt, b\u00f8r ogs\u00e5 aktivt involveres i samtale. Ikke n\u00f8dvendigvis sammen med de andre foreldrene, her m\u00e5 en se situasjonen an, sier Flack.", "- Men ofte henvises det til taushetsplikt overfor familien til barnet som blir bitt?", "- Dette mener jeg er misforst\u00e5tt taushetsplikt. Det viktige er \u00e5 l\u00f8se problemet, og ofte vil det l\u00f8nne seg med et samarbeid mellom alle tre parter. De som har barn som har blitt bitt, vil synes det er greit \u00e5 vite hva som har skjedd \u2013 og hva som vil bli gjort videre. Men ogs\u00e5 foreldre til barnet som ikke oppf\u00f8rte seg bra, m\u00e5 f\u00f8le at deres barn blir ivaretatt. For barnehagen er det viktig med informasjon overfor begge parter, og vise at de driver med trygghetsskapende arbeid, sier M\u00f8rch.", "Tove Flack er opptatt av at barn b\u00f8r ha trygge voksne rundt seg. Voksne som har erfaring og kunnskap om hva som er gode sosiale strategier, og som vet hvordan de kan lede barn inn i gode samspillsm\u00f8nster.", "- Barn pr\u00f8ver seg bare ut i den sosiale verden. Dersom de ikke blir ledet p\u00e5 en god m\u00e5te av voksne, kan negative strategier bli et fast vedvarende m\u00f8nster, sier hun.", "Og det er viktig \u00e5 ikke se p\u00e5 barnet kun som seg selv, men som en del av ei st\u00f8rre gruppe.", "- Andre barns initiativ og respons kan ha stor innvirkning p\u00e5 hvordan barna er, sier Flack.", "Les ogs\u00e5:", "Ett barn ute og et annet hjemme?", "Mathias (2) ble mobbet i barnehagen", "M\u00f8rch sier at barn ikke alltid oppf\u00f8rer seg likt hjemme og i barnehagen. Noen kan oppf\u00f8re seg veldig bra i barnehagen, men v\u00e6re en utfordring hjemme. Eller omvendt.", "- At barn p\u00e5virker hverandre til \u00e5 gj\u00f8re ulike handlinger, er et helt vanlig fenomen i barnehagen. Derfor er det viktig \u00e5 ha proffe folk som kan se og h\u00e5ndtere situasjonen . Kanskje b\u00f8r en v\u00e6re varsom med \u00e5 la to barn som har litt konflikter v\u00e6re alene uten tilsyn?", "Det kan ogs\u00e5 v\u00e6re nyttig \u00e5 ha fokus p\u00e5 god sosial oppf\u00f8rsel i fellesskap.", "- God gruppeledelse er viktig \u2013 at barnehagepersonalet vet hvordan de skal h\u00e5ndtere konflikter og forebygge. Voksne som har barnas oppmerksomhet kan gjerne rose det som er bra, og bruke bel\u00f8nningssystemer, sier M\u00f8rch.", "- Og hva kan foreldre selv gj\u00f8re?", "- En kan v\u00e6re gode modeller gjennom egen oppf\u00f8rsel. Dersom en selv er oppfarende, eller for eksempel banner, s\u00e5 smitter det lett over p\u00e5 barna. Pass p\u00e5 din egen atferd, og oppfordre dem til \u00e5 snakke og oppf\u00f8re seg pent, sier han.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "06a4e32f81c92f5385de3c93e47d9ccea45a095830851282cb82d6b077e442f6"}, {"field": "createtime", "value": "2016-02-05T13:29:22.000Z"}, {"field": "description", "value": "Her er tips og r\u00e5d om hva du b\u00f8r gj\u00f8re."}, {"field": "dominantimage", "value": "http://www.adressa.no/incoming/article10348158.ece/lk5i4e/ALTERNATES/w980-default/foreldre1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b13187c51152180dde696853af3170e53a7bf6ae.jpg?59943339"}, {"field": "dominantthumbnaildimensions", "value": "300x169"}, {"field": "heading", "value": ["- De fleste foreldre opplever at barnet oppf\u00f8rer seg d\u00e5rlig i barnehagen -adressa.no", "Barn har ulikt temperament", "Barnets alder spiller en rolle", "Viktig med god dialog", "- B\u00f8r reagere i \u00f8yeblikket", "Misforst\u00e5tt taushetsplikt", "Barnet er en del av en st\u00f8rre sammenheng", "Forskjell p\u00e5 barnet ute og hjemme", "G\u00e5 foran som et godt eksempel"]}, {"field": "id", "value": "b13187c51152180dde696853af3170e53a7bf6ae"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["fleste foreldre opplever", "fleste foreldre", "barn", "foreldre opplever"]}, {"field": "kw-entity", "value": ["babyverden", "universitetet", "mathias", "nasjonalt senter", "atferdsforskning", "nasjonalt senter for l\u00e6ringsmilj\u00f8"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["willy-tore m\u00f8rch", "tove flack"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article10348158.ece/lk5i4e/ALTERNATES/w980-default/foreldre1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- De fleste foreldre opplever at barnet oppf\u00f8rer seg d\u00e5rlig i barnehagen"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article10348176.ece"}, {"field": "pageclass", "value": ["article"]}, {"field": "publishtime", "value": "2014-11-14T20:12:37.000Z"}, {"field": "recs-articleid", "value": "10348176"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-11-14T20:12:37.000Z"}, {"field": "recs-rawtitle", "value": "- De fleste foreldre opplever at barnet oppf\u00f8rer seg d\u00e5rlig i barnehagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Her er tips og r\u00e5d om hva du b\u00f8r gj\u00f8re."}, {"field": "thumbnail", "value": "http://content-thumbnail.cxpublic.com/content/thumbnail200x150/b13187c51152180dde696853af3170e53a7bf6ae.jpg?59943339"}, {"field": "thumbnailfullheightdimensions", "value": "200x1592"}, {"field": "timestamp", "value": "2017-08-16T11:57:45.000Z"}, {"field": "title", "value": "- De fleste foreldre opplever at barnet oppf\u00f8rer seg d\u00e5rlig i barnehagen"}, {"field": "url", "value": "http://www.adressa.no/familieogoppvekst/article10348176.ece"}, {"field": "urlhash", "value": "b13187c51152180dde696853af3170e53a7bf6ae"}], "score": 1.0481157, "siteId": "9222270286501375973", "id": "b13187c51152180dde696853af3170e53a7bf6ae"}

