{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Barnehage", "Polen", "kosthold"]}, {"field": "author", "value": "cathrine krane hansen / bergens tidende"}, {"field": "body", "value": ["Minusgrader og rim p\u00e5 bakken. Likevel er flust av barn ute og leker i barnehagen. Flere av dem har snott og sand i ansiktet. Det n\u00e6rmer seg slutten av dagen, og en pjokk henter opp den siste skiven fra matboksen p\u00e5 vei ut av porten.", "Alt dette f\u00f8les ganske fremmed for foreldre som ikke har vokst opp i Norge.", "Det vet Alicja Sadownik en del om, skriver Bergens Tidende . Hun er f\u00f8rsteamanuensis i barnehagepedagogikk ved H\u00f8gskulen p\u00e5 Vestlandet og forsker p\u00e5 hvordan barnehagen kan samarbeide bedre med foreldre som ikke er norskf\u00f8dte.", "I et forskningsprosjekt ba hun polske sm\u00e5barnsforeldre, samt noen barnehageansatte, fortelle om sitt m\u00f8te med den norske barnehagen. Via sp\u00f8rreskjema og intervjuer skj\u00f8nte hun at hangen til \u00e5 servere p\u00f8lser var sjokkerende for mange.", "\u2013 Barnehager i Polen f\u00e5r ikke lov \u00e5 servere den type mat. Som forelder blir du advart mot \u00e5 servere p\u00f8lser av tidsskrifter og av helsedirektoratet, sier Alicja Sadownik.", "LES OGS\u00c5: - Hvitost har v\u00e6rt luksusmat hjemme hos oss", "Hun er utdannet spesialpedagog og forsker i Polen, har tidligere v\u00e6rt ringevikar i bergenske barnehager og jobbet som spesialpedagog i Bergen kommune f\u00f8r hun ble h\u00f8yskoleforsker. N\u00e5 har hun sin yngste datter i barnehagen p\u00e5 B\u00f8nes. Hun kjenner alts\u00e5 den norske barnehagen godt og vet at kostholdet varierer og at langt fra alle serverer p\u00f8lser. Men de fleste lager lettvint mat som barna liker og spiser opp, de f\u00e5 gangene det serveres varm mat.", "I Polen f\u00e5r alle barn varm lunsj hver dag. Den er sammensatt etter godkjente kostholdsr\u00e5d og lages av kokker.", "Ikke alle forst\u00e5r at \u00abit would be nice if you bring a lunsj-box\u00bb betyr at barnet faktisk m\u00e5 ha med seg egen matpakke. Barnehagene m\u00e5 gi klare beskjeder. Indirekte, h\u00f8flige meldinger kan lett misforst\u00e5s, understreker Sadownik.", "LES OGS\u00c5: - Kommersielle barnehageakt\u00f8rer har hatt fritt spillerom", "Hun tror den st\u00f8rste overraskelsen for polske foreldre er at barn begynner s\u00e5 tidlig i barnehagen i Norge. De fleste polske barn starter de n\u00e5r de er tre \u00e5r.", "\u2013 Kun rundt ti prosent av barn under tre \u00e5r er i s\u00e5kalt krybbe der de passes av sykepleiere. Det handler nok om at man under kommunismen f\u00f8lte at man m\u00e5tte gi barna fra seg for tidlig. Derfor er omsorgsidealet at mor skal v\u00e6re hjemme med barnet til det er tre \u00e5r, selv om det blir med ul\u00f8nnet permisjon det meste av tiden.", "Den tredje norske praksisen polske foreldre stusser over, er at barna m\u00e5 v\u00e6re ute s\u00e5 lenge i all slags v\u00e6r.", "\u2013 Det er viktig \u00e5 forklare hvorfor man gj\u00f8r som man gj\u00f8r. Det holder ikke \u00e5 si at slik gj\u00f8r vi det i Norge. Man b\u00f8r heller gi en faglig argumentasjon, forklare at det er godt for immunforsvaret og at det gir barna flere inntrykk \u00e5 v\u00e6re ute, sier forskeren.", "LES OGS\u00c5: Stiller ultimatum om barnetrygd til Ap", "B\u00e5de polakker og foreldre fra andre land reagerer p\u00e5 at barn i norske barnehager leker s\u00e5pass mye alene. Det oppfattes gjerne som mangel p\u00e5 omsorg, if\u00f8lge Sadownik.", "\u2013 I Norge er den pedagogiske tanken at barna m\u00e5 f\u00e5 arrangere leken selv. I Polen er alt regulert, alt ser ut som en samlingsstund og det er kanskje bare en halvtime til fri lek. N\u00e5r en polsk mor henter barnet, sier hun kanskje \u00abs\u00e5 skitten du er\u00bb, og tenker at personalet ikke har tatt godt nok vare p\u00e5 poden. Mens en norsk mor kan si: \u00abDu er s\u00e5 ren, har dere ikkje gjort noe i dag?\u00bb", "N\u00e5r polske foreldre f\u00f8rst blir kjent med den norske barnehagen, og forst\u00e5r hvorfor man gj\u00f8r som man gj\u00f8r, blir de fleste godt forn\u00f8yde, mener Sadownik.", "\u2013 Foreldre med planer om \u00e5 flytte tilbake til Polen, blir her fordi de mener det er bedre for barna. De opplever at ungene l\u00e6rer mye om \u00e5 anerkjenne seg selv og sine egne f\u00f8lelser. De f\u00e5r sosial kompetanse, l\u00e6rer empati, selvkontroll og inkludering. Foreldrene tenker at de l\u00e6rer noe som er viktig for hele livet. De ser ogs\u00e5 at barnehagen forbereder dem til undervisningen i skolen, selv om det skjer p\u00e5 en annen m\u00e5te enn i Polen.", "Sadownik har ogs\u00e5 intervjuet litt st\u00f8rre barn om deres m\u00f8te med norsk barnehage. Flere forteller at det var vanskelig \u00e5 delta i den frie leken n\u00e5r de ikke kunne spr\u00e5ket.", "LES OGS\u00c5 (LEDER): Merkelig angst for private barnehager", "Barna som fikk spr\u00e5kl\u00e6rer og deltok spr\u00e5kbaserte lekegrupper, l\u00e6rte norsk kjapt og kom dermed tidligere inn i leken.", "\u2013 Etter tre-fire m\u00e5neder kunne de leke p\u00e5 norsk og delta i alle aktiviteter. De som ikke hadde slike opplegg brukte et \u00e5r p\u00e5 det samme. Mange barnehager tenker at spr\u00e5ket kommer av seg selv, men det er veldig viktig \u00e5 jobbe aktivt med spr\u00e5koppl\u00e6ring, sier Alicja Sadownik, som sammen med andre forskere skriver bok om tillit mellom barnehager og ulike foreldregrupper med minoritetsbakgrunn.", "Barnehagepedagogikk ved H\u00f8gskulen p\u00e5 Vestlandet (HVL) har flere forskningsprosjektet knyttet til minoriteter og mangfold. Deriblant \u00abUtvikling av barnehagel\u00e6reres kompetanse for fremtiden\u00bb, et samarbeidsprosjekt mellom flere land. (Se fakta.)", "M\u00e5let er \u00e5 utvikle en veileder for barnehageansatte i et mer mangfoldig samfunn, b\u00e5de n\u00e5r det gjelder familieformer og nasjonaliteter.", "\u2013 Vi \u00f8nsker \u00e5 skape en mer inkluderende praksis i barnehagen, forteller professor Elin Eriksen \u00d8degaard ved HVL.", "Den lekbaserte pedagogikken i Norden vekker n\u00e5 oppmerksomhet i flere land. Deriblant Kina.", "\u2013 Vi har hatt bes\u00f8k av kinesiske gjesteforskere som har sett p\u00e5 lek og bruk av naturen. Kineserne ser at vi har andre perspektiver p\u00e5 hva lek kan utrette. N\u00e5 \u00f8nsker de \u00e5 fremme kreativitet i et samfunn som har v\u00e6rt preget av kopiering i stedet for nyskapning. Men kreativiteten har ikke de beste vilk\u00e5r hvis det er for strenge rutiner, sier \u00d8degaard.", "HVL har f\u00e5tt midler til \u00e5 utvikle et master-samarbeid med Kina. Planen er at kinesiske masterstudenter skal tilbringe ett \u00e5r i Norge og norske studenter ett \u00e5r i Kina.", "If\u00f8lge \u00d8degaard har norske pedagoger ogs\u00e5 noe \u00e5 l\u00e6re av kineserne.", "\u2013 De er gode i didaktikk, p\u00e5 \u00e5 forst\u00e5 hvordan barn l\u00e6rer. Vi kan ogs\u00e5 f\u00e5 opp diskusjoner om v\u00e5rt eget i m\u00f8te med noe som tydelig er annerledes."]}, {"field": "category0", "value": "pluss"}, {"field": "contenthash", "value": "94b0544af1e33c7f8de16f884b7c4a5e58ae0f3cea1a51cbe710fde2e4a445ca"}, {"field": "createtime", "value": "2017-02-13T11:08:41.000Z"}, {"field": "description", "value": "De fleste innvandrere blir overrasket i m\u00f8te med norsk barnehage, og polske foreldre f\u00e5r p\u00f8lsesjokk."}, {"field": "dominantimage", "value": "http://www.adressa.no/incoming/article14213641.ece/stz64q/ALTERNATES/w980-default/Barnehage77.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b320e94fe40cd56ed3cd032b444767b0ca3993f2.jpg?58a1d598"}, {"field": "dominantthumbnaildimensions", "value": "300x169"}, {"field": "heading", "value": ["Innvandrere f\u00e5r \u00abbarnehagesjokk\u00bb i Norge -adressa.no", "P\u00f8lsesjokk", "Tidlig start", "Fri utelek", "Forn\u00f8yde", "Spr\u00e5koppl\u00e6ring", "Kina-utveksling"]}, {"field": "id", "value": "b320e94fe40cd56ed3cd032b444767b0ca3993f2"}, {"field": "keyword", "value": ["Barnehage", "Polen", "kosthold"]}, {"field": "keywords", "value": "Barnehage,Polen,kosthold"}, {"field": "kw-category", "value": "pluss"}, {"field": "kw-concept", "value": ["foreldre", "lek", "barn", "polske foreldre", "norsk barnehage", "norsk", "barnehage"]}, {"field": "kw-entity", "value": ["b\u00f8nes", "alicja sadownik", "vestlandet", "h\u00f8gskulen", "bergens tidende", "utvikling"]}, {"field": "kw-location", "value": ["polen", "norden", "kina", "norge"]}, {"field": "kw-pageclass", "value": "article"}, {"field": "kw-person", "value": "elin eriksen \u00f8degaard"}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article14213641.ece/stz64q/ALTERNATES/w980-default/Barnehage77.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forsker: Innvandrere f\u00e5r \u00abbarnehagesjokk\u00bb i Norge"}, {"field": "og-type", "value": "article"}, {"field": "og-url", "value": "http://www.adressa.no/pluss/2017/02/13/Forsker-Innvandrere-f%C3%A5r-%C2%ABbarnehagesjokk%C2%BB-i-Norge-14213640.ece"}, {"field": "pageclass", "value": null}, {"field": "publishtime", "value": "2017-02-13T11:05:52.000Z"}, {"field": "recs-articleid", "value": "14213640"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2017-02-13T11:05:52.000Z"}, {"field": "recs-rawtitle", "value": "Forsker: Innvandrere f\u00e5r \u00abbarnehagesjokk\u00bb i Norge -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "De fleste innvandrere blir overrasket i m\u00f8te med norsk barnehage, og polske foreldre f\u00e5r p\u00f8lsesjokk."}, {"field": "thumbnail", "value": "http://content-thumbnail.cxpublic.com/content/thumbnail200x150/b320e94fe40cd56ed3cd032b444767b0ca3993f2.jpg?58a1d598"}, {"field": "thumbnailfullheightdimensions", "value": "200x2004"}, {"field": "timestamp", "value": "2017-02-13T15:49:44.000Z"}, {"field": "title", "value": "Polske foreldre f\u00e5r p\u00f8lsesjokk i norske barnehager"}, {"field": "url", "value": "http://www.adressa.no/pluss/2017/02/13/Forsker-Innvandrere-f%c3%a5r-%c2%abbarnehagesjokk%c2%bb-i-Norge-14213640.ece"}, {"field": "urlhash", "value": "b320e94fe40cd56ed3cd032b444767b0ca3993f2"}], "score": 0.880237, "siteId": "9222270286501375973", "id": "b320e94fe40cd56ed3cd032b444767b0ca3993f2"}

