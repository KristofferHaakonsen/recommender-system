{"fields": [{"field": "modifiedtime", "type": "time", "value": "2012-04-11T10:21:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "F\u00f8r helgen ble det avdekket ulovlige arbeidsforhold ved Kl\u00e6bu sykehjem, som drives av Adecco Helse. Svenske vikarer jobber doble vakter uten overtidsbetaling. If\u00f8lge ledelsen ved sykehjemmet g\u00e5r de doble skift etter eget \u00f8nske. Men selv om dette skulle v\u00e6re frivillig, skal det s\u00f8kes om dispensasjon fra Arbeidsmilj\u00f8loven. Det er ikke skjedd. Den nytilsatte lederen kan ikke forklare hvorfor vikarene ikke f\u00e5r overtidsbetaling. Om dette skyldes rent amat\u00f8rskap eller kynisk profittjag, er vanskelig \u00e5 bed\u00f8mme. Uansett vitner lederens uttalelser om en uakseptabel holdning til det regelverket som styrer arbeidslivet.", "Lignende arbeidsforhold er avdekket ved Ammerudlunden sykehjem i Oslo, som drives av det samme selskapet. Her skal ansatte ha arbeidet opptil 84 timer i uken, uten overtidsbetaling. Ved begge sykehjem har ansatte overnattet i kjelleren eller i lagerrom ved institusjonen. Til sammen dannes et bilde av arbeidsforhold som kan minne om det vi kjenner fra andre tider og andre samfunnsforhold enn v\u00e5re.", "De senere \u00e5rene er det avdekket uverdige forhold for utenlandsk arbeidskraft ved en rekke bedrifter. I flere bransjer er det ryddet opp i forhold som innebar ren sosial dumping. Avsl\u00f8ringene fra eldreomsorgen viser at ryddejobben m\u00e5 fortsette. Vi ser foruroligende tendenser til at arbeidstageres hevdvunne rettigheter kommer under press ved utstrakt bruk av innleie gjennom vikarbyr\u00e5er.", "Arbeidstilsynet har tilsagt en \u00e5penbart n\u00f8dvendig kontroll ved sykehjemmet i Kl\u00e6bu. Ulovligheter m\u00e5 p\u00e5tales og rettes opp. Forholdene for arbeidstagerne er f\u00f8rst og fremst et anliggende mellom dem og driverne, i dette tilfellet Adecco Helse. Selskapet m\u00e5 f\u00f8lge de regler som gjelder for arbeidslivet. Kommunen m\u00e5 forsikre seg om at man inng\u00e5r kontrakt med et selskap som driver i tr\u00e5d med gjeldende lovverk n\u00e5r de setter sykehjemsdriften ut p\u00e5 konkurranse. Det er forutsigbart n\u00e5r lederen i Trondheim Ap, Rune Ols\u00f8, bruker forholdene ved Kl\u00e6bu sykehjem som argument mot private akt\u00f8rer i eldreomsorgen. Det er ingen naturgitt sammenheng mellom privatisering og ulovlig utnyttelse av ansatte.", "Vi er overbevist om at det er mulig \u00e5 f\u00e5 gode omsorgstilbud og gode arbeidsforhold ogs\u00e5 med private akt\u00f8rer. Skal regjeringen n\u00e5 sine ambisjoner om full sykehjemsdekning, er man avhengig av private drivere i tillegg til det offentlige. Men det er en forutsetning at b\u00e5de private og offentlige f\u00f8lger gjeldende lover og regler. Gj\u00f8r de ikke det, kan vi f\u00e5 et arbeidsliv best\u00e5ende av et A-lag med alle rettigheter, et B-lag uten.", "Slik vil vi ikke ha det."]}, {"field": "category0", "value": "meninger"}, {"field": "contenthash", "value": "b397ed21d61d7b20792d18d3d58d8162ce7167b00a869e0df69fe08b7550d8d5"}, {"field": "createtime", "value": "2015-09-17T07:52:37.000Z"}, {"field": "description", "value": "Arbeidsforholdene som tilbys vikarer ved enkelte privat drevne sykehjem, er ikke det norske arbeidslivet verdig."}, {"field": "dominantimage", "value": "http://www.adressa.no/incoming/article1382641.ece5/ALTERNATES/w980-default/leder%20220211"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ba9c751624c7e1081b4f0e7600dafba7950c0e6d.jpg?591250ff"}, {"field": "dominantthumbnaildimensions", "value": "300x169"}, {"field": "heading", "value": "Uverdige arbeidsforhold i sykehjem -adressa.no"}, {"field": "id", "value": "ba9c751624c7e1081b4f0e7600dafba7950c0e6d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "careers"}, {"field": "kw-concept", "value": ["arbeidsforhold", "private akt\u00f8rer", "forhold", "privat", "sykehjem", "uverdige arbeidsforhold"]}, {"field": "kw-entity", "value": ["trondheim ap", "ammerudlunden", "a-lag", "arbeidsmilj\u00f8loven", "b-lag", "adecco helse"]}, {"field": "kw-location", "value": ["kl\u00e6bu", "oslo"]}, {"field": "kw-pageclass", "value": "article"}, {"field": "kw-person", "value": "rune ols\u00f8"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1382641.ece5/ALTERNATES/w980-default/leder%20220211"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Uverdige arbeidsforhold i sykehjem"}, {"field": "og-type", "value": "article"}, {"field": "og-url", "value": "http://www.adressa.no/meninger/article1592798.ece"}, {"field": "pageclass", "value": ["article"]}, {"field": "publishtime", "value": "2011-02-22T08:05:21.000Z"}, {"field": "recs-articleid", "value": "1064301"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-22T08:05:21.000Z"}, {"field": "recs-rawtitle", "value": "Uverdige arbeidsforhold i sykehjem -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Arbeidsforholdene som tilbys vikarer ved enkelte privat drevne sykehjem, er ikke det norske arbeidslivet verdig."}, {"field": "thumbnail", "value": "http://content-thumbnail.cxpublic.com/content/thumbnail200x150/ba9c751624c7e1081b4f0e7600dafba7950c0e6d.jpg?591250ff"}, {"field": "thumbnailfullheightdimensions", "value": "200x797"}, {"field": "timestamp", "value": "2017-05-09T23:30:07.000Z"}, {"field": "title", "value": "Uverdige arbeidsforhold i sykehjem"}, {"field": "url", "value": "http://www.adressa.no/meninger/article1592798.ece"}, {"field": "urlhash", "value": "ba9c751624c7e1081b4f0e7600dafba7950c0e6d"}], "score": 1.0735607, "siteId": "9222270286501375973", "id": "ba9c751624c7e1081b4f0e7600dafba7950c0e6d"}

