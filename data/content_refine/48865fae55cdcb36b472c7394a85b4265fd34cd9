{"fields": [{"field": "modifiedtime", "type": "time", "value": "2016-11-22T19:11:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Christer Falck", "Prince", "\u00c5ge Aleksandersen", "Rockheim", "Musikk"]}, {"field": "author", "value": "vegard enlid"}, {"field": "body", "value": ["Saken oppdateres.", "- Om jeg absolutt m\u00e5 sl\u00e5ss, foretrekker jeg bryting, ler Christer Falck, som inntar Trondheim for f\u00f8rste gang siden han i august fikk \u00c5ge Aleksandersens betydelige fanskare mot seg.", "Anledningen er musikkforedraget \u00abPrince \u2013 Shockadelica\u00bb, som han holder p\u00e5 Rockheim onsdag kveld sammen med \u00abNorges fremste princeolog\u00bb, Petter Aagaard fra Trondheim. Falck er selv en av verdens st\u00f8rste Prince-samlere, og de to ga i 2014 ut ei 467 sider stor bok med samme navn, spekket med biografisk materiale, analyser, diskografi, bilder og mye annet. De har ogs\u00e5 st\u00e5tt bak hyllestplate og -konserter.", "LES OGS\u00c5: - Prince har soundtracket til hele livet mitt", "- Vi kommer til \u00e5 snakke oss gjennom Prince-historien og komme med musikalske avbrekk \u2013 s\u00e5 kommer Petter til \u00e5 briljere med ekstreme kunnskaper, lover Falck. De har snakket med en rekke mennesker i kretsen rundt artisten som d\u00f8de 21. april i \u00e5r. Prince fikk de fleste av dem til \u00e5 skrive under p\u00e5 taushetserkl\u00e6ringer, men nordmennene vil dele mange av historiene som er blitt dem fortalt \u00aboff record\u00bb.", "- B\u00e5de jeg og Christer er avholdsmenn, men vi blir virkelig ruset av \u00e5 snakke om Prince, supplerer Aagaard. De to m\u00f8ttes under en Prince-etterfest i K\u00f8benhavn, der artisten selv dukket opp tre timer etter konsertslutt og holdt en eksklusiv konsert.", "I august gikk Christer Falck hardt ut mot NRK og \u00c5ge Aleksandersen i et Facebook-innlegg, der han sammenlignet konserten i Royal Albert Hall med et fimaevent og kritiserte NRKs prioriteringer.", "LES OGS\u00c5: - Surt synger han \u00f2g!", "\u00abN\u00e5 g\u00e5r det et halvtimes program p\u00e5 NRK, og jeg vet ikke hvor mange sider det er skrevet opp og ned om denne firmaeventen av en konsert, men n\u00e5 er jeg lei. Surt synger han \u00f2g\u00bb , skrev Falck blant annet \u2013 og reaksjonene lot ikke vente p\u00e5 seg.", "- N\u00e5r det gjelder \u00c5ge, s\u00e5 var det nok mange som tok mannen og ikke \u00abbaill'n\u00bb. Jeg har ingenting imot \u00c5ge, verken musikalsk eller som person, men jeg klikket p\u00e5 NRK og deres disponeringer av lisenspengene. At \u00c5ge f\u00e5r s\u00e5 mye oppmerksomhet, mens mange sm\u00e5 drukner. Jeg hadde v\u00e6rt like sur om det hadde v\u00e6rt Bj\u00f8rn Eidsv\u00e5g eller \u00d8ystein Sunde, utdyper Falck, som mottok b\u00e5de st\u00f8tte og til dels kraftig utskjelling.", "- Ble det ubehagelig?", "- Nei, aldri. Men det var en liten uke jeg bevisst la alle avtaler andre steder enn Namsos, ler Falck. Han regner med at seansen p\u00e5 Rockheim vil foreg\u00e5 i funky, men ellers fredelige former \u2013 uten h\u00e5ndgemeng med hissige \u00c5ge-fans. Men om det skulle bli n\u00f8dvendig alts\u00e5 med bryting som foretrukket kampform.", "- Jeg spiller to roller p\u00e5 Rockheim \u2013 foredragsholder og personlig livvakt for Christer, smiler Aagaard, som ikke er ukjent med \u00e5 p\u00e5dra seg vrede fra sinte fans. Da han i fjor ga ut boka \u00abA Disturbance In The Force: Imperiet Sl\u00e5r Sprekker\u00bb, om \u00abStar Wars\u00bb-filmenes sterkt dalende kvalitetskurve, fikk han h\u00f8re det. Ei kritisk bok, likevel skrevet fra et fanperspektiv og med stor kj\u00e6rlighet mellom linjene.", "LES OGS\u00c5: - Star Wars-fans m\u00e5 akseptere at filmserien har hatt en m\u00f8rk periode", "- F\u00f8r folk leste boka fikk jeg hatmail, og etter de leste boka fikk jeg takkebrev, forteller Aagaard, som ogs\u00e5 vil v\u00e6re til stede under Sakprosafestivalen p\u00e5 Litteraturhuset l\u00f8rdag.", "Duoen lover at foredraget er for alle \u2013 fra \u00abPrince-dummies\u00bb til eksperter som oppfordres til \u00e5 sette fast Aagaard p\u00e5 faktakunnskaper. En godbit er at Falck har med seg en samling p\u00e5 mer enn 500 uutgitte Prince-l\u00e5ter som han vil spille fra.", "LES OGS\u00c5: Han var Prince av funk, soul og rock", "-Tidligere i \u00e5r var vi p\u00e5 Karm\u00f8y med foredraget. Stappfullt, ikke mange blodfans, men alle elsket det og noen gr\u00e5t til og med p\u00e5 slutten, forteller Aagaard.", "-Ja, vi har f\u00e5tt tak i opptak av den aller siste konserten han holdt. S\u00e5 da vi spilte den aller siste \u00abPurple Rain\u00bb, gr\u00e5t folk i strie str\u00f8mmer. Dere tr\u00f8ndere griner vel ikke, men det kommer kanskje noen s\u00e5nne gutturale kremt, smiler Falck.", "Rockheim-direkt\u00f8r Sissel Guttormsen forteller at de har f\u00e5tt \u00e9n epost som ba Rockheim avlyse foredraget.", "- Vedkommende argumenterte med at ettersom vi hadde \u00c5ge i Rockheim Hall of Fame, burde vi ikke slippe til folk som uttalte seg negativt om ham. Men vi har selvsagt ikke tenkt \u00e5 sensurere noen, sier Guttormsen. Hun tror mange av de dr\u00f8yeste kommentarene i sosiale medier m\u00e5 tilskrives \u00f8yeblikkets opphisselse, og at seansen vil foreg\u00e5 i fredelige former.", "- Jeg ble veldig begeistret over kunnskapen og engasjementet da jeg s\u00e5 Prince-foredraget deres for to \u00e5r siden. Det blir helt sikkert en spennende kveld, tror Guttormsen, som forteller at Rockheim-kuben selvsagt f\u00e5r purpurfarge hele kvelden.", "Prince' mange\u00e5rige samarbeidspartner, lydteknikeren Susan Rogers, ba Falck og Aagaard om \u00e5 gj\u00f8re alt de kunne for \u00e5 bevare minnet hans. Derfor valgte de \u00e5 sette oppe en hyllestkonsert 14. november p\u00e5 Sentrum Scene i Oslo, der statsminister Erna Solberg bidro i tillegg til et kremlag av norske musikere og vokalister. N\u00e5 skal showet p\u00e5 turn\u00e9, og de jobber med \u00e5 f\u00e5 Trondheim p\u00e5 spilleplanen i l\u00f8pet av neste \u00e5r.", "- Tenk at det finnes dr\u00f8ssevis av kids som vet hvem Michael Jackson er, men ikke Prince, sier Falck hoderystende.", "At de har v\u00e6rt intenst opptatt av Prince s\u00e5 lenge, forklarer de skyldes \u00abmyten\u00bb Prince. At han var s\u00e5 hemmelig at man har m\u00e5ttet jobbe hardt for \u00e5 finne ut ting om ham. Samt at han aldri har v\u00e6rt kjedelig, selv om kvaliteten har variert.", "- Jeg og Christer er Prince-eksperter, \u00abPurple Rain-Man\u00bb, men langt fra fanatikere. Vi er like kritiske som alle andre, kanskje mer til og med, sier Aagaard. Likevel er de enige om at Prince er blant de aller st\u00f8rste i musikkhistorien.", "- For meg er Prince \u00abhele pakka\u00bb. Jeg digger mye annen musikk, men det er ingen som f\u00e5r fram sommerfuglene s\u00e5 mye som Prince, forklarer Aagaard, mens Falck mener vi m\u00e5 flere hundre \u00e5r tilbake i tid for \u00e5 finne hans like.", "- Det handler om kvalitet, kvantitet og i tillegg det musikalske \u2013 at han spilte alle instrumenter, skrev tekst, musikk, produserte, arrangerte selv. Jeg mener at Mozart forel\u00f8pig er den eneste som kan sammenlignes med Prince. Om 100 \u00e5r har Prince kanskje g\u00e5tt forbi. Og rett bak dem finner vi Lennon/McCartney, Bach og Dylan, mener Christer Falck."]}, {"field": "category0", "value": "kultur"}, {"field": "contenthash", "value": "53be163e120313800d819127680e10f788c54ed2f14b5e5e63e2572ce9769e98"}, {"field": "createtime", "value": "2016-11-22T19:16:31.000Z"}, {"field": "description", "value": "I august tirret Christer Falck p\u00e5 seg \u00c5ge-fansen, n\u00e5 v\u00e5ger han seg til Tr\u00f8ndelag for \u00e5 hylle Prince."}, {"field": "dominantimage", "value": "http://www.adressa.no/kultur/article13825688.ece/sxouss/ALTERNATES/w980-default/IMG_princebok2.jpg_1_1_IU25MT1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/48865fae55cdcb36b472c7394a85b4265fd34cd9.jpg?598d7521"}, {"field": "dominantthumbnaildimensions", "value": "300x169"}, {"field": "heading", "value": ["Hyller Prince i l\u00f8vens hule -adressa.no", "Ut mot \u00c5ge og NRK", "Unngikk Namsos", "F\u00e5r folk til \u00e5 gr\u00e5te", "Sensur uaktuelt", "Hyllestkonserter", "- Kun Mozart kan sammenlignes"]}, {"field": "id", "value": "48865fae55cdcb36b472c7394a85b4265fd34cd9"}, {"field": "keyword", "value": ["Christer Falck", "Prince", "\u00c5ge Aleksandersen", "Rockheim", "Musikk"]}, {"field": "keywords", "value": "Christer Falck,Prince,\u00c5ge Aleksandersen,Rockheim,Musikk"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["fredelige former", "konsert", "leste boka", "musikk", "foredraget", "skrev", "bok"]}, {"field": "kw-entity", "value": ["norges", "rockheim hall of fame", "sakprosafestivalen", "litteraturhuset", "purple rain-man", "royal albert hall", "disturbance in the force", "falck og aagaard", "lennon", "purple rain", "rockheim", "sentrum scene", "sl\u00e5r sprekker", "rockheim hall", "star wars", "mozart", "bach og dylan", "prince"]}, {"field": "kw-location", "value": ["karm\u00f8y", "namsos", "tr\u00f8ndelag", "trondheim", "oslo", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["susan rogers", "sissel guttormsen", "\u00e5ge aleksandersen", "petter aagaard", "christer falck", "michael jackson", "\u00f8ystein sunde", "erna solberg", "bj\u00f8rn eidsv\u00e5g"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13825688.ece/sxouss/ALTERNATES/w980-default/IMG_princebok2.jpg_1_1_IU25MT1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hyller Prince i l\u00f8vens hule"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/11/22/Hyller-Prince-i-l%C3%B8vens-hule-13825689.ece"}, {"field": "pageclass", "value": ["article"]}, {"field": "publishtime", "value": "2016-11-22T19:11:56.000Z"}, {"field": "recs-articleid", "value": "13825689"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-11-22T19:11:56.000Z"}, {"field": "recs-rawtitle", "value": "Hyller Prince i l\u00f8vens hule -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "I august tirret Christer Falck p\u00e5 seg \u00c5ge-fansen, n\u00e5 v\u00e5ger han seg til Tr\u00f8ndelag for \u00e5 hylle Prince."}, {"field": "thumbnail", "value": "http://content-thumbnail.cxpublic.com/content/thumbnail200x150/48865fae55cdcb36b472c7394a85b4265fd34cd9.jpg?598d7521"}, {"field": "thumbnailfullheightdimensions", "value": "200x1849"}, {"field": "timestamp", "value": "2017-08-11T09:13:05.000Z"}, {"field": "title", "value": "Tirret p\u00e5 seg \u00c5ge-fansen. N\u00e5 v\u00e5ger Christer Falck seg til Trondheim"}, {"field": "url", "value": "http://www.adressa.no/kultur/2016/11/22/Hyller-Prince-i-l%c3%b8vens-hule-13825689.ece"}, {"field": "urlhash", "value": "48865fae55cdcb36b472c7394a85b4265fd34cd9"}], "score": 0.7592115, "siteId": "9222270286501375973", "id": "48865fae55cdcb36b472c7394a85b4265fd34cd9"}

