{"fields": [{"field": "modifiedtime", "type": "time", "value": "2012-04-23T11:22:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "NTNU-studentene Anders Ytterland og Endre Kvalheim vant \u00e5rets Venture Cup med forretningsideen BYKS, et konsept for utaskj\u00e6rs oppdrettsanlegg. Produktfilosofien er \u00e5 bygge et anlegg som skal leve med naturkreftene, ikke mot dem, og m\u00e5let er \u00e5 bli ledende i verden p\u00e5 levering av utaskj\u00e6rs oppdrettsanlegg. I g\u00e5r presenterte gr\u00fcnderne vinnerideen til fiskeriminister Svein Ludvigsen, som lot seg imponere av de unge innovat\u00f8rene.", "- Dette var et gl\u00f8tt inn i morgendagen. Skal vi klare \u00e5 realisere ambisjonene i oppdrettsn\u00e6ringen, er vitenskapelige teknologil\u00f8sninger n\u00f8dvendige, sier Ludvigsen til Adresseavisen. Statsr\u00e5den har stor tro p\u00e5 utaskj\u00e6rs oppdrettsanlegg som satsingsfelt.", "- Slike anlegg kan l\u00f8se arealkonflikten, og har store milj\u00f8messige fortrinn. I tillegg \u00e5pner dette for nye fiskearter. I en tid da n\u00e6ringen sliter, er det sv\u00e6rt viktig med nytenkning, p\u00e5peker Ludvigsen.", "Stopp fra regjeringen", "Begeistring til tross; regjeringen \u00f8nsker ikke \u00e5 garantere videre st\u00f8tte til Venture Cup. Finansieringen er i utgangspunktet fordelt likt mellom staten og det private n\u00e6ringsliv. N\u00e5 har N\u00e6rings- og handelsdepartementet sagt nei til \u00e5 inng\u00e5 en intensjonsavtale om videre st\u00f8tte de neste \u00e5rene, og dermed trekker ogs\u00e5 private sponsorer seg ut. Det betyr slutten for Venture Cup i Norge, noe daglig leder Eric Partaker i Venture er sv\u00e6rt skuffet over.", "- Dette er en h\u00e5n mot norsk innovasjonsvirksomhet. Venture Cup har v\u00e6rt et fantastisk redskap til \u00e5 p\u00e5virke nyskapning i Norge, og det er latterlig at regjeringen ikke finner midler til konkurransen, sier han oppgitt.", "Partaker mener det blir mye ord og lite handling i norsk innovasjonssatsing.", "- Vi h\u00f8rer mange lovprisninger, men det stopper gjerne med det. Venture Cup fortsetter b\u00e5de i Sverige, Finland og en rekke andre europeiske land, og de klarer \u00e5 ha en 50/50-modell for finansieringen. Bare i Norge er det et problem \u00e5 f\u00e5 til dette, sier Venture Cup-lederen.", "For \u00e5rets vinnere har Venture Cup v\u00e6rt gull verdt i utviklingen av den oppdrettsbaserte forretningsideen.", "- Gjennom undervisningen fra Venture Cup har vi f\u00e5tt hjelp til \u00e5 systematisere forretningsplanen, og det har v\u00e6rt en viktig funksjon i tillegg til konkurranseaspektet, sier Anders Ytterland og Endre Kvalheim.", "- At vi vant, gir ogs\u00e5 en utrolig virkning. Det gir forhandlingskraft \u00e5 stille opp med Norges beste forretningsid\u00e9, fastsl\u00e5r Ytterland.", "De to unge gr\u00fcnderne mener nedleggingen av konkurransen vil ha en negativ virkning p\u00e5 norsk innovasjon.", "- Venture Cup skiller seg fra andre innovasjonspolitiske virkemidler. Det er irriterende at Norge ikke skal klare \u00e5 finansiere dette, n\u00e5r Sverige klarer det lett. Det virker ikke som det er reell vilje til \u00e5 satse p\u00e5 innovasjon her i landet, sier Kvalheim.", "Selv om fiskeriminister Svein Ludvigsen i g\u00e5r kunne konstatere at ogs\u00e5 oppdrettsn\u00e6ringen kan h\u00f8ste frukter av gr\u00fcnderkonkurransen, bekymrer han seg lite over Venture Cups fremtid.", "- Dette er en interessant satsing, men staten kan ikke automatisk g\u00e5 inn der det private n\u00e6ringsliv svikter. Det innovative milj\u00f8et lever videre ogs\u00e5 uten Venture Cup, sier Ludvigsen til Adresseavisen.", "- Negativ virkning"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "68e0285cf72686a88f1337cf8b83af1ed5e024c5c398aa9ddc0873ae7b9800cf"}, {"field": "createtime", "value": "2017-03-19T20:39:10.000Z"}, {"field": "description", "value": "I g\u00e5r begeistret \u00e5rets Venture Cup-vinnere fra NTNU fiskeriminister Svein Ludvigsen. Samtidig st\u00e5r gr\u00fcnderkonkurransen p\u00e5 bar bakke \u00f8konomisk, uten at regjeringen vil tr\u00e5 st\u00f8ttende til."}, {"field": "dominantimage", "value": "http://www.adressa.no/incoming/article1108100.ece5/ALTERNATES/w980-default/ver2%20byks"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/695d1b1cc6fadef276a4c3e2a2e115bfb5757fd0.jpg?58ceec6e"}, {"field": "dominantthumbnaildimensions", "value": "300x169"}, {"field": "heading", "value": "Over og ut for Venture Cup -adressa.no"}, {"field": "id", "value": "695d1b1cc6fadef276a4c3e2a2e115bfb5757fd0"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["private", "oppdrettsanlegg", "forretningsid\u00e9", "\u00e5rets", "fiskeriminister", "regjeringen", "finansiere", "norsk", "videre", "utaskj\u00e6rs oppdrettsanlegg", "utaskj\u00e6rs", "virkning", "st\u00f8tte", "adressa"]}, {"field": "kw-entity", "value": ["kvalheim", "adresseavisen", "n\u00e6rings", "venture cup", "ytterland", "anders ytterland og endre kvalheim"]}, {"field": "kw-location", "value": ["norge", "sverige", "finland"]}, {"field": "kw-pageclass", "value": "article"}, {"field": "kw-person", "value": ["svein ludvigsen", "eric partaker", "anders ytterland", "endre kvalheim"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1108100.ece5/ALTERNATES/w980-default/ver2%20byks"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Over og ut for Venture Cup"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article52274.ece"}, {"field": "pageclass", "value": ["article"]}, {"field": "publishtime", "value": "2003-08-12T06:43:00.000Z"}, {"field": "recs-articleid", "value": "2553526"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2003-08-12T06:43:00.000Z"}, {"field": "recs-rawtitle", "value": "Over og ut for Venture Cup -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "I g\u00e5r begeistret \u00e5rets Venture Cup-vinnere fra NTNU fiskeriminister Svein Ludvigsen. Samtidig st\u00e5r gr\u00fcnderkonkurransen p\u00e5 bar bakke \u00f8konomisk, uten at regjeringen vil tr\u00e5 st\u00f8ttende til."}, {"field": "thumbnail", "value": "http://content-thumbnail.cxpublic.com/content/thumbnail200x150/695d1b1cc6fadef276a4c3e2a2e115bfb5757fd0.jpg?58ceec6e"}, {"field": "thumbnailfullheightdimensions", "value": "200x1096"}, {"field": "timestamp", "value": "2017-03-19T20:39:10.000Z"}, {"field": "title", "value": "Over og ut for Venture Cup"}, {"field": "url", "value": "http://www.adressa.no/nyheter/okonomi/article52274.ece"}, {"field": "urlhash", "value": "695d1b1cc6fadef276a4c3e2a2e115bfb5757fd0"}], "score": 1.2677501, "siteId": "9222270286501375973", "id": "695d1b1cc6fadef276a4c3e2a2e115bfb5757fd0"}

