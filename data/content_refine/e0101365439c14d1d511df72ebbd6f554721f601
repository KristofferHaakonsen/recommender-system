{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "camilla kilnes"}, {"field": "body", "value": ["Saken oppdateres.", "For fire \u00e5r siden fikk kvinnene p\u00e5 Husfliden i Trondheim en id\u00e9 om \u00e5 lage en ny modell av tr\u00f8nderbunaden. Resultatet ble en svart- og gulfarget tr\u00f8nderbunad i samme, tradisjonelle rokokkostil.", "LES MER: N\u00e5 vil ungdommen ha denne bunaden", "Den svarte tr\u00f8nderbunaden er i ferd med \u00e5 bli en slager blant konfirmantene. \u00c9n av ti bunader som blir solgt p\u00e5 Husfliden i Trondheim er den svarte modellen.", "I en uformell sp\u00f8rreunders\u00f8kelse p\u00e5 adressa.no svarer over 50 prosent at den nye svarte tr\u00f8nderbunaden er kjempefin. 34 prosent mener de tradisjonelle fargene bl\u00e5, gr\u00f8nn og rustr\u00f8d er \u00e5 foretrekke. Resten svarer at den svarte bunaden \u00abikke er helt min stil\u00bb.", "P\u00e5 sp\u00f8rsm\u00e5l om hvilken av tr\u00f8nderbunadene folk synes er den vakreste er det over 7000 som har sagt sin mening.", "Bl\u00e5 tr\u00f8nderbunad har f\u00e5tt 48 prosent av stemmene, mens rustr\u00f8d har f\u00e5tt 23 prosent. Svart fikk 19 prosent av stemmene, mens gr\u00f8nn er den minst likte med 11 prosent.", "Mange har valgt \u00e5 si sin mening om bunader generelt og den svarte bunaden spesielt i debattfeltet under artikkelen og p\u00e5 Facebook-siden til adressa.no . Rundt 200 har deltatt i debatten om bunader.", "Flere synes den svarte tr\u00f8nderbunaden er veldig vakker, og mange forteller at noen mener at dette er den fineste av de fire modellene.", "Mona Engan skriver blant annet: \u00abFinest av alle den her og den r\u00f8de\u00bb. Unni Norheim forteller at hun har den svarte og er storforn\u00f8yd. June Marita lurer p\u00e5 hva den svarte bunaden st\u00e5r for: \u00abSlik som jeg har h\u00f8rt s\u00e5 st\u00e5r bl\u00e5 farge for fra de som er fra kysten, gr\u00f8nn fra de som er fra fjellbygder og rustr\u00f8d fra de som bor i \u00abinnlandet\u00bb. Ellers s\u00e5 syns jeg den sorte fors\u00e5vidt er fin\u00bb.", "Noen benyttet debattfeltet til \u00e5 fortelle hva som kunne v\u00e6rt en forbedring av tr\u00f8nderbunaden.", "Guri Gi\u00e6ver Evensen la inn f\u00f8lgende kommentar: \u00abBunaden er sikkert fin den, men uansett farge p\u00e5 tr\u00f8nderbunaden s\u00e5 er den broderte veska totalt malplassert. G\u00e5r det ikke an \u00e5 lage ei veske som tar igjen de stoffene bunaden har?\u00bb.", "Irene Langholm har ogs\u00e5 sterke meninger om hva som kunne v\u00e6rt gjort annerledes: \u00abJeg synes det beige forkleet krasjer fullstendig med resten. Hadde det v\u00e6rt i en annen farge hadde den nok sett mye bedre ut\u00bb.", "Det var ikke alle som falt for den svarte bunaden, og for enkelte var det fargekombinasjonen som ble feil. Marita Therese mener at \u00abSvart med gult minner meg om Lillestr\u00f8m SK.. s\u00e5 stygg\u00bb. Kristin Mostuen sier ogs\u00e5 sin klare mening: \u00abM\u00e5 v\u00e6re den styggeste utgaven av tr\u00f8nderbunaden...\u00bb.", "Noen benyttet anledningen til \u00e5 p\u00e5peke at bunader ikke faller i god jord, uansett hvor de kommer fra.", "Line Urdahl skriver \u00abBunader er stygt uansett hvor i landet bunader kommer ifra\u00bb. Debattant Ca er heller ikke noen stor fan av nasjonaldraktene: \u00abBunader er noe av det styggeste jeg ser! Forst\u00e5r ikke den store felles-greia med \u00e5 bruke en bunad. Samme drakt i alle selskapeligheter, \u00e5r ut og \u00e5r inn. Hva er greia?\u00bb", "Det er ogs\u00e5 noen som mener at det b\u00f8r v\u00e6re en tilknytning mellom festantrekket og eieren. Debattant Ks synes bunad er veldig fint, og sl\u00e5r et slag for personlig tilknytning: \u00abEkstra fint og spesielt om man har en bunad fra hjemplassen sin. Virker som at mange bare vil ha den fineste bunaden n\u00e5 for tida. Jeg har vokst opp med at bunaden velges ifra hvilken plass av landet man h\u00f8rer til\u00bb.", "Andre er ikke s\u00e5 n\u00f8ye p\u00e5 denne koblingen, og velger bunad ut fra estetiske hensyn. Gompen har klare meninger om hva som er de fineste bunadene. \u00abJeg synes Kystdrakten i lys bl\u00e5 utgave og R\u00f8rosdrakten er veldig flotte. Ikke s\u00e5 mye m\u00f8nster og krimskrams p\u00e5 de draktene\u00bb."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "27a6153ab6c6b3fbc0164224511a0ffbc7f0df850ca3997a00a3c2f9d1bd7dd1"}, {"field": "createtime", "value": "2014-05-15T17:50:39.665Z"}, {"field": "description", "value": "Nasjonalantrekk vekker sterke f\u00f8lelser blant leserne."}, {"field": "dominantimage", "value": "http://www.adressa.no/incoming/article9689135.ece/ALTERNATES/w980-default/bunad11.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e0101365439c14d1d511df72ebbd6f554721f601.jpg?589adc39"}, {"field": "dominantthumbnaildimensions", "value": "300x169"}, {"field": "heading", "value": ["\u00abBunader er noe av det styggeste jeg ser\u00bb -adressa.no", "Leserne liker bl\u00e5", "- Finest av alle", "- Malplassert veske", "- Hva er greia?"]}, {"field": "id", "value": "e0101365439c14d1d511df72ebbd6f554721f601"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-company", "value": "facebook"}, {"field": "kw-concept", "value": ["bunad", "svarte tr\u00f8nderbunaden", "svarte bunaden"]}, {"field": "kw-entity", "value": ["urdahl", "kystdrakten", "husfliden", "r\u00f8rosdrakten", "svart", "bunader", "lillestr\u00f8m sk"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["june marita", "irene langholm", "marita therese", "gi\u00e6ver evensen", "mona engan", "kristin mostuen", "unni norheim"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article9689135.ece/ALTERNATES/w980-default/bunad11.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abBunader er noe av det styggeste jeg ser\u00bb"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article9689099.ece"}, {"field": "pageclass", "value": null}, {"field": "publishtime", "value": "2014-05-15T18:47:56.000Z"}, {"field": "recs-articleid", "value": "9689099"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-05-15T18:47:56.000Z"}, {"field": "recs-rawtitle", "value": "\u00abBunader er noe av det styggeste jeg ser\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Nasjonalantrekk vekker sterke f\u00f8lelser blant leserne."}, {"field": "thumbnail", "value": "http://content-thumbnail.cxpublic.com/content/thumbnail200x150/e0101365439c14d1d511df72ebbd6f554721f601.jpg?589adc39"}, {"field": "thumbnailfullheightdimensions", "value": "200x2027"}, {"field": "timestamp", "value": "2017-02-08T08:52:09.000Z"}, {"field": "title", "value": "\u00abBunader er noe av det styggeste jeg ser\u00bb"}, {"field": "url", "value": "http://www.adressa.no/nyheter/trondheim/article9689099.ece"}, {"field": "urlhash", "value": "e0101365439c14d1d511df72ebbd6f554721f601"}], "score": 1.3391465, "siteId": "9222270286501375973", "id": "e0101365439c14d1d511df72ebbd6f554721f601"}

