{"fields": [{"field": "modifiedtime", "type": "time", "value": "2017-03-24T14:58:25.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Universitetet i Bergen (UiB)", "WHO", "Sukker", "Kostholdsr\u00e5d", "Helsedirektoratet"]}, {"field": "author", "value": "halvor ekeland"}, {"field": "body", "value": ["Saken oppdateres.", "Fett og salt er noe av det farligste du kan f\u00e5 i deg for mye av. Det er det vi har h\u00f8rt fra forskere og helsemyndigheter i mange \u00e5r.", "Men er det egentlig det?", "Senest for noen uker siden skrev Aftenposten en sak om hvilke ting nordmenn fikk i seg for lite og for mye av . Der trakk Helsedirektoratet frem salt, sukker og mettet fett som verstingene i det norske kostholdet. If\u00f8lge flere forskere, blant annet den anerkjente hjertelegen Salim Yussuf, er det feil. Han mener salt og fett slett ikke er farlig. Han f\u00e5r st\u00f8tte ogs\u00e5 fra norske forskere.", "Tidligere i \u00e5r la Yusuf frem sin nyeste studie p\u00e5 Cardiology Update 2017 i Sveits. Konferansen ble arrangert av Z\u00fcrich Heart House og foredraget til Yusuf ble definitivt det mest debatterte i ettertid. Foredraget l\u00e5 lenge ute p\u00e5 YouTube, men Z\u00fcrich Heart House har n\u00e5 f\u00e5tt det fjernet. Blant annet sier Yusuf at det vil v\u00e6re en fordel \u00e5 spise MER fett og salt.", "\u2013 Vi fikk oss en stor overraskelse. Vi fant nemlig at et st\u00f8rre inntak av fett var beskyttende mot hjertesykdom. Mettet fett er kanskje litt beskyttende, men enumettet fett (for eksempel olivenolje og rapsolje) gir deg klare fordeler, forklarer forskeren om sin nyeste studie av n\u00e6rmere 150.000 personer i ulike land.", "Yusuf har blant annet v\u00e6rt president i Verdens hjerteorganisasjon frem til tidligere i \u00e5r. I tillegg er han en av de mest anerkjente hjerteforskerne i verden.", "I Norge blir vi anbefalt \u00e5 spise maks 5 gram salt hver dag.", "\u2013 Jeg mener at de gjeldende anbefalingene om \u00e5 redusere salt til under fem gram om dagen ikke er basert p\u00e5 god forskning som viser at dette vil redusere antall hjerteinfarkt, slag eller d\u00f8dsfall. Faktisk tyder flere studier p\u00e5 at det optimale inntaket av salt er mellom syv og elleve gram om dagen, sier Yusuf.", "Han viser blant annet til at det ikke finnes noen randomiserte studier p\u00e5 at \u00f8kt saltinntak \u00f8ker risikoen for hjerte- og karsykdommer.", "\u2013 Anbefalingene baserer seg p\u00e5 videref\u00f8ring av den beskjedne p\u00e5virkning av salt p\u00e5 blodtrykk, men det finnes data som sier at d\u00f8deligheten er h\u00f8yere med lavere inntak av salt, forklarer forskeren til Aftenposten.", "\u2013 Danske estimater viser at en reduksjon i saltinntaket i befolkningen p\u00e5 3 gram daglig vil spare 1000 liv og forhindre 400.000 tilfeller av forh\u00f8yet blodtrykk. Det m\u00e5 kunne kalles en betydelig helsegevinst b\u00e5de for individet og samfunnet, svarer Linda Granlund, divisjonsdirekt\u00f8r for folkehelse i Helsedirektoratet.", "Aftenposten s\u00e5 foredraget til professoren f\u00f8r det ble fjernet fra YouTube. Der legger forskeren til at han ikke er noen ern\u00e6ringsekspert, men at han kun har sett p\u00e5 salt- og fettinntak i sammenheng med hjerte- og karsykdommer.", "I tillegg sier forskeren at vi spiser for mye karbohydrater. Det er ikke fett og salt som er det store problemet. Det er karbohydrater, mener canadieren.", "\u2013 Retningslinjene har v\u00e6rt \u00e5 redusere inntak av fett og \u00f8ke inntaket av karbohydrater. Det har formodentlig gjort skade, sa forskeren p\u00e5 sitt foredrag, if\u00f8lge politiken.dk .", "Forskere ved Universitetet i Bergen (UiB) har ogs\u00e5 gjort studier p\u00e5 fett og karbohydrater. De delte inn i to grupper. Den ene gruppen hadde over 70 prosent av energiinntaket fra fett, den andre gruppen hadde dr\u00f8yt 50 prosent fra karbohydrater. I tillegg reduserte forskerne inntak av tilsatt sukker og finmalt mel, mens totalt inntak av energi var uendret eller moderat redusert. Resultatet var at begge gruppene gikk raskt ned i vekt og minsket risikoen for \u00e5 f\u00e5 hjerte- og karsykdommer.", "\u2013 Du kan fint g\u00e5 ned i vekt selv om du f\u00e5r det meste av energien fra fett, forklarer Simon Nitter Dankel, f\u00f8rsteamanuensis p\u00e5 UiB og f\u00f8rsteforfatter av studien fra Bergen.", "Han har f\u00e5tt med seg debatten rundt innlegget til Salim Yusuf. Dankel mener det handler om \u00e5 redusere inntak av sukker og fint mel. Han har ikke selv sett alle tallene i studien, men antar at Yusuf sin studie spesielt finner en sammenheng mellom redusert inntak av de \u00abraske\u00bb karbohydratene, som sukker og fint mel, med minsket risiko for sykdom.", "\u2013 Han viser en sammenheng mellom karbohydrater og hjertesykdom, mens \u00f8kt fettinntak har motsvarende effekt. Vi viser ikke det samme, men vi tok vekk det fine melet og sukkeret som muligens kan forklare de positive effektene.", "Dankel mener det lenge har v\u00e6rt en oppfatning av at spesielt fettet i maten \u00f8ker risiko for hjerte- og karsykdommer. Som en f\u00f8lge av det, har matvareindustrien laget flere produkter med lite fett og heller mer karbohydrater, derav raffinert mel og sukker.", "Likevel blir flere og flere nordmenn overvektige.", "\u2013 Kostholdsr\u00e5dene er i endring. De justeres jo underveis n\u00e5r vi f\u00e5r ny kunnskap. Man m\u00e5 alltid stille sp\u00f8rsm\u00e5l, spesielt n\u00e5r man har en \u00f8kende fedmeepidemi, om man kan gj\u00f8re kostholdsr\u00e5dene bedre, sier Dankel og forklarer videre:", "\u2013 N\u00e5r man reduserer andelen fett s\u00e5 kan man f\u00e5 \u00f8kt inntak av andre energikilder. Mange er blitt for skeptiske til \u00e5 spise fett og spiser heller karbohydrater som vi er blitt fortalt at er sunt. Det kan ha g\u00e5tt for langt, sier forskeren.", "\u2013 Taler du egentlig for en lavkarbodiett?", "\u2013 Det er mange positive effekter ved lavkarbo, spesielt for personer med diabetes. Det kan godt hende man f\u00e5r en del av de fordelene ved \u00e5 bare forbedre kvaliteten p\u00e5 karbohydratene. Spis mindre raffinert mel og sukker og erstatt det heller med fullkornsprodukter og karbohydrater som er mer i sin opprinnelige form. Det kan ha en bedre helseeffekt, forklarer han.", "Blant annet viser han til at statistikken viser at flere og flere blir overvektige.", "\u2013 Vi har redusert inntaket av fett de siste \u00e5rene, men det har ikke v\u00e6rt en god strategi. Fedmeepidemien har eksplodert i den tiden vi har hatt den strategien. Det er kanskje p\u00e5 tide \u00e5 tenke nytt i r\u00e5dene v\u00e5re, sier Dankel.", "Helsedirektoratet baserer sine anbefalinger blant annet p\u00e5 de gjeldende r\u00e5dene fra Verdens helseorganisasjon (WHO). Hvert \u00e5r leses dr\u00f8yt 2 millioner studier p\u00e5 ern\u00e6ring. Av disse to millionene er det flere som sier det samme som Yusufs studie, men totalen sier allikevel at de gjeldende r\u00e5dene er mest hensiktsmessige, opplyser Helsedirektoratet.", "De mener anbefalingene for fett og karbohydrater er litt mer sammensatte enn hva den canadiske hjerteforskeren viser til.", "\u2013 Vi snakker om \u00e5 redusere inntaket av det mettede fettet. Vi anbefaler ikke at man skal redusere inntaket av fett for \u00e5 \u00f8ke inntaket av enkle karbohydrater. Vi \u00f8nsker \u00e5 bedre fettkvaliteten ved at man reduserer inntaket av det mettede fettet og heller \u00f8ker det umettede, sier Linda Granlund.", "Slik er det ogs\u00e5 n\u00e5r det gjelder karbohydrater. Der \u00f8nsker Granlund at nordmenn i st\u00f8rre grad g\u00e5r bort fra sukker og fint mel, og heller spiser mer av hele kornprodukter og fiber.", "\u2013 Vi har fokus p\u00e5 de positive helseeffektene av fiber og de negative helseeffektene av det mettede fettet. Vi har de to tingene i hodet samtidig, men du kan ikke fronte det ene fremfor det andre, sier Granlund.", "Ogs\u00e5 n\u00e5r det kommer til saltanbefalinger f\u00f8lger det norske helsedirektoratet anbefalingene fra WHO. Granlund opplyser at de f\u00f8lger med p\u00e5 ny forskning p\u00e5 omr\u00e5det.", "\u2013 Det er viktig at det kommer ny forskning til som utfordrer de etablerte sannhetene. Vi leser forskningen grundig. N\u00e5r det foreligger god dokumentasjon, kan vi se om endringer er aktuelt, sl\u00e5r hun fast.", "Nok dokumentasjon er da ment som n\u00e5r det er mange nok studier som peker i samme retning. I dag tyder mange av studiene p\u00e5 at det er en sammenheng mellom et h\u00f8yt saltinntak, h\u00f8yt blodtrykk og hjerte- og karsykdommer, if\u00f8lge Helsedirektoratet.", "Yusuf \u00f8nsker ikke \u00e5 utdype uttalelsene om karbohydrater overfor Aftenposten ettersom denne studien forel\u00f8pig ikke er publisert. Men han opplyser til at studien p\u00e5 salt baserer seg p\u00e5 data fra over 140.000 mennesker."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "486936ca43a180d62c49987e1b3a89c6ac4c46f1316799b340aac861967671a3"}, {"field": "createtime", "value": "2017-03-24T09:26:22.000Z"}, {"field": "description", "value": "Anerkjent hjerteforsker \u00f8nsker \u00e5 endre kostholdsr\u00e5dene i verden. Helsedirektoratet er skeptisk."}, {"field": "heading", "value": ["\u2013 Retningslinjene har gjort skade -adressa.no", "\u2013 Mer salt og fett", "F\u00e5r st\u00f8tte i Norge", "\u2013 Kostholdsr\u00e5dene er i endring", "To ting i hodet samtidig", "Mange studier m\u00e5 peke i samme retning"]}, {"field": "id", "value": "ac6be6c14861d9838918d503233d947b8921b3eb"}, {"field": "keyword", "value": ["Universitetet i Bergen (UiB)", "WHO", "Sukker", "Kostholdsr\u00e5d", "Helsedirektoratet"]}, {"field": "keywords", "value": "Universitetet i Bergen (UiB),WHO,Sukker,Kostholdsr\u00e5d,Helsedirektoratet"}, {"field": "kw-category", "value": ["100sport", "sprek"]}, {"field": "kw-classification", "value": "sports"}, {"field": "kw-concept", "value": ["fett", "karbohydrater", "salt", "mettet fett", "studie", "inntak", "forskere", "redusere inntak"]}, {"field": "kw-entity", "value": ["youtube", "helsedirektoratet", "z\u00fcrich heart house", "salim yussuf", "granlund", "aftenposten", "verdens", "cardiology update 2017", "universitetet", "uib"]}, {"field": "kw-location", "value": ["norge", "sveits", "bergen"]}, {"field": "kw-pageclass", "value": "article"}, {"field": "kw-person", "value": ["linda granlund", "o. granlund", "salim yusuf", "simon nitter dankel"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/a8923b77-be38-4ea7-935d-e9fcc0b1cae0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anerkjent hjerteforsker mener kostholdsr\u00e5dene b\u00f8r endres: \u2013 Retningslinjene har gjort skade"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Anerkjent-hjerteforsker-mener-kostholdsradene-bor-endres--Retningslinjene-har-gjort-skade-232641b.html"}, {"field": "pageclass", "value": ["article"]}, {"field": "publishtime", "value": "2017-03-23T17:40:45.000Z"}, {"field": "recs-articleid", "value": "232641"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2017-03-23T17:40:45.000Z"}, {"field": "recs-rawtitle", "value": "Anerkjent hjerteforsker mener kostholdsr\u00e5dene b\u00f8r endres: \u2013 Retningslinjene har gjort skade -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Anerkjent hjerteforsker \u00f8nsker \u00e5 endre kostholdsr\u00e5dene i verden. Helsedirektoratet er skeptisk."}, {"field": "thumbnail", "value": "http://content-thumbnail.cxpublic.com/content/thumbnail200x150/ac6be6c14861d9838918d503233d947b8921b3eb.jpg?598b277d"}, {"field": "thumbnailfullheightdimensions", "value": "200x2059"}, {"field": "timestamp", "value": "2017-08-09T15:17:17.000Z"}, {"field": "title", "value": "Anerkjent hjerteforsker mener kostholdsr\u00e5dene b\u00f8r endres: \u2013 Retningslinjene har gjort skade"}, {"field": "url", "value": "http://www.adressa.no/100Sport/sprek/Anerkjent-hjerteforsker-mener-kostholdsradene-bor-endres--Retningslinjene-har-gjort-skade-232641b.html"}, {"field": "urlhash", "value": "ac6be6c14861d9838918d503233d947b8921b3eb"}], "score": 0.83068323, "siteId": "9222270286501375973", "id": "ac6be6c14861d9838918d503233d947b8921b3eb"}

