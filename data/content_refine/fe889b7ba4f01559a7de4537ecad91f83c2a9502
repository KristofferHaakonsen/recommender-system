{"fields": [{"field": "modifiedtime", "type": "time", "value": "2012-04-11T09:38:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Kaptein James Cook oppdaget landet og navnga bukta alt i 1770. For 25 \u00e5r siden fulgte vinfirmaet Cloudy Bay opp med en grensesprengende vin som for alvor satte New Zealand p\u00e5 vinkartet. Fortsatt plasserer denne hvitvinen fra Marlborough-regionen seg i verdenstoppen.", "Hvitvinsdruen sauvignon blanc har sitt f\u00f8dested i Loiredalen, og er hovedingrediens i de sylskarpe, friske Sancerre-vinene. Men for mange er det Marlborough-regionen i New Zealand som n\u00e5 leverer de mest typeriktige og tiltalende sauvignon blanc-vinene.", "Dette er viner som bobler over av friskhet og frukt, med et klart preg av stikkelsb\u00e6r, lime, pasjonsfrukt, epler og mineraler.", "Eventyret Cloudy Bay startet ved at australske Cape Mentelle Vinyards i 1985 etablerte seg i Marlborough, under firmanavnet Cloudy Bay. Navnet henspeiler ikke, som mange tror, p\u00e5 et skydekke som henger over bukta.", "Da kaptein Cook kom dit i april 1770 hadde elva som renner ut ved enden av Wairau-dalen nemlig flommet over og f\u00f8rt med seg mye grumset vann ut i bukta, s\u00e5 det var vannet og ikke himmelen som var \u00abcloudy\u00bb.", "Den australske innflytelsen over Cloudy Bay er sterk ogs\u00e5 i dag. Tim Heath fra nettopp Australia var den som m\u00f8tte meg, sammen med hunden Charlie, da jeg kom p\u00e5 bes\u00f8k like f\u00f8r innh\u00f8stingen startet i begynnelsen av mars i \u00e5r. Heath har v\u00e6rt ved Cloudy Bay siden 2006 og har i dag hovedansvaret for de hvite vinene ved huset. De omfatter naturligvis \u00abverdensstjernen\u00bb Cloudy Bay Sauvignon Blanc, men ogs\u00e5 hvite viner laget p\u00e5 druene pinot gris og gew\u00fcrztramner.", "I tillegg er Tim entusiastisk over Cloudy Bays musserende vin Pelorus, laget p\u00e5 pinot noir og chardonnay. Den har firmaet hatt i portef\u00f8ljen siden 1987, men selvtilliten var ikke st\u00f8rre enn at da franske Veuve Clicquot kom inn p\u00e5 eiersiden i 1991, \u00abgjemte\u00bb man unna Pelorus en stund.", "Men da de franske champagneprodusentene fikk smake den, sa de \u00abkj\u00f8r p\u00e5, dette smaker godt!\u00bb. Pelorus er for \u00f8vrig oppkalt etter en hellig delfin, Pelorus Jack, som skal ha operert i farvannet utenfor Marlborough i gamle dager.", "-Jeg har en egen lidenskap for aromatiske hvite viner, sl\u00e5r Tim fast og forteller samtidig at han trives sv\u00e6rt bra i New Zealand, hvor han i tillegg til vin ogs\u00e5 f\u00e5r dyrke sin lidenskap for fluefiske, mountain bike og ski.", "-Jeg er ydmyk til at Cloudy Bay er flaggskipet blant New Zealands hvite viner, at mange mener v\u00e5r sauvignon blanc er selve identiteten til Marlborough-regionen. Men vi har ikke tenkt \u00e5 hvilke p\u00e5 laurb\u00e6rene, og vi er ikke redd for \u00e5 se p\u00e5 andre \u00abmuligheter\u00bb. Men vi vurderer n\u00f8ye og diskuterer mye f\u00f8r vi endrer noe. Det viktigste er vinens personlighet, at den fortsetter \u00e5 reflektere og vise frem smaker fra vinmarkene her. Identiteten til Cloudy Bay m\u00e5 respekteres, understreker Tim Heath.", "En av de nyeste lanseringene fra Cloudy Bay-mannskapet er Te Koko, fortsatt laget p\u00e5 sauvignon blanc, men n\u00e5 gj\u00e6ret p\u00e5 eikefat. Te Koko betyr Cloudy Bay p\u00e5 aboriginer-spr\u00e5ket.", "-Jeg vet at ikke alle liker Te Koko. Det har med bruken av eikefat \u00e5 gj\u00f8re. Men dette er en vin som f\u00e5r folk til \u00e5 tenke, en vin med sterk personlighet som man kanskje forst\u00e5r best n\u00e5r det kommer mat p\u00e5 bordet.", "Som mange andre p\u00e5 New Zealand har ogs\u00e5 vinskaperne ved Cloudy Bay eksperimentert med \u00abnye\u00bb druetyper. Tim Heath forteller at en vinmark med den italienske druen arneis ble revet opp igjen etter noen \u00e5r, fordi den ikke ga frukt som var interessant i det hele tatt. Ogs\u00e5 r\u00f8de viner laget p\u00e5 cabernet sauvignon og merlot har man forlatt:", "\u00abCrap\u00bb, rett og slett", "-Ni \u00e5r uten \u00e5 f\u00e5 det til var nok. Det er rett og slett ikke varmt nok her i Marlborough til disse druene. Vinene ble umodne, gr\u00f8nne og med \u00abnasty tannins\u00bb. Rett og slett \u00abcrap\u00bb. Vi m\u00e5 holde oss til det som fungerer, fremfor \u00e5 bruke energi p\u00e5 noe som er umulig. Det er bare bortkastet, sier Tim Heath \u00e6rlig."]}, {"field": "category0", "value": "kultur"}, {"field": "contenthash", "value": "5a89d336d6a901995154d116e322b63a8933024012e5c248fe3f9bd0b0f2cb94"}, {"field": "createtime", "value": "2015-12-11T19:17:09.000Z"}, {"field": "description", "value": "Ingen vin har definert New Zealand vinmessig som Cloudy Bay Sauvignon Blanc. For mange er det fortsatt vinen med stor V."}, {"field": "dominantimage", "value": "http://www.adressa.no/incoming/article14988817.ece/9ep2eg/ALTERNATES/w280-default/doc6vopoop1cg5kdyza8hh.jpg"}, {"field": "dominantimagedimensions", "value": "280x157"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fe889b7ba4f01559a7de4537ecad91f83c2a9502.jpg?5961f7ec"}, {"field": "dominantthumbnaildimensions", "value": "280x157"}, {"field": "heading", "value": ["Sol over Cloudy Bay -adressa.no", "Bobler over", "Australiere", "Gjemte \u00abchampagnen\u00bb", "Respekt for identiteten", "Rev opp igjen"]}, {"field": "id", "value": "fe889b7ba4f01559a7de4537ecad91f83c2a9502"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "food-and-drink"}, {"field": "kw-concept", "value": ["hvite viner", "cloudy", "vin", "sauvignon blanc"]}, {"field": "kw-entity", "value": ["cape mentelle vinyards", "cloudy bay sauvignon blanc", "te koko", "pelorus jack", "loiredalen", "veuve clicquot", "wairau", "charlie"]}, {"field": "kw-location", "value": ["sancerre", "cloudy bay", "australia", "marlborough", "new zealand"]}, {"field": "kw-pageclass", "value": "article"}, {"field": "kw-person", "value": ["tim heath", "james cook"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1386208.ece5/ALTERNATES/w980-default/CloudyBay%20(20)"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sol over Cloudy Bay"}, {"field": "og-type", "value": "article"}, {"field": "og-url", "value": "http://www.adressa.no/kultur/article1605739.ece"}, {"field": "pageclass", "value": ["article"]}, {"field": "publishtime", "value": "2011-03-18T14:32:30.000Z"}, {"field": "recs-articleid", "value": "1049879"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-03-18T14:32:30.000Z"}, {"field": "recs-rawtitle", "value": "Sol over Cloudy Bay -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ingen vin har definert New Zealand vinmessig som Cloudy Bay Sauvignon Blanc. For mange er det fortsatt vinen med stor V."}, {"field": "thumbnail", "value": "http://content-thumbnail.cxpublic.com/content/thumbnail200x150/fe889b7ba4f01559a7de4537ecad91f83c2a9502.jpg?5961f7ec"}, {"field": "thumbnailfullheightdimensions", "value": "200x1501"}, {"field": "timestamp", "value": "2017-07-09T09:31:24.000Z"}, {"field": "title", "value": "Sol over Cloudy Bay"}, {"field": "url", "value": "http://www.adressa.no/kultur/article1605739.ece"}, {"field": "urlhash", "value": "fe889b7ba4f01559a7de4537ecad91f83c2a9502"}], "score": 1.6288313, "siteId": "9222270286501375973", "id": "fe889b7ba4f01559a7de4537ecad91f83c2a9502"}

