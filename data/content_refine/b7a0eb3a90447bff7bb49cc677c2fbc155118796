{"fields": [{"field": "modifiedtime", "type": "time", "value": "2015-08-21T14:00:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Reisetrend", "Storbritannia"]}, {"field": "author", "value": "stine holberg dahl"}, {"field": "body", "value": ["Saken oppdateres.", "\u2014 Det er en klisj\u00e9, men St. Ives handler om lyset. De intense fargene kommer til \u00e5 ta pusten fra deg.", "Keramiker Adrian Brough (52) ser opp fra dreiebenken i atelieret sitt. Han vokste praktisk talt opp i farens keramikkverksted i St. Ives.", "N\u00e5 har han sitt eget, i en gammel g\u00e5rd fra 1920-tallet noen kilometer utenfor byen. Da han og kona kj\u00f8pte eiendommen i Lelant for \u00e5tte \u00e5r siden, var den forfallen. N\u00e5 er den kombinert hjem, gjestehus og atelier.", "Kona Sue er kokk og s\u00f8rger blant annet for f\u00f8rsteklasses frokost til gjestene, mens Adrian lager keramikk og holder kurs i det luftige atelieret i The Old Farmhouse.\u2014 Dette er et fredfullt sted, men mange kursdeltagere er stresset n\u00e5r de kommer. Ofte trenger de et par dager bare p\u00e5 \u00e5 slappe av. Fungerer ikke det, sender jeg dem barbeint ned p\u00e5 stranden. Da pleier det \u00e5 ordne seg, sier han.", "Les ogs\u00e5:", "Strendene er en viktig del av livet i kystbyen s\u00f8rvest i England , som kan skilte med landets vennligste klima. Bare i sentrum ligger fire fine sandstrender, hyppig brukt b\u00e5de av de fastboende og alle turistene.", "Noen g\u00e5r tur, andre sl\u00e5r seg ned med piknikkurven, og mange tar surfebrettet under armen og kaster seg ut i b\u00f8lgene.", "To av dem som s\u00f8rger for at alle er trygge, er livredderne Barney Stevens og Tom Chapman.\u2014 Fargene, strendene og ikke minst surfeb\u00f8lgene her er fantastiske, sier Barney Stevens.", "Kollega Tom Chapman nikker.", "\u2014 Jeg har reist i hele verden og surfet blant annet p\u00e5 Bali og i Australia, men det er ingenting som sl\u00e5r dette.", "Utstyrt med kikkert og karakteristiske r\u00f8de og gule jakker holder de n\u00f8ye \u00f8ye med alle badegjestene, for her er det fullt, selv p\u00e5 en gr\u00e5 dag.", "S\u00f8strene Sophie (10) og Isobel (6) Kelly er p\u00e5 surfekurs, og til tross for at Atlanterhavet er v\u00e5rkaldt og luften kj\u00f8lig, klatrer de opp p\u00e5 brettene gang p\u00e5 gang.", "\u2014 Vi blir ganske kalde, men det er s\u00e5 g\u00f8y at det ikke gj\u00f8r noe, sier Sophie.", "Har du et tips til reiseredaksjonen? Send oss gjerne en e-post!", "St. Ives har f\u00e5tt plass i boken \u00ab1000 steder \u00e5 se f\u00f8r du d\u00f8r\u00bb , og kunstopplevelsene er nevnt som en viktig grunn til \u00e5 reise hit.", "Til tross for at byen har bare 11.000 innbyggere har de en egen avdeling av Tate Gallery, perfekt plassert med utsikt over en av byens strender. Keramikkgalleriet The Leach Pottery og Barbara Hepworths museum og skulpturhage er definitivt ogs\u00e5 verdt et bes\u00f8k, pluss alle de sm\u00e5 galleriene som ligger i de smale gatene.", "Kunsten til tross, byens mest popul\u00e6re butikk er sannsynligvis The Wonderful Bear Factory, der du kan lage din egen bamse. Tro bare ikke at det er en butikk forbeholdt barna.", "\u2014 Den eldste kunden jeg har hatt var en 75 \u00e5r gammel mann. Han kj\u00f8pte en bamse med Liverpool-drakt, sier innehaver Denise Wilkinson, som har bodd i St. Ives hele livet.", "\u2014 Dette er et av de fineste stedene jeg vet om. Vi bruker strendene mye, men det aller beste er at byen er s\u00e5 liten at alle kjenner alle, sier hun.", "Hvert \u00e5r bes\u00f8ker rundt 750.000 turister kystbyen, og mange kommer tilbake, igjen og igjen.", "Jentegjengen som har sl\u00e5tt seg ned p\u00e5 stranden med en flaske ros\u00e9vin, klar til \u00e5 nyte dagens solnedgang, er et eksempel p\u00e5 det.", "20-\u00e5ringene Imogen Kerr, Rachel Kinton og Jessica Ryan fra Exeter bes\u00f8ker byen hvert eneste \u00e5r.", "\u2014 Det finnes ingen nattklubber her, men vi drikker vin p\u00e5 balkongen og har barbecue p\u00e5 stranda. Atmosf\u00e6ren er helt spesiell, de smale gatene ligner ikke noe annet i England \u2013 vi f\u00f8ler nesten at vi er i utlandet. Vi elsker St. Ives, sier jentene.", "St. Ives for alltidVann og strand er viktige ingredienser i hverdagen til keramiker Adrian Brough, og han ser en klar sammenheng mellom de tre lidenskapene sine: surfingen, fiskingen og keramikken.", "\u2014 De krever alle ett hundre prosent oppmerksomhet, du kan ikke tenke p\u00e5 noe annet mens du holder p\u00e5. Det handler om pur glede.", "Han er p\u00e5 stranden s\u00e5 ofte han kan, enten med surfebrettet eller kajakken og fiskestangen. Er det fint v\u00e6r, tar han glatt en pause fra atelieret for \u00e5 v\u00e6re ute.", "\u2014 Du m\u00e5 gj\u00f8re jobben din, men ikke leve s\u00e5nn at du angrer p\u00e5 det du ikke gjorde n\u00e5r du er 80 \u00e5r. Da er du \u00abon the road to hell\u00bb, sier han og smiler lunt.", "Han understreker at livet i St. Ives ikke bare er idyllisk.", "\u2014 Arbeidsledigheten er h\u00f8y, og du m\u00e5 v\u00e6re tilpasningsdyktig, for sesongskiftene kan v\u00e6re r\u00f8ffe. Reiser du til Cornwall kun for \u00e5 nyte solen, har du gjort en tabbe. Her er det aldri bl\u00e5 himmel mange dager p\u00e5 rad, og det er fint. Det er alle fargene mellom gr\u00e5tt og bl\u00e5tt som er spennende, sier han.", "Adrian Brough kom flyttende hit som syv\u00e5ring og kan ikke se for seg \u00e5 bo noe annet sted.", "\u2014 St. Ives har festet grepet om meg. Jeg kommer meg aldri unna.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "Mer om Storbritannia:", "1. Surfe: Byens surfeskole holder til p\u00e5 Porthmeor-stranden, og har \u00e5pent hver dag. Du kan leie alt utstyr der. P\u00e5 Porthminster-stranden kan du pr\u00f8ve kajakk eller SUP (stand up paddling).", "Les mer om aktivitetene p\u00e5 stivessurfschool.co.uk.", "2. G\u00e5 tur: Kyststien South West Coast Path g\u00e5r gjennom St. Ives, og du kan g\u00e5 fine turer langs den godt merkede stien.", "Turen fra St. Ives til Lelant er rundt fem kilometer og tar mellom 90 minutter og to timer, og du kan ta lokalbuss, tog eller taxi tilbake hvis du ikke vil g\u00e5. Vil du g\u00e5 en lengre tur, er St. Ives til Zennor et godt alternativ. Det er rundt en mil og tar omtrent fire timer.", "3. Leie b\u00e5t: Du kan leie motorb\u00e5t p\u00e5 egen h\u00e5nd eller bli med p\u00e5 en av de guidede turene eller fisketurene. Havnen er stedet, les mer p\u00e5 stivesboatrides.co.uk .", "4. Se p\u00e5 kunst: St. Ives er Vest-Cornwalls kunsthovedstad, og i tillegg til en dr\u00f8ss ulike gallerier har byen en avdeling av Tate. Barbara Hephworths museum og skupturhage administreres ogs\u00e5 av Tate.", "Les mer om St. Ives p\u00e5 tate.org.uk . Keramikkverkstedet The Leach Pottery ligger en kilometer utenfor sentrum.", "Porthmeor: En Blue Flag-strand, som betyr at den er ren og har bra servicetilbud. Her finnes blant annet surfeskole, kaf\u00e9, toalett og badevakter, og herfra ser du dessuten byens fineste solnedgang.", "Harbour: Havnestranden ligger lunt til, og hvis du vil slikke sol midt i byen er dette stedet. Her kan du ogs\u00e5 se de lokale fiskerne som kommer inn med dagens fangst.", "Porthgwidden: En liten, fin badebukt \u2013 og det beste stedet for \u00e5 nyte morgensolen.", "Porthminster: 1600 meter lang, familievennlig sandstrand som ligger skjermet til. Her er det b\u00e5de kaf\u00e9, toaletter, badevakter og en utmerket restaurant. Herfra kan du g\u00e5 den den fine kyststien til neste, nydelige strand: Carbis Bay.", "Les mer:  stives-cornwall.co.uk og stivestic.co.uk .", "Ut og reise? Sjekk v\u00e5r valutakalkulator", "Kystbyen St. Ives ligger i Cornwall, s\u00f8rvest i England.", "Havnen er det naturlige midtpunktet i det som opprinnelig var en fiskerlandsby.", "Da jernbanen ble bygd frem til St. Ives i 1877 begynte kunstnere \u00e5 str\u00f8mme til p\u00e5 grunn av det fine lyset, og i dag er turismen den viktigste n\u00e6ringsveien.", "Byen ble i 2007 k\u00e5ret til \u00abThe Seaside Town of the Year\u00bb av avisen The Guardian, og har to ganger vunnet tittelen \u00abBest UK Seaside Town\u00bb i The British Travel Awards.", "Vis fakta", "Reise: Fly til London, derfra kan du ta toget fra Paddington Station. Turen tar mellom fem og en halv og \u00e5tte timer p\u00e5 dagtid.", "Velger du nattoget med avgang 23.50 er du fremme rundt 9.00 neste morgen. Togbilletten koster rundt 600 kroner \u00e9n vei. De billigste billettene kj\u00f8per du p\u00e5 nett: thetrainline.com.", "Velger du \u00e5 leie bil er det rundt seks timers kj\u00f8retur fra London.", "Tips! Det kan v\u00e6re vanskelig \u00e5 finne parkering i selve St. Ives, s\u00e5 det er lurt benytte Park & Ride-tilbudet i ved Lelant Saltings Station. Der parkerer du bilen og tar toget de siste, idylliske kilometerne langs kysten inn til St. Ives.", "Sove: Det finnes mange ulike overnattingsmuligheter, fra slott og hotell til bed and breakfast og camping. For familier kan det v\u00e6re mest praktisk \u00e5 leie leilighet.", "Se de ulike tilbudene p\u00e5 stivestic.co.uk og st-ives.cornwall.co.uk eller for eksempel booking.com.", "Spise: Det er mer enn hundre kafeer og restauranter i den lille byen, mange av dem serverer mat fra havet.", "Porthminster Beach Cafe har nydelig sj\u00f8mat med en asiatisk tvist og en dessertmeny som er verdt bes\u00f8ket alene. Stedet er popul\u00e6rt, s\u00e5 du b\u00f8r bestille bord p\u00e5 forh\u00e5nd, porthminstercafe.co.uk.", "Er du ute etter et kjappere m\u00e5ltid er kafeen The Vintage Store and Coffee Shop ved havnen et godt valg. Stilen er og kul og avslappet og de har nydelig kaffe, te, scones og kaker, thevintagestorestives.com.", "Vis fakta"]}, {"field": "category0", "value": "reise"}, {"field": "contenthash", "value": "22191a9215264bb24037d3fa2e7d1516c97813abb7aa0a417e5a157910fb0af7"}, {"field": "createtime", "value": "2017-02-22T20:25:21.000Z"}, {"field": "description", "value": "St. Ives i Cornwall st\u00e5r p\u00e5 listen over steder du m\u00e5 se f\u00f8r du d\u00f8r. Her f\u00e5r du vite hvorfor."}, {"field": "heading", "value": ["Hva er det med denne engelske kystbyen? -adressa.no", "Litt av et surfeliv", "Bamsedr\u00f8mmer", "Fire fine opplevelser i Cornwall", "Strandguide til St. Ives:"]}, {"field": "id", "value": "b7a0eb3a90447bff7bb49cc677c2fbc155118796"}, {"field": "keyword", "value": ["Reiseguide", "Reisetrend", "Storbritannia"]}, {"field": "keywords", "value": "Reiseguide,Reisetrend,Storbritannia"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["tur", "the", "strand", "sted", "leie", "fin", "dag", "smale gatene", "reise", "engelske kystbyen", "byen", "kilometer utenfor"]}, {"field": "kw-entity", "value": ["sue", "blue flag", "the wonderful bear factory", "lelant saltings station", "kelly", "ride", "tate gallery", "isobel", "twitter", "the old farmhouse", "vest-cornwalls", "bay", "beach cafe", "park", "barney stevens og tom chapman", "paddington station", "coffee shop", "the vintage store and coffee shop", "south west coast path", "the leach pottery og barbara hepworths", "the vintage store", "rachel kinton og jessica ryan", "porthminster", "the leach pottery", "atlanterhavet", "porthmeor", "zennor", "sophie"]}, {"field": "kw-location", "value": ["england", "bali", "st. ives", "london", "cornwall", "australia", "exeter", "liverpool"]}, {"field": "kw-pageclass", "value": "article"}, {"field": "kw-person", "value": ["imogen kerr", "denise wilkinson", "barbara hepworths", "tom chapman", "barbara hephworths", "adrian brough", "barney stevens", "rachel kinton", "jessica ryan"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/0b6f8f2c-8ec8-478c-b1d6-0a1c8affb37b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva er det med denne engelske kystbyen?"}, {"field": "og-type", "value": "article"}, {"field": "og-url", "value": "http://www.adressa.no/reise/Hva-er-det-med-denne-engelske-kystbyen-7900b.html"}, {"field": "pageclass", "value": ["article"]}, {"field": "publishtime", "value": "2015-04-16T19:07:33.000Z"}, {"field": "recs-articleid", "value": "7900"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-04-16T19:07:33.000Z"}, {"field": "recs-rawtitle", "value": "Hva er det med denne engelske kystbyen? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "St. Ives i Cornwall st\u00e5r p\u00e5 listen over steder du m\u00e5 se f\u00f8r du d\u00f8r. Her f\u00e5r du vite hvorfor."}, {"field": "thumbnail", "value": "http://content-thumbnail.cxpublic.com/content/thumbnail200x150/b7a0eb3a90447bff7bb49cc677c2fbc155118796.jpg?59629dfb"}, {"field": "thumbnailfullheightdimensions", "value": "200x2021"}, {"field": "timestamp", "value": "2017-07-09T21:19:55.000Z"}, {"field": "title", "value": "Hva er det med denne engelske kystbyen?"}, {"field": "url", "value": "http://www.adressa.no/reise/Hva-er-det-med-denne-engelske-kystbyen-7900b.html"}, {"field": "urlhash", "value": "b7a0eb3a90447bff7bb49cc677c2fbc155118796"}], "score": 0.43104994, "siteId": "9222270286501375973", "id": "b7a0eb3a90447bff7bb49cc677c2fbc155118796"}

