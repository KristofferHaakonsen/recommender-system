{"fields": [{"field": "modifiedtime", "type": "time", "value": "2012-04-17T21:45:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karl h. brox"}, {"field": "body", "value": ["Saken oppdateres.", "Fugleturisme har flere steder v\u00e6rt \u00abbig business\u00bb i mange \u00e5r allerede. Hvert \u00e5r kommer for eksempel 120 000 mennesker til Hornborgasj\u00f6n i Sverige i april for \u00e5 se p\u00e5 tranetrekket. Mer enn dobbelt s\u00e5 mange bes\u00f8ker \u00e5rlig nasjonalparken Coto de Do\u00f1ana - i Norge kanskje bedre kjent som Marismas - lengst s\u00f8r i Spania for \u00e5 se p\u00e5 fuglelivet der.", "Tyskere, nederlendere, belgiere, franskmenn og ikke minst briter reiser gjerne langt for \u00e5 kunne rette kikkerten mot interessant fugleliv, og det har Tr\u00f8ndelag mye av.", "Fantastiske opplevelser", "- Ja, vi har mye \u00e5 by p\u00e5. Vadertrekket og kortnebbgjessene som passerer Tr\u00f8ndelag v\u00e5r og h\u00f8st, og skaper et yrende liv i de mange v\u00e5tmarksomr\u00e5dene langs Trondheimsfjorden og for eksempel p\u00e5 \u00d8rlandet, er bare en del av det. Det er en fantastisk opplevelse. Men for mange europeere er det like interessant \u00e5 f\u00e5 anledning se fugler i skog og fjell som for eksempel svartspett, storfugl, jerpe, konge\u00f8rn, fjellhekkende ender, dobbeltbekkasin og andre vadefugler i hekkedrakt - kort sagt fugler man selv ikke har. En for oss vanlig fugl som \u00e6rfuglen er for sv\u00e6rt mange andre europeere en eksotisk opplevelse, sier Terje Kolaas, som har fire \u00e5rs utdanning i naturforvaltning fra H\u00f8gskolen i Telemark.", "Han startet i 2004 enkeltmannsforetaket Naturspesialisten og satser n\u00e5 p\u00e5 i l\u00f8pet av noen f\u00e5 \u00e5r \u00e5 bygge opp en virksomhet med tre-fire ansatte basert p\u00e5 fugleturister fra inn- og utland.", "Allerede i gang", "- Vi har en fuglefauna som er forskjellig fra mange andre land, og dette er mange interessert i \u00e5 f\u00e5 oppleve. Planen er derfor \u00e5 legge opp forskjellige turprogram tilpasset de enkelte \u00e5rstidene og \u00e5 guide de som kommer, slik at de f\u00e5r oppleve det de betaler for, sier Kolaas, som allerede er i gang.", "- Ja, jeg hadde de f\u00f8rste turene i sommer med en gruppe fra Sverige og en del amerikanere. M\u00e5let er \u00e5 ta inn grupper p\u00e5 fra syv til ti personer som kan v\u00e6re her \u00e9n uke. De vil da bli m\u00f8tt p\u00e5 V\u00e6rnes eller andre steder og betaler for en pakke som omfatter transport, overnatting, mat og guiding, sier han.", "Stor betalingsvilje", "If\u00f8lge Kolaas er interessen for denne typen turisme allerede enorm rundt om i Europa og stigende, men i Norge er det s\u00e5 langt bare noen f\u00e5 steder som satset. Mest kjent s\u00e5 langt er fugle\u00f8ya Runde utenfor \u00c5lesund som har 25 000 - 30 000 bes\u00f8kende i \u00e5ret. I Tr\u00f8ndelag har Ole-Martin Dahle i Flatanger hatt suksess med sine \u00abhav\u00f8rnsafarier\u00bb, men Kolaas er sikker p\u00e5 at dette bare er en begynnelse og at det med riktig markedsf\u00f8ring og skreddersydde opplegg er et potensial \u00abder ute\u00bb til \u00e5 bygge opp en betydelig turistvirksomhet.", "- Utfordringen er \u00e5 f\u00e5 prisen s\u00e5 lav at folk kommer. Fugleturistene kan f\u00e5 \u00e9n uke i Spania for ti tusen kroner, og det har vi trolig ingen mulighet til \u00e5 konkurrere med. Samtidig er fuglefolk en spesiell rase, og mange er villige til \u00e5 betale n\u00e6r sagt hva det koster for \u00e5 f\u00e5 oppleve det de er ute etter. S\u00e5 vi jobber med saken i samarbeid med Innherred Vekst og Innovasjon Norge, sier Kolaas."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "51220a22456352e567345b14ac0238c5c7181a030540f104c7c274516ff0a3a3"}, {"field": "createtime", "value": "2017-01-23T09:08:15.000Z"}, {"field": "description", "value": "Interessen for fugler er stor og \u00f8kende og har f\u00f8rt til at fugleturister mange steder er blitt den rene gullgruven for reiselivet. N\u00e5 vil krefter i Tr\u00f8ndelag ha flokkene av ornitologer til \u00e5 trekke til landsdelen."}, {"field": "dominantimage", "value": "http://www.adressa.no/incoming/article1219451.ece5/ALTERNATES/w980-default/FUGLESENTER_ing"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/27482280fab67d53da51128495c9a02187ad8cfa.jpg?59942f4a"}, {"field": "dominantthumbnaildimensions", "value": "300x169"}, {"field": "heading", "value": "Fugletittere gir penger i kassen -adressa.no"}, {"field": "id", "value": "27482280fab67d53da51128495c9a02187ad8cfa"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "travel"}, {"field": "kw-concept", "value": ["fugl", "oppleve", "steder"]}, {"field": "kw-entity", "value": ["coto de do\u00f1ana", "naturspesialisten", "runde", "h\u00f8gskolen", "innovasjon norge", "marismas", "innherred vekst", "hornborgasj\u00f6n", "\u00f8rlandet", "innherred vekst og innovasjon norge"]}, {"field": "kw-location", "value": ["v\u00e6rnes", "europa", "flatanger", "trondheimsfjorden", "\u00e5lesund", "spania", "tr\u00f8ndelag", "sverige", "telemark", "norge"]}, {"field": "kw-pageclass", "value": "article"}, {"field": "kw-person", "value": ["terje kolaas", "ole-martin dahle"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1219451.ece5/ALTERNATES/w980-default/FUGLESENTER_ing"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fugletittere gir penger i kassen"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article959983.ece"}, {"field": "pageclass", "value": ["article"]}, {"field": "publishtime", "value": "2007-10-13T04:00:00.000Z"}, {"field": "recs-articleid", "value": "1758902"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2007-10-13T04:00:00.000Z"}, {"field": "recs-rawtitle", "value": "Fugletittere gir penger i kassen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Interessen for fugler er stor og \u00f8kende og har f\u00f8rt til at fugleturister mange steder er blitt den rene gullgruven for reiselivet. N\u00e5 vil krefter i Tr\u00f8ndelag ha flokkene av ornitologer til \u00e5 trekke til landsdelen."}, {"field": "thumbnail", "value": "http://content-thumbnail.cxpublic.com/content/thumbnail200x150/27482280fab67d53da51128495c9a02187ad8cfa.jpg?59942f4a"}, {"field": "thumbnailfullheightdimensions", "value": "200x1147"}, {"field": "timestamp", "value": "2017-08-16T11:40:58.000Z"}, {"field": "title", "value": "Fugletittere gir penger i kassen"}, {"field": "url", "value": "http://www.adressa.no/nyheter/okonomi/article959983.ece"}, {"field": "urlhash", "value": "27482280fab67d53da51128495c9a02187ad8cfa"}], "score": 0.82251084, "siteId": "9222270286501375973", "id": "27482280fab67d53da51128495c9a02187ad8cfa"}

