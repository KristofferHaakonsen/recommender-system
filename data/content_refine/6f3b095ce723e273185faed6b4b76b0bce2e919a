{"fields": [{"field": "modifiedtime", "type": "time", "value": "2013-04-29T13:23:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ole robert reitan", "adm. direkt\u00f8r rema 1000 as"]}, {"field": "body", "value": ["Saken oppdateres.", "Som liten lurte jeg ofte p\u00e5 hvorfor s\u00e5 mange av kundene v\u00e5re kom og handlet s\u00e5 ofte. De m\u00e5tte jo v\u00e6re utrolig d\u00e5rlig til \u00e5 planlegge, tenkte jeg, siden de m\u00e5tte handle b\u00e5de to og tre ganger om dagen.", "Mange av v\u00e5re faste kunder hadde sin f\u00f8rste tur i butikken ganske presist klokken 09:00. Da var det VG, et br\u00f8d og kanskje noe p\u00e5legg som sto p\u00e5 handlelisten. For en del av de mannlige kundene med flere daglige butikkbes\u00f8k sto ofte en murer (pils) eller to p\u00e5 handlelisten. Gjerne ogs\u00e5 p\u00e5 morgenbes\u00f8ket. Det tok ikke mange timene f\u00f8r samme person var tilbake igjen. N\u00e5 var det klart for \u00e5 handle lunsj. Et par rundstykker, litt p\u00e5legg, kanskje Dagbladet - og for noen definitivt et par nye murere.", "For mange kan det ta lang tid \u00e5 handle et par rundstykker. Gjerne en halvtimes tid. P\u00e5 den tiden rekker man \u00e5 sl\u00e5 av en prat med butikkbetjeningen, og de naboene man m\u00e5tte m\u00f8te p\u00e5 sin vei gjennom butikken. Det er mye som kan diskuteres. V\u00e6ret selvf\u00f8lgelig, veiarbeidet nedi gata eller fru Olsen stakkar, som d\u00f8de i forrige uke. Temaene er mange og praten og samholdet er dypt verdsatt. Dagen er reddet.", "En dag kom en gammel dame inn i butikken som var skikkelig forbannet. Hun hadde kj\u00f8pt en boks hermetisk tunfisk som smakte helt forferdelig. Jeg ba om \u00e5 f\u00e5 se p\u00e5 boksen hun hadde kj\u00f8pt, og hun plukket den opp fra handlenettet sitt. Det kan v\u00e6re krevende for en 12 \u00e5r gammel gutt \u00e5 velge ordene n\u00e5r man skal fortelle ei dame p\u00e5 80 at hun har spist kattemat. Det var nemlig en boks Kitekat med tunfisk hun hadde kj\u00f8pt. Hun ble b\u00e5de veldig flau og veldig lei seg n\u00e5r hun skj\u00f8nte at det var synet hennes det var noe galt med, ikke innholdet i boksen.", "Drillet som jeg var i v\u00e5re servicestandarder gjorde jeg ikke noe st\u00f8rre nummer ut av det, men ga henne en ny boks, denne gangen med skikkelig tunfisk i olje. Damen var takknemlig, og forble en forn\u00f8yd og trofast kunde i butikken til sin siste dag.", "I ungdomstiden jobbet jeg mest i REMA-butikken i St. Olavsgate i Trondheim sentrum. Her hadde vi alle mulige slags spennende kunder. I omr\u00e5det er det mye gammel treg\u00e5rdsbebyggelse, og mange av kundene var derfor eldre mennesker som hadde bodd i en av disse byg\u00e5rdene hele sitt liv.", "En av damene som handlet i St. Olavsgate gjorde spesielt inntrykk p\u00e5 meg. Hun var d\u00e5rlig til bens og m\u00e5tte ha hjelp til \u00e5 b\u00e6re varene den korte veien hjem fra butikken. Jeg tok ofte p\u00e5 meg oppdraget, og ble p\u00e5 den m\u00e5ten godt kjent med et menneske med en lang og spennende historie. Hun fortalte mange skr\u00f8ner fra et langt liv samtidig som jeg plasserte varene i t\u00f8rrvareskap og kj\u00f8leskap.", "Det jeg husker best er hvor sterk hun var i klypa. Da jeg var ferdig \u00e5 sette inn varene og klar til \u00e5 dra igjen, holdt hun meg hardt i armen for \u00e5 hindre meg i \u00e5 g\u00e5 slik at hun kunne fortelle ferdig historien. Jeg skj\u00f8nte at hun ikke hadde s\u00e5 mange andre \u00e5 snakke med lenger, og jeg hadde jo stort sett et minutt eller to \u00e5 avse.", "Vi har det godt p\u00e5 mange m\u00e5ter her i v\u00e5rt rike land, men dessverre er ensomhet et stort sosialt problem. I v\u00e5re butikker f\u00e5r vi bes\u00f8k av tusenvis av ensomme mennesker hver dag \u2013 b\u00e5de unge og eldre. Mennesker som kanskje ikke har et stort nettverk eller en familie rundt seg. Mennesker som bruker den daglige turen i butikken som sosialt anker i hverdagen, og som trenger et medmenneske \u00e5 snakke med.", "Butikkmedarbeideren, og ikke minst den som sitter i kassa, har derfor en gylden mulighet til \u00e5 gj\u00f8re en forskjell i et annet menneskes tilv\u00e6relse. Alle mennesker har behov for trivsel i hverdagen, og butikkmedarbeideren kan bidra med litt lys og varme for et menneske som ellers kanskje bare opplever stillhet og ensomhet. Ganske enkelt ved \u00e5 SE mennesket p\u00e5 andre siden av rulleb\u00e5ndet, og sl\u00e5 av en hyggelig prat med vedkommende.", "Det \u00e5 v\u00e6re butikkmedarbeider i REMA 1000 er derfor s\u00e5 mye, mye mer enn \u00abbare\u00bb \u00e5 sitte i kassa."]}, {"field": "category0", "value": "meninger"}, {"field": "category1", "value": "meninger|annenside"}, {"field": "contenthash", "value": "fb9b7fc03bbfe852b8f75f799f907b15403bb5fa0e989a0ea4c76f93dc033ab4"}, {"field": "createtime", "value": "2015-04-04T20:47:34.000Z"}, {"field": "description", "value": "Sitter du i kassa p\u00e5 REMA 1000 er du ikke bare en butikkmedarbeider. Jeg vil heller kalle det en sosialarbeider."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6f3b095ce723e273185faed6b4b76b0bce2e919a.jpg?59908ea3"}, {"field": "dominantthumbnaildimensions", "value": "256x256"}, {"field": "heading", "value": "Mer enn bare \u00e5 sitte i kassa -adressa.no"}, {"field": "id", "value": "6f3b095ce723e273185faed6b4b76b0bce2e919a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "annenside"]}, {"field": "kw-concept", "value": ["menneske", "par rundstykker", "butikken", "dag", "kunde"]}, {"field": "kw-entity", "value": ["olsen", "st. olavsgate", "kitekat", "dagbladet"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/annenside"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mer enn bare \u00e5 sitte i kassa"}, {"field": "og-type", "value": "article"}, {"field": "og-url", "value": "http://www.adressa.no/meninger/annenside/article7483663.ece"}, {"field": "pageclass", "value": ["article"]}, {"field": "publishtime", "value": "2013-04-29T13:23:27.000Z"}, {"field": "recs-articleid", "value": "7483663"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|annenside"}, {"field": "recs-publishtime", "value": "2013-04-29T13:23:27.000Z"}, {"field": "recs-rawtitle", "value": "Mer enn bare \u00e5 sitte i kassa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/annenside"]}, {"field": "teaser", "value": "Sitter du i kassa p\u00e5 REMA 1000 er du ikke bare en butikkmedarbeider. Jeg vil heller kalle det en sosialarbeider."}, {"field": "thumbnail", "value": "http://content-thumbnail.cxpublic.com/content/thumbnail200x150/6f3b095ce723e273185faed6b4b76b0bce2e919a.jpg?59908ea3"}, {"field": "thumbnailfullheightdimensions", "value": "200x1061"}, {"field": "timestamp", "value": "2017-08-13T17:38:43.000Z"}, {"field": "title", "value": "Mer enn bare \u00e5 sitte i kassa"}, {"field": "url", "value": "http://www.adressa.no/meninger/annenside/article7483663.ece"}, {"field": "urlhash", "value": "6f3b095ce723e273185faed6b4b76b0bce2e919a"}], "score": 0.6531902, "siteId": "9222270286501375973", "id": "6f3b095ce723e273185faed6b4b76b0bce2e919a"}

