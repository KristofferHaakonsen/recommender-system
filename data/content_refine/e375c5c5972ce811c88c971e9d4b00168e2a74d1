{"fields": [{"field": "modifiedtime", "type": "time", "value": "2016-11-30T13:37:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne stalsberg"}, {"field": "body", "value": ["Saken oppdateres.", "Under vikingefestivaler i Europa, USA, Canada og sikkert andre steder, opptrer festivalvikingene som barske krigere, sterke husfruer, smeder og kunsth\u00e5ndverkere. Stadig kommer det nye popul\u00e6re b\u00f8ker om vikingene, ikke fullt s\u00e5 ofte vitenskapelige oversiktsb\u00f8ker.", "National Geographic TV viser programmer om vikingene. Vikingefilmer, som den med Kirk Douglas og Tony Curtis, for ikke \u00e5 snakke om Asterix og vikingene, er god underholdning. Tegneserien om H\u00e5rek den hardbalne er en stadig glede. Flere Wagner-operaer bygger p\u00e5 vikingemyter.", "Vikingene er ogs\u00e5 aktive i v\u00e5r tid. De f\u00f8rste sondene som amerikanerne sendte til Mars het Viking. Utallige firmaer heter noe med viking og i reklamen kryr det av vikinger.", "Men, viking bet\u00f8d ikke befolkningen i vikingetidens Skandinavia. Man skal ikke lese lenge i for eksempel i Snorre, for \u00e5 se at vikingene var sj\u00f8r\u00f8vere og voldsmenn p\u00e5 rov. Disse utgjorde en liten del av befolkningen og det er det liten grunn til \u00e5 v\u00e6re stolte av dem.", "De aller, aller fleste beboere holdt seg hjemme og slet for f\u00f8da. Ogs\u00e5 de kunne bli utsatt for plyndring, for sagaene omtaler strandhogg, det vil si at sj\u00f8r\u00f8vere stjal kveg fordi de trengte mat. Gange-Rolv gjorde stranghogg i Norge og ble lyst fredl\u00f8s av Harald H\u00e5rfagre.", "Handelsmenn var ikke vikinger. Om en mann heter det at han iblant var i viking, iblant p\u00e5 fredelige handelsferder. B\u00f8nder som s\u00f8kte jord og g\u00e5rder p\u00e5 Island, Gr\u00f8nland, Vesterhavs\u00f8yene, eller De britiske \u00f8yer, var ikke vikinger. De politiske krigene var ikke heller vikingetokter.", "Da danskekongen Svein i 1013 erobret England, var det en politisk erobringskrig. Det samme gjaldt Harald Hardr\u00e5de da han omkring 1050 brente og plyndret den danske byen Hedeby for \u00e5 vinne tilbake makten over Danmark. Det var heller ikke vikinger som dro til det amerikanske kontinentet.", "De barske vikingene i reklamene, er et resultat av nordisk og engelsk romantisering fra 1800-tallet og senere. Forskere og historieinteresserte vet at dette er galt, men romantiseringen av vikingene blomstrer. Vikingene var de som dro ut ene og alene for \u00e5 plyndre, skaffe seg rikdom og sin egen form for \u00e6re. Langt fra alle dro ut, men h\u00f8vdingene dro ut. S\u00e5 snart s\u00f8nnene til Eirik Blod\u00f8ks ble gamle nok til det, dro de p\u00e5 h\u00e6rferd, herjet og vant seg rikdom.", "Vikingene herjet rundt \u00d8stersj\u00f8en, langs Altlanterhavskystene av Frankerriket, rundt De britiske \u00f8yer, og oppover langs de seilbare elvene. Enkelte h\u00e6rer overvintret p\u00e5 \u00f8yer som var lette \u00e5 forsvare. P\u00e5 midten av 800-tallet angrep de arabisk Spania og Nordvest-Afrika, og de seilte inn i Middelhavet der de plyndret i Nord-Italia og overvintret i Rh\u00f4ne-osen. Arabernes fl\u00e5te hindret ytterligere angrep. Araberne drev for\u00f8vrig samme geskjeften som vikingene i Middelhavet med plyndring, gisler og l\u00f8sepenger .", "Vikingene m\u00e5tte kunne komme uventet og kunne stikke uhindret av med sine raske skip. Derfor er vikinger ikke kjent i innlandsriket Gardarike, der fremmede m\u00e5tte over i elveb\u00e5ter som m\u00e5tte hales over drageid forbi stryk og mellom elver, steder de var lette \u00e5 stoppe. To plyndringstokter ved Kaspijhavet i 912 og 944 utgikk fra Gardarike.", "I andre land ble ikke vikingene ble kalt vikinger. Folk brukte sine vanlige navn p\u00e5 dem (normanner, daner av frankerne, daner av engelskmennen, lochlan av irene, madjus av araberne). Det er uklart hva viking bet\u00f8d og hvor ordet kom fra. Den eldste forekomsten er i et gammelengelsk dikt der det ser ut til \u00e5 v\u00e6re et folkenavn. Tidfestingene av diktet varierer fra 600- til 800-tallet.", "Ordet kom inn i norr\u00f8nt spr\u00e5k i annen halvdel av 900-tallet og bet\u00f8d sj\u00f8kjempe, sj\u00f8r\u00f8ver. I sagaene er viking ingen etnisk betegnelse. I 972 ble Olav Trygvason og hans f\u00f8lge tatt til fange, dels drept og dels solgt som tr\u00e6ler av estiske vikinger. I 1109 sloss Sigurd Jorsalfar to ganger med hedenske vikinger ved den iberiske halv\u00f8y p\u00e5 vei inn i Middelhavet og til Jerusalem; disse vikingene var \u00e5penbart arabere. Viking var snarere en yrkesbetegnelse.", "Toktene var p\u00e5 sitt hyppigste p\u00e5 800-tallet, men dabbet av etter 900, og tok slutt henimot midten av 1000-tallet. Ofrene fikk etter hvert orden p\u00e5 forsvaret sitt. Det kan ha spilt en rolle at ettersom vikingene ble d\u00f8pt, var det ikke naturlig \u00e5 plyndre trosfeller. Etter hvert som de skandinviske landene utviklet seg, ble de en del av det europeiske fellesskapet p\u00e5 politisk vis.", "Vi vet ikke hvorfor vikingetoktene begynte. B\u00e5de dansker og nordmenn hadde f\u00f8r drevet handel p\u00e5 de britiske \u00f8yer og i Frankerriket, og det kan tenkes at de kom til \u00e5 gj\u00f8re et vellykket kupp som det gikk gjetord om, og folk fikk vikingefeber med symptomene gr\u00e5dighet og eventyrlyst.", "Arkeologen H\u00e5kon Shetelig beskrev i 1930 vikingene p\u00e5 en m\u00e5te som t\u00e5ler \u00e5 gjentas. Det er en gammel diskusjon hvor vikingene kom fra, siden kildene har forskjellig utgangspunkt. Shetelig skrev:", "\u00abDet er jo besynderlig at det skal v\u00e6re tilfredsstillende for nutidens forfengelighet \u00e5 tilegne sig st\u00f8rst mulig del i vikingetogene, n\u00e5r de samtidige vesteuropeiske kilder er enstemmige i en dom som er i h\u00f8i grad det motsatte av smigrende; vikingene som de fremmede kjente dem var ikke bare r\u00f8vere, de var svikefulle og listige; de holdt ikke ord eller ed; de var grusomme av lyst; de var lykkejegere som gikk med livet i hendene og ikke kjente grenser for hensynsl\u00f8shet. De slaktet oldinger, kvinner og sm\u00e5barn, de brente nonner levende; de kjente ikke sk\u00e5nsel mot forsvarsl\u00f8se. Fra hele vikingenes ferd finnes knapt eksempel p\u00e5 ridderlige f\u00f8lelser, mens det derimot vrimler av uangripelige vidnesbyrd om drastiske grusomheter. Marsjruten kan f\u00f8lges ved lik langs veiene, fanger i deres vold forkommer av sult og t\u00f8rst, eller fanger drepes ganske koldt efter nederlag. ... selv om det stod en s\u00f8rlig gru av vikingenes ferd mot kristne gudshus, blir det nok igjen av rent menneskelige lidelser\u00bb.", "Frankerne hadde sannelig grunn til \u00e5 be i kirkene \u00abBefri oss, Gud, fra det ville normanniske folk, som herjer v\u00e5re kyster\u00bb (antifonaler fra siste del av 900-\u00e5rene). Og vi har lite \u00e5 v\u00e6re stolte av, snarere b\u00f8r vi skjemmes over \u00e5 forherlige slike terrorister.", "anne.stalsberg@vm.ntnu.no"]}, {"field": "category0", "value": "meninger"}, {"field": "contenthash", "value": "6941492fea0a4c7b681533e96a10456d077b1572310625e54373665e5230d7a8"}, {"field": "createtime", "value": "2016-12-16T11:44:22.000Z"}, {"field": "description", "value": "Vikingene nyter en utrolig popularitet rundt om verden. Men vi har lite \u00e5 v\u00e6re stolte av, snarere b\u00f8r vi skamme oss over \u00e5 forherlige slike terrorister."}, {"field": "dominantimage", "value": "http://www.adressa.no/incoming/article1344230.ece5/ALTERNATES/w980-default/Kronikkfoto%201502.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e375c5c5972ce811c88c971e9d4b00168e2a74d1.jpg?59771357"}, {"field": "dominantthumbnaildimensions", "value": "300x169"}, {"field": "heading", "value": "Vikingene, sin tids terrorister, v\u00e5r nasjonale skam -adressa.no"}, {"field": "id", "value": "e375c5c5972ce811c88c971e9d4b00168e2a74d1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-company", "value": "viking"}, {"field": "kw-concept", "value": ["britiske \u00f8yer", "vikinger"]}, {"field": "kw-entity", "value": ["vesterhavs\u00f8yene", "hedeby", "skandinavia", "nord-italia", "frankerriket", "svein", "rh\u00f4ne", "kirk douglas og tony curtis", "snorre", "befri", "spania og nordvest-afrika", "middelhavet", "asterix", "\u00f8stersj\u00f8en", "gardarike", "gud", "h\u00e5rek", "altlanterhavskystene", "kaspijhavet", "geographic tv"]}, {"field": "kw-location", "value": ["england", "europa", "canada", "jerusalem", "wagner", "island", "mars", "danmark", "gr\u00f8nland", "norge"]}, {"field": "kw-pageclass", "value": "article"}, {"field": "kw-person", "value": ["eirik blod\u00f8ks", "h\u00e5kon shetelig", "tony curtis", "sigurd jorsalfar", "kirk douglas", "harald h\u00e5rfagre", "harald hardr\u00e5de", "olav trygvason"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1344230.ece5/ALTERNATES/w980-default/Kronikkfoto%201502.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vikingene, sin tids terrorister, v\u00e5r nasjonale skam"}, {"field": "og-type", "value": "article"}, {"field": "og-url", "value": "http://www.adressa.no/meninger/2010/02/15/Vikingene-sin-tids-terrorister-v%C3%A5r-nasjonale-skam-1241181.ece"}, {"field": "pageclass", "value": ["article"]}, {"field": "publishtime", "value": "2010-02-15T10:25:59.000Z"}, {"field": "recs-articleid", "value": "1241181"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-02-15T10:25:59.000Z"}, {"field": "recs-rawtitle", "value": "Vikingene, sin tids terrorister, v\u00e5r nasjonale skam -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Vikingene nyter en utrolig popularitet rundt om verden. Men vi har lite \u00e5 v\u00e6re stolte av, snarere b\u00f8r vi skamme oss over \u00e5 forherlige slike terrorister."}, {"field": "thumbnail", "value": "http://content-thumbnail.cxpublic.com/content/thumbnail200x150/e375c5c5972ce811c88c971e9d4b00168e2a74d1.jpg?59771357"}, {"field": "thumbnailfullheightdimensions", "value": "200x1992"}, {"field": "timestamp", "value": "2017-07-25T09:45:59.000Z"}, {"field": "title", "value": "Vikingene, sin tids terrorister, v\u00e5r nasjonale skam"}, {"field": "url", "value": "http://www.adressa.no/meninger/2010/02/15/Vikingene-sin-tids-terrorister-v%c3%a5r-nasjonale-skam-1241181.ece"}, {"field": "urlhash", "value": "e375c5c5972ce811c88c971e9d4b00168e2a74d1"}], "score": 1.2587489, "siteId": "9222270286501375973", "id": "e375c5c5972ce811c88c971e9d4b00168e2a74d1"}

