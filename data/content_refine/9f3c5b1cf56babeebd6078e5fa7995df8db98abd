{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Literature"}, {"field": "author", "value": "ole jacob hoel"}, {"field": "body", "value": ["Fr\u00e6na er et av disse stedene en alltid er p\u00e5 vei fra, sjelden er p\u00e5 vei til.", "I tittelnovellen, som innleder denne samlingen, er det et ungt par, som er p\u00e5 vei fra tettstedet mellom Molde og Kristiansund. De er p\u00e5 vei til ingen steder, og de har det travelt. Helt p\u00e5 tampen av novellen gir forfatteren oss muligheten til \u00e5 resonnere oss frem til hvorfor de drar og hvorfor de har det s\u00e5 travelt. Men selv uten den kunnskapen ville teksten gjort inntrykk. Det ligger en udefinert f\u00f8lelse av uro, vemod i denne samlingen, n\u00e5r den er p\u00e5 sitt beste. Og det er den ofte.", "I \u00abHaustm\u00f8rke\u00bb er det heller ikke all verden til ytre handling. Hovedpersonen har det tilsynelatende i pose og sekk. H\u00f8ygravid kone hjemme, elskerinne p\u00e5 egen hybel. Men som de fleste andre unge og handlingslammede menn i disse novellene, drives mannen bare inn i handlingen, uten evne til \u00e5 rydde opp eller ta egne valg. Veien f\u00f8rer til katastrofen og han klarer ikke \u00e5 v\u00e6re annet enn en passiv tilskuer.", "Det er ogs\u00e5, rent konkrete, gamle sp\u00f8kelser b\u00e5de i denne historien og ellers i boka som begrenser akt\u00f8renes handlingsfrihet. \u00abBanke\u00e5nden\u00bb bringer tankene til Edgar Allan Poe. Ellers kan s\u00e5 vel Raymond Carver som Inge Johan Holthe v\u00e6re naturlige referanser til 27 \u00e5r gamle Sveens novelledebut.", "Han tar utgangspunkt i s\u00e5 vel dagligliv som ekstreme situasjoner og ekstreme f\u00f8lelser, en ung mann i rullestol som pr\u00f8ver \u00e5 forsone seg med \u00e5 ha voldt en annens trafikkd\u00f8d, to br\u00f8dre som hater sin far og gj\u00f8r noe med det, en ung mann p\u00e5 illsint jakt etter en asyls\u00f8ker, skolegutter som tror de dopes ned av foreldrene sine.", "Men merkelig mange noveller har basis i lokal politikk, som muligens er spesielt grumsete i Fr\u00e6na?", "Det er kvalitetsforskjell p\u00e5 novellene, og best er nok konsekvent de som overlater mest til fantasien og er forsiktigst i bruk av ytre virkemidler. Men samtidig er det fint at Sveen bryter ut av den kontrollerte norske Askildsen-skolen og plutselig klasker til med, s\u00e5 vel r\u00e5 humor, som corny skrekkelementer.", "Lars Petter Sveen er en ung forfatter som er akkurat der vi vil ha ham, nemlig et sted der vi ikke helt vet hvor vi har ham. Mer, takk!"]}, {"field": "category0", "value": "kultur"}, {"field": "category1", "value": "kultur|bok"}, {"field": "category2", "value": "kultur|bok|bokanmeldelser"}, {"field": "contenthash", "value": "887f20a2f8c8e3315c0fb06de4dbc7fef4c883a836d63fcd63a1f08efb44790d"}, {"field": "createtime", "value": "2014-11-02T15:36:57.724Z"}, {"field": "description", "value": "Sterke noveller om liv, d\u00f8d og lokalpolitikk."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f3c5b1cf56babeebd6078e5fa7995df8db98abd.jpg?589cc1f5"}, {"field": "dominantthumbnaildimensions", "value": "256x256"}, {"field": "heading", "value": "En knalldebut -adressa.no"}, {"field": "id", "value": "9f3c5b1cf56babeebd6078e5fa7995df8db98abd"}, {"field": "keyword", "value": "Literature"}, {"field": "keywords", "value": "Literature"}, {"field": "kw-category", "value": ["bokanmeldelser", "kultur", "bok"]}, {"field": "kw-concept", "value": ["vei", "ung mann", "sted", "mann", "ung", "noveller"]}, {"field": "kw-entity", "value": ["askildsen", "haustm\u00f8rke", "molde og kristiansund"]}, {"field": "kw-location", "value": "fr\u00e6na"}, {"field": "kw-pageclass", "value": "article"}, {"field": "kw-person", "value": ["lars petter sveen", "raymond carver", "edgar allan poe", "inge johan holthe"]}, {"field": "kw-taxonomy", "value": ["kultur/bok", "kultur", "kultur/bok/bokanmeldelser"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En knalldebut"}, {"field": "og-type", "value": "article"}, {"field": "og-url", "value": "http://www.adressa.no/kultur/bok/bokanmeldelser/article1108303.ece"}, {"field": "pageclass", "value": null}, {"field": "publishtime", "value": "2008-06-30T08:25:16.000Z"}, {"field": "recs-articleid", "value": "1609702"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|bok"}, {"field": "recs-category2", "value": "taxonomy|kultur|bok|bokanmeldelser"}, {"field": "recs-publishtime", "value": "2008-06-30T08:25:16.000Z"}, {"field": "recs-rawtitle", "value": "En knalldebut -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/bok", "kultur", "kultur/bok/bokanmeldelser"]}, {"field": "teaser", "value": "Sterke noveller om liv, d\u00f8d og lokalpolitikk."}, {"field": "thumbnail", "value": "http://content-thumbnail.cxpublic.com/content/thumbnail200x150/9f3c5b1cf56babeebd6078e5fa7995df8db98abd.jpg?589cc1f5"}, {"field": "thumbnailfullheightdimensions", "value": "200x1089"}, {"field": "timestamp", "value": "2017-02-09T19:24:37.000Z"}, {"field": "title", "value": "En knalldebut"}, {"field": "url", "value": "http://www.adressa.no/kultur/bok/bokanmeldelser/article1108303.ece"}, {"field": "urlhash", "value": "9f3c5b1cf56babeebd6078e5fa7995df8db98abd"}], "score": 0.91819733, "siteId": "9222270286501375973", "id": "9f3c5b1cf56babeebd6078e5fa7995df8db98abd"}

