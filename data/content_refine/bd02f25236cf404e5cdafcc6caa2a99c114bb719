{"fields": [{"field": "modifiedtime", "type": "time", "value": "2012-12-19T08:00:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "thomas ergo"}, {"field": "body", "value": ["Saken oppdateres.", "Haukeland universitetssykehus bekrefter overfor Aftenbladet at de hvert \u00e5r opererer flere hjernesvulstpasienter, etter at deres optiker oppdaget at noe var galt.", "En helt vanlig synstest hos optikeren for en m\u00e5ned siden, forandret livet til den 15 \u00e5r gamle Kvernelands-jenta Idunn S\u00f8yland.", "I morgen onsdag, etter hjerneoperasjon og etter \u00e5 ha l\u00e6rt seg \u00e5 g\u00e5 p\u00e5 nytt, skal Idunn p\u00e5 skolens juleball.", "\u2013 N\u00e5 f\u00f8ler jeg meg vanlig igjen. Jeg har nesten f\u00e5tt litt nytt syn p\u00e5 livet. Jeg er liksom s\u00e5 takknemlig for ting, sier Idunn, n\u00e5r Aftenbladet m\u00f8ter henne hjemme hos moren, p\u00e5 Bogafjell i Sandnes denne uka.", "Moren Taran Omdal og faren Svein S\u00f8yland smiler mot henne i sofaen.", "\u2013 Idunn og vi er s\u00e5 glad for at hun har f\u00e5tt livet tilbake, sier moren.", "For et \u00e5rs tid siden begynte hun \u00e5 kaste opp jevnlig. Kvalmen og spyingen p\u00e5gikk i et halvt \u00e5rs tid.", "\u2013 Vi gikk til fastlegen. Han tok en blodpr\u00f8ve og mente det kom av stress og l\u00f8s mage, forteller Idunn.", "S\u00e5 gikk de til homeopat og fikk naturmedisin. Heller ikke det hjalp. I h\u00f8st var formen grei, men hun var ukonsentrert og slet med motorikken. Hun mistet glass og gafler i gulvet. Og da hun pugget f\u00f8r en pr\u00f8ve i matematikk, gikk det opp for henne at hun ikke visste svaret p\u00e5 to ganger tre.", "\u2013 Jeg hadde ikke peiling, sier hun.", "I tillegg begynte hun \u00e5 se d\u00e5rligere. Hun m\u00e5tte ha sterkt lys for \u00e5 kunne lese. Dermed gikk de til optikeren.", "12. november i \u00e5r gjennomf\u00f8rte hun en synstest hos Synsams optiker i Sandnes.", "\u2013 Optikeren sa det s\u00e5 ut som det var noe uvanlig p\u00e5 synsnerven, og henviste oss derfor til en \u00f8yenlege, sier faren. Det er flere m\u00e5neder lang k\u00f8 hos de offentlige \u00f8yenlegene. Idunn ble henvist til en privat \u00f8yenlege, og ble unders\u00f8kt 14. november. Han s\u00e5 at synsnerven var i klem, og s\u00f8rget for at Idunn samme dag ble unders\u00f8kt ved Stavanger universitetssykehus. Om kvelden viste MR-unders\u00f8kelsen en svulst i storehjernens hulrom, p\u00e5 st\u00f8rrelse med en pean\u00f8tt. Den var godartet, men bremset v\u00e6skeoml\u00f8pet og skapte et trykk i hjernen. P\u00e5 sikt kunne svulsten v\u00e6rt d\u00f8delig.", "F\u00f8r midnatt befant Idunn seg i et ambulansehelikopter, p\u00e5 vei til Haukeland sykehus i Bergen.", "\u2013 I helikopteret, tenkte jeg: Herregud s\u00e5 heldige vi er som bor i Norge. Ingen sp\u00f8r etter forsikringen din. Alle har de samme rettighetene. Det er veldig bra, sier faren.", "Dagen etter ble Idunn operert ved Nevrokirurgisk avdeling p\u00e5 Haukeland universitetssykehus. De tok en pr\u00f8ve av svulsten, og konkluderte at det var for risikabelt \u00e5 fjerne den. Hun fikk derfor operert inn et dren, som f\u00f8rer v\u00e6sken fra hjernen og ned i bukhulen. Mengden v\u00e6ske som kanaliseres til bukhulen, reguleres med en ventil som er operert inn i hodet.", "Svulsten vokser sv\u00e6rt sent, og kanskje slutter den \u00e5 vokse. I utgangspunktet skal hun leve videre med b\u00e5de svulsten og drenet resten av livet. Legene vil f\u00f8lge henne tett i minst ti \u00e5r.", "\u2013 Haukeland sykehus er en vanvittig velfungerende organisasjon. Alt er godt samordnet og p\u00e5 tiden. Alle er enormt snille og omsorgsfulle, sier moren.", "Etter operasjonen var Idunn lam i hele venstresiden.", "\u2013 Jeg gikk i syklehuskorridoren med en prekestol. Etter noen dager kunne jeg g\u00e5 igjen, forteller Idunn.", "Hennes far er ikke s\u00e5 imponert over fastlegen. Det b\u00e6rer mot et skifte. B\u00e5de far og mor er overrasket over at det var optikeren som slo alarm, slik at Idunns svulst ble oppdaget.", "\u2013 Du tenker helst at optikeren g\u00e5r du til for \u00e5 sjekke om du har rett styrke p\u00e5 brillene, sier faren Svein S\u00f8yland.", "\u2013 Jeg visste at de kunne se diabetes og slikt. Men jeg hadde ikke trodd at de hadde utstyr til \u00e5 se ting som gir indikasjoner p\u00e5 hjernesvulst, sier moren Taran Omdal.", "Synet hennes er imidlertid varig svekket. Idunn sier hun ser greit, men sliter med \u00e5 se detaljer. I g\u00e5r fjernet hun de siste elleve stingene i hodet, samt gikk i byen med moren og kj\u00f8pte seg kjole. For i kveld skal hun se sine klassevenner igjen - p\u00e5 skolens juleball.", "gangen.", "Det gleder hun seg vanvittig til.", "\u2013 Hva tenker du om framtida?", "Idunn smiler. Hun pleier \u00e5 gj\u00f8re det. Hun lo selv da hun ble fortalt at hun hadde svulst p\u00e5 hjernen.", "\u2013 Jeg vet ikke helt. Jeg tenker at jeg tar en dag om gangen.", "\u2013 Vi har bestemt at vi skal ha det utrolig mye kjekt, skynder moren seg \u00e5 si.", "\u2013 Ja, sier Idunn. \u2013 N\u00e5 e eg lei av \u00e5 ha det drid!", "\u2013 Vi anbefaler ikke kampsport eller aktiviteter der hun kan f\u00e5 slag mot hodet. Ellers kan Idunn n\u00e5 leve et normalt liv, sier overlege Ruby Mahesparan ved Haukeland universitetssykehus.", "Det var hun som opererte Idunn \u2013 slik at hun n\u00e5 har et dren mellom hjernens hulrom og bukhulen.", "Overlegen er optimist med tanke p\u00e5 Idunns framtidsutsikter. Svulsten i hjernen har trolig vokst sv\u00e6rt sakte. Forel\u00f8pig  trengs ingen behandling. Det er sannsynlig at den ikke vokser mer. Skulle den likevel vokse, kan hun behandles med str\u00e5ling og/eller cellegift.", "\u2013 Vi kommer til \u00e5 f\u00f8lge opp Idunn i hvertfall ti \u00e5r, trolig lenger, fordi hun er s\u00e5 ung. Stabiliserer svulsten seg, vil kontrollene blir sjeldnere og sjeldnere, sier overlegen.", "Nevrokirurgisk avdeling ved Haukeland universitetssykehus mottar \u00e5rlig flere hjernesvulstpasienter, som f\u00f8lge av synstest hos optikere.", "Avdelingen opplyser til Aftenbladet at de opererer rundt 200 pasienter for hjernesvulst \u00e5rlig. Hos 10-20 av dem er synsproblemer vesentlig.", "\u2013 Flere av disse er kommet til oss etter at optiker har oppdaget at noe er galt, sier professor Morten Lund-Johansen ved Haukelands nevrokirurgiske avdeling.", "\u2013 Generelt er det veldig sjelden at synsproblemer skyldes svulst i hodet. I de aller fleste tilfeller er det andre \u00e5rsaker til at folk f\u00e5r problemer med synet, sier han..", "\u2013 Har du om hjerteproblemer, h\u00f8yt blodtrykk, kreft eller andre alvorlige sykdommer. G\u00e5 til fastlegen. Har du synsproblemer, kan du g\u00e5 til optikeren.", "Dette r\u00e5det kommer fra Hans Torvald Haugo, fagsjef i Norsk optikerforbund. Det sier han selv om det finnes flere gladhistorier om personer som har f\u00e5tt oppfaget svulst etter bes\u00f8k hos optikeren. Optikerforbundet sier mange optikere har oppgradert sitt utstyr, og kan v\u00e6re i stand til \u00e5 oppdage f\u00f8lgende, gjennom unders\u00f8kelser av \u00f8yenbunnen:", "Sukkersyke (diabetes)", "H\u00f8yt blodtrykk (hypertensjon)", "Problemer med h\u00f8yt kolesterol", "Hjernesvulst som p\u00e5virker det visuelle system (synet)", "Endringer relatert til hjerneslag/andre sykdommer", "Revmatiske sykdommer", "Det spesielle ved unders\u00f8kelse av \u00f8yebunnen, er at optikeren ser rett inn p\u00e5 blodsirkulasjonen i \u00f8yet. De kan dermed se endringer p\u00e5 grunn av f.eks. hjerte- og karsykdommer. Noen tegn kan v\u00e6re tydelige, andre vanskelig \u00e5 tolke.", "\u2013 Som en del av f\u00f8rstelinjehelsetjenesten har optikerne et stort ansvar i forhold til \u00e5 oppdage og henvise videre, b\u00e5de ved \u00f8ye- og andre sykdommer, sier Haugo.", "Det er mangel p\u00e5 \u00f8yenleger i det offentlige.", "\u2013 Vi henviste Idunn til en privatpraktiserende \u00f8yenlege. Hvis ikke kunne hun ha risikert \u00e5 bli st\u00e5ende i k\u00f8 til \u00f8yenlege i et halvt \u00e5r, sier Maiken Jensen, daglig leder ved Synsam Sandnes, der Idunn S\u00f8yland ble synstestet.", "\u2013 Vi har flere tilfeller i \u00e5ret hvor vi oppdager tegn p\u00e5 alvorlige sykdommer, som blodtrykk eller diabetes. Vi har hatt flere som har en fastlege av den gamle skolen, uten ordentlig utstyr, og som sier at alt ser fint ut. Vi kan ikke stille noen diagnose, men vi kan se at noe er galt. For oss er det frustrerende \u00e5 se at alvorlige sykdommer kunne ha blitt oppdaget tidligere, sier Jensen."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "1c657f4e181b6796832cb73942c7e528cd114aa42ca1af8478a202661b4ed37e"}, {"field": "createtime", "value": "2017-04-30T15:20:04.000Z"}, {"field": "description", "value": "Ingen skj\u00f8nte hvorfor Idunn S\u00f8yland fra Rogaland (15) var d\u00e5rlig. S\u00e5 gikk hun til optikeren. Tre dager senere ble hun operert for hjernesvulst."}, {"field": "dominantimage", "value": "http://www.adressa.no/incoming/article6837393.ece/ALTERNATES/w980-default/hjernesvulst_JA17832.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bd02f25236cf404e5cdafcc6caa2a99c114bb719.jpg?5992a009"}, {"field": "dominantthumbnaildimensions", "value": "300x169"}, {"field": "heading", "value": ["Idunn (15) gikk til optikeren \u2013 hadde hjernesvulst -adressa.no", "Kvalme og synsproblemer", "Optikeren oppdaget", "Imponert over optikeren", "Juleball i kveld", "Kan leve som normalt", "Optikere oppdager \u00e5rlig", "Dette kan optikeren oppdage", "\u2013 Fastleger av gamle skolen"]}, {"field": "id", "value": "bd02f25236cf404e5cdafcc6caa2a99c114bb719"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "health-and-fitness"}, {"field": "kw-concept", "value": ["alvorlige sykdommer", "svulst", "optiker oppdaget", "optiker", "nevrokirurgisk avdeling"]}, {"field": "kw-entity", "value": ["bogafjell", "haukeland", "hans torvald haugo", "kvernelands", "nevrokirurgisk", "synsams", "norsk", "aftenbladet"]}, {"field": "kw-location", "value": ["stavanger", "rogaland", "norge", "bergen"]}, {"field": "kw-pageclass", "value": "article"}, {"field": "kw-person", "value": ["synsam sandnes", "ruby mahesparan", "idunn s\u00f8yland", "svein s\u00f8yland", "morten lund-johansen", "taran omdal", "maiken jensen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article6837393.ece/ALTERNATES/w980-default/hjernesvulst_JA17832.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Idunn (15) gikk til optikeren \u2013 hadde hjernesvulst"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article6837395.ece"}, {"field": "pageclass", "value": ["article"]}, {"field": "publishtime", "value": "2012-12-19T08:00:39.000Z"}, {"field": "recs-articleid", "value": "6837395"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2012-12-19T08:00:39.000Z"}, {"field": "recs-rawtitle", "value": "Idunn (15) gikk til optikeren \u2013 hadde hjernesvulst -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Ingen skj\u00f8nte hvorfor Idunn S\u00f8yland fra Rogaland (15) var d\u00e5rlig. S\u00e5 gikk hun til optikeren. Tre dager senere ble hun operert for hjernesvulst."}, {"field": "thumbnail", "value": "http://content-thumbnail.cxpublic.com/content/thumbnail200x150/bd02f25236cf404e5cdafcc6caa2a99c114bb719.jpg?5992a009"}, {"field": "thumbnailfullheightdimensions", "value": "200x1954"}, {"field": "timestamp", "value": "2017-08-15T07:17:29.000Z"}, {"field": "title", "value": "Idunn (15) gikk til optikeren \u2013 hadde hjernesvulst"}, {"field": "url", "value": "http://www.adressa.no/nyheter/innenriks/article6837395.ece"}, {"field": "urlhash", "value": "bd02f25236cf404e5cdafcc6caa2a99c114bb719"}], "score": 1.7558799, "siteId": "9222270286501375973", "id": "bd02f25236cf404e5cdafcc6caa2a99c114bb719"}

