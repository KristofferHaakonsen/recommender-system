{"fields": [{"field": "modifiedtime", "type": "time", "value": "2012-04-24T13:12:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De kaller seg Skyggesiden og de kjemper for et brukerstyrt ungdomshus. Natt til fredag 10. november okkuperte de Innherredsveien 20, ogs\u00e5 kjent som Graaem\u00f8lla, som ligger like ved Solsiden.", "Men historien om skyggesiden startet lenge f\u00f8r denne novembernatta. Historien g\u00e5r s\u00e5 langt tilbake som til h\u00f8sten 1997, da Innherredsveien 2D ble okkupert. P\u00e5 det meste var 150 ungdommer involvert. Okkupantene holdt stand i n\u00e6rmere fem uker f\u00f8r politiet klarte \u00e5 kaste dem ut.", "H\u00f8sten 2000 begynner 17 \u00e5r gamle Frank, anarkist, skoleelev og tegneserietegner, \u00e5 fatte interesse for Innherredsveien 2D. Frank \u00f8nsker \u00e5 gjenokkupere huset for \u00e5 skape et selvstyrt kulturhus, og tar kontakt med Daniel (17) og P\u00e5l (19), som var aktive under okkupasjonen i 1997.", "En sen kveld tidlig i oktober bryter de seg inn i huset. Det er ikke noe vakkert syn som m\u00f8ter dem: P\u00e5 gulvet ligger s\u00f8ppel, spr\u00f8ytespisser og d\u00f8de mus og duer. Det stinker kattepiss og dueskitt. Trappa mangler, alle vinduene i f\u00f8rste etasje er knust, vannsystemet og det elektriske anlegget har kommunen s\u00f8rget for \u00e5 \u00f8delegge helt.", "De g\u00e5r i gang med \u00e5 rydde opp s\u00f8let. Stiger bygges, bakg\u00e5rden shines og rommene kostes. De holder p\u00e5 dag og natt, men etter en uke begynner flere \u00e5 miste troen p\u00e5 at huset kan settes i stand. Det er rett og slett for mye som m\u00e5 gj\u00f8res med det, og ungdommene er blakke. De bestemmer seg for \u00e5 gi opp Innherredsveien 2D, og heller sette i gang jakten p\u00e5 et nytt hus.", "Noen dager senere sitter Frank og Daniel og kameraten deres, Frode (17), p\u00e5 Ni Muser. De er frustrerte over at de ikke har funnet noe nytt hus. Til slutt sier Daniel: \u00abVi sitter jo bare her og tenker! Hvorfor gj\u00f8r vi ikke noe? Hvorfor ikke bare okkupere Graaem\u00f8lla?\u00bb. De hadde tidligere v\u00e6rt inne p\u00e5 tanken om \u00e5 okkupere det tomme huset i Innherredsveien 20, n\u00e5 sto det for dem som den perfekte mulighet.", "Dagen etter kontaktet Frank kart- og oppm\u00e5lingskontoret. Frank forteller at han fikk opplyst at Innherredsveien 20 er kommunalt eid.", "Det blir innkalt til et nytt allm\u00f8te, hvor det vedtas at blant andre Frank, Daniel og Frode skal f\u00e5 jobben med \u00e5 skaffe grunnplanene over huset. De begynner \u00e5 planlegge hvordan de best skal barrikadere huset. I l\u00f8pet av de neste to ukene holdes det en rekke slike allm\u00f8ter - okkupasjonen blir planlagt i minste detalj. Det blir vedtatt at huset skal v\u00e6re rusfritt og at okkupasjonen skal v\u00e6re ikkevoldelig. En av okkupantene, som har gode it-kunnskaper, er 18 \u00e5r gamle Joakim. Joakim f\u00e5r jobben med \u00e5 lage websider og Frank skal lage tegningene til sidene. Hele okkupasjonen skal kunne f\u00f8lges, steg for steg, p\u00e5 internett.", "Fra klokken 21.00 torsdag niende november begynner folk \u00e5 samle seg p\u00e5 UFFA-huset. Det plukkes ut fire stykker som f\u00e5r jobben med \u00e5 bryte seg inn i huset for \u00e5 \u00e5pne d\u00f8rene innenfra. De fire ringer til 16 \u00e5r gamle Idah for \u00e5 fortelle at jobben er gjort, kysten er klar.", "Klokken kvart over tre begynner de \u00e5 g\u00e5 ned mot Nedre Elvehavn. Over 40 ungdommer str\u00f8mmer inn d\u00f8rene og g\u00e5r i gang med \u00e5 tjuvkoble str\u00f8mmen, finne hovedvannkranen og bygge barrikader. De har med seg skj\u00f8teledninger og ovenp\u00e5 i et av rommene lager de en liten stue med sofa og soveplasser. Idah og noen flere g\u00e5r ut tidlig p\u00e5 morgenkvisten for \u00e5 henge opp bannerne. De blir fort oppdaget. Noen av naboene tilkaller politiet, og minutter senere ser de bl\u00e5lysene komme p\u00e5 vei mot dem. Noen roper \u00absnuten, for helvete\u00bb, Idah l\u00f8per inn i huset igjen. Politibilene stiller seg opp utenfor huset en liten stund, men politiet foretar seg ikke noe.", "Fredag formiddag drar blant annet Daniel og Joakim til byen for \u00e5 sende ut pressemeldinger og brev til politikere.", "Samtidig kommer en sivilkledd politimann p\u00e5 bes\u00f8k i Graaem\u00f8lla og sp\u00f8r om \u00e5 f\u00e5 snakke med lederen av okkupasjonen. Det f\u00e5r han ikke, okkupantene svarer at de kj\u00f8rer flat struktur og at de ikke har noen leder. Politimannen er rolig, og forlater omr\u00e5det etter kort tid.", "Senere p\u00e5 dagen f\u00e5r de bes\u00f8k av en representant fra Solsiden som forteller at huset tilh\u00f8rer dem, og ikke Trondheim kommune. Okkupantene i Graaem\u00f8lla blir urolige, de har jo allerede sjekket med kommunen at huset er kommunalt eid. De krever beviser, og en dr\u00f8y time senere kommer representanten tilbake med et dokument fra Br\u00f8nn\u00f8ysundregistrene. Graaem\u00f8lla er Solsidens eiendom, skuffelsen blant okkupantene er enorm. De f\u00e5r frist til \u00e5 v\u00e6re ute av bygget innen klokken 24.00 samme natt. Det kalles inn til flere allm\u00f8ter i l\u00f8pet av kvelden, de f\u00e5r r\u00e5d fra folk utenfra. Etter timelange diskusjoner g\u00e5r det opp for dem at det er nyttel\u00f8st, de kan ikke okkupere et privateid hus, de kan ikke okkupere p\u00e5 falske premisser.", "De pakker sammen, men f\u00f8r de forlater huset lager Idah en plakat som hun setter p\u00e5 en kontorstol foran inngangsd\u00f8ra. \u00abVi gir oss aldri! Vi sees! Skyggesiden\u00bb st\u00e5r det \u00e5 lese.", "Etterp\u00e5 drar noen til UFFA for \u00e5 snakke videre om saken, andre drar bare hjem for \u00e5 deppe. Men lufta har ikke helt g\u00e5tt ut av ballongen. Det blir bestemt at de skal arrangere en demonstrasjon, og i l\u00f8pet av helgen jobbes det p\u00e5 spreng med \u00e5 lage plakater og banner av typen \u00abK\u00e5k eller Br\u00e5k\u00bb, \u00abF\u00e5r itj vi hus, s\u00e5 hoppe vi i elva\u00bb og \u00abOkkuper, ikke aksepter\u00bb.", "Mandag november klokken 10.30 tropper n\u00e6rmere 80 ungdommer opp p\u00e5 Torvet. De marsjerer gjennom byen med slagord og plakater. Til slutt g\u00e5r demonstrasjonstoget i retning av R\u00e5dhuset. De vil snakke med ordf\u00f8reren, men f\u00e5r beskjed om at Slung\u00e5rd sitter i et m\u00f8te, og demonstrantene bestemmer seg for \u00e5 g\u00e5 i kantina i stedet. Noen setter seg ned og begynner \u00e5 spille \u00abTil ungdommen\u00bb, andre legger frem saken for de bystyrerepresentantene som er til stede i kantina. Deretter g\u00e5r alle ungdommene inn i bystyresalen, hvor de setter i gang sitt eget bystyrem\u00f8te. En av demonstrantene hopper opp p\u00e5 talerstolen og roper: \u00abHvem er for et brukerstyrt ungdomshus?\u00bb. 80 hender g\u00e5r i v\u00e6ret, og gutten p\u00e5 talerstolen br\u00f8ler: \u00abDet er faen meg vedtatt\u00bb.", "Uken etter jobbes det med \u00e5 sette i gang en dialog med kommunen, Skyggesiden bestemmer seg for \u00e5 fortsette arbeidet videre fremover.", "L\u00f8rdag november samler noen titalls ungdommer seg \u00f8verst i Nordre gate. Bannerne og plakatene legges utover gata. Frank og Joakim deler ut l\u00f8pesedler og Idah setter seg p\u00e5 en benk og begynner \u00e5 male. De vil vise hva slags aktiviteter og ressurser et slikt hus kunne ha inneholdt.", "Daniel og P\u00e5l forteller at de vil pr\u00f8ve nye kanaler n\u00e5. Ikke okkupere, men g\u00e5 i dialog med kommunen. Om kommunen vil g\u00e5 i dialog med dem, gjenst\u00e5r \u00e5 se. De to har v\u00e6rt med p\u00e5 to okkupasjoner som ikke har f\u00f8rt frem. Likevel sier de:", "- Vi har kjempet lenge for \u00e5 f\u00e5 et brukerstyrt hus. Ungdom er ingen prioritert gruppe i Trondheim, vi lever p\u00e5 skyggesiden. Men det skal de vite: Kampen om et brukerstyrt ungdomshus er p\u00e5 ingen m\u00e5te over. Den har bare s\u00e5 vidt begynt!"]}, {"field": "category0", "value": "kultur"}, {"field": "contenthash", "value": "538d403bf94325a47622a4c98318dac05fa841b65428691f54d679d23e4ad919"}, {"field": "createtime", "value": "2017-03-27T21:41:13.000Z"}, {"field": "description", "value": "Klokka er halv fire om natta n\u00e5r ungdommene fra Skyggesiden str\u00f8mmer inn i det tomme huset i Innherredsveien. Noen g\u00e5r ned i kjelleren for \u00e5 finne hovedvannkrana, andre fors\u00f8ker \u00e5 tjuvkoble str\u00f8mmen, mens resten g\u00e5r i gang med \u00e5 bygge barrikader. Dagen etter okkupantene at de har tatt feil hus."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/963fffb44b844ee7d197fb72f65aa97c9ae1b378.jpg?594230ee"}, {"field": "dominantthumbnaildimensions", "value": "256x256"}, {"field": "heading", "value": "P\u00e5 skyggesiden -adressa.no"}, {"field": "id", "value": "963fffb44b844ee7d197fb72f65aa97c9ae1b378"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "technology-and-computing"}, {"field": "kw-concept", "value": ["brukerstyrt ungdomshus", "hus"]}, {"field": "kw-entity", "value": ["frank", "innherredsveien 20", "r\u00e5dhuset", "k\u00e5k", "ni muser", "skyggesiden", "okkuper", "p\u00e5l", "br\u00e5k", "nordre", "daniel og frode", "innherredsveien", "frank og joakim", "solsiden", "torvet", "slung\u00e5rd", "innherredsveien 2d", "frank og daniel", "nedre elvehavn", "frode", "joakim", "daniel og joakim", "graaem\u00f8lla", "daniel og p\u00e5l", "br\u00f8nn\u00f8ysundregistrene"]}, {"field": "kw-location", "value": ["daniel", "trondheim", "idah"]}, {"field": "kw-pageclass", "value": "article"}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "P\u00e5 skyggesiden"}, {"field": "og-type", "value": "article"}, {"field": "og-url", "value": "http://www.adressa.no/kultur/article321523.ece"}, {"field": "pageclass", "value": ["article"]}, {"field": "publishtime", "value": "2000-11-23T23:00:00.000Z"}, {"field": "recs-articleid", "value": "3029266"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-11-23T23:00:00.000Z"}, {"field": "recs-rawtitle", "value": "P\u00e5 skyggesiden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Klokka er halv fire om natta n\u00e5r ungdommene fra Skyggesiden str\u00f8mmer inn i det tomme huset i Innherredsveien. Noen g\u00e5r ned i kjelleren for \u00e5 finne hovedvannkrana, andre fors\u00f8ker \u00e5 tjuvkoble str\u00f8mmen, mens resten g\u00e5r i gang med \u00e5 bygge barrikader. Dagen etter okkupantene at de har tatt feil hus."}, {"field": "thumbnail", "value": "http://content-thumbnail.cxpublic.com/content/thumbnail200x150/963fffb44b844ee7d197fb72f65aa97c9ae1b378.jpg?594230ee"}, {"field": "thumbnailfullheightdimensions", "value": "200x1371"}, {"field": "timestamp", "value": "2017-06-15T07:02:06.000Z"}, {"field": "title", "value": "P\u00e5 skyggesiden"}, {"field": "url", "value": "http://www.adressa.no/kultur/article321523.ece"}, {"field": "urlhash", "value": "963fffb44b844ee7d197fb72f65aa97c9ae1b378"}], "score": 0.69359016, "siteId": "9222270286501375973", "id": "963fffb44b844ee7d197fb72f65aa97c9ae1b378"}

