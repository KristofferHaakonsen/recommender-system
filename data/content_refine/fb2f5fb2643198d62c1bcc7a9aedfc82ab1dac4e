{"fields": [{"field": "modifiedtime", "type": "time", "value": "2013-10-04T13:02:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone m\u00f8rkved"}, {"field": "body", "value": ["Saken oppdateres.", "\u00abDet kaller jeg en sensasjon, om bare den halve milliarden hadde v\u00e6rt verd noe for oss ;-)\u00bb, skriver orgelbyggerne hos firma Orgelbau Kuhn AG i Sveits i en epost, og tilf\u00f8yer et blunkefjes.", "I dag kan vi smile. I 1930 var det lite \u00e5 sp\u00f8ke med. Den 8. januar dette \u00e5ret skrev orgelbyggeren August Sieber en personlig hilsen til fremtiden og stakk den inn i det enorme, nye orgelet som snart skulle fraktes med tog fra orgelbyggeriet G.F. Steinmeyer i Bayern til Trondheim. Sammen med brevet la han inn i overkant av 503 millioner gamle, verdil\u00f8se reichsmark fra de verste inflasjons\u00e5rene 1921-23 med en bitter og sarkastisk bemerkning om at han h\u00e5pet pengene kunne komme til nytte en gang i fremtiden n\u00e5r pengene en gang ble funnet.", "Les ogs\u00e5: Fant halv milliard i orgelet", "Og pengene ble funnet. Orgelbau Kuhn i Sveits har arbeidet med restaureringen av Steinmeyerorgelet siden i fjor h\u00f8st og gjorde store \u00f8yne over innholdet i den sammenbrettede konvolutten. Den tyske kollegaen deres fra 83 \u00e5r tilbake hadde stukket konvolutten inn i en vindlade i orgelet, en kasse med hull som luften fra orgelbelgene passerer gjennom p\u00e5 vei til pipene. I et \u00e5pent rom i svellverk III-2, \u00ab...den som bassen og 8-fots gamba celeste st\u00e5r p\u00e5. Og faktisk i kansellen (et lite kammer) til gamba celeste\u00bb, skriver orgelbyggerne i eposten, som er oversendt til orgelfaglig prosjektleder for restaureringen, Per Fridtjov Bonsaksen. Gamben er et gammelt strykeinstrument, og gamba celeste er en strykestemme med en dempet, lys, vibrerende klang.", "\u00abCeleste\u00bb (fransk) betyr himmelsk eller guddommelig og st\u00e5r i dyp kontrast til brevet fra 1930. Det er mer preget av bitterhet og sarkasme, orgelbygger Sieber ramser opp Tysklands krigstap i krigen 1914-18 og den p\u00e5f\u00f8lgende Weimarrepublikkens fiasko. 15. november 1923 hadde regjeringen satt verdien av 1 billion reichsmark til 1 overgangsmark (\u00abrentenmark\u00bb). I 1924 var pengeverdien stabilisert p\u00e5 det nye, lave niv\u00e5et. En hel befolkning hadde mistet sparepengene sine.", "1920-tallet var vanskelige \u00e5r ogs\u00e5 i Norge. Krakket p\u00e5 New York-b\u00f8rsen i 1929 var inngangen til en ny depresjon, det som siden i Norge er blitt kalt \u00abde harde 30-\u00e5ra\u00bb. I 1933 var arbeidsledigheten p\u00e5 33,4 prosent blant fagorganiserte.", "Tross harde \u00f8konomiske tider lyktes det i Trondheim \u00e5 samle inn nok penger til \u00e5 bestille og betale b\u00e5de det praktfulle rosevinduet av Gabriel Kielland, og Steinmeyerorgelet, et av Europas st\u00f8rste, med 9600 piper fordelt p\u00e5 syv verk med totalt 127 stemmer. Finansieringen var privat. Den store landsinnsamlingen til Nidarosdomen bevilget 100 000 kroner til det nye orgelet, og den st\u00f8rste donatoren, trondhjemsingeni\u00f8ren og norskamerikaneren Elias Cappelen Smith, bidro med 75 000 kroner.", "Orgelet ble levert p\u00e5 rekordtid. Det skulle st\u00e5 ferdig til 29. juli 1930 og feiringen av Olavsjubileet, 900-\u00e5rsminnet for slaget p\u00e5 Stiklestad. Det store instrumentet ble satt opp i nordre tverrskip, noe domkirkearkitekten ved Nidaros domkirkes restaureringsarbeider fikk gjort om p\u00e5 i 1962. Da ble et orgelgalleri ble bygd rundt portalen i vestfronten. Orgelet ble redusert med en tredjedel og plassert der.", "Slik ble orgelet st\u00e5ende og forfalle med bare helt n\u00f8dvendig krisehjelp, mens diskusjonen gikk i b\u00f8lger om hva som skulle gj\u00f8res med orgelet. I fjor var alle runder g\u00e5tt med vernemyndigheter og spesialister, og ny finansiering kom p\u00e5 plass. Inklusive n\u00f8dvendige ombygginger i domkirken kommer prislappen p\u00e5 53 millioner kroner for det fullrestaurerte Steinmeyerorgelet. Noe dekkes av innsamlinger og Trondheim kommune har garantert for resten av kostnadene, noe som gjorde at Orgelbau Kuhn etter anbudsrunde kunne ta fatt i oktober for et \u00e5r siden.", "Det restaurerte orgelet f\u00e5r n\u00e5 sin opprinnelige st\u00f8rrelse tilbake. Som i 1930 arbeides det ogs\u00e5 n\u00e5 under press. Steinmeyerorgelet, restaurert tilbake til fordums prakt og st\u00f8rrelse, skal st\u00e5 klart til grunnlovsjubileet i mai 2014. Fram til jul er 15 orgelbyggere i full sving i vestskipet i domkirken med \u00e5 sette sammen Nord-Europas st\u00f8rste orgel. Fra januar blir Nidarosdomen stengt det meste av tiden. Da skal 9600 piper intoneres, \u00e9n for \u00e9n, en prosess som krever fullstendig stillhet."]}, {"field": "category0", "value": "kultur"}, {"field": "contenthash", "value": "eae99f65699e643c39c964245503465c818a6ba78dd386550ae16a8f61fe5169"}, {"field": "createtime", "value": "2016-10-17T19:31:42.000Z"}, {"field": "description", "value": "Godt gjemt i Steinmeyerorgelet i Nidarosdomen, i selskap med himmelsk lyd fra gamber, l\u00e5 den halve milliarden med inflasjonspenger og en hilsen til ettertiden fra 1930."}, {"field": "dominantimage", "value": "http://www.adressa.no/kultur/article8387847.ece/ybu98f/ALTERNATES/w980-default/Inflasjonspengene%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fb2f5fb2643198d62c1bcc7a9aedfc82ab1dac4e.jpg?59750f03"}, {"field": "dominantthumbnaildimensions", "value": "300x169"}, {"field": "heading", "value": ["Her l\u00e5 Steinmeyer-millionene -adressa.no", "I vakker gambeklang", "Jordiske sedler, himmelske stemmer", "1930: Et gigantisk l\u00f8ft", "2012-14: Prislapp 53 millioner", "Nord-Europas st\u00f8rste"]}, {"field": "id", "value": "fb2f5fb2643198d62c1bcc7a9aedfc82ab1dac4e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-company", "value": "orgelbau kuhn ag"}, {"field": "kw-concept", "value": ["halv milliard", "orgel", "gamba celeste"]}, {"field": "kw-entity", "value": ["nidarosdomen", "nord-europas", "europas", "g.f. steinmeyer", "nidaros", "olavsjubileet", "tysklands", "per fridtjov bonsaksen", "celeste", "weimarrepublikkens", "steinmeyerorgelet"]}, {"field": "kw-location", "value": ["trondheim", "bayern", "sveits", "norge", "new york", "stiklestad"]}, {"field": "kw-pageclass", "value": "article"}, {"field": "kw-person", "value": ["august sieber", "gabriel kielland", "orgelbau kuhn", "elias cappelen smith"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article8387847.ece/ybu98f/ALTERNATES/w980-default/Inflasjonspengene%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her l\u00e5 Steinmeyer-millionene"}, {"field": "og-type", "value": "article"}, {"field": "og-url", "value": "http://www.adressa.no/kultur/article8387849.ece"}, {"field": "pageclass", "value": ["article"]}, {"field": "publishtime", "value": "2013-10-04T12:32:46.000Z"}, {"field": "recs-articleid", "value": "8387849"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2013-10-04T12:32:46.000Z"}, {"field": "recs-rawtitle", "value": "Her l\u00e5 Steinmeyer-millionene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Godt gjemt i Steinmeyerorgelet i Nidarosdomen, i selskap med himmelsk lyd fra gamber, l\u00e5 den halve milliarden med inflasjonspenger og en hilsen til ettertiden fra 1930."}, {"field": "thumbnail", "value": "http://content-thumbnail.cxpublic.com/content/thumbnail200x150/fb2f5fb2643198d62c1bcc7a9aedfc82ab1dac4e.jpg?59750f03"}, {"field": "thumbnailfullheightdimensions", "value": "200x1444"}, {"field": "timestamp", "value": "2017-07-23T21:02:59.000Z"}, {"field": "title", "value": "Her l\u00e5 Steinmeyer-millionene"}, {"field": "url", "value": "http://www.adressa.no/kultur/article8387849.ece"}, {"field": "urlhash", "value": "fb2f5fb2643198d62c1bcc7a9aedfc82ab1dac4e"}], "score": 0.80411756, "siteId": "9222270286501375973", "id": "fb2f5fb2643198d62c1bcc7a9aedfc82ab1dac4e"}

