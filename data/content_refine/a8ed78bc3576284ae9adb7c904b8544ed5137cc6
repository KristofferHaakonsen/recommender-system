{"fields": [{"field": "modifiedtime", "type": "time", "value": "2012-04-24T13:55:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Og han sier det med sin m\u00f8rke, alvorlige stemme, slik at det for de som ikke ser \u00f8ynene hans vil h\u00f8res veldig seri\u00f8st og or'ntli ut. Er derimot blikket v\u00e5kent festet p\u00e5 Otto Jespersen i det han serverer denne meldingen, kommer dobbelbunnen frem.", "I et lynraskt, lekent glimt.", "Han snakker med undertrykt patos som var han en mannlig utgave av Solfrid R\u00f8rlien Saue, sier \u00abliten, redd og naken\u00bb som var det en overskrift i Se og H\u00f8r - samtidig som det godt kan hende at han er nettopp det.", "Otto Jespersen er sikkert b\u00e5de liten og redd, n\u00e5 rett f\u00f8r premieren. Muligens ogs\u00e5 naken, under alle kl\u00e6rne. Som han sa f\u00f8rste gang jeg m\u00f8tte ham, i forbindelse med en ny runde \u00abTrotto Libre\u00bb p\u00e5 tv:", "- En viss angst for at det skal g\u00e5 p\u00e5 trynet har jeg alltid.", "R\u00e5tt parti", "Dermed kan vi g\u00e5 ut i fra at Jespersen er ganske rystet akkurat n\u00e5. Vel har han st\u00e5tt alene p\u00e5 en scene f\u00f8r, og vel har han opptr\u00e5dt for det norske folk via rikskringkastingens radio- og tv-kanaler, men noe lignende som det han skal gj\u00f8re fra og med i kveld og utover senh\u00f8sten, har Otto Jespersen aldri tidligere v\u00e6rt i n\u00e6rheten av.", "Et helaftens vegg til vegg stand up-show de luxe. \u00abFremad i alle retninger\u00bb, bokstavelig talt. Det blir Jespersen mot resten, eller rettere; Jespersen, O.J., T\u00e5rnfrid, Nazi-Per, Barron Blod og Birger mot resten i et salig virvar av kostyme-, rolle- og stemmeskift.", "Teksten er helt og fullt skrevet av . . . gjett tre ganger. Regien har skuespiller Bjarte Hjelmeland (som i f\u00f8lge Otto er \u00abkritisk og begeistret\u00bb), Jon Kristian Alsaker heter mannen bak forestillingens \u00f8vrige design.", "Det blir sannsynligvis r\u00e5tt parti. Publikum m\u00e5 sikkert kjempe mot overmakten med nebb og kl\u00f8r; eventuelt bare gi seg ende over og la det som skjer skje.", "Midt oppi all den nakne angsten innr\u00f8mmer Otto Jespersen selv:", "- Jeg har opparbeidet meg en slags selvtillit som gj\u00f8r at jeg har en slags f\u00f8lelse av at showet ikke beh\u00f8ver \u00e5 bli total katastrofe. Jubel og beven - Hva fikk deg til endelig \u00e5 innse at dette m\u00e5tte du g\u00e5 for? - En del venner har lenge ment at jeg burde pr\u00f8ve meg p\u00e5 noe slikt. Da jeg skiftet management for en stund siden, l\u00f8snet alt. Da f\u00f8rst begynte jeg \u00e5 jobbe seri\u00f8st med ideen om en helaftens aff\u00e6re.", "Show at Jespersen skal lage show. Fullt s\u00e5 show var ikke \u00abThe Show\u00bb, selv om den sinnssvake tv-serien til Revolvermagasinets skuddsikre radiotrekl\u00f8ver hele tiden viste seg tro mot \u00abshow it and tell it\u00bb-filosofien. Det ble b\u00e5de jubel og beven da det alt annet enn tradisjonelle underholdningsprogrammet veltet inn i de tusen furubefengte hjem sent fredag h\u00f8sten 1992. I enkelte kretser fryktet man at m\u00f8blementet skulle ta fyr, s\u00e5 infisert av vannviddets makter virket \u00abThe Show\u00bb \u00e5 v\u00e6re. Otto minnes all galskapingen sammen med Charlo Halvorsen (SV-sjef Kristin Halvorsens mann) og Stig Holmer som en lykkelig tid. - I dette faget er det en forutsetning at du har det g\u00f8y n\u00e5r du holder p\u00e5. Og Charlo og Stig og jeg, vi hadde det g\u00f8y. \u00c5 skrive \u00abTrotto Libre\u00bb sammen med Trond Kirkvaag, var ogs\u00e5 veldig, veldig morsomt. Tok sjansen Da han herjet p\u00e5 frekvensen til NRK radio, hadde Otto Jespersen f\u00e5 tanker i retning tv. Han tok sjansen da han fikk den, men det virket ikke mindre besynderlig av den grunn. - Hva hadde vel jeg i fjernsynet \u00e5 gj\u00f8re, sp\u00f8r mannen som siden har v\u00e6rt ute p\u00e5 pr\u00f8ve og gitt oss en utstrakt h\u00e5nd med Wirrum, \u00abEr'e rekti' av meg\u00bb-uteliggeren, tr\u00f8ndere i alle heslige fasetter, Gunnar og Bjarne i tospann med Jens Brun-Pedersen og en mengde andre figurer (se ovenfor) - inkludert en hvassere, mer stand up-aktig utgave av seg selv; O. J. Den n\u00e5del\u00f8se samfunnsrefseren blir selvsagt et av innslagene i showet. For Otto Jespersen er det uaktuelt \u00e5 kun lage \u00abdet er \u00e9n ting jeg har tenkt j\u00e6vlig mye p\u00e5\u00bb-stand up. - Deler av stand up-bransjen er sv\u00e6rt konform. Mange f\u00f8lger en skole som g\u00e5r ut p\u00e5 \u00e5 snakke om seg selv, noe som fort blir b\u00e5de uforpliktende, hverdagslig og kjedelig. Du skal i alle fall v\u00e6re god for \u00e5 synes, mener han. Forestillingen \u00abFremad i alle retninger\u00bb gj\u00f8r et fors\u00f8k p\u00e5 \u00e5 bringe mer inn i sjangeren enn bare en mann og hans mikrofon. Satanrockeren og d\u00f8dsmetallfrontfiguren Barron Blod minner lite om en tradisjonell humorist, selv om det sikkert s\u00e5 ganske latterlig ut den gangen han skulle bite hodet av en h\u00f8ne p\u00e5 scenen - og stakk fj\u00e6rkreet for langt ned i halsen s\u00e5 nebbet kom p\u00e5 tvers.", "Topplederen og rollemonsteret T\u00e5rnfrid og alltid marsjerende Nazi-Per representerer p\u00e5 en m\u00e5te fiffen, ganske fiffig, mens tungt uf\u00f8re Birger er et uhyre sjeldent blad p\u00e5 den norske komikerstammen. Ufrivillig morsom og sterkt radioaktiv etter dagene som reaktorgutt p\u00e5 Kjeller, hvor han jevnlig tok smakspr\u00f8ver av utslippsvannet og bar ubeskyttet atomavfall til dynga. G\u00e5r showet hjem i Oslo, g\u00e5r showet ut p\u00e5 turn\u00e9. Til Trondheim og andre byer, men f\u00f8rst skal Otto Jespersen fenge folket i hovedstaden, der han bor sammen med danseren Ingrid Lorentzen fra Trondheim. S\u00e5nne opplysninger som den jeg n\u00e5 ga deg, leser, f\u00e5r Otto Jespersen mark av. Han kan ikke fatte og forst\u00e5 hvorfor noen skulle v\u00e6re interessert i hvem han bor sammen med i huset i Smestadveien, og skj\u00f8nner heller ikke at fjernsynstryner generelt er blitt s\u00e5 godt stoff. - Det er helt absurd, fnyser Jespersen. - Se bare p\u00e5 hvor latterlig opptatt alle er av tv-anmeldelsene i avisene. Hva er vitsen med \u00e5 lese om det \u00e9n journalist har sett p\u00e5 tv i g\u00e5r? For meg og andre som ofte blir omtalt, er det befriende \u00e5 f\u00e5 konkurranse fra trippeldrapssiktede og s\u00e5nt, de tar litt av fokus vekk fra oss. Litt beklemt For en stund siden var Otto Jespersen og hans Birger i Trondheim for \u00e5 teste manus og gi seg selv en f\u00f8lelse av hva stand up handler om. Bakg\u00e5rden p\u00e5 News restaurant var langt bortenfor sild i t\u00f8nne, folk sto og satt fastklemt. Jespersen virket litt beklemt. Kroppsspr\u00e5ket vitnet om at han har arbeidet i medier der sm\u00e5tt blir stort, og der levende prat foran fullsatte trondhjemmere sjelden eller aldri har st\u00e5tt p\u00e5 programmet. Tekstene var det imidlertid ingenting i veien med. Det er vel heller ikke der instrukt\u00f8r Bjarte Hjelmeland har satt inn st\u00f8tet i forkant av premieren i kveld. Otto skriver som sagt alt selv. Han er opptatt av tekst, og slett ikke fremmed for en fremtid som manusforfatter. - Godt \u00e5 ha noe \u00e5 falle tilbake p\u00e5, n\u00e5r man ikke er verdt \u00e5 vise frem i tv-ruta lenger. - Er det en aktuell problemstilling? - N\u00e5r man lager en serie programmer, er det jo et veldig press for \u00e5 komme opp med nye ting hele tiden. Det finnes en grense for hva man kan greie \u00e5 utrette. Jeg har ikke presset meg s\u00e5 mye mot den grensen enn\u00e5, sier Otto Jespersen. I et lynraskt, lekent glimt: - Men det kommer vel en dag."]}, {"field": "category0", "value": "kultur"}, {"field": "contenthash", "value": "64217c5c2915f7df1f926f862800df7d478d908ab02aed6eec704c16001b199d"}, {"field": "createtime", "value": "2017-05-29T20:03:56.000Z"}, {"field": "description", "value": "Det var sannelig p\u00e5 tide at Otto Jespersen fikk ut fingeren og lagde stand up. F\u00f8r kveldens premiere p\u00e5 Scene West Victoria i Oslo, sier han: - Jeg er vel p\u00e5 en m\u00e5te liten, redd og naken."}, {"field": "dominantimage", "value": "http://www.adressa.no/incoming/article1027794.ece5/ALTERNATES/w980-default/ver2%20OJ-%20Karakterer"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a8ed78bc3576284ae9adb7c904b8544ed5137cc6.jpg?592c7eac"}, {"field": "dominantthumbnaildimensions", "value": "300x169"}, {"field": "heading", "value": "Store lille Otto Jespersen -adressa.no"}, {"field": "id", "value": "a8ed78bc3576284ae9adb7c904b8544ed5137cc6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["show", "stand up", "sto"]}, {"field": "kw-entity", "value": ["news", "revolvermagasinets", "charlo og stig", "gunnar og bjarne", "barron blod og birger", "wirrum", "smestadveien", "se og h\u00f8r", "kjeller", "the show", "o.j.", "fremad", "t\u00e5rnfrid", "barron blod", "nazi-per", "trotto libre", "birger"]}, {"field": "kw-location", "value": ["trondheim", "oslo"]}, {"field": "kw-pageclass", "value": "article"}, {"field": "kw-person", "value": ["trond kirkvaag", "jens brun-pedersen", "scene west victoria", "ingrid lorentzen", "kristin halvorsens", "bjarte hjelmeland", "charlo halvorsen", "solfrid r\u00f8rlien saue", "stig holmer", "otto jespersen", "jon kristian alsaker"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1027794.ece5/ALTERNATES/w980-default/ver2%20OJ-%20Karakterer"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Store lille Otto Jespersen"}, {"field": "og-type", "value": "article"}, {"field": "og-url", "value": "http://www.adressa.no/kultur/article336701.ece"}, {"field": "pageclass", "value": ["article"]}, {"field": "publishtime", "value": "2000-10-03T23:00:00.000Z"}, {"field": "recs-articleid", "value": "3057400"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-03T23:00:00.000Z"}, {"field": "recs-rawtitle", "value": "Store lille Otto Jespersen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Det var sannelig p\u00e5 tide at Otto Jespersen fikk ut fingeren og lagde stand up. F\u00f8r kveldens premiere p\u00e5 Scene West Victoria i Oslo, sier han: - Jeg er vel p\u00e5 en m\u00e5te liten, redd og naken."}, {"field": "thumbnail", "value": "http://content-thumbnail.cxpublic.com/content/thumbnail200x150/a8ed78bc3576284ae9adb7c904b8544ed5137cc6.jpg?592c7eac"}, {"field": "thumbnailfullheightdimensions", "value": "200x1746"}, {"field": "timestamp", "value": "2017-05-29T20:03:56.000Z"}, {"field": "title", "value": "Store lille Otto Jespersen"}, {"field": "url", "value": "http://www.adressa.no/kultur/article336701.ece"}, {"field": "urlhash", "value": "a8ed78bc3576284ae9adb7c904b8544ed5137cc6"}], "score": 1.1065445, "siteId": "9222270286501375973", "id": "a8ed78bc3576284ae9adb7c904b8544ed5137cc6"}

