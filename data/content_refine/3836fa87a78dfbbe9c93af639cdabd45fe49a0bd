{"fields": [{"field": "modifiedtime", "type": "time", "value": "2016-04-08T05:23:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Under NM i kroppsbygging og fitness i Oslo i fjor, ble det for f\u00f8rste gang p\u00e5 over 20 \u00e5r tattdopingpr\u00f8ver. Resultat: Ni av elleve som ble testet fikk registrert positiv dopingpr\u00f8ve. Nylig ble ogs\u00e5 flere personer p\u00e5grepet i forbindelse med fitnesskonkurransen Kaliber Open i Trondheim, if\u00f8lge Adresseavisen .", "N\u00e5 m\u00e5 noe gj\u00f8res, mener bodyfitnessut\u00f8ver Evy Therese Innselset. Hun ber Antidoping Norge og politiet ta grep i milj\u00f8et slik at sporten blir ren.\u2014 Resultatene fra NM viser at de b\u00f8r trappe opp aktiviteten. Hyppigere dopingkontroller vil v\u00e6re en viktig del av forebyggingen, p\u00e5 samme m\u00e5te som fartskontroller er med p\u00e5 \u00e5 f\u00e5 folk til \u00e5 senke farten i trafikken, sier Innselset.", "Selv har den bergensbosatte tobarnsmoren drevet med fitness i tre \u00e5r. Hun har enda ikke blitt dopingtestet.", "Vurdert \u00e5 gi segAt mange forbinder sporten med doping, gj\u00f8r henne trist. Det har p\u00e5virket hennes s\u00e5 mye at hun har vurdert \u00e5 slutte \u00e5 konkurrere i idretten.", "\u2014 Jeg har spurt meg selv om jeg vil v\u00e6re del av et s\u00e5nt milj\u00f8. Jeg er 43 \u00e5r, mamma og elsker det sunne og rene. Men jeg tror det ender med at jeg fortsetter, for noen m\u00e5 jo representere det rene. N\u00e5 m\u00e5 milj\u00f8et ta ansvar, ellers taper vi kampen mot doping, sier 42-\u00e5ringen fra Her\u00f8y p\u00e5 Sunnm\u00f8re.", "- Hvordan kan vi vite at du ikke doper deg?", "\u2014 Jeg kan la meg teste n\u00e5r som helst. Jeg har ogs\u00e5 signert en kontrakt med klubben. Det f\u00f8rste treneren sa til meg var at her er det nulltoleranse for doping, sier Innselset som til daglig jobber som leder- og organisasjonsutvikler.", "I 2013 ble bruk og besittelse av dopingmidler til eget bruk forbudt, og tatt inn i straffeloven, slik at dopingbruk kan f\u00f8re til straffeforf\u00f8lgelse.", "Vil teste hyppigereAntidoping Norge sier at de gjerne vil teste hyppigere, men at milj\u00f8et m\u00e5 \u00f8nske det selv.", "\u2014 Vi har tidligere hatt en dialog med Norges kroppsbygger- og fitnessforbund (NKF) om de \u00f8nsker et helhetlig antidopingprogram. Det vil blant annet inneholde dopingkontroller i og utenfor konkurranse, forebyggende antidopingarbeid og et system som sikrer en rettssikker oppf\u00f8lging av eventuelle positive pr\u00f8ver. Vi setter oss gjerne med dem, s\u00e5 her er det egentlig opp til forbundet, sier kommunikasjonsleder i Antidoping Norge, Halvor Byfuglien.", "NKF er ikke en del av Norges idrettsforbund, og dermed har ikke Antidoping Norge hatt mandat til \u00e5 foreta tester i milj\u00f8et. Men for et \u00e5r siden sluttet det internasjonale kroppsbyggerforbundet (IFBB) seg til det internasjonale antidopingregelverket (WADC), fastsatt av WADA. Det var p\u00e5 denne bakgrunn at Antidoping Norge spurte om tillatelse til \u00e5 teste i IFBB-stevner i Norge.", "- Hvor stort behov er det for mer dopingtesting i dette milj\u00f8et?", "\u2014 Alt tyder p\u00e5 at det er et behov. Det er blitt bekreftet gjennom disse pr\u00f8vene, sier Byfuglien og henviser til dopingtesten i NM der ni av elleve fikk registrert positivedopingpr\u00f8ver.", "Han har mer tro p\u00e5 et helhetlig program og samarbeid, enn sporadisk testing.", "Norges kroppsbygger- og fitnessforbund vil gjerne samarbeide med Antidoping Norge og ha mer testing. Problemet er finansieringen. Siden NKF ikke er en del av Norges idrettsforbund, m\u00e5 de selv finansiere dette antidopingarbeidet. Byfuglien vet ikke hvor mye dette vil koste.", "\u2014 Selv jobber jeg full dag, syv dager i uken med dette, men f\u00e5r ikke fem \u00f8re. Alt er frivillig. Men vi setter oss gjerne ned med Antidoping Norge for \u00e5 se p\u00e5 veien videre, hvor stor \u00f8konomisk belastning det blir for oss, og om vi vil klare det, sier Tone Opheim, president i NKF.", "Hun mener at avsl\u00f8ringene fra dopingtestene under NM avdekker at sporten har et problem.", "\u2014 Det problemet skal vi pr\u00f8ve s\u00e5 godt vi kan \u00e5 ta tak i. Det viktigste blir forebyggende arbeid blant unge, og vi m\u00e5 ha en kraftig holdningsendring i forhold til doping. Men det er et \u00f8konomisk sp\u00f8rsm\u00e5l. Hvor skal vi ta pengene fra, sp\u00f8r Opheim.", "Hun forteller at forbundet inviterte Antidoping Norge til \u00e5 ha stand under Oslo Grand Prix i helgen, men at de takket nei.", "\u2014 Det skuffer meg at de ikke kommer n\u00e5r vi strekker ut en h\u00e5nd, sier hun.", "Byfuglien forteller at de gjerne vil stille p\u00e5 stand og drive forebyggende arbeid.", "\u2014 Men vi mener at det b\u00f8r v\u00e6re som del av et helhetlig program som inneholder forebyggende arbeid, kontroller i og utenfor konkurranse og et system som sikrer en rettssikker oppf\u00f8lging av eventuelle positive pr\u00f8ver, sier Antidoping Norge-lederen.", "Inntak av dopingpreparater er forbundet med alvorlig helserisiko- og helseskade. Eksempelvis gir bruk av anabole steroider blant annet \u00f8kt forekomst av hjerte- og karlidelser, og kan gi alvorlige leverskader, vekstforstyrrelser, psykiske bivirkninger og personlighetsendringer.", "AntidopingkontraktFredrik Sund er Evy Therese Innselset trener i Team Live Fit. Han representerer en av flere fitnessklubber i Norge som tar sterk avstand fra doping. Her m\u00e5 alle signere en antidopingkontrakt for \u00e5 bli medlem.", "\u2014 Doping er ofte som elefanten i rommet. Men det m\u00e5 snakkes om og Antidoping Norge og politiet m\u00e5 handle. Doping er jo faktisk ulovlig, sier Sund.", "Han forteller at det har v\u00e6rt tilfeller der personer ikke har latt h\u00f8re fra seg igjen etter \u00e5 ha f\u00e5tt h\u00f8re om antidopingkontrakten de m\u00e5 signere for \u00e5 bli medlem i klubben.", "- Hvor utbredt er doping i sporten?", "\u2014 Vi kan bare snakke for v\u00e5r klubb. Men n\u00e5r ni av elleve blir tatt i dopingkontroll, s\u00e5 er det ingen tvil om at det er et problem, sier Sund."]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "a361e83f43c1d9923219b733f8a30859a00a59a444ae82b692f86bc34ac4330f"}, {"field": "createtime", "value": "2017-07-18T12:36:43.000Z"}, {"field": "description", "value": "N\u00e5 ber hun om hyppigere dopingtesting."}, {"field": "heading", "value": ["Evy (42) vurderer \u00e5 gi seg med fitness p\u00e5 grunn av all dopingen i milj\u00f8et -adressa.no", "Vil gjerne samarbeide", "Invitert til stevne, takket nei"]}, {"field": "id", "value": "3836fa87a78dfbbe9c93af639cdabd45fe49a0bd"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "sports"}, {"field": "kw-concept", "value": ["teste", "forebyggende arbeid", "fitness", "doper", "eventuelle positive pr\u00f8ver", "milj\u00f8"]}, {"field": "kw-entity", "value": ["evy therese innselset", "kaliber open", "oslo grand prix", "antidoping norge", "team live fit", "adresseavisen", "a. det"]}, {"field": "kw-location", "value": ["sunnm\u00f8re", "trondheim", "sund", "her\u00f8y"]}, {"field": "kw-pageclass", "value": "article"}, {"field": "kw-person", "value": ["halvor byfuglien", "tone opheim"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/3e661c05-dc3c-485e-b784-1fb1e7a8951e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Evy (42) vurderer \u00e5 gi seg med fitness p\u00e5 grunn av all dopingen i milj\u00f8et"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Evy-42-vurderer-a-gi-seg-med-fitness-pa-grunn-av-all-dopingen-i-miljoet-213143b.html"}, {"field": "pageclass", "value": ["article"]}, {"field": "publishtime", "value": "2016-04-08T05:23:53.000Z"}, {"field": "recs-articleid", "value": "213143"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-08T05:23:53.000Z"}, {"field": "recs-rawtitle", "value": "Evy (42) vurderer \u00e5 gi seg med fitness p\u00e5 grunn av all dopingen i milj\u00f8et -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "N\u00e5 ber hun om hyppigere dopingtesting."}, {"field": "thumbnail", "value": "http://content-thumbnail.cxpublic.com/content/thumbnail200x150/3836fa87a78dfbbe9c93af639cdabd45fe49a0bd.jpg?596e00db"}, {"field": "thumbnailfullheightdimensions", "value": "200x1760"}, {"field": "timestamp", "value": "2017-07-18T12:36:43.000Z"}, {"field": "title", "value": "Evy (42) vurderer \u00e5 gi seg med fitness p\u00e5 grunn av all dopingen i milj\u00f8et"}, {"field": "url", "value": "http://www.adressa.no/100Sport/sprek/Evy-42-vurderer-a-gi-seg-med-fitness-pa-grunn-av-all-dopingen-i-miljoet-213143b.html"}, {"field": "urlhash", "value": "3836fa87a78dfbbe9c93af639cdabd45fe49a0bd"}], "score": 1.1004318, "siteId": "9222270286501375973", "id": "3836fa87a78dfbbe9c93af639cdabd45fe49a0bd"}

