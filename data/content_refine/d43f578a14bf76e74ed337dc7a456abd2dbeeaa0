{"fields": [{"field": "modifiedtime", "type": "time", "value": "2017-05-20T20:37:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fotball-VM", "Russland", "Vladimir Putin", "FIFA"]}, {"field": "author", "value": "odd inge aas"}, {"field": "body", "value": ["Saken oppdateres.", "N\u00e5r Vladimir Putin \u00f8nsker verden velkommen til Fotball-VM neste sommer, f\u00e5r han et av verdens aller mest attraktive utstillingsvinduer for sitt Russland.", "I hjembyen St Petersburg har imidlertid byggingen av det storsl\u00e5tte VM-stadionet \u2013 en av juvelene i mesterskapet \u2013 utviklet seg til en ti \u00e5r lang farse.", "Presidenten m\u00e5tte i fjor sommer publisere et dekret p\u00e5 Kremls hjemmesider, hvor han ba de ansvarlige om \u00e5 f\u00e5 opp farten . Da hadde overskrifter om vannlekkasjer, bevegelser og sprekker i konstruksjonen, korrupsjon, vraking av hovedentrepren\u00f8r, sparking av politiske topper og stadige utsettelser forfulgt prosessen.", "\u2013 Det er en av de mest moderne arenaer i verden, sa Ivor Albin, byens viseguvern\u00f8r nylig til Financial Times om anlegget som er formet som en UFO.", "Hans siste anslag er at den endelige prislappen blir p\u00e5 6,4 milliarder kroner. Det er syv ganger mer enn det opprinnelige budsjettet var da grunnsteinen ble lagt i 2007.", "Tanken da var at Zenit Arena skulle st\u00e5 ferdig i desember \u00e5ret etter.", "N\u00e5 er det under en m\u00e5ned til pr\u00f8ve-VM (Confederations Cup) skal sparkes i gang, men fortsatt er det ikke trygt \u00e5 spille p\u00e5 gressteppet.", "17. mai m\u00e5tte byens storlag spille hjemmekampen p\u00e5 sitt gamle stadion, siden store gressflekker l\u00f8snet underveis i de to kampene som forel\u00f8pig er unnagjort p\u00e5 arenaen. Det til tross for at den fikk godkjentstempelet av FIFA i desember i fjor.", "Da hadde observat\u00f8rer tidligere p\u00e5 h\u00f8sten sl\u00e5tt fast at bevegelsene i grunnen under gresset var for store til fotballspilling.", "G\u00e5r alt etter planen skal syv VM-kamper, blant annet semifinalen, spilles i Russlands nest st\u00f8rste by neste \u00e5r.", "16. mai sendte Norges Fotballforbund (NFF) et bekymringsbrev til Det internasjonale fotballforbundet (FIFA) sammen med tre andre nordiske forbund i forbindelse med byggingen av stadionet.", "Bakgrunnen er en artikkel i Josimar tidligere i \u00e5r, hvor det kom beskyldninger om at nordkoreanske migrantarbeidere har jobbet under vilk\u00e5r som minner sterkt om moderne slaveri.", "\u2013 Vi har henvendt oss til FIFA og bedt dem unders\u00f8ke fakta og komme med en tilbakemelding om hva de finner og hvordan de forholder seg til det. Om det stemmer er det sterkt i strid med v\u00e5re nordiske verdier, sier fotballpresident Terje Svendsen til Aftenposten.", "Det vekket sterke reaksjoner da Russland og Qatar i 2010 ble tildelt hvert sitt verdensmesterskap. I tillegg til anklager om bestikkelser i forkant av tildelingen, har menneskerettighetssituasjonen i begge landene blitt angrepet.", "\u2013 Det nye regimet i FIFA har sagt at menneskerettighetene og arbeidernes rettigheter skal v\u00e6re sentralt i fremtidige s\u00f8knadsprosesser for VM. Dessverre er det slik at tildelingene til Russland og Qatar er irreversible, sier Svendsen.", "Migrantarbeiderne i Russland er s\u00e5rbare for utnyttelse fordi prosedyrene for \u00e5 f\u00e5 bosteds- og oppholdstillatelse er s\u00e5 omstendelige og tidkrevende, sier Patricia Kaatee, politisk r\u00e5dgiver i Amnesty International Norge.", "\u2013 Mange jobber derfor uten registrering, og er med dette s\u00e5rbare for utnyttelse og utpressing. Uten registrering og oppholdstillatelse har de heller ikke til offentlige helsetjenester \u2013 noe som ogs\u00e5 er et stort problem, fortsetter hun.", "Albin fikk jobben etter Marat Oganesyan. Sistnevnte ble i oktober i fjor arrestert fordi han skal ha lagt til rette for bestikkelser p\u00e5 7,3 mill. kr fra en underleverand\u00f8r.", "Den tidligere toppolitikeren er ikke den eneste som er anklaget for \u00e5 ha beriket seg selv p\u00e5 veien.", "Myndighetene ansl\u00e5r n\u00e5 at over 100 millioner kroner har havnet i feil lommer.", "\u2013 Korrupsjon, udyktighet hos de statlige byr\u00e5kratene til \u00e5 styre store byggeprosjekter og deres stadige innblandinger i prosessen er blant grunnene til at det har tatt s\u00e5 lang tid, sier Dmitrii Sukharev ved Transparency Internationals kontor i St Petersburg til Aftenposten.", "Han forteller at tre store konseptendringer har v\u00e6rt et fordyrende element. Det samme var det kraftige fallet i verdien p\u00e5 rubelen i desember 2014.", "\u2013 Dessuten har korrupsjon helt klart p\u00e5virket sluttsummen, sier Sukharev.", "Sukharev sier at korrupsjon i tilknytning til store, offentlige byggeprosjekter er et stort problem.", "\u2013 I Russland har vi en sp\u00f8k: \u00abDet er vanskelig \u00e5 overvinne korrupsjonen her, for korrupsjonen kan judo\u00bb. Problemet er at den gjennomsyrer hele maktstrukturen. Den er i rettssystemet, i politiet og p\u00e5 alle politiske niv\u00e5er, sier han.", "Han mener VM blir et sv\u00e6rt viktig politisk virkemiddel for Putin.", "\u2013 Den politiske ledelsen m\u00e5 fra tid til annen vise folket et eller annet som p\u00e5 en kunstig m\u00e5te kan fremkalle stoltheten. Du hadde OL i Sotsji, anneksjonen av Krim, n\u00e5 har du Fotball-VM, sier Sukharev, som mener landet mangler fremskritt innen andre felt som \u00f8konomi, vitenskap og medisin.", "Han sier det er \u00f8kende forskjell mellom fattige og rike, og at de siste tallene viser at 23 millioner russere lever under fattigdomsgrensen.", "\u2013 P\u00e5 en eller annen m\u00e5te m\u00e5 man styre disse menneskene, sier Sukharev.", "De russiske myndighetene utvidet nylig VM-budsjettet med 2,7 milliarder kroner.", "Den totale rammen er n\u00e5 p\u00e5 84 milliarder kroner. Det er imidlertid nesten fem ganger mindre enn hva sluttregningen ble p\u00e5 Sotsji-OL i 2014.", "I St Petersburg g\u00e5r den kraftige budsjettsprekken imidlertid ut over det offentlige tilbudet til lokalbefolkningen, siden byen \u2013 i motsetning til de andre VM-vertene i Russland \u2013 betaler for byggingen selv.", "I en uttalelse til Aftenposten sier en talsperson for FIFA at etter flere inspeksjoner og etter \u00e5 ha fulgt arrangementspr\u00f8vene og kampene i St Petersburg de siste m\u00e5nedene, er FIFA og den lokale arrang\u00f8rkomiteen forn\u00f8yd med hvor klar arenaen er blitt f\u00f8r sommerens pr\u00f8ve-VM.", "\u2013 Sammen med v\u00e5re russiske kolleger jobber vi hardt for \u00e5 tilby fans god service og en im\u00f8tekommende atmosf\u00e6re, heter det videre.", "Under et bes\u00f8k hos Putin i Moskva i april sa FIFA-president Gianni Infantino at han er sikker p\u00e5 at neste \u00e5rs mesterskap vil bli spektakul\u00e6rt.", "\u2013 Etter det jeg har sett er jeg veldig sikker p\u00e5 at vi vil organisere et fantastisk arrangement som blir det beste i fotballens historie. I 2017 og 2018 vil verden se til Russland, og sammen vil vi s\u00f8rge for at det blir veldig bra, sa han.", "Putin understreket at forberedelsene til mesterskapet har den st\u00f8rste prioritet for myndighetene.", "Til Josimar uttalte en talsperson for den russiske VM-arrang\u00f8ren at helsen og sikkerheten til arbeiderne p\u00e5 VM-arenaene var sv\u00e6rt viktig for b\u00e5de FIFA og dem.", "Samtidig ble det opplyst om at det p\u00e5 det meste i fjor var 4200 arbeidere samtidig p\u00e5 anlegget. I februar i \u00e5r var 55 prosent av dem migrantarbeidere.", "Talspersonen sier at det ble gjennomf\u00f8rt en stor arbeidsunders\u00f8kelse i fjor. Den skal ikke ha avsl\u00f8rt alvorlige mangler, men de som ble funnet skal ha blitt fulgt opp."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "c5ee10227570788fd0aea7ade5debae9badf9a24d24c998e498a73e113894d11"}, {"field": "createtime", "value": "2017-05-20T19:39:01.000Z"}, {"field": "description", "value": "Korrupsjonsbeskyldninger, store konstruksjonsfeil og anklager om nordkoreanske slavearbeidere er blant problemene knyttet til VM-arenaen i St Petersburg."}, {"field": "heading", "value": ["Byggingen av Putins prestisjearena er blitt et ti \u00e5r langt mareritt. Prislapp: 6,4 milliarder kroner. -adressa.no", "Anklager om \u00abmoderne slaveri\u00bb", "Udyktighet hos statlige byr\u00e5krater", "\u2013 Korrupsjonen kan judo", "Infantino: \u2013 Vil bli et fantastisk VM"]}, {"field": "id", "value": "d43f578a14bf76e74ed337dc7a456abd2dbeeaa0"}, {"field": "keyword", "value": ["Fotball-VM", "Russland", "Vladimir Putin", "FIFA"]}, {"field": "keywords", "value": "Fotball-VM,Russland,Vladimir Putin,FIFA"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["kroner", "korrupsjon", "byggingen", "politisk", "verden", "arena", "milliarder kroner", "milliarder"]}, {"field": "kw-entity", "value": ["gianni infantino", "zenit arena", "m. dessverre", "aftenposten", "josimar", "confederations cup", "amnesty international norge", "marat oganesyan", "norges fotballforbund", "financial times", "dmitrii sukharev", "transparency internationals", "st petersburg", "krim", "kremls", "ivor albin", "russland og qatar"]}, {"field": "kw-location", "value": ["russland", "sotsji", "moskva"]}, {"field": "kw-pageclass", "value": "article"}, {"field": "kw-person", "value": ["patricia kaatee", "vladimir putin", "terje svendsen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/39509601-58ff-4a34-8772-dfcb42b8fd9e?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byggingen av Putins prestisjearena er blitt et ti \u00e5r langt mareritt. Prislapp: 6,4 milliarder kroner."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Byggingen-av-Putins-prestisjearena-er-blitt-et-ti-ar-langt-mareritt-Prislapp-6_4-milliarder-kroner-235858b.html"}, {"field": "pageclass", "value": ["article"]}, {"field": "publishtime", "value": "2017-05-20T20:30:00.000Z"}, {"field": "recs-articleid", "value": "235858"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-05-20T20:30:00.000Z"}, {"field": "recs-rawtitle", "value": "Byggingen av Putins prestisjearena er blitt et ti \u00e5r langt mareritt. Prislapp: 6,4 milliarder kroner. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Korrupsjonsbeskyldninger, store konstruksjonsfeil og anklager om nordkoreanske slavearbeidere er blant problemene knyttet til VM-arenaen i St Petersburg."}, {"field": "thumbnail", "value": "http://content-thumbnail.cxpublic.com/content/thumbnail200x150/d43f578a14bf76e74ed337dc7a456abd2dbeeaa0.jpg?597397b1"}, {"field": "thumbnailfullheightdimensions", "value": "200x1910"}, {"field": "timestamp", "value": "2017-07-22T18:21:37.000Z"}, {"field": "title", "value": "Byggingen av Putins prestisjearena er blitt et ti \u00e5r langt mareritt. Prislapp: 6,4 milliarder kroner."}, {"field": "url", "value": "http://www.adressa.no/100Sport/fotball/Byggingen-av-Putins-prestisjearena-er-blitt-et-ti-ar-langt-mareritt-Prislapp-6_4-milliarder-kroner-235858b.html"}, {"field": "urlhash", "value": "d43f578a14bf76e74ed337dc7a456abd2dbeeaa0"}], "score": 1.0784138, "siteId": "9222270286501375973", "id": "d43f578a14bf76e74ed337dc7a456abd2dbeeaa0"}

