{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Reise", "Bryllup", "Religion", "USA"]}, {"field": "author", "value": "christine gulbrandsen"}, {"field": "body", "value": ["Saken oppdateres.", "P\u00e5 avstand ligner det et eventyrslott tatt ut fra en hvilken som helst Disney-film.", "De seks h\u00f8ye spirene til Salt Lake Temple, som er bygd av granitt og i en neo-gotisk stil, strekker seg majestetisk opp i v\u00e6ret, innrammet av en horisont av fjell p\u00e5 alle kanter. Et syn som lokker mellom tre og fem millioner bes\u00f8kende hvert \u00e5r, if\u00f8lge Wikipedia.", "\u2013 It \u0301s the Lords house, sier Kerry Nelson og peker p\u00e5 mormontempelet som ogs\u00e5 er verdens st\u00f8rste.", "Kirkebygget st\u00e5r trygt forankret p\u00e5 Temple Square, et omr\u00e5de p\u00e5 over 40.000 m2 som fungerer som hovedkvarteret for mormonkirken, ogs\u00e5 kjent som Jesu Kristi Kirke av Siste Dagers Hellige.", "Nelson er en av mange frivillige guider p\u00e5 omr\u00e5det, og hun elsker \u00e5 svare p\u00e5 turistenes sp\u00f8rsm\u00e5l om b\u00e5de religion, kultur og arkitektur.", "\u2013 Men de bes\u00f8kende trenger ikke bekymre seg for at vi skal pr\u00f8ve \u00e5 omvende dem, for det gj\u00f8r vi ikke, ler hun.", "Hvor g\u00e5r turen i \u00e5r? Sjekk tipsene fra v\u00e5rt eget reisepanel:", "Flere ganger daglig kan turister v\u00e6re med p\u00e5 gratis, guidede turer gjennom hele Temple Square.", "\u2013 Da f\u00e5r man ogs\u00e5 komme inn i mange av bygningene. Fra 26. etasje i Church Office Building f\u00e5r man en fantastisk utsikt over Temple Square, Wasatch-fjellene og omr\u00e5dene rundt Salt Lake City, sier Nelson og fortsetter:", "\u2013 Men tempelet f\u00e5r man ikke komme inn i, det f\u00e5r bare sterkt troende som er velsignet av biskopen.", "En vanlig misforst\u00e5elsene blant turister, er at mormoner praktiserer flerkoneri.", "\u2013 Men det er bare tull, det ble forbudt i 1904, utbryter h\u00f8ygravide Lacey Johnson fra Salt Lake City.", "\u2013 Takk gud for at vi ikke gj\u00f8r det, for mannen min har mer enn nok med meg. Og jeg har mer enn nok med ham, fniser hun.", "Sammen med sine tre sm\u00e5 barn st\u00e5r hun pyntet utenfor tempelet. De er blant mange andre som bruker formiddagen til \u00e5 feire bryllup, for fredager og l\u00f8rdager arrangeres det ofte massebryllup i tempelet.", "I dag er det rundt 25 bryllup, noe som gj\u00f8r at plassen foran tempelet yrer av nerv\u00f8se brudepar, lykkelige nygifte og deres feststemte gjester.", "Og selvsagt en flokk nysgjerrige turister som b\u00e5de tar selfies foran tempelet og bilder av forbipasserende brudepar.", "Dr\u00f8mmer du om \u00e5 gifte deg utenlands? Her f\u00e5r du r\u00e5d:", "Og her kan du se flere bryllupstips:", "Lacey og familien er alle mormoner, men siden barn ikke f\u00e5r komme inn i tempelet, venter de utenfor mens niesen Astraya Johnson blir formelt gift.", "\u2013 Jeg f\u00f8ler ikke at vi blir utestengt. Dessuten er det liten plass der inne. Men n\u00e5r de kommer ut som nygifte, skal hele brudef\u00f8lget ta det klassiske bryllupsbildet p\u00e5 en av trappene her, sier hun og peker mot en trapp som akkurat n\u00e5 er okkupert av et annet brudepar og sikkert 30 av deres gjester.", "Deretter blir det fest \u2013 der alle i brudef\u00f8lget er velkomne.", "Historien om mormonene, og i s\u00e5 m\u00e5te Salt Lake City, er datert tilbake til Joseph Smith og hans grunnleggelse av trosretningen i 1830. F\u00f8rst etablerte mormonene en koloni i Illinois, men etter Smiths d\u00f8d i 1844 br\u00f8t de opp og begynte sin vandring vestover.", "De n\u00e5dde Utah \u2013 og her bygde de opp en stat i \u00f8demarken. Fra 1847 har kirkens hovedsenter v\u00e6rt i Salt Lake City.", "\u2013 Samfunnet vokste i tall og velstand grunnet mormonenes store flid og strenge disiplin. Med tiden kunne ikke staten forbli en ren mormonerstat, men mormonene har satt et avgj\u00f8rende preg p\u00e5 Utah helt til v\u00e5re dager, sier professor Hallgeir Elstad ved Det teologiske fakultet.", "Mormonene utgj\u00f8r n\u00e5 omkring to tredjedeler av befolkningen i Utah, som har slagordet Life Elevated. Det passer godt \u2013 b\u00e5de fordi Rocky Mountains strekker seg gjennom staten, men ogs\u00e5 fordi religion er s\u00e5 viktig her.", "I Salt Lake City er omkring halvparten av befolkningen mormoner, men stadig flere av dem velger \u00e5 bo i forstaden utenfor metropolen. Slik som Lacey og familien.", "\u2013 Det er fortsatt mange mormoner i Salt Lake City, og det er klart at b\u00e5de byen og kulturen her er p\u00e5virket av det. Det tror jeg nok utenforst\u00e5ende turister merker godt, sier hun.", "Et vanlig sp\u00f8rsm\u00e5l Kerry Nelson f\u00e5r fra turistene som bes\u00f8ker Temple Square, er om det virkelig er sant at mormoner ikke kan drikke kaffe, te, alkohol eller r\u00f8yke.", "\u2013 Og det kan jeg jo bare bekrefte. Meningen med forbudet er at det skal beskytte oss mot det som kan v\u00e6re harmfullt mot kroppen, forklarer hun. Likevel, for bes\u00f8kende virker den mormonerdominerte byen b\u00e5de liberal og \u00e5pen. Hippe kaffebarer, kule drikkesteder og moderne restauranter er fordelt utover den store, lille delstatshovedstaden.", "\u2013 Det er viktig \u00e5 p\u00e5peke at ikke alle mormoner forholder seg til de strenge reglene deres, sier Alexander Howard, reisebokforfatter i Lonely Planet. Han mener at urbane mormoner flest gj\u00f8r som de vil \u2013 og at de lever akkurat som andre amerikanske statsborgere.", "\u2013 Den kulturelle og politiske innflytelsen mormonene har i byen er litt overdrevet. Forfatteren synes byen ligner en hvilken som helst annen liberal amerikansk by, riktignok med et merkbart mormonsk snev.", "\u2013 Men n\u00e5r det er sagt, reisende b\u00f8r ikke overse mormonsiden av Salt Lake City \u2013 og Temple Square, fortsetter han.", "Hvor vil verdens st\u00f8rste reiseguide sende deg i \u00e5r? Sjekk listen:", "For enten det er historien, kulturen, parkanleggene eller arkitekturen som lokker deg hit, vil du mest sannsynlig f\u00e5 en uforglemmelig opplevelse.", "\u2013 Temple Square tilbyr noe av den beste arkitekturen i hele staten. Og Family History Library, som ligger her, er det st\u00f8rste genealogiske biblioteket i verden. S\u00e5 omr\u00e5det er absolutt verdt et bes\u00f8k, avslutter Howard.", "Og du? Ikke gj\u00f8r dette da:", "Det finnes over 15 millioner mormoner i verden. I Norge er det rundt 4300 mormoner.", "Trosretningen er en gren av kristendommen, og ble grunnlagt av Joseph Smith i 1830.", "Det tok 40 \u00e5r \u00e5 bygge Salt Lake Temple. Arbeidet startet i 1853 og ble avsluttet i 1893.", "Tempelets grunnkonstruksjon har vegger som er 2,7 m tykke, mens spirenes vegger er 1,8 m tykke.", "The Family History Library, som er det st\u00f8rste genealogiske biblioteket i verden, inne holder kopier av millioner av originaldokumenter fra hele verden. Bes\u00f8kende kan f\u00e5 gratis hjelp til \u00e5 s\u00f8ke i basen deres. Det er to bes\u00f8kssentre p\u00e5 Temple Square. South Visitors Center fokuserer p\u00e5 Salt Lake Tempel. North Visitors Center fokuserer p\u00e5 religionen, og har blant annet en 3,3 m h\u00f8y skulptur av Jesus Christi, en replika av danske Bertel Thorvaldsens verk.", "Mormonene forst\u00e5r seg selv ikke bare som en kristen kirke, men ogs\u00e5 som den eneste sanne kristne kirke, gjenopprettet p\u00e5 mirakul\u00f8s m\u00e5te i verdens siste tider. N\u00e5r man gifter seg som mormoner, blir man gift for all evighet med partneren, som er av motsatt kj\u00f8nn.", "Troende mormoner skal betale minst 10 prosent av inntekten sin f\u00f8r skatt, til mormonkirken.", "Kilder: Hallgeir Elstad, Store Norske Leksikon, Wikipedia, SSB, Hjelpekilden.no.", "Hovedstad i delstaten Utah.", "Ligger i en dal i Rocky Mountains.", "Nordvest for byen ligger Store Saltsj\u00f8.", "Life Elevated er Utahs slagord.", "Grunnlagt 1847 av mormonene, ogs\u00e5 kjent som Jesu Kristi Kirke av Siste Dagers Hellige.", "Arrangerte vinter-OL i 2002.", "20 minutter utenfor byen ligger noen av verdens beste skianlegg, som Alta, Snowbasin, Park City, Brian Head, Deer Valley, Powder Mountain. Om sommeren kan man bruke alpinfasilitetene til sykling og turg\u00e5ing.", "Salt Lake Temple, er hovedsetet for mormonene. Det ligger p\u00e5 Temple Square i sentrum av Salt Lake City."]}, {"field": "category0", "value": "reise"}, {"field": "contenthash", "value": "496340ac78217783393ccce69c5389f582ac3bc68399c17860df19275c9b9722"}, {"field": "createtime", "value": "2017-02-06T08:46:06.000Z"}, {"field": "description", "value": "For \u00e5 komme inn i byens st\u00f8rste turistattraksjon, m\u00e5 du ha f\u00e5tt biskopens velsignelse. Likevel, n\u00e5r du er i Salt Lake City, m\u00e5 du bes\u00f8ke verdens st\u00f8rste mormontempel."}, {"field": "heading", "value": ["Den hippe, kule og strenge byen: Salt Lake City -adressa.no", "Massebryllup", "Jerngrep om byen", "Hipt, kult og strengt samtidig", "Fun facts", "Salt Lake City"]}, {"field": "id", "value": "ca36f0d72ae402c37646c6911ace6fca3da67371"}, {"field": "keyword", "value": ["Reiseguide", "Reise", "Bryllup", "Religion", "USA"]}, {"field": "keywords", "value": "Reiseguide,Reise,Bryllup,Religion,USA"}, {"field": "kw-category", "value": "reise"}, {"field": "kw-company", "value": "disney"}, {"field": "kw-concept", "value": ["strenge byen", "foran tempelet", "mormoner", "kristen kirke", "genealogiske biblioteket"]}, {"field": "kw-entity", "value": ["church office building", "snowbasin", "family history library", "powder mountain", "life elevated", "salt lake tempel", "lonely planet", "bertel thorvaldsens", "wasatch", "temple square", "siste dagers hellige", "deer valley", "store saltsj\u00f8", "visitors center", "lords", "jesu kristi kirke", "wikipedia", "smiths", "salt lake temple"]}, {"field": "kw-location", "value": ["utah", "park city", "illinois", "salt lake city", "norge", "alta"]}, {"field": "kw-pageclass", "value": "article"}, {"field": "kw-person", "value": ["alexander howard", "jesus christi", "lacey johnson", "joseph smith", "hallgeir elstad", "kerry nelson", "rocky mountains", "astraya johnson", "brian head"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/3c925c78-ed53-411b-89ab-8a0ac2f34bc0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den hippe, kule og strenge byen: Salt Lake City"}, {"field": "og-type", "value": "article"}, {"field": "og-url", "value": "http://www.adressa.no/reise/Den-hippe_-kule-og-strenge-byen-Salt-Lake-City-9709b.html"}, {"field": "pageclass", "value": null}, {"field": "publishtime", "value": "2017-02-03T17:00:00.000Z"}, {"field": "recs-articleid", "value": "9709"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-02-03T17:00:00.000Z"}, {"field": "recs-rawtitle", "value": "Den hippe, kule og strenge byen: Salt Lake City -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "For \u00e5 komme inn i byens st\u00f8rste turistattraksjon, m\u00e5 du ha f\u00e5tt biskopens velsignelse. Likevel, n\u00e5r du er i Salt Lake City, m\u00e5 du bes\u00f8ke verdens st\u00f8rste mormontempel."}, {"field": "thumbnail", "value": "http://content-thumbnail.cxpublic.com/content/thumbnail200x150/ca36f0d72ae402c37646c6911ace6fca3da67371.jpg?589837ce"}, {"field": "thumbnailfullheightdimensions", "value": "200x2253"}, {"field": "timestamp", "value": "2017-02-06T08:46:06.000Z"}, {"field": "title", "value": "Den hippe, kule og strenge byen: Salt Lake City"}, {"field": "url", "value": "http://www.adressa.no/reise/Den-hippe_-kule-og-strenge-byen-Salt-Lake-City-9709b.html"}, {"field": "urlhash", "value": "ca36f0d72ae402c37646c6911ace6fca3da67371"}], "score": 0.92373455, "siteId": "9222270286501375973", "id": "ca36f0d72ae402c37646c6911ace6fca3da67371"}

