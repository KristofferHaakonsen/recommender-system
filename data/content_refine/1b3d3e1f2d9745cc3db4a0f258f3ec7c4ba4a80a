{"fields": [{"field": "modifiedtime", "type": "time", "value": "2016-04-12T09:14:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Samliv", "Helse"]}, {"field": "author", "value": ["janet molde hollund", "babyverden.no"]}, {"field": "body", "value": ["Saken oppdateres.", "Et parforhold handler om \u00e5 ha en tett og n\u00e6r relasjon til en annen person, at en er unik og spesiell for et annet menneske.", "\u2014 Men dersom kj\u00e6resten din deler noe n\u00e6rt med en tredje part, blir relasjonen dere imellom mindre intim og spesiell. Det blir p\u00e5 en m\u00e5te et hull i kontrakten, og mange blir sjalu, sier samlivsterapeut og psykolog Peder Kj\u00f8s.", "Sjalusi handler om redsel for \u00e5 bli avvist eller forlatt.", "- Ofte g\u00e5r dette langt tilbake i tid. En har kanskje f\u00f8lt seg ensom, eller kjenner p\u00e5 usikkerhet og mindreverd, sier Kj\u00f8s.", "Noen ganger kan denne usikkerheten ha plantet seg lenge f\u00f8r en i det hele tatt fikk kj\u00e6reste, eller skyldes et tidligere parforhold.", "\u00c5 vise kj\u00e6rlighet handler ikke bare om \u00e5 si \u00abJeg elsker deg\u00bb eller \u00abJeg er glad i deg\u00bb. Det er mange andre m\u00e5ter \u00e5 vise kj\u00e6rlighet p\u00e5. F\u00e5 96 tips her.", "Kj\u00f8s sier det er veldig individuelt hvor mye folk t\u00e5ler f\u00f8r de blir sjalu. Noen blir sjalu av at partneren omg\u00e5s andre av motsatt kj\u00f8nn, mens andre ogs\u00e5 kan kjenne det stikker n\u00e5r kj\u00e6resten er sammen med gode venner av samme kj\u00f8nn.", "Peder Kj\u00f8s:", "Du skal ikke m\u00e5tte sp\u00f8rre partneren din hvem han/hun snakker med melder med og s\u00e5 videre. La det v\u00e6re opp til partneren din \u00e5 si det han/hun \u00f8nsker. Forutsetningen er at dere stoler p\u00e5 hverandre.", "Ikke driv med mistenkeliggj\u00f8ring. Snakk med partneren din om hva du er redd for, og sett ord p\u00e5 hva du mistenker. Ta diskusjonen. F\u00e5r du en f\u00f8lelse av at noe er rart, tar du det opp med din egen f\u00f8lelse som utgangspunkt \u2013 ikke at du er skeptisk til din partner.", "Lysten til, og \u00f8nsket om, \u00e5 ha noe eget \u2013 tosomhet \u2013 er bra. Men det er ikke bra n\u00e5r dette kobles til mistillit.", "Eva Tryti:", "Noen blir krenket av for lite oppmerksomhet n\u00e5r de er ute sammen \u2013 men ikke f\u00e5r nok oppmerksomhet. Kanskje kan en avtale at en minst \u00e9n gang denne kvelden kan v\u00e6re litt sammen, prate, gi hverandre en klem \u2013 for \u00e5 markere at en det er dere to som er sammen, selv om en mingler med andre resten av tiden.", "F\u00f8ler du partneren setter alt annet f\u00f8r deg? I stedet for \u00e5 g\u00e5 rundt og v\u00e6re sur, kan det v\u00e6re greit \u00e5 formidle disse tankene. En kan ogs\u00e5 f\u00f8le seg liten og dum som har slike f\u00f8lelser, og da kan det v\u00e6re godt \u00e5 f\u00e5 snakket ut om det.", "Sjekk ogs\u00e5 om det er rimelig at du f\u00f8ler deg sjalu. Bruker partneren din mye mindre tid p\u00e5 deg enn p\u00e5 andre hobbyer, jobb eller venner? Dersom du kommer d\u00e5rligst ut, er det kanskje lov \u00e5 si fra.", "Tenk gjennom fristelser som kan komme, og hva du kan gj\u00f8re for \u00e5 motst\u00e5 hvis disse skulle komme. Ikke tenk at \u00abdette klarer jeg \u00e5 motst\u00e5\u00bb. De fleste som er utro, v\u00e5kner dagen etter og tenker \u00abhva har jeg gjort\u00bb. Tenk forebyggende.", "Partneren din m\u00e5 f\u00e5 sjansen til \u00e5 f\u00e5 hjelp, dersom han/hun \u00f8nsker \u00e5 gj\u00f8re noe med problemet.", "Vis fakta", "\u2014 At partneren deler noe av livet med andre personer enn kj\u00e6resten, er noe alle m\u00e5 takle. Folk har jo jobb og venner, og omg\u00e5s ogs\u00e5 andre mennesker. Det g\u00e5r en grense n\u00e5r en begynner med overdreven kontroll, for eksempel ved \u00e5 lese tekstmeldinger og nekte partneren \u00e5 v\u00e6re sammen med andre mennesker, sier Kj\u00f8s.", "Samlivsterapeut og psykolog Eva Tryti mener sjalusi handler om angst for \u00e5 miste og frykt for \u00e5 bli utkonkurrert.", "\u2014 Det er skummelt \u00e5 miste en s\u00e5 viktig person som partneren. Skumlere enn \u00e5 miste jobben. En blir veldig s\u00e5rbar. Et godt parforhold er en av livets viktigste lykkefaktorer, s\u00e5 det er naturlig om vi f\u00f8ler en trussel, sier hun.", "Hun mener det er stor forskjell p\u00e5 om en tenker at noe kan skje hver gang partneren g\u00e5r ut av d\u00f8ren, eller om det skjer i spesielle situasjoner.", "\u2014 Du b\u00f8r ikke bli bekymret for hvor partneren skal, hvorfor han er sen og s\u00e5 videre i enhver sammenheng \u2013 n\u00e5r det i utgangspunktet ikke er noe som er truende, sier Tryti.", "Men i enkelte sammenhenger har du kanskje mer grunn til bekymring.", "\u2014 Kanskje er det en mer reell trusselvurdering dersom kj\u00e6resten skal p\u00e5 overnattingstur med jobben, eller skal p\u00e5 reunion med klassen fra videreg\u00e5ende \u2013 hvor ogs\u00e5 eksen kommer. Da g\u00e5r det an \u00e5 snakke med partneren om at en kjenner litt p\u00e5 dette. At det er litt skummelt, spesielt hvis det er alkohol involvert, sier Tryti.", "B\u00e5de Tryti og Kj\u00f8s mener en skal v\u00e6re p\u00e5 vakt dersom en opplever at partneren er sykelig sjalu.", "\u2014 Kontroll og mistenksomhet er ikke noen gode tegn. Du skal t\u00e5le ganske lite av at andre vil kontrollere deg. En kan sette grenser, men ikke begrense den andres liv, sier Peder Kj\u00f8s.", "\u2014 Hvis du f\u00e5r en vond magef\u00f8lelse tidlig for den andres sjalu oppf\u00f8rsel, skal du v\u00e6re obs. Hvis du tenker at oppf\u00f8rselen var rar og p\u00e5 siden av det som du oppfatter som vanlig, s\u00e5 b\u00f8r du tenke deg om. I alle fall hvis kj\u00e6resten i etterkant ikke ser at han eller hun gikk for langt. Sett hardt mot hardt tidlig, oppfordrer Tryti.", "\u2014 Det kan ikke v\u00e6re slik at den ene skal begrense den andre og hele tiden m\u00e5tte inng\u00e5 kompromiss for at partneren skal f\u00f8le seg trygg. Sjalusi er et problem, b\u00e5de for den som f\u00f8ler seg utrygg og den som f\u00f8ler seg kontrollert, sier Kj\u00f8s.", "Men noen ganger har man grunn til \u00e5 v\u00e6re mistenksom, fordi man har opplevd \u00e5 bli lurt f\u00f8r.", "\u2014 Utroskap gj\u00f8r folk usikre, men mange kommer videre. I de fleste tilfeller handler det om noe som har skjedd \u00e9n gang, og at den som har v\u00e6rt utro v\u00e5kner opp neste morgen og angrer p\u00e5 det han eller hun har gjort. Hvis n\u00e5 det verste skulle skje, at en av partene er utro, vil det i en periode etterp\u00e5 bli tungt. Minst halvparten av alle par kommer gjennom det, men de trenger profesjonell hjelp, sier Eva Tryti.", "N\u00e5r det har v\u00e6rt utroskap, trenger de fleste \u2013 etter \u00e5 ha f\u00e5tt profesjonell hjelp \u2013 \u00e5 ta flere grep en stund for \u00e5 trygge den som har blitt bedratt. For vedkommende f\u00f8ler seg gjerne b\u00e5de utrygg og sjalu. Tryti sier at det i noen m\u00e5neder etter utroskap kan v\u00e6re n\u00f8dvendig med noen ekstra telefoner for \u00e5 trygge partneren. Kanskje m\u00e5 partneren skifte jobb for \u00e5 komme vekk fra den han eller hun var utro med.", "\u2014 Hvis en er villig til \u00e5 jobbe for det, og tar noen grep, kan det roe seg etter hvert, sier Tryti.", "Folk kan oppleve sjalusi b\u00e5de i forhold til svigermor, jobb, venner og hobbyer. Men et tema som er vanskeligere for mange \u00e5 snakke om, er sjalusi i forhold til barna.", "- Det er nok et tabu, men slettes ikke uvanlig. Det klassiske er at menn blir sjalu p\u00e5 spedbarnet. Barn er superlimet i mange forhold, men det kan ogs\u00e5 v\u00e6re en av de st\u00f8rste truslene. Barn tar mye tid, sier Tryti.", "Hun sier mange menn kan f\u00f8le at babyen eier kvinnens kropp.", "\u2014 Ofte kan manglende sexliv v\u00e6re \u00e5rsaken til sjalusi. Jeg tenker at sm\u00e5barnsforeldre kan ha godt av litt avlastning, slik at de f\u00e5r tid til \u00e5 v\u00e6re bare de to. Jeg oppfordrer par til \u00e5 komme i gang igjen med sex, for det er en grunnleggende del av \u00e5 vise at man bryr seg om partneren, sier hun.", "F\u00e5tt med deg disse artiklene?", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger."]}, {"field": "category0", "value": "familieogoppvekst"}, {"field": "contenthash", "value": "c53a4020a320e1807f593045919241717f62c8889a80617fe48ed133b4f102b4"}, {"field": "createtime", "value": "2016-12-09T11:55:43.000Z"}, {"field": "description", "value": "\u2014 Vi har alle behov for \u00e5 f\u00f8le at vi er unike og spesielle for noen. Men du skal ikke t\u00e5le at partnerens sjalusi begrenser livet ditt, sier samlivsterapeut og psykolog Peder Kj\u00f8s."}, {"field": "heading", "value": ["N\u00e5r sjalusi i parforholdet er et problem -adressa.no", "Redsel for \u00e5 bli utkonkurrert", "Sjalusi skal ikke v\u00e6re en del av hverdagen", "Sterk sjalusi dukker ofte opp tidlig", "G\u00e5r an \u00e5 komme videre etter utroskap", "Sjalu p\u00e5 barna"]}, {"field": "id", "value": "1b3d3e1f2d9745cc3db4a0f258f3ec7c4ba4a80a"}, {"field": "keyword", "value": ["Samliv", "Helse"]}, {"field": "keywords", "value": "Samliv,Helse"}, {"field": "kw-category", "value": "familieogoppvekst"}, {"field": "kw-classification", "value": ["society", "family-and-parenting"]}, {"field": "kw-company", "value": "sandviks as"}, {"field": "kw-concept", "value": ["sjalusi handler", "vise kj\u00e6rlighet", "sjalusi", "partner", "sjalu", "profesjonell hjelp", "f\u00f8le"]}, {"field": "kw-entity", "value": ["helse", "babyverden", "tryti og kj\u00f8s"]}, {"field": "kw-location", "value": "stavanger"}, {"field": "kw-pageclass", "value": "article"}, {"field": "kw-person", "value": ["eva tryti", "peder kj\u00f8s"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/d3a97a51-4e7b-42e3-a52e-d98a94d3d0eb?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r sjalusi i parforholdet er et problem"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Nar-sjalusi-i-parforholdet-er-et-problem-8779b.html"}, {"field": "pageclass", "value": ["article"]}, {"field": "publishtime", "value": "2016-04-12T09:14:26.000Z"}, {"field": "recs-articleid", "value": "8779"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-04-12T09:14:26.000Z"}, {"field": "recs-rawtitle", "value": "N\u00e5r sjalusi i parforholdet er et problem -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 Vi har alle behov for \u00e5 f\u00f8le at vi er unike og spesielle for noen. Men du skal ikke t\u00e5le at partnerens sjalusi begrenser livet ditt, sier samlivsterapeut og psykolog Peder Kj\u00f8s."}, {"field": "thumbnail", "value": "http://content-thumbnail.cxpublic.com/content/thumbnail200x150/1b3d3e1f2d9745cc3db4a0f258f3ec7c4ba4a80a.jpg?597b480e"}, {"field": "thumbnailfullheightdimensions", "value": "200x1851"}, {"field": "timestamp", "value": "2017-07-28T14:19:58.000Z"}, {"field": "title", "value": "N\u00e5r sjalusi i parforholdet er et problem"}, {"field": "url", "value": "http://www.adressa.no/familieogoppvekst/Nar-sjalusi-i-parforholdet-er-et-problem-8779b.html"}, {"field": "urlhash", "value": "1b3d3e1f2d9745cc3db4a0f258f3ec7c4ba4a80a"}], "score": 0.90864724, "siteId": "9222270286501375973", "id": "1b3d3e1f2d9745cc3db4a0f258f3ec7c4ba4a80a"}

