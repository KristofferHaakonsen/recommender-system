{"fields": [{"field": "modifiedtime", "type": "time", "value": "2016-08-23T11:35:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "jonas nilsson"}, {"field": "body", "value": ["De er oppe i maks produskjon n\u00e5. Skal de bli st\u00f8rre, trenger de kapital fra investorer. Og 140 plater til fem dollar stykket holder ikke til livsopphold i en av verdens dyreste byer.", "- Jeg vet at jeg ikke vil v\u00e6re profitabel i l\u00f8pet av 2014. N\u00e5 i starten er det t\u00f8ft. Det er dyrt \u00e5 bo og drive her i New York. Men n\u00e5 har vi heldigvis f\u00e5tt godkjenning fra helsemyndighetene, det var en langdryg prosess. N\u00e5 er m\u00e5let \u00e5 selge det jeg har kapasitet til \u00e5 lage, vise at det fins et marked. Men dere ser jo at kapasiteten er begrenset, sier Engen og nikker mot de tre medbrakte vaffeljernene.", "- Vi m\u00e5 ha en st\u00f8rre vaffelproduksjon enn disse kan gi. Og jeg har tro p\u00e5 det. Reaksjonene her i USA er veldig positive. De kjenner jo ikke norske vafler, de kjenner belgiske. Min ambisjon er \u00e5 gj\u00f8re norske vafler like kjent som belgiske. N\u00e5r amerikanerne tenker norske vafler, skal de tenke p\u00e5 mine sunne vafler!", "- Det er litt spesielt \u00e5 gi opp medisinstudiet for noe s\u00e5 usikkert?", "- Det kan du si. Jeg har aldri v\u00e6rt s\u00e5 sikker p\u00e5 noe som dette. At det er dette jeg skal gj\u00f8re. Og lege ville jeg uansett ikke bli.", "- Hva sa foreldrene dine da du sa at du skulle slutte?", "- De har heldigvis v\u00e6rt veldig st\u00f8ttende. De er entrepren\u00f8rer de ogs\u00e5, gr\u00fcndere i Nye H\u00f8yder. Den st\u00f8rste st\u00f8tten har jeg f\u00e5tt fra dem, st\u00f8tten er dobbel, b\u00e5de finansiering og st\u00f8tte ellers.", "- Har de lagt inn mye penger?", "- Jeg har lagt inn mye penger. Arven min.", "- Hvor mye er det?", "- Det vil jeg ikke g\u00e5 inn p\u00e5.", "- Men du satser hele arven din?", "- Ja. Det er det t\u00f8ffeste.", "Benedicte Engen blir et \u00f8yeblikk stille.", "P\u00e5 bloggen, noen uker tidligere, skrev hun:", "\u00abDersom jeg mislykkes, kommer jeg til \u00e5 v\u00e6re helt \u00e5pen om det, og jeg vil se hva jeg kan l\u00e6re av det. N\u00e5r jeg ser p\u00e5 det p\u00e5 denne m\u00e5ten, har jeg i grunnen ingenting \u00e5 tape\u00bb.", "- Noe jeg elsker med NY er folks holdning til fiasko, det er nesten sett p\u00e5 som noe positivt, noe \u00e5 se opp til. Som en Wallstreet-mann sa til meg: N\u00e5r jeg sp\u00f8r noen om de noen gang har g\u00e5tt konkurs og de sier \u00abnei\u00bb, da sier jeg: Da er du ingen virkelig spiller. Det er meningen at du skal ta risiko!", "Etter seks timers vaffelsteking er det klart for retur til Manhattan. Den r\u00f8de kofferten med slitte hj\u00f8rner, som n\u00e5 er proppfull av vafler, trekkes og l\u00f8ftes, ned i undergrunnen, inn p\u00e5 t-banen, opp igjen, og endelig, nedover fortauet p\u00e5 pulserende Avenue of the Americas, et steinkast unna Rockefeller senter. Her leier Engen to plasser til Aurora Loyola og seg selv i et stort kontorlandskap for 1500 dollar i m\u00e5neden.", "- Jeg har ikke klart meg uten Aurora her. Vi bor sammen ogs\u00e5, det blir intenst, men vi er begge s\u00e5 fokusert p\u00e5 \u00e5 f\u00e5 det til. Vi presenterer oss som et stort norsk selskap, som n\u00e5 har ekspandert til New York. Andre ganger sier Aurora at adm.dir dessverre er opptatt, s\u00e5 hun m\u00e5 komme p\u00e5 vegne av meg, men det er jo ikke sant, ler Engen og forteller:", "- For ikke lenge siden ble vi invitert til visningen til designeren Marc Jacobs - og fikk blant annet m\u00f8te Heidi Klum og Naomi Campbell - en liten tr\u00f8nder som m\u00e6! Vi leverte smakspr\u00f8ver, ett vaffelhjerte i hver vip-bag p\u00e5 alle vip-plassene. Arrang\u00f8rene hadde p\u00e5 forh\u00e5nd spurt om vi ikke kunne levere til alle i publikum. De trodde jo vi var et stort norsk selskap. Da sa vi at vi leverer bare til vip-gjester, haha! Vi har jo ikke kapasitet til mer. S\u00e5 sa de at vi m\u00e5tte ta med oss PR-teamet v\u00e5rt. Da m\u00e5tte vi be to kompiser bli med som PR-team, ler Benedicte, mens hun begynner \u00e5 forberede kveldens vaffelparty p\u00e5 kontoret.", "- Men hvorfor akkurat vafler?", "- Jeg har alltid v\u00e6rt opptatt av \u00e5 spise sunt. Samtidig er jeg glad i noe godt. Farmors vafler har v\u00e6rt en inspirasjon, de var verdens beste, og det er irriterende \u00e5 tenke p\u00e5 at vaffelspising er forbundet med restriksjon. Jeg vil gj\u00f8re det lettere for folk \u00e5 leve sunt, uten \u00e5 m\u00e5tte spise gr\u00f8nnsaker hele tida. Mat skal ogs\u00e5 v\u00e6re kos, og jeg er opptatt av tradisjoner. Det er amerikanerne ogs\u00e5, og de er veldig opptatt av det som er norsk. De forbinder Norge med naturlig renhet, at vi er sunne og bruker naturen mye.", "- Hvor treffer du potensielle kunder?", "- Mest gjennom trening. Dette er s\u00e6rlig unge menn i tredve\u00e5rene, som vil v\u00e6re best p\u00e5 alle fronter. De vil ha alt p\u00e5 plass, og er opptatt av \u00e5 trene og spise rett. Det gjelder damer ogs\u00e5, de er opptatt av at de f\u00e5r dekket s\u00f8tsuget samtidig som det er bra for deg. En eldre mann sa til meg at hadde vaflene v\u00e6rt like tilgjengelige som kaffe p\u00e5 Starbucks, s\u00e5 hadde han ikke hatt diabetes. S\u00e5 hvis jeg er litt nedfor tenker jeg p\u00e5 han. Og p\u00e5 moren som fortalte meg at n\u00e5 spiser ungene vaflene mine istedet for det vanlige sukkerm\u00e5ltidet.", "- Har du brukt mye tid p\u00e5 \u00e5 skaffe investorer med penger?", "- Ikke enn\u00e5. Da m\u00e5 jeg gj\u00f8re hjemmeleksa f\u00f8rst. De vil sp\u00f8rre; hva trenger du pengene til og hvordan skal du n\u00e5 m\u00e5let? Derfor holder jeg n\u00e5 p\u00e5 \u00e5 finpusse forretningsplanen, forteller hun. Hun har brukt mye tid og penger p\u00e5 advokater.", "- Jeg ble helt skremt, bare \u00e5 ta av r\u00f8ret kostet en formue. En av advokatene trente jeg mot gratis r\u00e5d.", "- Hva slags risiko tar du?", "- \u00d8konomisk aller f\u00f8rst. Arven min. Mamma og pappa sine penger. Uten deres st\u00f8tte til oppholdet her, hadde det ikke g\u00e5tt. Jeg kjenner p\u00e5 det presset hver eneste dag, n\u00e5 m\u00e5 du f\u00e5 det til. Selv om mamma og pappa og storebror ikke legger noe press p\u00e5 meg, gj\u00f8r jeg det selv. Dette er faktisk ikke mine penger. Jeg l\u00e5ner penger av familien min, og jeg skal betale dem tilbake.", "- Det er vel ogs\u00e5 en risiko at du legger utdannelsen p\u00e5 hylla?", "- Akkurat det er jeg ikke s\u00e5 redd for, en utdannelse kunne aldri l\u00e6rt meg alt jeg har l\u00e6rt her. Jeg er omringet av folk som er skarpere enn meg.", "- Hvor treffer du dem?", "- Den st\u00f8rste jobben er \u00e5 g\u00e5 p\u00e5 networking events. Folk er veldig villige til \u00e5 hjelpe entrepren\u00f8rer, og hvis de har verdifulle kontakter, deler de dem. Dersom jeg hadde jobbet med dette i Norge, hadde jeg ikke f\u00e5tt den samme hjelpen. Jeg elsker den amerikanske holdningen. Det er ingen jantelov her. De st\u00f8tter nye ideer, visjoner og store dr\u00f8mmer, sier hun og legger til:", "- Jeg tror nok noen synes litt synd p\u00e5 meg, n\u00e5r jeg drar alene rundt med vaflene. Det alle sier er: \u00abIkke stol p\u00e5 noen. Men meg kan du stole p\u00e5\u00bb. S\u00e5 m\u00f8ter du nestemann, som sier akkurat det samme. Da blir du tullete i hodet. Jeg var mer \u00e5pen i begynnelsen. N\u00e5 er jeg blitt mer skeptisk.", "- Har du erfart at du ikke kan stole p\u00e5 noen?", "- Som ung, blond, kvinnelig entrepren\u00f8r kan det v\u00e6re vanskelig \u00e5 vite om de er interessert i meg, eller firmaet mitt. Derfor har jeg laget meg en strategi: Etter en stund sp\u00f8r jeg: Kunne du tenke deg \u00e5 m\u00f8te mitt \u00abboard of advisers\u00bb i morra, slik finner jeg ut hva interessen er, smiler Benedicte Engen."]}, {"field": "category0", "value": "pluss"}, {"field": "contenthash", "value": "8b5f88d6ce63c4c317d9b6c6bd1e482f42674f56260f054acd45d4cea2c69241"}, {"field": "createtime", "value": "2017-05-02T08:44:33.000Z"}, {"field": "description", "value": "Benedicte Engen (24) avsluttet studiene og satset arven for \u00e5 selge hjemmelagede \u00abmagiske\u00bb proteinvafler p\u00e5 Manhattan."}, {"field": "dominantimage", "value": "http://www.adressa.no/incoming/article10464904.ece/fs459k/ALTERNATES/w980-default/Engen114.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/97cd99aea84a57387bf2a2979b70829ea73b5d71.jpg?594783f7"}, {"field": "dominantthumbnaildimensions", "value": "300x169"}, {"field": "heading", "value": ["Benedicte selger \u00abmagiske\u00bb vafler fra r\u00f8d koffert -adressa.no", "Arven", "Hvite l\u00f8gner"]}, {"field": "id", "value": "97cd99aea84a57387bf2a2979b70829ea73b5d71"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "arts-and-entertainment"}, {"field": "kw-company", "value": "starbucks"}, {"field": "kw-concept", "value": ["penger", "vafler", "stort norsk selskap", "norske vafler"]}, {"field": "kw-entity", "value": ["heidi klum og naomi campbell", "nye h\u00f8yder", "wallstreet", "rockefeller", "avenue of the americas"]}, {"field": "kw-location", "value": ["manhattan", "new york", "norge"]}, {"field": "kw-pageclass", "value": "article"}, {"field": "kw-person", "value": ["heidi klum", "naomi campbell", "benedicte engen", "aurora loyola", "marc jacobs"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/incoming/article10464904.ece/fs459k/ALTERNATES/w980-default/Engen114.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Benedicte selger \u00abmagiske\u00bb vafler fra r\u00f8d koffert"}, {"field": "og-type", "value": "article"}, {"field": "og-url", "value": "http://www.adressa.no/pluss/2014/12/17/Benedicte-selger-%C2%ABmagiske%C2%BB-vafler-fra-r%C3%B8d-koffert-10464297.ece"}, {"field": "pageclass", "value": ["article"]}, {"field": "publishtime", "value": "2014-12-17T13:27:33.000Z"}, {"field": "recs-articleid", "value": "10464297"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2014-12-17T13:27:33.000Z"}, {"field": "recs-rawtitle", "value": "Benedicte selger \u00abmagiske\u00bb vafler fra r\u00f8d koffert -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Benedicte Engen (24) avsluttet studiene og satset arven for \u00e5 selge hjemmelagede \u00abmagiske\u00bb proteinvafler p\u00e5 Manhattan."}, {"field": "thumbnail", "value": "http://content-thumbnail.cxpublic.com/content/thumbnail200x150/97cd99aea84a57387bf2a2979b70829ea73b5d71.jpg?594783f7"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-19T07:57:43.000Z"}, {"field": "title", "value": "Benedicte selger \u00abmagiske\u00bb vafler"}, {"field": "url", "value": "http://www.adressa.no/pluss/2014/12/17/Benedicte-selger-%c2%abmagiske%c2%bb-vafler-fra-r%c3%b8d-koffert-10464297.ece"}, {"field": "urlhash", "value": "97cd99aea84a57387bf2a2979b70829ea73b5d71"}], "score": 0.91453356, "siteId": "9222270286501375973", "id": "97cd99aea84a57387bf2a2979b70829ea73b5d71"}

