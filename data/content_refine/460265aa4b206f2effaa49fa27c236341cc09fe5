{"fields": [{"field": "modifiedtime", "type": "time", "value": "2012-04-17T18:35:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Kom igjen, Melhus!", "Det er stappfullt av spente ut\u00f8vere i det bittelille rommet. Solbriller m\u00e5 rettes p\u00e5, trommestikker testes, h\u00e5r bustes til. Klokka er halv ti l\u00f8rdag formiddag, og det er snart tid for \u00e5pninga av fylkesm\u00f8nstringa. Melhusdeltakerne g\u00e5r i flokk mot garderoben og gr\u00f8nnrommet. De er f\u00f8rste kommune ut.", "Joik og sovepose", "P\u00e5 ungdomsskolen like bak kulturhuset er stemninga en ganske annen. I \u00d8rland/Bjugn-rommet sitter det en guttegjeng med gitarer og musiserer.", "- Her er det sosialt samv\u00e6r, forteller Joacim S\u00f8rensen. Sammen med Tor Erik Haagenstad, Tor Martin Olsen og Kristoffer St\u00f8kkan sitter han og koser seg med joik og \u00abLet it be\u00bb.", "I soveposene like ved ligger Ida Marie Gilde og Ingvild Eide fra Bjugn. De har sovet fem timer i natt. I g\u00e5r var de nemlig p\u00e5 vanndisko i bassenget, i dag har de ingen store planer.", "- Vi skal ha lydpr\u00f8ve klokka halv ni i morgen, og s\u00e5 p\u00e5 scenen klokka ti, sier Ida Marie.", "Jentene skal synge \u00abLa det swinge\u00bb og har de rosa kostymene klare.", "Superundert\u00f8y", "P\u00e5 rommet til Fr\u00f8ya er det superundert\u00f8y og pyjamas som gjelder. Noen gutter ligger under pultene som er stabla inntil veggen. Jorunn Riiber, Marie Antonsen, Mia Indegaard og Marthe Alvstad koser seg med kortspill, game boy og sm\u00e5godt p\u00e5 en stor, oppbl\u00e5sbar madrass.", "De skal ikke p\u00e5 scenen f\u00f8r s\u00f8ndag klokka ett, og noen planlegger derfor en tur opp i bakken.", "Nicklas Sandvik drar p\u00e5 seg yttert\u00f8yet, Nora Mathisen har allerede lua godt ned i panna. Men ikke alle har tenkt like langt.", "- Jeg har verken votter, lue eller sko til \u00e5 v\u00e6re ute i sn\u00f8en, er det en som fortviler.", "Storm\u00f8nstring", "Hundrevis av foreldre, s\u00f8sken og venner mumler og summer i storsalen mens de venter p\u00e5 at \u00e5pninga skal begynne. Det er ett \u00e5r siden kulturhuset sto ferdig, og det lukter fortsatt nytt. Fra scenen h\u00f8res gitarklimpring og hviskende stemmer.", "Oppdal juniorkorps \u00e5pner showet. Storbandet spiller \u00abFunky town\u00bb, drillpiker og flosshattgutter avl\u00f8ser hverandre p\u00e5 scenen. Ordf\u00f8reren i Oppdal og fylkesvaraordf\u00f8reren i S\u00f8r-Tr\u00f8ndelag sier noen velvalgte ord, deretter starter arrangementet. I \u00e5r er det rekordstor deltakelse, n\u00e6rmere 600 ut\u00f8vere fra hele S\u00f8r-Tr\u00f8ndelag skal vise hva de er gode for.", "Kunst og journalistikk", "Mens forestillinga p\u00e5g\u00e5r i storsalen, tar kunstnerne det med ro.", "- Vi slipper \u00e5 stresse, og kan bruke tida til \u00e5 v\u00e6re sosiale og g\u00e5 rundt og snakke med folk, sier Hanna Amalie Jones fra Trondheim. Hun stiller ut fotoet \u00abPlatespiller\u00bb.", "- Det er utrolig artig \u00e5 v\u00e6re med. Her har ingen fordommer, alle st\u00f8tter hverandre og man kan snakke med alle, forteller Fride Nonstad som bidrar med trykk p\u00e5 ei t-skjorte.", "Kristin Svare Granrusten og Ane Fagerholt svinser rundt med penn, papir og kamera. De er med i nettredaksjonen som dekker m\u00f8nstringa.", "- Det er en fulltidsjobb, vi har mye \u00e5 gj\u00f8re. Blant annet skal vi intervjue et grantre, sier Kristin.", "Action i gr\u00f8nnrommet", "Bak scenen, i gr\u00f8nnrommet, samles sceneut\u00f8verne. De som allerede har st\u00e5tt p\u00e5 scenen, er r\u00f8dmussede og ser forn\u00f8yd slitne ut.", "- Etter at vi har stilt noen sp\u00f8rsm\u00e5l, vil vi ha et rop, instruerer Audny Mj\u00f8en Ill\u00f8kken. Sammen med Martin Sesaker intervjuer hun deltakerne i gr\u00f8nnrommet. Dette blir filma og vises direkte i storsalen.", "Utenfor garderoben er det k\u00f8, nye ut\u00f8vere venter p\u00e5 \u00e5 f\u00e5 st\u00e6sja seg. Nerv\u00f8se rykninger i f\u00f8tter og hender. Det lukter h\u00e5rspray."]}, {"field": "category0", "value": "kultur"}, {"field": "contenthash", "value": "02b34f32cc436e4a4c12207182fb4b0b6c5888ef8cdda4ba049397c41bd459c6"}, {"field": "createtime", "value": "2017-05-01T21:18:00.000Z"}, {"field": "description", "value": "I helga ble UKMs fylkesm\u00f8nstring arrangert i Oppdal kulturhus. Hva skjer n\u00e5r n\u00e6rmere 600 kreative barn og unge samles 545 meter over havet?"}, {"field": "dominantimage", "value": "http://www.adressa.no/incoming/article1237994.ece5/ALTERNATES/w980-default/UKM_01"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/460265aa4b206f2effaa49fa27c236341cc09fe5.jpg?599a26f1"}, {"field": "dominantthumbnaildimensions", "value": "300x169"}, {"field": "heading", "value": "Med h\u00e5rspray og superundert\u00f8y -adressa.no"}, {"field": "id", "value": "460265aa4b206f2effaa49fa27c236341cc09fe5"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": "scene"}, {"field": "kw-entity", "value": ["tor martin olsen og kristoffer st\u00f8kkan", "audny mj\u00f8en ill\u00f8kken", "mia indegaard og marthe alvstad", "fride nonstad", "platespiller", "kristin", "funky", "let", "marthe alvstad", "kristin svare granrusten og ane fagerholt", "ida marie gilde og ingvild eide"]}, {"field": "kw-location", "value": ["fr\u00f8ya", "melhus", "s\u00f8r-tr\u00f8ndelag", "bjugn", "oppdal", "trondheim", "\u00f8rland"]}, {"field": "kw-pageclass", "value": "article"}, {"field": "kw-person", "value": ["tor erik haagenstad", "joacim s\u00f8rensen", "nicklas sandvik", "mia indegaard", "ida marie", "ane fagerholt", "nora mathisen", "kristin svare granrusten", "kristoffer st\u00f8kkan", "ingvild eide", "jorunn riiber", "martin sesaker", "tor martin olsen", "hanna amalie jones", "marie antonsen", "ida marie gilde"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1237994.ece5/ALTERNATES/w980-default/UKM_01"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med h\u00e5rspray og superundert\u00f8y"}, {"field": "og-type", "value": "article"}, {"field": "og-url", "value": "http://www.adressa.no/kultur/article1046004.ece"}, {"field": "pageclass", "value": ["article"]}, {"field": "publishtime", "value": "2008-03-10T07:45:04.000Z"}, {"field": "recs-articleid", "value": "1679000"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-03-10T07:45:04.000Z"}, {"field": "recs-rawtitle", "value": "Med h\u00e5rspray og superundert\u00f8y -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "I helga ble UKMs fylkesm\u00f8nstring arrangert i Oppdal kulturhus. Hva skjer n\u00e5r n\u00e6rmere 600 kreative barn og unge samles 545 meter over havet?"}, {"field": "thumbnail", "value": "http://content-thumbnail.cxpublic.com/content/thumbnail200x150/460265aa4b206f2effaa49fa27c236341cc09fe5.jpg?599a26f1"}, {"field": "thumbnailfullheightdimensions", "value": "200x1264"}, {"field": "timestamp", "value": "2017-08-21T00:18:57.000Z"}, {"field": "title", "value": "Med h\u00e5rspray og superundert\u00f8y"}, {"field": "url", "value": "http://www.adressa.no/kultur/article1046004.ece"}, {"field": "urlhash", "value": "460265aa4b206f2effaa49fa27c236341cc09fe5"}], "score": 1.0633817, "siteId": "9222270286501375973", "id": "460265aa4b206f2effaa49fa27c236341cc09fe5"}

