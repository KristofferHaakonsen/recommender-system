{"fields": [{"field": "modifiedtime", "type": "time", "value": "2012-06-20T09:26:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "audun hoem musinoi hagen"}, {"field": "body", "value": ["Saken oppdateres.", "I det ene \u00f8yeblikket sitter han midt i st\u00f8yinfernoet Enslaved og denger slagverket for harde livet p\u00e5 USA-turne. I det neste sitter han med fiskestanga ved et \u00f8de fjellvann i Tydal.", "----------------------------------------------------------------------------------------------------", "En myggsky omslutter oss raskt i det vi forlater bilen og entrer de tydalske vidder.", "\u2013Dette er ingenting. Du skulle v\u00e6rt her s\u00f8ndag.", "Cato Bekkevold, tre ganger Spellemannsvinnende trommeslager i metalbandet Enslaved, drar likevel p\u00e5 seg et tykt lag myggolje. Rundt oss dr\u00f8nner torden. Lufta dirrer og Cato gliser.", "\u2013N\u00e5 er Tor ute med hammeren!", "Et omfattende lass moderne fiskeutstyr lempes ut av bagasjerommet. Tjukke regnbyger truer fra alle kanter, men akkurat her, ved dagens utvalgte vann, holder oppholdsv\u00e6ret enn\u00e5 stand.", "\u2013Det sies at fisken blir redd av tordenv\u00e6r. Selv har jeg aldri merka noe til det.", "Cato Bekkevold, for mange kjent som hyperaktiv og innovativ trommis, en av pionerene innen ekstremtromming, f\u00f8rst i kredible, men ikke s\u00e5 kommersielt store Red Harvest.", "S\u00e5 i Enslaved, Spellemannsprisgrossister, headlinere p\u00e5 store festivaler verden rundt. Men det finnes en annen aktet side ved denne lange, solid bygde mannen som n\u00e5 pakker det r\u00f8de h\u00e5ret til en hestehale for \u00e5 gjemme det vekk fra den tiltakende fjellvinden.", "For landets fiskeentusiaster er Cato Bekkevold et stort navn. Merittene er mange. Asp p\u00e5 4,60 kilo, \u00f8rret p\u00e5 10,20 kilo, abbor p\u00e5 2,05 kilo.", "Norgesrekord p\u00e5 Stamsild (0,71 kilo), tilfeldig tatt under sj\u00f8\u00f8rretdorging i Oslofjorden. F\u00f8rste nordmann med hav\u00e5l, tatt p\u00e5 stang fra land, i artsrettet fiske.", "\u2013Tidligere gjorde jeg en greie av \u00e5 fange flest mulig arter i Norge. Jeg hadde 86 arter i ferskvann og saltvann, mest av alle i Norge, forteller Cato i et stolt \u00f8yeblikk. Men:", "\u2013S\u00e5 begynte noen kompiser \u00e5 fiske sm\u00e5tteri som tangstikling, n\u00e5lefisker og tangsprell. Fisk som aldri veier over ti gram. Da er det ikke interessant for meg, fnyser han.", "Kanskje har du sett han p\u00e5 NRK, i ett av fiskeprogrammene der Cato og Enslaved-vokalist Grutle Kjelsson jakter sik i Engerdal og monstermaller i Rio Ebro i Spania.", "Det er heller ikke umulig at du har lest om da han tok en halvtonns kamtannhai p\u00e5 Ascension Island, \u00f8ya midt i atlanterhavet som var verdens travleste flyplass under Falklandskrigen.", "\u2013Det var all time high. Men det er st\u00f8rre fisk i trondheimsfjorden, smiler han lurt.", "Akkurat det er en av de viktigste \u00e5rsakene til at 40 \u00e5r gamle Cato Bekkevold rett f\u00f8r nytt\u00e5r solgte k\u00e5ken i Oslo, byen han hadde bodd et helt liv i, for deretter \u00e5 kj\u00f8pe seg hus og bosette seg permanent i Tydal.", "\u2013Du skal v\u00e6re like konsentrert n\u00e5r du fisker som n\u00e5r du kj\u00f8rer bil. Mange g\u00e5r glipp av fisk som f\u00f8lger sluken, instruerer Cato Bekkevold mens han drevent kroker to meitemarker som agn ved fiskevannet han helst ikke vil navngi i avisa.", "Mens Lars Lenth og B\u00e5rd Tufte Johansen spilte inn T\u00f8rrfluelandet 3 i den vesle elva Tya, m\u00f8tte de en gjeng svensker som skr\u00f8t av \u00e5 ha fisket over 40 kilos\u00f8rret som godgjorde seg i fryseren.", "\u2013De angra ikke engang. Folk m\u00e5 v\u00e6re klare over at dette ikke er noe overflodskammer. Man m\u00e5 ta ut renter, ikke t\u00e6re p\u00e5 kapitalen.", "To stenger monteres opp ved bredden og Cato aktiverer alarmer som skal hyle n\u00e5r sn\u00f8rene beveger seg.", "\u2013Det blir en j\u00e6vlig h\u00f8y lyd hvis jeg f\u00e5r fisk. Men jeg tror ikke du skal ta bilde av dette, gutta kommer til \u00e5 le seg i hj\u00e6l.", "Cato setter opp ei tredje stang, fester p\u00e5 S\u00f8viksluken, en gammel klassiker som er tilbake i produksjon etter \u00e5 ha v\u00e6rt borte i en mannsalder.", "\u2013N\u00e5r det er s\u00e5 klart vann, bruker jeg kopperfarge. Ved fjellfiske skal man ha litt diskre \u2013 ja, kjedelige og blasse \u2013 farger, underviser Cato og kaster den lette sluken overraskende langt ut, f\u00f8r den sveives regelmessig inn.", "\u2013Sluken g\u00e5r ujevnt av seg selv. Men kjenner jeg fisk som sl\u00e5r bortp\u00e5, eller ser at fisken f\u00f8lger etter, s\u00e5 improviserer jeg litt, forteller han og beskuer lyng- og mosekledde fjell i sin nye hjemkommune.", "\u2013Du kan si hva du vil, men naturskj\u00f8nt er det. Og kommer du deg ordentlig p\u00e5 fjellet s\u00e5 er det magisk.", "Det var vel bare et sp\u00f8rsm\u00e5l om tid. Begge jobbet de i fiskeutstyrsbutikker, begge var de aktive metalmusikere. Riktignok i hver sin by, med hvert sitt band: Cato i Oslo med Red Harvest, Grutle i Bergen med Enslaved.", "Cato la trommene p\u00e5 hylla i 1997, mens Grutle fortsatte i Enslaved, et band som stadig skiftet trommiser. S\u00e5 syntes musikkmagasinet Scream det ville v\u00e6re en god ide \u00e5 lage reportasje med hardrockere p\u00e5 fisketur. Cato fikk i oppgave \u00e5 skrive saken og ryktet om Grutles fiskeinteresse var ikke langt unna.", "En tur til Langesund forente de to svirebr\u00f8drene og i 2003 tok Cato over trommestikkene i Enslaved. Siden har duoen turnert og fisket verden rundt. Selv om de to interessene vanligvis holdes adskilt.", "\u2013De tre andre i bandet er like mye interessert i fiske som jeg er i bulgarsk samtidsopera, melder Cato. Men noen ganger byr det seg kombomuligheter, som da Enslaved spilte p\u00e5 den gedigne South By Southwest-festivalen i Texas i fjor.", "\u2013Jeg og Grutle ble igjen noen dager og fisket Alligator Gar. Jeg fikk en p\u00e5 35 kilo, og Grutle en p\u00e5 90 kilo.", "For de uinnvidde: Alligator Gar er fisken som tok til venstre i evolusjonen, der alligatoren fortsatte rett frem. Kjevene er beinplater, maksvekta er 180 kilo. Et uhyre fra urtiden, et levende fossil som helst skytes med kraftig pil og bue. Eventuelt rifle.", "\u2013Det var heftig det, vi var halvveis i jungelen og det manglet ikke p\u00e5 advarsler. Pass deg for ditt og datt, sier Cato og ramser opp aggressive \"fire ants\", d\u00f8delige klapperslanger, ekstremt d\u00f8delige vannmokkasinslanger, fingerklippende \"snapping turtles\" og ikke minst dovne alligatorer.", "\u2013Vi lot oss ikke skremme, det var bare moro. Og det gikk stort sett bra. Grutle fikk ei gar-tann i h\u00e5nda og bl\u00f8dde som en gris. Vi spurte guiden om han hadde f\u00f8rstehjelpsutstyr, men han sa bare \"Oh? Sorry, no.\" Heldigvis hadde jeg med.", "Cato beveger seg raskt bortover bredden, han tar tre-fire kast i vifteformasjon p\u00e5 hver stopp.", "Forel\u00f8pig ingen hugg.", "Etter USA-turne og Hovefestivalen i juni, er juli en slags sommerferie for Enslaved. L\u00e5tskriver Ivar Bj\u00f8rnson er trygt deponert p\u00e5 hytta si i Sverige, der han p\u00f8nsker ut riff til den nye plata. Cato fisker. Det har han gjort siden han som mindre\u00e5rig lot seg fascinere av bergnebb utenfor svabergene p\u00e5 familiehytta p\u00e5 Nesodden.", "\u2013Til slutt rota fattern ut ei gammel bambusstang. Jeg sto og fisket i timesvis mens de andre badet. Jeg ble s\u00e5 solbrent. Det ble jo et tveegget sverd. \u00c5tte \u00e5r gammel, og jeg kom ikke hjem f\u00f8r midnatt. Men de f\u00e5r payback i form av r\u00f8ykalaks til jul. Jeg har alltid med en frossenbag fisk n\u00e5r jeg kommer hjem. Sist jeg var p\u00e5 Hitra fikk jeg tre langer p\u00e5 over 10 kilo. Det setter de pris p\u00e5.", "Det viktigste fiskeredskapet er bilen, mener Cato, for temmelig \u00e5penbart er saltvann mangelvare i Tydal.", "\u2013Trondheimsfjorden er en av landets mest oversette til havfiske, det er jo tr\u00e5leforbud der. Det er kort vei til laksefiske i Gaula. Det er bare \u00e5 hive seg i bilen og gripe mulighetene. Vi hadde kanonartig isfiske p\u00e5 Verrabotn i vinter. En gammel lokal fisker kom og sa at seien gytte, derfor ville den ikke bite. Men vi dro fisk vi!", "Tordendr\u00f8nnene kommer stadig n\u00e6rmere, og med ett slutter Cato \u00e5 snakke, kanskje for f\u00f8rste gang p\u00e5 fisketuren. Stangas b\u00f8y taler for seg.", "\u2013Fisk!", "Men den er ikke stor? 300 gram?", "\u2013Den skal v\u00e6re fem-seks ganger st\u00f8rre hvis jeg skal ta den med hjem. Kan ikke ta med s\u00e5nne fliser vet du!", "Fjell\u00f8rreten slippes forsiktig ut. Nytt kast.", "\u2013Speaking of the devil! To fisk p\u00e5 to kast!", "Denne virker st\u00f8rre. En speilblank \u00f8rret skjener inn til bredden og h\u00e5ndplukkes av Cato. Vekta ansl\u00e5s til 700 gram, ogs\u00e5 dette for lite. Fisken f\u00e5r en ny sjanse.", "\u2013Jeg m\u00e5 ha over kiloet. Jeg legger lista h\u00f8yt her.", "Nok et kast. I horisonten \u00e5pner skyene seg enkelte steder slik at sola slipper gjennom i en ringer. Sett fra noen vinkler f\u00e5r Cato en slags engleglorie over seg. Det humrer han godt over.", "\u2013Spiller du metal i Norge, s\u00e5 er det s\u00e5nn at du er satanist. Men det er vi ikke. Vi er ikke et blackmetalband. Men \u00e5 si det til pressen er som \u00e5 kjempe mot vindm\u00f8ller.", "\u2013Hva spiller dere?", "\u2013Progressiv ekstremmetall er kanskje det mest korrekte. Se p\u00e5 staffasjen og tekstene. Det er ingen mann med horn her.", "Gjennom bandet Red Harvest kom Cato tidlig inn i metalmilj\u00f8et.", "\u2013Vi ble veldig uglesette p\u00e5 grunn av drapsak og kirkebranner, men for oss var alltid musikken i fokus. Vi kjente jo \u00d8ystein (Aarseth, gitarist i Mayhem, knivdrept av Greven i 1993, journ. anm.), og ble hele tida spurt om det. Jeg kan skj\u00f8nne at folk fascineres, men det blir feil for oss. N\u00e5 er det s\u00e5 mange \u00e5r siden, og det hadde ikke noe med musikk \u00e5 gj\u00f8re. Det var krangel om kroner og kirkebrannene var rein idioti. Vi i Red Harvest rista p\u00e5 hodet; n\u00e5 m\u00e5 de bli voksne. Og mange har jo blitt det, f\u00e5tt familie og jobb p\u00e5 si. Med \u00e5ra har til og med metalmusikk i Norge blitt stuereint.", "Selv vender Cato seg verken til Gud, Satan eller andre overnaturlige skikkelser.", "\u2013Jeg har aldri hatt noen religion og alltid tatt egne avgj\u00f8relser. Norge er vel en ganske ateistisk nasjon tross alt. Jeg kjenner ikke mange kristne. En h\u00e5ndfull musikere, men de banner og drikker \u00f8l. Jeg d\u00f8mmer folk ut fra hva de gj\u00f8r og hva de sier. F\u00f8rst og fremst etter hva de gj\u00f8r.", "P\u00e5 samme tid som fiskeinteressen ble vekt av bergnebb, var Cato en hyppig gjest p\u00e5 familiekj\u00f8kkenet. Satt og d\u00e6ljet l\u00f8s p\u00e5 kopper og kar.", "P\u00e5 den musikalske barnehagen sprang han alltid frem for \u00e5 sikre seg tromma. S\u00e5nn har det blitt, fiske og metal.", "\u2013Jeg har hatt de to hobbyene hele livet og aldri savnet noe. Stor forskjell p\u00e5 de? Mulig, men de utfyller hverandre ogs\u00e5. En vis mann sa en gang at forandring er livets salt, og det tror jeg p\u00e5. Det hender, mens jeg er p\u00e5 turne, at tankene g\u00e5r til de sv\u00f8mmende vennene mine her oppe.", "Cato innr\u00f8mmer \u00e5 ha blitt ganske fanatisk etter hvert. Eller ivrig og dedikert, som han omformulerer seg. Samtidig har alderen gitt en viss avstand.", "\u2013Det er ikke \"hu og hei\" hvis vi vinner Spellemannspris lengre. Det er kanskje heller ikke s\u00e5 stort som folk tror. Harpe, diplom, heder og \u00e6re, og ei mugge med isvann.", "Her kommer vi i uforvarende kontakt med en ullen aff\u00e6re fra 2007, da Enslaved \"lastet ned\" en av Lars Sponheims sauer, i protest mot Venstres fors\u00f8k p\u00e5 \u00e5 legalisere fildeling p\u00e5 nett.", "Sponheim selv var p\u00e5 sauesanking, mens nestleder Trine Skei Grande nektet \u00e5 ta i mot sauen, da Enslaved tok dyret med til Stortinget for \u00e5 levere det tilbake, med stort presseoppbud p\u00e5 slep.", "\u2013Kanskje noen synes det er s\u00e6rt at vi har g\u00e5tt ut mot Pirate Bay. Folk tror vi er rike fordi vi har vunnet Spellemann. Det kunne ikke v\u00e6rt lengre fra sannheten. Telefonen min var sperra helt inntil i dag, det var derfor jeg m\u00e5tte be deg ringe meg.", "Cato beklager seg over stadig st\u00f8rre krav til platene som skal konkurrere med band som AC/DC, dyre turnebusser, l\u00f8nn til turnemanager, lydmann, lysmann, backlinetekniker, merchandise-selger.", "\u2013Det er s\u00e5 mange lommer. Vi som er arbeidsgivere sitter igjen med knapper og glansbilder. Det ville jo v\u00e6rt billigere \u00e5 bare reist rundt i en gammel van, men ikke i 6-7 uker i Europa. Kanskje n\u00e5r vi var 18 \u00e5r gamle. N\u00e5 ville vi endt hos kiropraktor.", "Cato har heller ikke svingt seg i glansen p\u00e5 Spellemannsfest.", "\u2013Nei, aldri. Det virker som at det borger for hell at jeg ikke er der. Det har v\u00e6rt spillejobber, fisketurer og sist bes\u00f8kte jeg fr\u00f8kna i Sveits.", "Vent litt. \"Fr\u00f8kna i Sveits\"?", "\u2013Hun var her i april, men jeg tror ikke isfiske var hennes melodi. Det forholdet er for \u00f8vrig lagt p\u00e5 is n\u00e5.", "Fr\u00f8kna trivdes imidlertid bedre i fjor, da hun ble med Cato p\u00e5 gjeddefiske p\u00e5 \u00f8stlandet, i regi av Sigurd Sollien og tv-programmet \"Smaken av Norge\". Cato var derimot ikke imponert over tv-crewet.", "Med 30 varmegrader og steikende sol, mente Cato det var best \u00e5 fiske p\u00e5 kvelden.", "\u2013Men da skulle de hjem. Vi fikk ikke en eneste fisk p\u00e5 dagen, mens en kompis fikk sju gjedder p\u00e5 natta.", "Gjedda ble p\u00e5 ny satt i siktet, og denne gangen tok Cato opp ei gjedde grytidlig om morgenen. F\u00f8r kamera var p\u00e5 plass.", "I mellomtiden ble gjedda holdt i live i ei balje.", "\u2013Produsenten torde ikke ta i fisken, s\u00e5 jeg m\u00e5tte feste den til en fiskekrok. S\u00e5 dro produsenten ut med b\u00e5ten min og velja ut gjedda med kroken i kjeften.", "Dermed ble det fast fisk i \"Smaken av Norge\".", "\u2013Vi m\u00e5tte fake. Men jeg klarte i alle fall til slutt \u00e5 l\u00e6re Sollien \u00e5 kaste med stang.", "Regndr\u00e5pene faller lett og tordenet gir seg ikke. Vi enes om \u00e5 returnere til bilen. Det blir ikke mer fisk.", "\u2013Det er jo et element av flaks som spiller inn, selv om jeg gj\u00f8r alt for \u00e5 eliminere den faktoren. Til syvende og sist er det fisken selv som bestemmer om den vil bite. Naturen er sjefen. Det er greit \u00e5 vite ogs\u00e5 p\u00e5 personlig plan. Man blir minnet p\u00e5 at planeten ikke snurrer rundt ditt hode, filosoferer Cato f\u00f8r han ymter framp\u00e5 om \u00e5 pr\u00f8ve seg i Tya.", "Men f\u00f8rst svinger han journalisten inn til sivilisasjonen. En t\u00f8ff omvei.", "\u2013Er det et vak? Det j\u00e6vla autovernet, utbryter Cato mens han nigransker Tya som renner langs bilveien. Her har han hobby, lidenskap og levebr\u00f8d i ett.", "Som frilansjournalist i et utall fiskemagasiner sper han godt p\u00e5 inntektene fra Enslaved.", "\u2013Omgangskretsen min er veldig lite materialistisk. Jeg liker fiske og musikk, og lever livet bare en gang. Da er det bare \u00e5 \"make the best of it\". Ting g\u00e5r s\u00e5 vidt rundt. Det er noen rustflekker i bila, men det driter jeg i.", "Solstr\u00e5lene gl\u00f8tter igjen s\u00e5 vidt gjennom skyene mens vi kj\u00f8rer langs Tya, som glitrer mellom vakene.", "\u2013Det mest fascinerende med \u00e5 flytte hit er alle naturopplevelsene jeg har til gode. Jeg kommer til \u00e5 holde p\u00e5 i \u00e5revis. Jeg har brukt hele livet mitt innen ti mils radius fra Oslo. Her har jeg blanke ark."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "4237e0e9e087a904d4ffe6cf9896280d2efa7d0fbe6ba6207c64524ee2ede9aa"}, {"field": "createtime", "value": "2017-04-30T13:33:26.000Z"}, {"field": "description", "value": "Cato Bekkevold h\u00e5ver inn spellemannspriser i metalbandet Enslaved. N\u00e5 har han flyttet til Tydal for \u00e5 fiske."}, {"field": "dominantimage", "value": "http://www.adressa.no/incoming/article1319352.ece5/ALTERNATES/w980-default/CatoBekkevoldTydal_07"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5fee628b2d82c7f2f4dbcbbd43913a204b6f274b.jpg?596565fb"}, {"field": "dominantthumbnaildimensions", "value": "300x169"}, {"field": "heading", "value": ["Fiskegal metaltrommis -adressa.no", "Tok 86 arter i Norge", "Lager fiske-tv", "Alarm p\u00e5 fiskestanga", "Klart vann = kopperfarget sluk", "Fra festival til klapperslanger og alligatorer", "Alligator Gar", "Endelig fisk", "Bilen viktigst", "Ikke satanister", "Stjal Sponheims sau", "Sperret telefon", "L\u00e6rte Sollien \u00e5 kaste", "\u00c5r med opplevelser i vente"]}, {"field": "id", "value": "5fee628b2d82c7f2f4dbcbbd43913a204b6f274b"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "hobbies-and-interests"}, {"field": "kw-concept", "value": ["fisk", "klart vann"]}, {"field": "kw-entity", "value": ["venstres", "s\u00f8viksluken", "mayhem", "lars lenth og b\u00e5rd tufte johansen", "gaula", "scream", "hovefestivalen", "spellemannsvinnende", "satan", "tor", "grutle kjelsson", "cato og enslaved", "spellemann", "ascension island", "south by southwest", "aarseth", "\u00f8ystein", "red harvest", "verrabotn", "alligator gar", "stamsild", "spellemannsfest", "spellemannsprisgrossister", "gud", "stortinget", "enslaved", "falklandskrigen", "spellemannspris", "tya", "t\u00f8rrfluelandet 3"]}, {"field": "kw-location", "value": ["europa", "nesodden", "oslofjorden", "langesund", "hitra", "texas", "norge", "sveits", "engerdal", "tydal", "oslo", "pirate bay", "spania", "sverige", "greven", "bergen"]}, {"field": "kw-pageclass", "value": "article"}, {"field": "kw-person", "value": ["sigurd sollien", "rio ebro", "lars sponheims", "ivar bj\u00f8rnson", "lars lenth", "trine skei grande", "b\u00e5rd tufte johansen", "cato bekkevold"]}, {"field": "kw-taxonomy", "value": ["kultur", "kultur/musikk"]}, {"field": "og-image", "value": "http://www.adressa.no/incoming/article1319352.ece5/ALTERNATES/w980-default/CatoBekkevoldTydal_07"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fiskegal metaltrommis"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article1354567.ece"}, {"field": "pageclass", "value": ["article"]}, {"field": "publishtime", "value": "2009-07-21T11:33:54.000Z"}, {"field": "recs-articleid", "value": "859777"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2009-07-21T11:33:54.000Z"}, {"field": "recs-rawtitle", "value": "Fiskegal metaltrommis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/musikk"]}, {"field": "teaser", "value": "Cato Bekkevold h\u00e5ver inn spellemannspriser i metalbandet Enslaved. N\u00e5 har han flyttet til Tydal for \u00e5 fiske."}, {"field": "thumbnail", "value": "http://content-thumbnail.cxpublic.com/content/thumbnail200x150/5fee628b2d82c7f2f4dbcbbd43913a204b6f274b.jpg?596565fb"}, {"field": "thumbnailfullheightdimensions", "value": "200x3355"}, {"field": "timestamp", "value": "2017-07-11T23:57:47.000Z"}, {"field": "title", "value": "Fiskegal metaltrommis"}, {"field": "url", "value": "http://www.adressa.no/kultur/musikk/article1354567.ece"}, {"field": "urlhash", "value": "5fee628b2d82c7f2f4dbcbbd43913a204b6f274b"}], "score": 0.54367435, "siteId": "9222270286501375973", "id": "5fee628b2d82c7f2f4dbcbbd43913a204b6f274b"}

