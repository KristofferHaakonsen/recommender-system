{"fields": [{"field": "modifiedtime", "type": "time", "value": "2016-05-26T20:57:04.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "sissel lynum"}, {"field": "body", "value": ["Saken oppdateres.", "26 representanter stemte for forslaget, mens 41 stemte mot da bystyret torsdag behandlet fornyelse av salgs- og skjenkebevillinger for perioden 2016-2020, og endringer i forskrift og retningslinjer.", "SVs Kenneth T. Kjelsnes er skuffet over at forslaget ikke fikk flertall.", "- Jeg er skuffet fordi vi \u00f8nsket det vedtatt. Men dette er en ny debatt i Trondheim. Jeg regner med at vi vil foresl\u00e5 det igjen om fire \u00e5r, slik er det med likestillingssaker, sier Kjeldsnes, som mener forslaget er viktig.", "LES OGS\u00c5: Pupper mer ok enn senkveld (PLUSS)", "- Det handler om hvilke signal Trondheim vil sende spesielt til unge, s\u00e6rlig i lys av diskusjonen om kroppspress. N\u00e5r denne debatten blir en del av den offentlige debatten, bevisstgj\u00f8r det oss, sier Kjelsnes.", "I forslaget ble et forbud begrunnet med at slike konsepter kan virke belastende eller skadelig p\u00e5 grupper man \u00f8nsker \u00e5 beskytte, blant annet ansatte, barn og unge. Et forbud ble ogs\u00e5 begrunnet med hensynet til andre n\u00e6ringsdrivende i omr\u00e5det, lokalmilj\u00f8et i n\u00e6rheten av skjenkestedet og politimessige forhold.", "I v\u00e5r gikk flertallet i oppvekstkomiteen i Trondheim inn for \u00e5 nekte utesteder med striptease eller toppl\u00f8s servering skjenkebevilling , og innstilte p\u00e5 at det skulle bli en del av de nye skjenkebestemmelsene. Flertallet i komiteen besto av Arbeiderpartiet, SV og Milj\u00f8partiet De Gr\u00f8nne. I bystyret stilte Arbeiderpartiet sine representanter fritt f\u00f8r avstemningen, og partiet var delt med 14 representanter for og 14 mot.", "Leder i oppvekstkomiteen, Eirik Schr\u00f8der (Ap), var ogs\u00e5 skuffet etter avstemningen.", "- Jeg er litt skuffet over at vi ikke fikk flertall. For Arbeiderpartiet viste diskusjonen i gruppa at det var ulike meninger. Vi har ogs\u00e5 tidligere fristilt gruppa i alkoholpolitiske saker, sier Schr\u00f8der.", "I tillegg til halve Arbeiderpartiets gruppe og hele SVs, stemte Kristelig Folkeparti, R\u00f8dt og fire av fem fra Milj\u00f8partiet De Gr\u00f8nne for \u00e5 nekte utesteder med stripping og toppl\u00f8s servering skjenkebevilling.", "LES OGS\u00c5: Nei til pils og pupp", "Venstres representanter stemte mot forslaget, og Lucie Kathrine Sunde-Eidem (V) mener det er basert p\u00e5 fordommer.", "- Det er \u00e5 forkle egne fordommer om hva som skaper kroppspress inn i skjenkebevillingene. En rapport fra Fafo viser at strippere i Norge ikke utnyttes. Strippeklubber er lovlig og de er forbudt for barn og unge. Er det bare n\u00e5r kvinner stripper at det er diskriminering, eller er det ogs\u00e5 det n\u00e5r menn stripper i Olavshallen, spurte Sunde-Eidem under debatten.", "Fremskrittspartiets Mats Ulseth Ramo viste til at kvinnene som jobber p\u00e5 strippeklubben Dreams i Trondheim ikke er fattige kvinner som utnyttes.", "- Da vi var i kontakt med kvinnene som jobber p\u00e5 Dreams fikk vi l\u00f8nnstall. En stor del av de ansatte tjener bedre enn eierne. Er det \u00e5 l\u00f8nne sine ansatte langt over gjennomsnittet av den norske befolkning \u00e5 utnytte fattige, spurte Ramo i debatten.", "LES OGS\u00c5: Kontrollen med skjenkestedene m\u00e5 bli bedre", "I forbindelse med fornyelsen av retningslinjene og forskriften foreslo H\u00f8yre \u00e5 utvide skjenketiden fra klokka 2 til 3. Alkoholloven \u00e5pner for skjenking til klokka 3. I Trondheim er det tillatt \u00e5 selge alkohol til klokka 2, og slik har det v\u00e6rt siden 2008.", "Flertallet i bystyret forkastet H\u00f8yres forslag om skjenking en time lenger med 49 stemmer, mens 18 voterte for. Fremskrittspartiet stemte sammen med H\u00f8yre.", "Mari Holm L\u00f8nseth (H) som la frem forslaget, argumenterte blant annet med at det er tryggere at folk er ute p\u00e5 byen til klokka 3, enn at de drar p\u00e5 nachspiel etter klokka 2.", "NHO Tr\u00f8ndelag er enig med H\u00f8yre , og ba i et leserinnlegg i Adresseavisen i g\u00e5r om at skjenketiden utvides til klokka 3. De mener et godt utelivstilbud er viktig dersom kommunen \u00f8nsker \u00e5 beholde og tiltrekke seg nye innbyggere, v\u00e6re en attraktiv turistdestinasjon og \u00e5 skape flere jobber.", "I h\u00f8ringsrunden i forkant av bystyrebehandlingen har politiet uttalt at det er viktig at maksimal skjenketid til klokka 2 opprettholdes, og viser til at det har v\u00e6rt en sv\u00e6rt positiv utvikling i rusrelatert vold tilknyttet utelivet i Midtbyen etter at skjenketiden ble redusert i 2008."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1286c553fb9dc7a3e6f79af54d92cc72f323f11ed022d41c396127e5d9ef5b61"}, {"field": "createtime", "value": "2016-05-26T19:44:57.000Z"}, {"field": "description", "value": "Forslaget om \u00e5 nekte utesteder med striptease og toppl\u00f8s servering skjenkebevilling er nedstemt av bystyret i Trondheim."}, {"field": "dominantimage", "value": "http://www.adressa.no/nyheter/trondheim/article12796112.ece/j6l6wj/ALTERNATES/w980-default/BystyreAlkoOgStripp19.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c25ea0bd02d43053b016fb3c76a76ddbe54349ff.jpg?598edbdd"}, {"field": "dominantthumbnaildimensions", "value": "300x169"}, {"field": "heading", "value": ["Det blir fortsatt pupper og pils -adressa.no", "Arbeiderpartiet delt", "- Basert p\u00e5 fordommer", "- Nei til skjenking til 3"]}, {"field": "id", "value": "c25ea0bd02d43053b016fb3c76a76ddbe54349ff"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "law-government-and-politics"}, {"field": "kw-concept", "value": ["debatt", "toppl\u00f8s servering skjenkebevilling", "toppl\u00f8s servering", "forslag", "flertall", "klokka", "skjenkebevilling", "stemte", "skjenking", "stripper", "servering skjenkebevilling", "bystyret", "nekte utesteder"]}, {"field": "kw-entity", "value": ["h\u00f8yre", "r\u00f8dt", "milj\u00f8partiet de gr\u00f8nne", "midtbyen", "kjeldsnes", "dreams", "kristelig folkeparti", "fafo", "adresseavisen", "arbeiderpartiet", "olavshallen"]}, {"field": "kw-location", "value": ["norge", "tr\u00f8ndelag", "trondheim"]}, {"field": "kw-pageclass", "value": "article"}, {"field": "kw-person", "value": ["mats ulseth ramo", "kenneth t. kjelsnes", "mari holm l\u00f8nseth", "eirik schr\u00f8der", "lucie kathrine sunde-eidem"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/nyheter/trondheim/article12796112.ece/j6l6wj/ALTERNATES/w980-default/BystyreAlkoOgStripp19.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Det blir fortsatt pupper og pils"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/05/26/Det-blir-fortsatt-pupper-og-pils-12796113.ece"}, {"field": "pageclass", "value": ["article"]}, {"field": "publishtime", "value": "2016-05-26T20:40:44.000Z"}, {"field": "recs-articleid", "value": "12796113"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-05-26T20:40:44.000Z"}, {"field": "recs-rawtitle", "value": "Det blir fortsatt pupper og pils -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Forslaget om \u00e5 nekte utesteder med striptease og toppl\u00f8s servering skjenkebevilling er nedstemt av bystyret i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/c25ea0bd02d43053b016fb3c76a76ddbe54349ff.jpg?598edbdd"}, {"field": "thumbnailfullheightdimensions", "value": "200x1845"}, {"field": "timestamp", "value": "2017-08-12T10:43:41.000Z"}, {"field": "title", "value": "Bystyret sier ja til pupper og pils"}, {"field": "url", "value": "http://www.adressa.no/pluss/nyheter/2016/05/26/Det-blir-fortsatt-pupper-og-pils-12796113.ece"}, {"field": "urlhash", "value": "c25ea0bd02d43053b016fb3c76a76ddbe54349ff"}], "score": 0.7394238, "siteId": "9222270286501375973", "id": "c25ea0bd02d43053b016fb3c76a76ddbe54349ff"}

