{"fields": [{"field": "modifiedtime", "type": "time", "value": "2015-11-23T11:35:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Stue", "Interi\u00f8r", "Jul"]}, {"field": "author", "value": "geir amundsen"}, {"field": "body", "value": ["Saken oppdateres.", "Plast eller ekte? Svar i v\u00e5r poll nederst i saken", "\u2014 Endelig, i \u00e5r har jeg f\u00e5tt fruen med p\u00e5 \u00e5 kj\u00f8pe plastjuletre.", "Freddy Nilsen som vi treffer p\u00e5 Hagelands utsalg i Fredrikstad, er storforn\u00f8yd med \u00e5 ha overbevist sin bedre halvdel om plasttreets fortreffeligheter.", "\u2014 Jeg har pr\u00f8vd i flere \u00e5r, men det er f\u00f8rst n\u00e5 hun har gitt etter. Jeg gleder med til \u00e5 slippe et tre som drysser og som enkelt kan settes bort og tas frem igjen neste jul, sier Freddy Nilsen.", "Han er ikke alene om \u00e5 konvertere til plast. De siste \u00e5rene har stadig flere nordmenn \u00f8nsket du gr\u00f8nne glitrende plasttre god dag og velkommen i stuen, og i \u00e5r regner bransjen med at det vil blir solgt rekordmange plastjuletr\u00e6r.", "\u2014 I \u00e5r har vi nitti tr\u00e6r utstilt i butikken. Det er rekord, forteller butikkmedarbeider hos Hageland, Casper Moseby. Vi garanterer at du f\u00e5r det mer ryddig om du f\u00f8lger denne listen:", "Kona til Nilsen m\u00e5 innr\u00f8mme at plastjuletr\u00e6rne etterhvert er blitt riktig s\u00e5 fine og naturtro, og gleder seg til \u00e5 slippe \u00e5 f\u00e5 barn\u00e5ler i sokkene frem til p\u00e5ske. Men hun synes det er litt trist \u00e5 m\u00e5tte gi avkall p\u00e5 lukten av granbar og skog.", "\u2014 Det er ikke noe problem, jeg har nemlig f\u00e5tt forklart at du f\u00e5r kj\u00f8pt sm\u00e5 duftposer som henges nederst p\u00e5 treet og som skal gi en duft av skog og tr\u00e6r, skyter en forn\u00f8yd Nilsen inn.", "Han er mer bekymret for at idrettslag og andre frivillige organisasjoner vil miste en kj\u00e6rkommen dugnadsinntekt.", "- Jeg har selv solgt juletr\u00e6r for det lokale idrettslaget, og \u00f8kt salg av plastjuletr\u00e6r vil n\u00f8dvendigvis bety nedgang i salg av ekte tr\u00e6r.", "Hos Naturvernforbundet er man lite begeistret for plastjuletr\u00e6rnes inntog i norske hus og hytter.\u2014 Plastavfall er generelt lite \u00f8nskelig da det ikke brytes ned p\u00e5 mange hundre \u00e5r. Kunstige juletr\u00e6r med lys som inneholder brommerte flammehemmer kan dessuten inneholde milj\u00f8gifter som lett kan spre seg til husst\u00f8v og blod i kroppen, sier r\u00e5dgiver i Naturvernforbundet, Per-Erik Schulze.", "Han mener folk heller b\u00f8r velge biobaserte, ekte tr\u00e6r fremfor fossilbaserte plasttr\u00e6r.", "- Vi oppfordrer sterkt til at man kj\u00f8per kortreiste juletr\u00e6r og st\u00f8tter opp om de lokale juletreprodusentene.", "Ekteparet Nilsen har bestemt seg for et tre til 3500 kroner, og er ikke det minste skremt over prisen.", "\u2014 De siste \u00e5rene har vi betalt tusen kroner for edelgranen, s\u00e5 plasttreet er spart inn p\u00e5 f\u00e5 \u00e5r.", "En prisargumentasjon Moseby ofte h\u00f8rer. Han forteller at snittprisen og betalingsviljen for kunstige juletr\u00e6r \u00f8ker, og at Hageland i \u00e5r f\u00f8rer totalt 130 modeller med priser fra 200 til 35.000 kroner. Her finner vi ogs\u00e5 flere hvite juletr\u00e6r, og juletr\u00e6r med kunstig sn\u00f8 p\u00e5.", "- Vi ser at det g\u00e5r i retning av amerikanske tilstander, og at vaner og holdninger til plasttr\u00e6r endres fort, mener Moseby.", "\u2014 Jeg ville aldri ha hatt et hvitt juletre inn i mitt hus! Det er bare en motegreie man fort vil g\u00e5 lei av. Nei, det er viktig at treet har en s\u00e5 naturlig gr\u00f8nnfarge som mulige, sier Camilla Finsbr\u00e5ten (23), som er p\u00e5 jakt etter familiens f\u00f8rste plastjuletre.", "En annen trend er if\u00f8lge Moseby naturtro edelgran med litt f\u00e6rre greiner, men ettersp\u00f8rselen har forel\u00f8pig v\u00e6rt lav.", "\u2014 De fleste foretrekker de mer symetriske og \u00abDisney-aktige\u00bb modellene hvor greinene sitter tettere. Vi ser ogs\u00e5 at det blir flere tr\u00e6r med integrert LED-belysning, noe som gir mulighet til b\u00e5de dimming og farger.", "Vasker du opp p\u00e5 \u00abgamlem\u00e5ten\u00bb?", "Hos Plantasjen har man hatt en \u00f8kning i salget av kunstig juletr\u00e6r p\u00e5 dr\u00f8ye 30 prosent de siste to \u00e5rene, og forventer en \u00f8kning p\u00e5 over 20 prosent i \u00e5r sammenlignet med 2014. Med det vil andelen platsttr\u00e6r n\u00e6rme seg 20 prosent.\u2014 Samtidig har salget av ekte juletre v\u00e6rt stabilt, det vil si at det totale juletremarkedet for v\u00e5r del \u00f8ker, sier salgssjef i Plantasjen Norge, Hilde Rokke Poppe.", "Hun tror det henger sammen med at kunder kj\u00f8per flere tr\u00e6r, for eksempel et ekstra til hytta.", "Rokke Poppe forteller at Plantasjen i \u00e5r selger kunstige juletr\u00e6r fra 249 til kr 3990 kroner, og har st\u00f8rst \u00f8kning p\u00e5 variantene med lys og de mest naturtro modellene.John-Anders Strande som erdaglig leder i Norsk Juletre, en interesseorganisasjon for norske juletreprodusenter, mener salget av plasttr\u00e6r er sterkt overdrevet, og hovedsakelig har g\u00e5tt til utstillinger p\u00e5 kj\u00f8pesentre og i butikker.", "\u2014 Sp\u00f8rreunders\u00f8kelser de siste \u00e5rene viser at rundt 20 prosent har \u00abjuksetre\u00bb. Det betyr at 80 prosent skal ha ekte vare. Salget av plastjuletr\u00e6r har ingen konsekvenser for norsk juletreproduksjon, og vi er snarere avhengig av at flere satser p\u00e5 juletreproduksjon, spesielt p\u00e5 fjelledelgran, sier Strande.", "Nyttig liste:", "NorgesAstma- og Allergiforbund(NAAF) g\u00e5r ut fra at alle plasttr\u00e6r som selges i Norge tilfredsstiller importkravene, ogs\u00e5 med tanke p\u00e5 milj\u00f8gifter.", "\u2014 Man kan be forhandleren om dokumentasjon p\u00e5 at treet ikke inneholder milj\u00f8skadelige forbindelser, sier Lene Gunvaldsen, kommunikasjonsr\u00e5dgiver iNAAF, som mener plastjuletr\u00e6rne et fint alternativ for dem som er allergiske, har astma eller andre lungesykdommer.", "Administrerende direkt\u00f8r i Norsk brannvernforening Dagfinn Kalheim, advarer p\u00e5 det sterkeste mot kombinasjonen plastjuletr\u00e6r og levende lys.", "\u2014 N\u00e5r plast brenner utvikles det mye r\u00f8yk som kan v\u00e6re sv\u00e6rt skadelig selv i sm\u00e5 mengder. Trenden med levende lys er i det hele tatt ikke noe vi liker, v\u00e6re seg man har plasttre eller ekte vare, sier Kalheim.Med elektrisk juletrebelysning anser han brannfaren for \u00e5 v\u00e6re minimal, og fremhever de nye LED-lysene som s\u00e6rlig sikre.", "Opptatt av trender? Da kan vi anbefale disse sakene:", "If\u00f8lge en unders\u00f8kelse Sentio gjorde for Nationen i 2013 har 64 prosent ekte juletre, 22 prosent har juletre i plast og 15 prosent av de spurte har ikke juletre.", "SSB har ingen statistikk over plastjuletr\u00e6r, men importtallene for \u00abjulepynt\u00bb hvor plasttr\u00e6r inng\u00e5r, viser en \u00f8kning fra 2487 tonn i 2013 til3219 tonn i 2014. Alts\u00e5 30 prosent. Skj\u00f8nt \u00f8kningen skjuler trolig ogs\u00e5 mye juletrepynt.", "Totalmarkedet for ekte juletr\u00e6r ligger stabilt p\u00e5 1,8mill tr\u00e6r i \u00e5ret hvorav et sted mellom 300.000 og 350.000 er importerte, if\u00f8lge tall fra interesseorganisasjonen Norsk juletre."]}, {"field": "category0", "value": "bolig"}, {"field": "contenthash", "value": "0ab1922f8f4a8108c9d8d727efa86af123a4a6fc138ed26a0ef025bebc4f6dab"}, {"field": "createtime", "value": "2016-12-03T02:17:45.000Z"}, {"field": "description", "value": "Hvite tr\u00e6r, integrerte LED-lys og kunstig sn\u00f8."}, {"field": "heading", "value": ["Flere velger plastjuletr\u00e6r -adressa.no", "Plasttre med prislapp 35.000 kr", "Lar seg ikke skremme av prisen", "De fleste foretrekker \u00abDisney\u00bb-plasttre", "Tror kundene kj\u00f8per flere tr\u00e6r", "\u2014 Be forhandleren om dokumentasjon", "Advarer mot giftig r\u00f8yk"]}, {"field": "id", "value": "84c8592bd0e9c5a3060da6ec0fe10a12a501f43a"}, {"field": "keyword", "value": ["Stue", "Interi\u00f8r", "Jul"]}, {"field": "keywords", "value": "Stue,Interi\u00f8r,Jul"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": ["plantasjen norge", "disney"]}, {"field": "kw-concept", "value": ["prosent", "ekte juletre", "tr\u00e6r", "kunstig juletr\u00e6r", "juletre", "plastjuletr\u00e6r"]}, {"field": "kw-entity", "value": ["naturvernforbundet", "hageland", "norsk juletre", "inaaf", "nationen", "allergiforbund", "sentio"]}, {"field": "kw-location", "value": ["strande", "fredrikstad"]}, {"field": "kw-pageclass", "value": "article"}, {"field": "kw-person", "value": ["freddy nilsen", "camilla finsbr\u00e5ten", "casper moseby", "hilde rokke poppe", "lene gunvaldsen", "per-erik schulze", "dagfinn kalheim"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/2a8ff747-bde5-43ff-976b-d95275d947d9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Flere velger plastjuletr\u00e6r"}, {"field": "og-type", "value": "article"}, {"field": "og-url", "value": "http://www.adressa.no/bolig/Flere-velger-plastjuletrar-6932b.html"}, {"field": "pageclass", "value": ["article"]}, {"field": "publishtime", "value": "2015-11-23T06:00:00.000Z"}, {"field": "recs-articleid", "value": "6932"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-11-23T06:00:00.000Z"}, {"field": "recs-rawtitle", "value": "Flere velger plastjuletr\u00e6r -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Hvite tr\u00e6r, integrerte LED-lys og kunstig sn\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/84c8592bd0e9c5a3060da6ec0fe10a12a501f43a.jpg?58f90c32"}, {"field": "thumbnailfullheightdimensions", "value": "200x1917"}, {"field": "timestamp", "value": "2017-04-20T19:29:54.000Z"}, {"field": "title", "value": "Flere velger plastjuletr\u00e6r"}, {"field": "url", "value": "http://www.adressa.no/bolig/Flere-velger-plastjuletrar-6932b.html"}, {"field": "urlhash", "value": "84c8592bd0e9c5a3060da6ec0fe10a12a501f43a"}], "score": 1.0393012, "siteId": "9222270286501375973", "id": "84c8592bd0e9c5a3060da6ec0fe10a12a501f43a"}

