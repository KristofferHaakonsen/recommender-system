{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Til visse prosjekter leverer vi norsk granitt. Men da er det gjerne fattet s\u00e6rskilt vedtak om at lokal stein skal benyttes. Prismessig kan norsk stein ikke konkurrere med kinesisk eller portugisisk, fastsl\u00e5r daglig leder Atle Berg i Heimdal Granitt & Betongvare.", "Som steinleverand\u00f8r er Heimdal-bedriften tredje st\u00f8rst i Norge og den klart ledende nordenfjells. Det er granitt det g\u00e5r i, og de aller fleste produktene kommer fra Kina. Men ogs\u00e5 stein fra Portugal blir billigere i Norge enn norsk. I kvalitet st\u00e5r importproduktene ikke noe tilbake for de norske.", "80 prosent frakt", "Atle Berg forteller at selve innkj\u00f8pet bare utgj\u00f8r en femtepart av kostnaden med granittimiport fra Kina. Transporten halve kloden rundt er den tunge utgiftsposten. Fra steinbruddet g\u00e5r produktene med bil til havn og videre med skip til Europa. Omlasting til mindre b\u00e5ter skjer gjerne i Tyskland f\u00f8r ferden g\u00e5r videre til norsk havn. S\u00e5 m\u00e5 biler igjen ta seg av siste etappe fra kai til forhandlerens lager.", "Adresseavisens reportasje for en dr\u00f8y uke siden om Leksvik-varianten av Den kinesiske mur vakte stor oppmerksomhet og \u00e5pnet mange par \u00f8yne for den omfattende importen som foreg\u00e5r av stein til fjellandet Norge. I Leksvik ble leveransene av naturstein fra den lokale bedriften Fosen Stein til forst\u00f8tningsmur langs den nye riksveien gjennom sentrum, stanset til fordel for kinesisk importstein - levert av Heimdal Granitt & Betongvare.", "Import er regelen", "- Slik er det bare - prisen bestemmer, konstaterer Atle Berg.", "Men han bekrefter at han ogs\u00e5 har v\u00e6rt borti mange tilfeller hvor b\u00e5de offentlige og private byggherrer har bestemt at stein av lokal, norsk opprinnelse skal brukes, enten det er til vei- eller gatelegging, parkanlegg eller utsmykning av ulike anlegg. Vil kj\u00f8peren betale litt ekstra, er det greit nok for forhandleren \u00e5 levere norsk vare.", "Men med den t\u00f8ffe konkurransen fra fjerne utland er det ikke mange norske steinprodusenter som klarer \u00e5 holde det g\u00e5ende. Berg nevner forholdsvis ferske eksempler fra Budal og Tolga p\u00e5 at steinbrudd-bedriftger har g\u00e5tt konkurs.", "- Det er bare \u00e5 innse at kostnadsniv\u00e5et i Norge og Norden er blitt slik at noen n\u00e6ringer har store problemer. I v\u00e5r bransje har ogs\u00e5 et tung steinnasjon som Tyskland vanskelig for \u00e5 hevde seg mot lavkostlandene, sier Atle Berg.", "Steinforhandleren p\u00e5 Heimdal erkjenner at \u00abKina-muren\u00bb i Leksvik illustrerer en utvikling som er verd \u00e5 diskutere. Men s\u00e5 lenge pris i de fleste tilfeller avgj\u00f8r valget av byggemateriale, er en betydelig import vanskelig \u00e5 komme utenom. Atle Berg kan heller ikke dy seg for \u00e5 bemerke at granittbransjen fremst\u00e5r som litt gammeldags.", "Fire uker p\u00e5 kj\u00f8l", "For egen del holder kan jevnlig kontakt med to-tre granittprodusenter i Kina. Den ene holder til lengst s\u00f8r i det digre landet, en annen rett \u00f8st for Beijing. Fra den tredje kommer det bare sporadisk steinpartier til Norge. Steinpr\u00f8ver blir flysendt og trenger bare timer fra Kina hit til lands, skipstransporten med granitt i containere tar ca. fire uker.", "Atle Berg og Magne Thorg\u00e5rd etablerte Heimdal Granitt & Betongvare i 1992. Via holdingselskapet A. M. Eiendom Heimdal eier de to hver sin halvpart av handelsbedriften, hvor Berg er daglig leder og Thorg\u00e5rd styreleder.", "Vekst i nord og s\u00f8r", "For noen \u00e5r siden kj\u00f8pte Heimdal Granitt & Betongvare opp Bod\u00f8 Betong, for tre \u00e5r siden en st\u00f8rre aksjepost i Bygg-Element Stj\u00f8rdal. I januar i \u00e5r sikret Heimdal-selskapet seg full kontroll over Stj\u00f8rdal-bedriften, men har gjennom en senere emisjon f\u00e5tt med seg Oslo-selskapet Contiga som tung medeier.", "T\u00f8rre tall forteller at granitt og betingvarer kan v\u00e6re god butikk. I fjor fikk Heimdal-bedriften et nettoresultat p\u00e5 vel to millioner kroner av en omsetning p\u00e5 snaut 63 millioner. I \u00e5r regner Atle Berg med \u00e5 omsette for n\u00e6rmere 70 millioner kroner, mens resultatet ventes \u00e5 passere seks millioner. Bedriften har \u00e5tte ansatte."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "53437a4e485770884d7ede5c77ff3f3310780bb9ec2d246ef352767a8c1b25bd"}, {"field": "createtime", "value": "2016-02-11T08:11:09.000Z"}, {"field": "description", "value": "En norsk steinarbeider tjener 25 ganger mer enn en kollega i Kina. N\u00e5r kineseren dessuten er den desidert mest effektive av de to, m\u00e5 det bli l\u00f8nnsomt \u00e5 importere Kina-stein til Norge."}, {"field": "dominantimage", "value": "http://www.adressa.no/incoming/article1067563.ece5/ALTERNATES/w980-default/ver2%20Atle%20Berg%20i%20Heimdal%20Granitt"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/889395c057bcdb29f8c3a57b51e4dd0ef7886538.jpg?588519bd"}, {"field": "dominantthumbnaildimensions", "value": "300x169"}, {"field": "heading", "value": "Ikke rart Kina-stein er billig -adressa.no"}, {"field": "id", "value": "889395c057bcdb29f8c3a57b51e4dd0ef7886538"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-company", "value": "contiga"}, {"field": "kw-concept", "value": ["daglig leder", "stein", "norsk", "granitt", "millioner kroner"]}, {"field": "kw-entity", "value": ["bygg-element stj\u00f8rdal", "heimdal", "budal og tolga", "norge og norden", "thorg\u00e5rd", "betongvare", "atle berg og magne thorg\u00e5rd", "heimdal granitt", "bod\u00f8 betong"]}, {"field": "kw-location", "value": ["europa", "leksvik", "oslo", "kina", "tyskland", "portugal", "beijing", "norge"]}, {"field": "kw-pageclass", "value": "article"}, {"field": "kw-person", "value": ["magne thorg\u00e5rd", "a. m. eiendom heimdal", "eiendom heimdal", "fosen stein", "atle berg"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1067563.ece5/ALTERNATES/w980-default/ver2%20Atle%20Berg%20i%20Heimdal%20Granitt"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke rart Kina-stein er billig"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article41876.ece"}, {"field": "pageclass", "value": null}, {"field": "publishtime", "value": "2003-11-04T18:53:12.000Z"}, {"field": "recs-articleid", "value": "900495"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2003-11-04T18:53:12.000Z"}, {"field": "recs-rawtitle", "value": "Ikke rart Kina-stein er billig -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "En norsk steinarbeider tjener 25 ganger mer enn en kollega i Kina. N\u00e5r kineseren dessuten er den desidert mest effektive av de to, m\u00e5 det bli l\u00f8nnsomt \u00e5 importere Kina-stein til Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/889395c057bcdb29f8c3a57b51e4dd0ef7886538.jpg?588519bd"}, {"field": "thumbnailfullheightdimensions", "value": "200x1651"}, {"field": "timestamp", "value": "2017-01-22T20:44:45.000Z"}, {"field": "title", "value": "Ikke rart Kina-stein er billig"}, {"field": "url", "value": "http://www.adressa.no/nyheter/okonomi/article41876.ece"}, {"field": "urlhash", "value": "889395c057bcdb29f8c3a57b51e4dd0ef7886538"}], "score": 0.91011006, "siteId": "9222270286501375973", "id": "889395c057bcdb29f8c3a57b51e4dd0ef7886538"}

