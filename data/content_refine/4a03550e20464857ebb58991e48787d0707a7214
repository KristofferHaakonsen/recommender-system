{"fields": [{"field": "modifiedtime", "type": "time", "value": "2012-04-23T08:54:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Dette er den tredje, store vindkraftparken som er bygd i Norge. For to \u00e5r siden ble den f\u00f8rste vindm\u00f8lleparken tatt i bruk p\u00e5 nabo\u00f8ya Sm\u00f8la. Norsk Hydro \u00e5pnet sin f\u00f8rste vindm\u00f8llepark p\u00e5 fjellet Hav\u00f8ygavlen i Vest-Finnmark omtrent samtidig.", "N\u00e6rmere en halv milliard kroner har Statkraft investert p\u00e5 Eldsfjellet. Vindm\u00f8llene vil produsere nok kraft til en by p\u00e5 st\u00f8rrelse med Arendal s\u00e5 lenge det bl\u00e5ser mer enn flau bris.", "Mens det tar flere \u00e5r \u00e5 bygge ut et stort vannkraftverk, har det bare tatt halvannet \u00e5r \u00e5 f\u00e5 vindm\u00f8llene p\u00e5 plass p\u00e5 toppen av den vel 300 meter h\u00f8ye \u00e5sryggen. Anleggsarbeidene tok til i fjor vinter. Det meste av tiden har g\u00e5tt med til \u00e5 bygge 22 km vei, og bygge fundamentene til de store vindm\u00f8llene. Midtsommers kom de f\u00f8rste t\u00e5rnene til Hitra, og alt i midten av august var alle ferdigmontert, if\u00f8lge prosjektleder Morten Henriksen i Statkraft.", "- Arbeidene har g\u00e5tt som smurt uten store problemer, understreker Henriksen.", "Reinertsen Anlegg har hatt hovedentreprisen, mens den store, danske vindm\u00f8lleprodusenten Bonus har levert alt utstyret. Det er samme produsent som Statkraft har brukt p\u00e5 Sm\u00f8la. Den siste m\u00e5neden har g\u00e5tt med til pr\u00f8vekj\u00f8ring og testing av utstyret. I november vil vindm\u00f8llene v\u00e6re i full drift.", "Fjellknausene langs Tr\u00f8ndelagskysten har vist seg \u00e5 v\u00e6re s\u00e6rlig godt egnet for utnyttelse av vindkraften. P\u00e5 Fosen og i Ytre Namdal er det ogs\u00e5 fjellryggene som skal brukes til vindm\u00f8ller, mens de er plassert p\u00e5 flat mark p\u00e5 Sm\u00f8la. Jevn s\u00f8rvestlig vind det meste av \u00e5ret gir stabil drift.", "Morten Henriksen opplyser at det er ventet at driftstiden for parken vil v\u00e6re mellom 2500 og 3000 timer i \u00e5ret. Det betyr at de kan produsere str\u00f8m om lag en tredjepart av tiden. M\u00f8llene vil produsere str\u00f8m n\u00e5r vinden er nede i 3-4 meter pr. sekund, men blir automatisk sl\u00e5tt av ved vindkast p\u00e5 maksimalt 32 meter pr. sekund, som er storm. Det vil kreve for store investeringer i anlegget \u00e5 nyttiggj\u00f8re seg enda sterkere vind. Derfor er det ikke l\u00f8nnsomt \u00e5 forsterke vindm\u00f8llene s\u00e5 mye at de kan produsere str\u00f8m ogs\u00e5 n\u00e5r det bl\u00e5ser orkan. Selv om det er mye uv\u00e6r p\u00e5 Tr\u00f8ndelagskysten, er det likevel ikke mange dagene i \u00e5ret det bl\u00e5ser orkan.", "N\u00e5r anlegget er tatt i bruk, vil hele omr\u00e5det p\u00e5 Eldsfjellet bli \u00e5pnet for publikum, men blir stengt for biltrafikk. Med den flotte utsikten man har fra denne fjellrekken, vil nok vindparken kunne bli et popul\u00e6rt turm\u00e5l.", "Motstanden mot vindparken p\u00e5 Hitra har v\u00e6rt minimal. Konsesjonsbehandlingen har blitt gjennomf\u00f8rt uten s\u00e6rlige innvendinger, og ordf\u00f8rer Egil Hestnes (H) ber\u00f8mmer Statkraft for en ryddig prosess:", "- Vi har hatt god dialog med utbyggeren hele tiden, og vi har f\u00e5tt de svar vi har v\u00e6rt ute etter. Det har f\u00f8rt til at det knapt har v\u00e6rt innvendinger mot vindparken p\u00e5 Hitra, sier ordf\u00f8reren til Adresseavisen.", "14. oktober er det duket for den store innvielsesfesten. Da kommer n\u00e6ringsminister B\u00f8rge Brende (H) til \u00f8ya for \u00e5 forest\u00e5 den h\u00f8ytidelige \u00e5pningen av det st\u00f8rste enkeltprosjektet som trolig noen gang er gjennomf\u00f8rt i kommunen.", "Sl\u00e5s av i storm Ingen motstand"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "124660beacf3312848e94290c5bb27573dab839e8cecf174a675f3ae32ef7f32"}, {"field": "createtime", "value": "2017-03-06T14:56:04.000Z"}, {"field": "description", "value": "HITRA: I l\u00f8pet av de siste ukene har Hitra-naturen f\u00e5tt en dramatisk ny silhuett. P\u00e5 toppen av Eldsfjellet, h\u00f8yt over Trondheimsleia, har det i l\u00f8pet av ettersommeren kommet opp 24 vindm\u00f8ller, 70 meter h\u00f8ye."}, {"field": "dominantimage", "value": "http://www.adressa.no/incoming/article1093337.ece5/ALTERNATES/w980-default/ver2%20Hitravind109"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4a03550e20464857ebb58991e48787d0707a7214.jpg?58bd7884"}, {"field": "dominantthumbnaildimensions", "value": "300x169"}, {"field": "heading", "value": "Vindm\u00f8ller er de nye merkesteinene -adressa.no"}, {"field": "id", "value": "4a03550e20464857ebb58991e48787d0707a7214"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["vindm\u00f8ller", "produsere str\u00f8m"]}, {"field": "kw-entity", "value": ["anlegg", "trondheimsleia", "ytre namdal", "hydro", "eldsfjellet", "fosen", "tr\u00f8ndelagskysten", "bonus", "hav\u00f8ygavlen", "statkraft", "adresseavisen", "vest-finnmark"]}, {"field": "kw-location", "value": ["hitra", "sm\u00f8la", "arendal", "norge"]}, {"field": "kw-pageclass", "value": "article"}, {"field": "kw-person", "value": ["morten henriksen", "egil hestnes", "b\u00f8rge brende"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1093337.ece5/ALTERNATES/w980-default/ver2%20Hitravind109"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vindm\u00f8ller er de nye merkesteinene"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article8472.ece"}, {"field": "pageclass", "value": null}, {"field": "publishtime", "value": "2004-09-19T23:06:20.000Z"}, {"field": "recs-articleid", "value": "2471750"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2004-09-19T23:06:20.000Z"}, {"field": "recs-rawtitle", "value": "Vindm\u00f8ller er de nye merkesteinene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "HITRA: I l\u00f8pet av de siste ukene har Hitra-naturen f\u00e5tt en dramatisk ny silhuett. P\u00e5 toppen av Eldsfjellet, h\u00f8yt over Trondheimsleia, har det i l\u00f8pet av ettersommeren kommet opp 24 vindm\u00f8ller, 70 meter h\u00f8ye."}, {"field": "thumbnail", "value": "http://content-thumbnail.cxpublic.com/content/thumbnail200x150/4a03550e20464857ebb58991e48787d0707a7214.jpg?58bd7884"}, {"field": "thumbnailfullheightdimensions", "value": "200x1190"}, {"field": "timestamp", "value": "2017-03-06T14:56:04.000Z"}, {"field": "title", "value": "Vindm\u00f8ller er de nye merkesteinene"}, {"field": "url", "value": "http://www.adressa.no/nyheter/okonomi/article8472.ece"}, {"field": "urlhash", "value": "4a03550e20464857ebb58991e48787d0707a7214"}], "score": 0.9886081, "siteId": "9222270286501375973", "id": "4a03550e20464857ebb58991e48787d0707a7214"}

