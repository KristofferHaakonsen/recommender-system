{"fields": [{"field": "modifiedtime", "type": "time", "value": "2012-04-18T16:06:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I 46 \u00e5r hadde newzealanderen Monro fikset og forbedret p\u00e5 sin gamle 1920-modell Indian Scout motorsykkel, f\u00f8r han satte sin siste verdensrekorden med den i 1967. Da tordnet den 68-\u00e5rige mannen over Bonneville-saltslettene i Utah, USA med 300 km/t, med en motorsykkel som hadde en toppfart p\u00e5 bare 90 km/t da den amerikanske Indian-fabrikken produserte den 47 \u00e5r tidligere.", "Rekorden er aldri blitt sl\u00e5tt. Den dag i dag er n\u00e5 avd\u00f8de Burt Monro innehaver av fartsrekorden for innebygde motorsykler med slagvolum p\u00e5 under tusen kubikk.", "Klart det ble film av en s\u00e5 utrolig prestasjon. Sir Anthony Hopkins spiller hovedrollen som Monro. Hopkins spilte ogs\u00e5 rollen som en annen fartskonge i filmen \u00abAcross the Lake\u00bb i 1988, som skildret Donald Campbells rekorder og tragiske slutt med racerb\u00e5ten \u00abBluebird\u00bb samme \u00e5r som Burt Monro satte sin siste motorsykkelrekord.", "Monro var en bemerkelsesverdig mann, som kj\u00f8pte sin f\u00f8rste motorsykkel p\u00e5 New Zealand allerede som 16-\u00e5ring. I 1921 brukte han pengene sine p\u00e5 en flott og ubrukt Indian Scout 1920-modell. Han tjente til br\u00f8det som profesjonell speedwaykj\u00f8rer i Australia f\u00f8r han begynte som motorsykkelselger i hjemlandet.", "Da Indian-sykkelen var fem \u00e5r gammel, gjennomf\u00f8rte Monro den f\u00f8rste ombyggingen av sykkelen. Det fortsatte han med i et halvt \u00e5rhundre. P\u00e5 denne tiden sprengte han 250 motorer i filler. Hver gang l\u00e6rte han litt, la de \u00f8delagte motordelene p\u00e5 en hylle som han merket med \u00abOfferings to the God of Speed\u00bb (Ofre til fartens konge), og pr\u00f8vde p\u00e5 ny frisk.", "Til slutt var det lite igjen av originalmotoren, hvis noe i det hele tatt. Monro laget alt selv i sitt verksted: Sideventiler ble til toppventiler, fire kamakslinger styrte ventilene mot to i utgangspunktet, et mer effektivt system ble laget for oljesm\u00f8ring, sylindrerveggene ble dreid ut av kasserte og nedgravde malmr\u00f8r fra en gassfabrikk, kj\u00f8leribber ble laget av aluminium, en 17-platers klutsj formidlet kreftene fra motoren til gearboksen, som var den opprinnelige med forsterket innmat.", "Monro fortalte selv at han i ti \u00e5r jobbet 16 timer i d\u00f8gnet syv dager i uken, unntatt f\u00f8rste juledag. Det var ikke bare popul\u00e6rt blant naboene som kunne b\u00e6re over med Monros uflidde plen og maskinrot, men likte d\u00e5rlig \u00e5 v\u00e5kne av rabalderet n\u00e5r motorsykkelmannen endelig kunne starte en nylaget motor, uten \u00e5 tenke p\u00e5 at naboene helst ville sove i fred midt p\u00e5 natten.", "Litt av tiden ble brukt p\u00e5 hans 1936-modell Velocette, men mest handlet det om den gamle Indian{rsquo}en. Etter 1948 hadde Monro ingen ordin\u00e6r jobb. Det handlet bare om motorsyklene og dr\u00f8mmen om fartsrekorder.", "Vinteren 1940 kom den f\u00f8rste nasjonale rekorden, da den allerede 20 \u00e5r gamle motorsykkelen og 41 \u00e5r gamle mannen presset hverandre opp i 194 km/t.", "Men Monros st\u00f8rste \u00f8nske var hele tiden \u00e5 sette rekord p\u00e5 Bonnevilles utt\u00f8rkede saltsj\u00f8, hvor en 15 kilometer paddeflat strekning lokker de fartsgale til v\u00e5gale stunts. Hans stahet, dyktighet og personlighet skaffet ham s\u00e5pass lokal st\u00f8tte at han som 62-\u00e5rig enkemann med hjertetr\u00f8bbel kunne reise f\u00f8rste gang med den da 42 \u00e5r gamle motorsykkelen over halve verden for endelig \u00e5 sette sin f\u00f8rste verdensrekord p\u00e5 Bonneville i 1962: 234 km/t.", "Deretter kom han tilbake flere ganger og satte rekorder. Den siste ble notert 26. august 1967 med 294 km/t som offisiell rekord, men med en registrert toppfart p\u00e5 340 km/t. Da var Monro 68 \u00e5r gammel, sykkelen 47. Ingen har siden overg\u00e5tt denne prestasjonen.", "Burt Monro er betegnet som en mellomting mellom oppfinnerkongen Thomas Alva Edison og den dr\u00f8mmende ridderen Don Quijote i Cervantes{rsquo} ber\u00f8mte roman med samme navn. Monro fant ikke opp gl\u00f8delampa slik Edison gjorde, og han sloss ikke med vindm\u00f8ller slik optimistiske Quijote pr\u00f8vde seg p\u00e5. Men den teknologiske kreativiteten og p\u00e5gangsmotet var det samme.", "I alle fall bra at Monro viste f\u00f8r oss at ogs\u00e5 gamle menn kan duge."]}, {"field": "category0", "value": "bil"}, {"field": "contenthash", "value": "50e68a1349cce97dcb51256826d9825e44a477ffab2ed65d969ae5d3595101dd"}, {"field": "createtime", "value": "2017-02-19T13:19:31.000Z"}, {"field": "description", "value": "Gamle menn setter ikke nye hastighetsrekorder med gamle motorsykler. Ingen andre enn Burt Monro (1899 -1978). Neste helg kommer filmen."}, {"field": "dominantimage", "value": "http://www.adressa.no/incoming/article1156343.ece5/ALTERNATES/w980-default/MC-rekordmann005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a135854058836ba5162b7274b4c9d62f264adcf6.jpg?59648ce8"}, {"field": "dominantthumbnaildimensions", "value": "300x169"}, {"field": "heading", "value": ["Den gamle mannen og hans Indian -adressa.no", "Natt-rabalder", "Oppfinner og ridder"]}, {"field": "id", "value": "a135854058836ba5162b7274b4c9d62f264adcf6"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "don quijote"}, {"field": "kw-concept", "value": ["motorsykkel", "rekord", "menn", "gamle", "gamle menn"]}, {"field": "kw-entity", "value": ["across the lake", "god of speed", "indian scout 1920", "indian scout", "monro 68", "bluebird", "offerings", "monro", "velocette", "indian", "ofre"]}, {"field": "kw-location", "value": ["utah", "australia", "bonneville", "cervantes", "new zealand"]}, {"field": "kw-pageclass", "value": "article"}, {"field": "kw-person", "value": ["thomas alva edison", "burt monro", "anthony hopkins", "donald campbells"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1156343.ece5/ALTERNATES/w980-default/MC-rekordmann005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den gamle mannen og hans Indian"}, {"field": "og-type", "value": "article"}, {"field": "og-url", "value": "http://www.adressa.no/bil/article612357.ece"}, {"field": "pageclass", "value": ["article"]}, {"field": "publishtime", "value": "2006-02-01T08:50:30.000Z"}, {"field": "recs-articleid", "value": "2059626"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2006-02-01T08:50:30.000Z"}, {"field": "recs-rawtitle", "value": "Den gamle mannen og hans Indian -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Gamle menn setter ikke nye hastighetsrekorder med gamle motorsykler. Ingen andre enn Burt Monro (1899 -1978). Neste helg kommer filmen."}, {"field": "thumbnail", "value": "http://content-thumbnail.cxpublic.com/content/thumbnail200x150/a135854058836ba5162b7274b4c9d62f264adcf6.jpg?59648ce8"}, {"field": "thumbnailfullheightdimensions", "value": "200x1388"}, {"field": "timestamp", "value": "2017-07-11T08:31:36.000Z"}, {"field": "title", "value": "Den gamle mannen og hans Indian"}, {"field": "url", "value": "http://www.adressa.no/bil/article612357.ece"}, {"field": "urlhash", "value": "a135854058836ba5162b7274b4c9d62f264adcf6"}], "score": 1.0258659, "siteId": "9222270286501375973", "id": "a135854058836ba5162b7274b4c9d62f264adcf6"}

