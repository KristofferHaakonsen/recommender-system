{"fields": [{"field": "modifiedtime", "type": "time", "value": "2015-06-08T09:35:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["johan o. jensen", "skribent"]}, {"field": "body", "value": ["Saken oppdateres.", "Det fins et foto fra 25. april 1945 tatt ved tyske Elben der den sovjetiske l\u00f8ytnant Alexandr Silvasjko og hans amerikanske kollega William Robertson st\u00e5r og omfavner hverandre i hjertelig glede. Slik m\u00f8ttes de to supermaktene for f\u00f8rste gang under krigen.", "Hitler hadde allerede planlagt sitt selvmord. F\u00e5 dager senere kapitulerte det s\u00f8nderknuste Tyskland, og det idylliske fotoet var ikke mer \u00e5 se, i hvert fall ikke i Sovjet og heller ikke i USA.", "For den sovjetiske selvforst\u00e5else, senere den russiske, er at det var de som hadde vunnet den andre verdenskrig. Det er heller ikke en oppfatning som er grepet ut av luften. Hitler gjorde det fatale taktiske feilgrep at han angrep Russland for tidlig, og \u00e5pnet opp en ny front med forsyningslinjer som etter hvert ble lengre og lengre.", "Det er ikke tvil om at det var p\u00e5 \u00d8stfronten at Hitler \u2013 om ikke uttrykket blir for flatt \u2013 skj\u00f8t seg selv i foten, og mistet sitt panserv\u00e5pen, sitt flyv\u00e5pen og alt mulig annet. Til slutt var det bare det endelige tapet som gjensto.", "Men hva tror folk flest? En meningsm\u00e5ling foretatt nylig av det britiske ICM Research og offentligjort av Russlands nyhetstjeneste Sputnik International, tyder p\u00e5 at mange i Vesten har glemt, ikke hatt kunnskaper om, eller valgt \u00e5 ignorere den sovjetiske innsatsen.", "Sp\u00f8rsm\u00e5let som ble stilt til tilfeldig utvalgte 1000 briter, 1000 franskmenn og 1000 tyskere l\u00f8d slik, forteller den danske avisen Politiken: - Ut fra hva du har sett, lest eller h\u00f8rt, hvem mener du spilte st\u00f8rst rolle for befrielsen av Europa under andre verdenskrig?", "I Storbritannia svarte 13 prosent av de spurte at det skyldtes den sovjetiske h\u00e6r, 16 prosent den amerikanske og 46 prosent den britiske h\u00e6r. I Frankrike svarte 8 pst den sovjetiske og 61 prosent den amerikanske h\u00e6r (var det noen som nevnte filmen om landgangen i Normandie?) og 9 prosent den britiske h\u00e6r. I Tyskland \u2013 alts\u00e5 taperen \u2013 svarte 17 prosent den sovjetiske h\u00e6r, 52 prosent den amerikanske og 4 prosent den britiske h\u00e6r.", "Med andre ord \u2013 og med et aktuelt uttrykk: Totalt skivebom. Eller for \u00e5 si det slik: Fordelt etter politiske sympatier, trolig ogs\u00e5 kombinert med kunnskapsl\u00f8shet.", "Den sovjetiske innsatsen under krigen med et tap av menneskeliv p\u00e5 over 27 millioner mennesker, fordelt p\u00e5 10 \u2013 12 millioner falne soldater og godt over 15 millioner sivile, ble i etterkrigstidens antisovjetiske propaganda totalt underspilt.", "Ogs\u00e5 Holocaust rammet hardest i Sovjet, (1 million) for ikke \u00e5 nevne Polen, anslagsvis 3 millioner alene. Det vi synes \u00e5 ha glemt hos oss var at selv frigj\u00f8ringen av Finnmark, skjedde ved hjelp av Den r\u00f8de arme et dr\u00f8yt halv\u00e5r f\u00f8r freden var et faktum.", "Det faktum at 20 millioner sovjetiske statsborgere mist livet i krigen mot Hitler, gjorde at de fleste hadde en p\u00e5r\u00f8rende \u00e5 s\u00f8rge over, eller en annen god grunn til \u00e5 n\u00e6re et personlig hat til fienden. En annen viktig drivkraft var det man kunne kalle det innpodede hatet til fienden. Gjennom enkle propagandaformler skulle de som ikke noen personlige grunner til det, l\u00e6re \u00e5 hate tyskerne. Slik det h\u00f8yst dokumentert var ogs\u00e5 p\u00e5 den andre siden.", "En hevn av tiln\u00e6rmet gammeltestamentlig tilsnitt ble manet frem, minner den svenske forfatteren Niclas Sennerteg om i boken \u00abStalins hevn\u00bb, og gjengir en tekst av den store forfatteren Ilja Ehrenburg:", "\u00abDrep, drep! Det finnes ingen tysker som er uskyldig, ikke de levende og ikke de uf\u00f8dte! F\u00f8lg kamerat Stalins direktiv og knus det fascistiske udyret i dets hule. Bryt ned med vold de germanske kvinnenes rasehovmod. Ta dem til rettmessig bytte! Drep, dere tapre fremadstormende sovjetsoldater.\u00bb", "P\u00e5 den annen side \u2013 ogs\u00e5 Hitlers offiserer senket seg ned p\u00e5 det samme dyriske niv\u00e5. Kvinner \u2013 ung eller gammel \u2013 skulle voldtas og drepes.", "Og apropos kvinner: Hva heller ikke undertegnede har visst inntil jeg i fjor leste Svetlana Aleksijevitsj\u2019 bok, var at det i Sovjetarmeen kjempet over en million kvinner, noe som skapte et spr\u00e5kproblem: Det fantes ingen ord for \u00abinfanterist\u00bb eller \u00abstridsvognf\u00f8rer\u00bb i hunkj\u00f8nnsform. De ble \u00abf\u00f8dt\u00bb under krigen. Heller ikke visste jeg at det fantes anslagsvis en halv million kvinner b\u00e5de i den amerikanske og sovjetiske h\u00e6r. Hvem har skrevet om det?", "Men filmen om Max Manus \u00abtok vi til oss\u00bb, han som TV-helt p\u00e5 selveste nasjonaldagen, mens f\u00e5 \u2013 om noen \u2013 reflekterte over at han i 1939 hadde sloss mot de finske kommunistene i tyske milit\u00e6re avdelinger!", "Ikke bare det siste, men hele fremstillingen av 2. verdenskrig, forteller om den beskjedne effekten den akademiske historieforskning har n\u00e5r det gjelder \u00e5 n\u00e5 ut til offentligheten.", "- Hver og en f\u00f8rer sin egen krig, og p\u00e5 begge sider forringer man den andres innsats, skriver den svenske russlandsekspert Kristian Gerner, professor i historie ved Universitetet i Lund."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "04c63a5c673ab64a24b1705412ce51351660376efc7967e731abf424916ab011"}, {"field": "createtime", "value": "2017-04-30T15:23:26.000Z"}, {"field": "description", "value": "70-\u00e5rsdagen for Nazi-Tysklands kapitulasjon er vel bak oss, feiret med faner og flagg i det vi med varierende fortolkning kan kalle den frie verden. Men hvem vant krigen? Selv rundt det enkle sp\u00f8rsm\u00e5let, kriges det fortsatt."}, {"field": "dominantimage", "value": "http://www.adressa.no/meninger/kronikker/article11174753.ece/avgeg/ALTERNATES/w980-default/sp042b76.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/492a7eb16081c41a4f0d43512c1dc8e89c14cd9b.jpg?5988098e"}, {"field": "dominantthumbnaildimensions", "value": "300x169"}, {"field": "heading", "value": "Hvem vant krigen? -adressa.no"}, {"field": "id", "value": "492a7eb16081c41a4f0d43512c1dc8e89c14cd9b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "science"}, {"field": "kw-company", "value": "sputnik international"}, {"field": "kw-concept", "value": ["prosent", "million", "h\u00e6r", "sovjetiske", "krig", "sovjetiske h\u00e6r", "britiske h\u00e6r", "vant krigen"]}, {"field": "kw-entity", "value": ["sovjetarmeen", "ilja ehrenburg", "nazi-tysklands", "elben", "\u00f8stfronten", "stalins", "normandie", "alexandr silvasjko", "sovjet", "hitler", "holocaust", "politiken", "vesten", "universitetet", "svetlana aleksijevitsj"]}, {"field": "kw-location", "value": ["europa", "storbritannia", "tyskland", "frankrike", "polen", "finnmark", "russland", "lund", "research"]}, {"field": "kw-pageclass", "value": "article"}, {"field": "kw-person", "value": ["niclas sennerteg", "max manus", "kristian gerner", "william robertson"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11174753.ece/avgeg/ALTERNATES/w980-default/sp042b76.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvem vant krigen?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11174754.ece"}, {"field": "pageclass", "value": ["article"]}, {"field": "publishtime", "value": "2015-06-09T04:00:00.000Z"}, {"field": "recs-articleid", "value": "11174754"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-06-09T04:00:00.000Z"}, {"field": "recs-rawtitle", "value": "Hvem vant krigen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "70-\u00e5rsdagen for Nazi-Tysklands kapitulasjon er vel bak oss, feiret med faner og flagg i det vi med varierende fortolkning kan kalle den frie verden. Men hvem vant krigen? Selv rundt det enkle sp\u00f8rsm\u00e5let, kriges det fortsatt."}, {"field": "thumbnail", "value": "http://content-thumbnail.cxpublic.com/content/thumbnail200x150/492a7eb16081c41a4f0d43512c1dc8e89c14cd9b.jpg?5988098e"}, {"field": "thumbnailfullheightdimensions", "value": "200x1344"}, {"field": "timestamp", "value": "2017-08-07T06:32:46.000Z"}, {"field": "title", "value": "Hvem vant krigen?"}, {"field": "url", "value": "http://www.adressa.no/meninger/kronikker/article11174754.ece"}, {"field": "urlhash", "value": "492a7eb16081c41a4f0d43512c1dc8e89c14cd9b"}], "score": 0.5529846, "siteId": "9222270286501375973", "id": "492a7eb16081c41a4f0d43512c1dc8e89c14cd9b"}

