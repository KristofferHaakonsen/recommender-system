{"fields": [{"field": "modifiedtime", "type": "time", "value": "2012-04-16T21:15:45.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "johan o. jensen skribent"}, {"field": "body", "value": ["Saken oppdateres.", "Foran premieren p\u00e5 Tr\u00f8ndelag Teater i kveld er det grunn til \u00e5 minne om at det under den andre verdenskrig fantes \u00abtyskert\u00f8ser\u00bb i mange land, selv p\u00e5 Island som var okkupert av amerikanerne! Selvsagt var det ikke tyskere p\u00e5 Island. Men likevel fantes det \u00abt\u00f8ser\u00bb ogs\u00e5 der fordi kvinner som innleder et seksuelt forhold til fienden \u2013 eller det vi i det siste tilfelle kan kalle \u00abde andre\u00bb \u2013 s\u00e5 sterkt ber\u00f8rer det som kalles menns \u00e6re, og \u00e6re er ekstra viktig under en krig.", "Temaet er like gammelt som historien. \u00abSkitunge, \u00e5tsel av et bleknebb, talgfjes\u00bb, roper Julies far i Shakespares meste ber\u00f8mte teaterstykke n\u00e5r han f\u00e5r vite at hun vil gifte seg med erkefiendens s\u00f8nn. I krig betraktes kvinners \u00abrenhet\u00bb som absolutt. N\u00e5r kvinnen i tillegg blir med barn, har fienden p\u00e5 mer enn en m\u00e5te vunnet. Mannens \u2013 og f\u00f8lgelig samfunnets \u2013 \u00abeiendomsrett\u00bb blir krenket. Derfor blir det som ofte kalles \u00abdet horisontale landssvik\u00bb, betraktet som et dobbelt svik.", "I de okkuperte landene fikk disse kvinnene sterkt nedsettende betegnelser. I Norge ble de kalt \u00abtyskert\u00f8s\u00bb \u2013 som er navnet ogs\u00e5 p\u00e5 Tr\u00f8ndelag Teaters forestilling\u2013 eller \u00abscheine-kvins\u00bb som de ofte ble kalt lokalt (etter schein \u2013 midlertidige (penge)sedler som de tyske soldatene hadde med seg). I andre vesteuropeiske land fikk de betegnelser i alle varianter av \u00abhore\u00bb og \u00abfeltmadrass\u00bb. Men nyere forskning viser alts\u00e5 at de islandske jentene som ga seg inn med de britiske og amerikanske soldatene som okkuperte saga\u00f8ya, ble sett like mye ned p\u00e5! De var ogs\u00e5 \u00abhorer\u00bb!", "Etter som krigen artet seg mer brutalt og helt annerledes i \u00d8steuropa, er dette ikke noe tema der. Det var det heller ikke i Tyskland etter krigen der fraterniseringen var like sterk mellom amerikanske soldater og tyske kvinner, og der n\u00f8den var st\u00f8rre. Den norske Tysklandsbrigaden sto heller ikke tilbake \u2013 om det kan uttrykkes slik. Alt dette er et tema som intet land er stolt av eller som historikere sysselsetter seg med. I Norge som kanskje mer enn noe annet okkupert land \u2013 og der okkupasjonen heller ikke var s\u00e5 direkte blodig etter som nordmenn etter Hitlers \u00f8nske skulle \u00abvinnes\u00bb \u2013 har man dyrket heltemotet i et hav av krigsb\u00f8ker. F\u00f8rst i 1998 fikk Norge det som er blitt et standardverk over temaet \u2013 historikeren K\u00e5re Olsen's \u00abKrigens barn\u00bb med undertittelen \u00abDe norske krigsbarna og deres m\u00f8dre\u00bb. Hos ham er den historiske erfaring entydig: Disse kvinnene og barna deres fikk en vanskelig og t\u00f8ff skjebne da freden kom. Folkets vrede vendte seg mot dem. Overgrepene var mange. Langt p\u00e5 vei var de rettsl\u00f8se, mener K\u00e5re Olsen, f\u00f8rstearkivar ved Riksarkivet, og ansvarlig for behandlingen av foresp\u00f8rsler fra krigsbarn som \u00f8nsketopplysninger om sitt opphav.", "Denne f\u00f8rste samlede fremstilling av historien til de norske krigsbarna og m\u00f8drene deres er til dels rystende lesning. Stemningen varierte rundt omkring i landet, men tendensen var mer fiendtlighet i byer og tettbygde str\u00f8k, noe mer forsonlig utover landsbygda og langt fra de st\u00f8rre byene. Avisene str\u00f8mmet over av hatske innlegg. Folkets vrede vendte seg mot kvinnene \u2013 og mot barna. Overgrepene ble mange. Tvangsklipping forekom b\u00e5de i Norge og Danmark, men om det kan v\u00e6re noen tr\u00f8st: Det var verre i et land som Frankrike, forteller den tysk-norske historikeren Ebba D. Drolshagen i sin bok av \u00e5ret: \u00abDe gikk ikke fri. Kvinnene som elsket okkupasjonsmaktens soldater\u00bb. Hun viser bl. a. til et bilde av den ber\u00f8mte krigsfotografen Robert Capa av en snauklippet fransk kvinne som f\u00f8lges av en horde gjennom en gate. Hun b\u00e6rer sitt lille barn p\u00e5 armen, men er ellers overlatt til folkemassens h\u00e5n og opphisselse. Over hele det okkuperte Europa var straffemetodene omtrent de samme, og aksjonene begrenset seg p\u00e5 ingen m\u00e5te til de f\u00e5 uoversiktlige dagene etter frigj\u00f8ringen.", "K\u00e5re Olsen forteller at redaksjonen i avisa Nordlys i Troms\u00f8 foreslo at tyskerjentene skulle g\u00e5 med et armbind merket \u00abT\u00bb for tyskert\u00f8s. Over hele landet ble det \u00e5pnet egne leire for tyskerjentene. I Tr\u00f8ndelag ble det i midten av juli \u00e5pnet en i Selbu med plass for 120 tyskerjenter \u2013 for n\u00e5 \u00e5 ta et enkeltst\u00e5ende eksempel. Men var andre land om mulig enda mer hensynsl\u00f8se i forf\u00f8lgelsen av kvinnene, var Norge bortimot alene om \u00e5 uttrykke frykt over hva barna kunne vokse opp til \u2013 en slags \u00abfemtekolonne\u00bb i det norske folk \u2013 og med \u00abtyske gener nedlagt i seg\u00bf som verden n\u00e5 har sett mer enn nok av\u00bb.I fullt alvor diskuterte man \u00e5 sende m\u00f8drene og barna til Tyskland, et land som l\u00e5 fullstendig i ruiner. Fra topper i norsk psykiatri ble det sagt at de anslagsvis 9000 m\u00f8drene var \u00abarvemessig mindreverdige\u00bb og det s\u00e5kalte Krigsbarnutvalget endte opp \u00e5 ansl\u00e5 at om lag 2500 av barna hadde arvet \u00absjelelige defekter\u00bb (s\u00e6rlig \u00e5ndssvakhet).", "Et av utvalgets medlemmer, psykiateren Else Vogt Thingstad foretok i f\u00f8lge boken en kvikk generalisering om alle tyskerjenter: \u2013Resultatet er nedsl\u00e5ende og peker sterkt i retning av at m.h.t. intelligens ligger v\u00e5re \u00abtyskert\u00f8ser\u00bb atskillig under gjennomsnittet. Ogs\u00e5 andre ting hun p\u00e5 vegne av den norske Krigsbarnutvalget la frem p\u00e5 en kongress i Sveits, vakte oppsikt, men p\u00e5 en ikke flatterende m\u00e5te for landet v\u00e5rt.", "Senere unders\u00f8kelser viste selvsagt at de som fikk barn med tysk far representerte et landsgjennomsnitt. Disse kvinnene var ikke bare enkle \u00abgudsord fra landet\u00bb. Ogs\u00e5 borgerskapets kvinner hadde tyske kj\u00e6rester. I ettertid var de beskyttet av sin stand mot snauklipping, men folkesnakket fulgte dem selvsagt senere.", "Vi vet ikke sikkert , men for mange var motivet kj\u00e6rlighet. Mange rakk ogs\u00e5 \u00e5 gifte seg f\u00f8r soldaten eller offiseren ble returnert til Tyskland. Sommeren 1945 hadde hvert syvende ekteskap i Norge en tysk brudgom. I h\u00f8st har ogs\u00e5 journalist Helle Aarnes kommet med en bok om tyskerjentene basert p\u00e5 hennes prisbel\u00f8nte serie i Bergens Tidende. Men enn\u00e5 er det mye vi ikke vet. Bl. a. har den h\u00f8yst tvilsomme oppsamlingsleiren for \u00abupatriotiske kvinner\u00bb p\u00e5 Hoved\u00f8ya utenfor Oslo aldri v\u00e6rt underlagt noen historisk unders\u00f8kelse.", "joojense@online.no"]}, {"field": "category0", "value": "meninger"}, {"field": "contenthash", "value": "4df4e05b9ae845ba46f37ea37c162dfec6b8f1dc765a083defea810be4a36683"}, {"field": "createtime", "value": "2014-11-13T21:28:58.120Z"}, {"field": "dominantimage", "value": "http://www.adressa.no/incoming/article1332779.ece5/ALTERNATES/w980-default/Capa%20Z1064"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/85cd04a5d714ac13690ac1d53e748854d6514e46.jpg?598b525a"}, {"field": "dominantthumbnaildimensions", "value": "300x169"}, {"field": "heading", "value": "I seng med fienden -adressa.no"}, {"field": "id", "value": "85cd04a5d714ac13690ac1d53e748854d6514e46"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-concept", "value": ["norske krigsbarna", "kvinne", "okkupert land", "barn", "vrede vendte", "land", "tysk", "amerikanske soldater"]}, {"field": "kw-entity", "value": ["riksarkivet", "bergens tidende", "hitlers", "shakespares", "ebba d. drolshagen", "krigsbarnutvalget", "tysklandsbrigaden", "norge og danmark", "\u00f8steuropa", "julies", "hoved\u00f8ya", "tr\u00f8ndelag teater", "krigens", "nordlys"]}, {"field": "kw-location", "value": ["europa", "oslo", "island", "tyskland", "frankrike", "selbu", "norge", "troms\u00f8", "sveits"]}, {"field": "kw-pageclass", "value": "article"}, {"field": "kw-person", "value": ["helle aarnes", "k\u00e5re olsen", "else vogt thingstad", "robert capa"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1332779.ece5/ALTERNATES/w980-default/Capa%20Z1064"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I seng med fienden"}, {"field": "og-type", "value": "article"}, {"field": "og-url", "value": "http://www.adressa.no/meninger/article1407576.ece"}, {"field": "pageclass", "value": ["article"]}, {"field": "publishtime", "value": "2009-11-06T07:46:30.000Z"}, {"field": "recs-articleid", "value": "1291583"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-11-06T07:46:30.000Z"}, {"field": "recs-rawtitle", "value": "I seng med fienden -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Saken oppdateres. Foran premieren p\u00e5 Tr\u00f8ndelag Teater i kveld er det grunn til \u00e5 minne om at det under den andre verdenskrig fantes \u00abtyskert\u00f8ser\u00bb i mange land, "}, {"field": "thumbnail", "value": "http://content-thumbnail.cxpublic.com/content/thumbnail200x150/85cd04a5d714ac13690ac1d53e748854d6514e46.jpg?598b525a"}, {"field": "thumbnailfullheightdimensions", "value": "200x1597"}, {"field": "timestamp", "value": "2017-08-09T18:20:10.000Z"}, {"field": "title", "value": "I seng med fienden"}, {"field": "url", "value": "http://www.adressa.no/meninger/article1407576.ece"}, {"field": "urlhash", "value": "85cd04a5d714ac13690ac1d53e748854d6514e46"}], "score": 0.5454368, "siteId": "9222270286501375973", "id": "85cd04a5d714ac13690ac1d53e748854d6514e46"}

