{"fields": [{"field": "modifiedtime", "type": "time", "value": "2012-04-10T18:14:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Kina var tidlig ute med en statsdrevet likestillingspolitikk. Under Mao Zedongs kommunistiske styre p\u00e5 1950 til 70-tallet gjorde Kina vesentlige forbedring for livssituasjonen til kvinner. Men da den n\u00f8dvendige \u00e5pnings- og omleggingspolitikken kom p\u00e5 1980-tallet, ble det mindre fokus p\u00e5 likestilling, og kvinners rettigheter ser n\u00e5 ut til \u00e5 ha havnet i skyggen av m\u00e5let om rask \u00f8konomisk vekst. Det vises blant annet ved at Kina n\u00e5 gj\u00f8r det d\u00e5rligere p\u00e5 likestilling sammenlignet med andre land, enn de gjorde for noen ti\u00e5r tilbake. Blant annet hadde andelen kvinnelige politikere et toppunkt p\u00e5 1970-tallet, og siden den gang har den politiske representasjonen av kvinner stagnert fullstendig. I de mektigste politiske organene glimrer kvinnene med sitt frav\u00e6r. Landet har fremdeles lover som er direkte kvinnediskriminerende. Tradisjonelle og stereotype kj\u00f8nnsoppfatninger er utbredt og er en underliggende \u00e5rsak til diskriminerende forskjellsbehandling. Mest bekymringsfullt er likevel at moderniseringsprosessen har f\u00f8rt til nye og alvorlige menneskerettighetsbrudd p\u00e5 kinesiske kvinners rettigheter.", "En spesielt alvorlig bieffekt av omleggingen til en mer markedsrettet ideologi er at kvinner lettere blir sett p\u00e5 som et forbruksprodukt. Menneskehandel er et stort og \u00f8kende problem i Kina, og mange kvinner blir bortf\u00f8rt eller lurt inn i tvunget prostitusjon. Bedre infrastruktur og s\u00f8ken etter arbeid har f\u00f8rt til en enorm migrasjonsflom p\u00e5 cirka 114 millioner mennesker, og blant disse er det mange fattige og ikke-utdannede kvinner som er spesielt s\u00e5rbare for menneskehandel. En annen forklaring p\u00e5 den \u00f8kende menneskehandelen er den skjeve kj\u00f8nnsfordelingen.", "If\u00f8lge FNs befolkningsfond , ble det f\u00f8dt 110 guttebarn per 100 jentebarn i 1990 (den normale verdensraten er 105-107 til 100). I 2010 hadde forskjellen \u00f8kt til 119,5 guttebarn per 100 jentebarn. Nyere ultralydteknologi har gjort det mulig \u00e5 abortere jentebarn til tross for at dette er ulovlig, og enkelte steder f\u00f8des det dobbelt s\u00e5 mange gutter. Preferansen for guttebarn kan forklares med at kvinner anses som mindre verdifulle, og at de har f\u00e6rre muligheter i det kinesiske samfunnet. Kvinner giftes bort til en annen familie, mens s\u00f8nner blir v\u00e6rende og kan bidra \u00f8konomisk til \u00e5 sikre foreldrenes alderdom. P\u00e5 grunn av selektiv abort og hardere levevilk\u00e5r for jenter ansl\u00e5s det at Kina \u00abmangler\u00bb 30-40 millioner kvinner. Heldigvis ser det ut til at den sterke preferansen for guttebarn har snudd i byene.", "De nye \u00f8konomiske reformene og oppsigelser ved fabrikker rammer ofte kvinner hardere enn menn. \u00c5rsaken er at menn er mer attraktive p\u00e5 arbeidsmarkedet. Fortsatt fins det jobbannonser i Kina hvor det s\u00f8kes utelukkende etter menn, og flere unge kvinner blir presset til \u00e5 skrive under p\u00e5 jobbkontrakter hvor de lover \u00e5 ikke bli gravide. P\u00e5 grunn av presset p\u00e5 arbeidsmarkedet forventes kvinner \u00e5 g\u00e5 av tidligere for \u00e5 gi plass til de unge. Pensjonsalderen for kvinner er 50-55 \u00e5r mens den for menn er 60 \u00e5r. Den lave pensjonsalderen har naturligvis \u00f8konomiske og karrieremessige konsekvenser for kvinner, og den gj\u00f8r det vanskeligere for kvinner \u00e5 v\u00e6re uavhengige. Inntektsforskjellene har \u00f8kt drastisk de siste \u00e5rene.", "Situasjonen for kvinner i Kina er imidlertid langt fra svart-hvitt. Det er naturligvis store individuelle forskjeller, og ikke minst forskjeller mellom situasjonen for kvinner p\u00e5 landsbygda og situasjonen i byene hvor kvinner er mer likestilte. Det er ogs\u00e5 betydelig fremgang for kvinners rettigheter p\u00e5 enkelte omr\u00e5der. M\u00f8dred\u00f8deligheten er for eksempel redusert, tilgangen til utdanning for jenter n\u00e6rmer seg niv\u00e5et til gutter, og flere kvinner har suksess i n\u00e6ringslivet. Myndighetene har dessuten gjort et sv\u00e6rt viktig arbeid p\u00e5 lovomr\u00e5det ved at de har styrket den juridiske beskyttelsen av kvinners rettigheter betraktelig. En ny lov som vil forby vold i n\u00e6re relasjoner, (en utbredt forbrytelse som oftest forblir ustraffet), er for eksempel under diskusjon i disse dager. Myndighetene har ogs\u00e5 satt i gang flere programmer for \u00e5 styrke kvinners rettigheter. Avstanden mellom teori og praksis er imidlertid stor, og likestillingstiltakene ser forel\u00f8pig ikke ut til \u00e5 ha endret noe s\u00e6rlig p\u00e5 det store bildet.", "Som medlem av FNs kvinnekonvensjon og de fleste andre hovedkonvensjonene p\u00e5 menneskerettighetsfeltet, har Kina klare internasjonale forpliktelser om umiddelbart \u00e5 iverksette alle passende tiltak for \u00e5 bekjempe alle former for kvinnediskriminering. Ikke-diskriminering og likeverd ligger til grunn for alle menneskerettigheter, og m\u00e5 prioriteres. Norge og andre internasjonale akt\u00f8rer b\u00f8r derfor bist\u00e5 Kina i prosjekter som har som m\u00e5l \u00e5 styrke kvinners rettigheter.", "Likestilling er et godt m\u00e5l p\u00e5 hvor moderne et samfunn er. Men at moderniseringsprosessen forel\u00f8pig ikke har f\u00f8rt til mer likestilling viser kanskje nettopp at det ikke er noe automatikk i at \u00f8kte ressurser vil gi en bedret menneskerettighetssituasjon.Det m\u00e5 v\u00e6re en politisk villet utvikling, og den m\u00e5 jobbes for hele tiden. Den \u00f8konomiske veksten i Kina m\u00e5 komme hele befolkningen til gode. At kinesiske myndigheter selv har satt i gang en rekke lovreformer og prosjekter for \u00e5 beskytte kvinners rettigheter er et viktig steg i riktig retning i s\u00e5 m\u00e5te. Forel\u00f8pig er det likevel en lang vei \u00e5 g\u00e5 for at lovnadene om likestilling kan bli til virkelighet."]}, {"field": "category0", "value": "meninger"}, {"field": "contenthash", "value": "b8703ee7dec890f4e02be4e017ea87bcfc0e4ed111165d952bd4e5ad02e7897c"}, {"field": "createtime", "value": "2014-09-21T18:28:36.144Z"}, {"field": "description", "value": "Kinas voldsomme \u00f8konomiske utviklinghar f\u00f8rt til nye muligheter og bedre levek\u00e5r. Men moderniseringsprosessen har ogs\u00e5 p\u00e5 mange omr\u00e5der f\u00f8rt til et tilbakeslag for kvinners rettigheter. Mangel p\u00e5 likestilling i det kinesiske samfunnet er et alvorlig menneskerettighetsproblem som m\u00e5 bekjempes."}, {"field": "dominantimage", "value": "http://www.adressa.no/incoming/article1400783.ece5/ALTERNATES/w980-default/portrett1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9209376f718aef32288f28ed3c76d2875ea9183c.jpg?5956ab5c"}, {"field": "dominantthumbnaildimensions", "value": "300x169"}, {"field": "heading", "value": "\u00d8kende kj\u00f8nnsforskjeller i Kina -adressa.no"}, {"field": "id", "value": "9209376f718aef32288f28ed3c76d2875ea9183c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kvinners rettigheter", "kvinner", "styrke kvinners rettigheter"]}, {"field": "kw-entity", "value": "mao zedongs"}, {"field": "kw-location", "value": "kina"}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1400783.ece5/ALTERNATES/w980-default/portrett1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00d8kende kj\u00f8nnsforskjeller i Kina"}, {"field": "og-type", "value": "article"}, {"field": "og-url", "value": "http://www.adressa.no/meninger/article1671359.ece"}, {"field": "pageclass", "value": ["article"]}, {"field": "publishtime", "value": "2011-08-02T07:32:29.000Z"}, {"field": "recs-articleid", "value": "978907"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-08-02T07:32:29.000Z"}, {"field": "recs-rawtitle", "value": "\u00d8kende kj\u00f8nnsforskjeller i Kina -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Kinas voldsomme \u00f8konomiske utviklinghar f\u00f8rt til nye muligheter og bedre levek\u00e5r. Men moderniseringsprosessen har ogs\u00e5 p\u00e5 mange omr\u00e5der f\u00f8rt til et tilbakeslag for kvinners rettigheter. Mangel p\u00e5 likestilling i det kinesiske samfunnet er et alvorlig menneskerettighetsproblem som m\u00e5 bekjempes."}, {"field": "thumbnail", "value": "http://content-thumbnail.cxpublic.com/content/thumbnail200x150/9209376f718aef32288f28ed3c76d2875ea9183c.jpg?5956ab5c"}, {"field": "thumbnailfullheightdimensions", "value": "200x2558"}, {"field": "timestamp", "value": "2017-06-30T19:49:48.000Z"}, {"field": "title", "value": "\u00d8kende kj\u00f8nnsforskjeller i Kina"}, {"field": "url", "value": "http://www.adressa.no/meninger/article1671359.ece"}, {"field": "urlhash", "value": "9209376f718aef32288f28ed3c76d2875ea9183c"}], "score": 0.869809, "siteId": "9222270286501375973", "id": "9209376f718aef32288f28ed3c76d2875ea9183c"}

