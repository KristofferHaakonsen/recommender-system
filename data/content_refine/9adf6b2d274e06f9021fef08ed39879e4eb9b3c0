{"fields": [{"field": "modifiedtime", "type": "time", "value": "2016-08-03T12:38:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "torsten hanssen"}, {"field": "body", "value": ["Saken oppdateres.", "Bytte av buss omfatter godt over halvparten av linjene, totalt 15 linjer, enten hele eller det meste av d\u00f8gnet.", "Flere bydeler f\u00e5r ikke lenger direkte bussforbindelse til sentrum verken i rushtiden eller ellers i d\u00f8gnet.", "Den nye rutestrukturen fra AtB legger ogs\u00e5 opp til at reisende med regionlinjer fra Melhus/Brekk\u00e5sen og Stj\u00f8rdal/Hommelvik bare f\u00e5r direktebuss til sentrum i rushtiden.", "- Passasjerer vil akseptere \u00e5 skifte buss dersom de opplever at de kommer raskt fram, sier administrerende direkt\u00f8r Janne Sollie i AtB.", "- \u00c5 basere deler av en ny rutestruktur p\u00e5 bussbytte, er en kritisk suksessfaktor. Fungerer ikke omleggingen, vil mange passasjerer snu ryggen til bussen og velge bil i stedet. Dette gjelder i s\u00e6rlig grad dersom bytte av buss skjer i rushtiden p\u00e5 vei til og fra jobb, sier forsker B\u00e5rd Norheim ved Urbanet Analyse.", "AtB karakteriserer bruken av bussbytte fra 2019 sammenlignet med dagens busstrafikk som \"betydelig\".", "Det nye rutenettverket er bygd opp med tre superbusslinjer som basis. - I et nettverk vil bytte mellom kryssende linjer oppfattes som enkelt fordi neste buss aldri er langt unna, skriver AtB i utredningen om den nye rutestrukturen.", "Her kan du leser hele utredningen: Framtidig rutetstruktu inkludert superbuss for Stor - Trondheim 2019 \u2013 2029", "LES OGS\u00c5: \u00d8kt hastighet avgj\u00f8rende for superbussen", "LES OGS\u00c5: Ny superbuss testet i Trondheim", "Etter omleggingen f\u00e5r enkelte bydeler ikke lenger direkte bussforbindelse til sentrum verken i rushtiden eller ellers i d\u00f8gnet.", "Passasjerer fra Vik\u00e5sen, V\u00e6restr\u00f8a, Sjetnmarka, Tillerringen, Flat\u00e5sen, Jakobsli, Brundalen og Rotvoll mister direkteruten til sentrum.", "Det samme gjelder passasjerer fra Kl\u00e6bu som m\u00e5 bytte buss p\u00e5 Tillerterminalen eller Nidarvoll.", "Reisende fra Melhus og Stj\u00f8rdal f\u00e5r i den nye rutestrukturen bare direktebuss til og fra sentrum totalt fem timer i rushtiden morgen og ettermiddag (kl. 07-09 og kl. 14 - 17)", "De \u00f8vrige 14 timene med busstilbud  m\u00e5 passasjerene skifte buss p\u00e5 Strindheimskrysset (regionbuss \u00f8stfra) eller Tillerterminalen (regionbuss s\u00f8rfra).", "LES OGS\u00c5: Her er superbusstras\u00e8ene", "SE MER: Dette kan bli Trondheims nye superbuss", "LES OGS\u00c5: Kan spare 50 000 kroner p\u00e5 \u00e5 ta buss", "Forsker B\u00e5rd Norheim peker p\u00e5 to helt avgj\u00f8rende faktorer for at skifte av buss i rushtiden skal bli en suksess:", "* Stor fremkommelighet fram til omstigningspunktet. \u2013 \u00c5 sitte p\u00e5 bussen i k\u00f8 og lure p\u00e5 om man kommer fram til terminalen tidsnok for bussbytte, kan \u00f8delegge motivasjonen for \u00e5 bruke buss. Alle etater og beslutningstakere m\u00e5 derfor s\u00f8rge for at framkommelighet har f\u00f8rsteprioritet, p\u00e5peker Norheim.", "* Liten eller ingen ventetid p\u00e5 ombordstigningspunktet . \u2013 N\u00e5r man skifter buss, er kortest mulig ventetid for neste buss alfa og omega. Erfaring fra andre ruteomlegginger b\u00e5de nasjonalt og internasjonalt, viser at passasjerene ikke aksepterer \u00e5 vente mer enn fem til ti minutter p\u00e5 bussbyttet.", "Er passasjerene misforn\u00f8yd med ventetiden, er det store fare for at de kutter ut bussen og begynner \u00e5 kj\u00f8re bil til jobben, fremhever Norheim.", "Dersom omstigningen fungerer som planlagt uten un\u00f8dvendig ventetid, kan imidlertid ruteomleggingen bli en suksess.", "- Unders\u00f8kelser viser at passasjerene har lettere for \u00e5 akseptere skifte av buss dersom de vet at ventetiden for omstigning er liten. Det finnes eksempler p\u00e5 busselskaper som \u00f8kt trafikken med sju-\u00e5tte prosent etter en omlegging som omfatter bussbytte, sier Urbanet Analyse-forskeren.", "LES OGS\u00c5: Superbusser skal gi bedre kolllektivtilbud", "Les ogs\u00e5: 250 superbusser i d\u00f8gnet gjennom boligstr\u00f8k p\u00e5 Heimdal", "Les ogs\u00e5: Hver passasjer f\u00e5r 0,2 kvadratmeter st\u00e5plass i superbussene", "AtB er klar over at skifte av buss i utgangspunktet er betraktet som en ulempe for passasjerene.", "\"Passasjerers byttemotstand kan man veie opp for p\u00e5 mange m\u00e5ter \u2013 en av dem er \u00e5 tilby langt h\u00f8yere frekvens\", heter det i rutestrukturrapporten om omleggingen fra 2019.", "Rapporten bruker et eksempel fra Sjetnmarka for \u00e5 illustrere den nye bussbyttepraksisen.", "\"Dagens rute 3 fra Sjetnmarka til sentrum g\u00e5r via Kroppanmarka og Fossegrenda og tar ca. 30 minutter i rush. Hvis man i stedet legger opp til omstigning til superbuss p\u00e5 Tonstad vil selve ombordtiden reduseres ned mot 20 minutter. Den reduserte reisetiden kan nesten veie opp for ulempen ved \u00e5 bytte\", skriver AtB.", "- Noen passasjerer vil fra 2019 f\u00e5 bussbytter som de ikke har hatt tidligere, mens andre, som i dag m\u00e5 skifte buss, vil f\u00e5 direktelinjer uten bytte av buss, sier administrerende direkt\u00f8r Janne Sollie.", "Hun mener passasjerer vil akseptere \u00e5 skifte buss i rushtiden dersom de opplever at de kommer raskt fram.", "LES OGS\u00c5: Tar halve regningen for superbussen", "Dette er bymilj\u00f8avtaler (PDF)", "LES OGS\u00c5: Superbusstilbud skal hindre vekst i biltrafikken", "- En omlegging av rutestrukturen for busstilbudet som blant annet ombefatter bruk av omstigning har v\u00e6rt gjennomf\u00f8rt en rekke steder, ogs\u00e5 i Norge, med godt resultatet. Erfaringen er etter det jeg kjenner til utelukkende positiv, sier Sollie.", "- Hva vil v\u00e6re akseptabel ventetid i rushtrafikken p\u00e5 omstigningspunktene?", "- Maksimal ventetid skal v\u00e6re fem til ti minutter. I det nye rutetilbudet er det foresl\u00e5tt at superbusslinje 1 skal ha en ny avgang hvert femte minutt i rushtiden. P\u00e5 superbusslinje 2 vil det v\u00e6re avgang hvert tiende minutt.", "Disse to superbusslinjene er overlappende fra Tonstadkrysset og gjennom sentrum. Superbusslinje 3 vil ha avgang hver 7,5 minutt i rushtida.", "Utenom rushtiden vil passasjerene trolig akseptere noe lengre ventetid p\u00e5 neste buss da man som regel ikke har det like travelt som n\u00e5r man skal p\u00e5 jobb eller skole, sier Sollie."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "3e42e56c39e9342701bb00879d5662bef3e0335454b52a3a43a2d27c67b30b16"}, {"field": "createtime", "value": "2016-05-06T04:43:35.000Z"}, {"field": "description", "value": "Forslaget til ny rutestrukturen for buss i Trondheim fra 2019, legger opp til kraftig \u00f8kning i bussbytte. Titusener av passasjerer m\u00e5 skifte buss hver dag."}, {"field": "dominantimage", "value": "http://www.adressa.no/pluss/nyheter/article12690601.ece/3oymx8/ALTERNATES/w980-default/20160429_RichardSagen_Busspassasjerer_Midtbyen-16485.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9adf6b2d274e06f9021fef08ed39879e4eb9b3c0.jpg?5990db96"}, {"field": "dominantthumbnaildimensions", "value": "300x169"}, {"field": "heading", "value": ["Titusener av passasjerer m\u00e5 bytte buss hver dag fra 2019 -adressa.no", "Bussbytte kritisk suksessfaktor", "Flere bydeler uten direkte bussforbindelse", "Liten eller ingen ventetid avgj\u00f8rende", "H\u00f8yere frekvens oppveier ulempen med bytte", "God erfaring med omstigning"]}, {"field": "id", "value": "9adf6b2d274e06f9021fef08ed39879e4eb9b3c0"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "travel"}, {"field": "kw-concept", "value": ["skifte buss", "lenger direkte bussforbindelse", "passasjer", "buss"]}, {"field": "kw-entity", "value": ["urbanet analyse", "heimdal", "kroppanmarka og fossegrenda", "nidarvoll", "tonstad", "tonstadkrysset", "sjetnmarka", "strindheimskrysset", "atb", "tillerterminalen", "melhus og stj\u00f8rdal"]}, {"field": "kw-location", "value": ["kl\u00e6bu", "melhus", "trondheim", "stj\u00f8rdal", "norge"]}, {"field": "kw-pageclass", "value": "article"}, {"field": "kw-person", "value": ["janne sollie", "b\u00e5rd norheim"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article12690601.ece/3oymx8/ALTERNATES/w980-default/20160429_RichardSagen_Busspassasjerer_Midtbyen-16485.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Titusener av passasjerer m\u00e5 bytte buss hver dag fra 2019"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/05/06/Titusener-av-passasjerer-m%C3%A5-bytte-buss-hver-dag-fra-2019-12690604.ece"}, {"field": "pageclass", "value": ["article"]}, {"field": "publishtime", "value": "2016-05-06T05:40:43.000Z"}, {"field": "recs-articleid", "value": "12690604"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-05-06T05:40:43.000Z"}, {"field": "recs-rawtitle", "value": "Titusener av passasjerer m\u00e5 bytte buss hver dag fra 2019 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Forslaget til ny rutestrukturen for buss i Trondheim fra 2019, legger opp til kraftig \u00f8kning i bussbytte. Titusener av passasjerer m\u00e5 skifte buss hver dag."}, {"field": "thumbnail", "value": "http://content-thumbnail.cxpublic.com/content/thumbnail200x150/9adf6b2d274e06f9021fef08ed39879e4eb9b3c0.jpg?5990db96"}, {"field": "thumbnailfullheightdimensions", "value": "200x2029"}, {"field": "timestamp", "value": "2017-08-13T23:07:02.000Z"}, {"field": "title", "value": "Titusener av passasjerer m\u00e5 bytte buss hver dag fra 2019"}, {"field": "url", "value": "http://www.adressa.no/pluss/nyheter/2016/05/06/Titusener-av-passasjerer-m%c3%a5-bytte-buss-hver-dag-fra-2019-12690604.ece"}, {"field": "urlhash", "value": "9adf6b2d274e06f9021fef08ed39879e4eb9b3c0"}], "score": 1.0079693, "siteId": "9222270286501375973", "id": "9adf6b2d274e06f9021fef08ed39879e4eb9b3c0"}

