{"fields": [{"field": "modifiedtime", "type": "time", "value": "2012-06-19T08:07:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Odd Rune er lidenskapelig fan av a-ha, og lar det vises i interi\u00f8ret. Signert, innrammet plakat av a-ha over den ene sofaen. Kunstplakat av Magne Furuholmen over den andre, fra da musikeren stilte ut p\u00e5 Galleri Ismene. Bryllupsbildet p\u00e5 en kortvegg, men jammen er ikke a-ha plakaten p\u00e5 samme veggen like stor.", "Odd Rune Wolden har du sikkert sett f\u00f8r. F\u00f8rst var det i ruta til TV Tr\u00f8ndelag, som ble TV Adressa. S\u00e5 jobbet han tre \u00e5r i RBKs media-avdeling, f\u00f8r han i sommer begynte \u00e5 jobbe for TV2 Sporten. Han har eget firma; ORW Studios, som n\u00e5 er i starten p\u00e5 en tre\u00e5rskontakt med TV2. Hovedsaklig som sportsreporter i Trondheim, men vi har ogs\u00e5 sett ham flere ganger som anker i TV2 Sporten.", "Men nei, han og Trine har ikke flyttet til Bergen, hvor jo TV2 holder hus. Ikke skal de det heller.", "Kupp fra Lunden \u00d8stre", "\u2013\u00c5 nei, jeg flytter aldri herfra, ikke f\u00f8r jeg m\u00e5 b\u00e6res ut, sier Trine bestemt, og Odd Rune nikker enig. Begge nordfra, men begge med hjertet etter hvert godt plassert i Trondheim. De ukene Odd Rune m\u00e5 jobbe i Bergen, f\u00e5r det bli hotell. Det blir i det hele tatt mye reising og hotell p\u00e5 Odd Rune, som i h\u00f8st ogs\u00e5 har dekket Premier League i England. Dess viktigere \u00e5 trives p\u00e5 hjemmebane.", "Hjemmebanen, eller basen, er i rekkehus p\u00e5 Charlottenlund, hvor de har bodd siden 2004. To etasjer, stor veranda. Flott, landlig utsikt over gule korn\u00e5kre.", "\u2013Ikea-skyline, smiler Odd Rune. For jo da, bak E6 og korn\u00e5ker er Ikea; stor, gul og bl\u00e5, men ekteparet Wolden har ikke handlet s\u00e5 mye der. De m\u00f8blene de er mest forn\u00f8yd med er kj\u00f8pt hos Lunden \u00d8stre Handleri i Malvik, hvor Trine jobber.", "\u2013Se, bare 600 kroner for denne teakskjenken, reklamerer Trine. Og en femtilapp for pc-bordet. Ogs\u00e5 blondedukene er fra handleriet. Lunden \u00d8stre er en bruktbutikk og en oppdragssentral i Hommelvik, et samarbeid mellom Malvik kommune og NAV. Og ja, det er fullt mulig \u00e5 gj\u00f8re interi\u00f8rkupp der!", "Travel konserth\u00f8st", "Det er forventninger hjemme hos Wolden, for vi spoler tiden tilbake til forrige fredag. a-ha skal p\u00e5 scenen p\u00e5 Lerkendal om et stort d\u00f8gn, og f\u00f8r det skal Odd Rune arrangere stort vennevorspiel \u2013 ogs\u00e5 det p\u00e5 Lerkendal. Det ligger til rette for selve dr\u00f8mmehelga, for ingenting er st\u00f8rre enn a-ha, i f\u00f8lge Odd Rune som m\u00f8ter oss med lysebl\u00e5 hettegenser fra a-has siste skive \"Foot of the mountain\".", "Kledd i a-ha, og p\u00e5 stua hjemme hos Wolden er det s\u00e5 \u00e5 si bare a-ha p\u00e5 veggene. Selv om Odd Rune har blitt 35 \u00e5r, og ikke lenger er en ten\u00e5ring p\u00e5 gutterommet.", "\u2013Jeg satt hjemme i stua i Harstad da a-ha for f\u00f8rste gang var p\u00e5 NRK i 1984. S\u00e5 kom \"Take on me\" \u00e5ret etter, og siden har a-ha fulgt meg gjennom livet. Miming etter a-has musikk p\u00e5 ungdomsskolen, s\u00e5 videreg\u00e5ende, s\u00e5 studietid, m\u00f8tet med Trine og bryllup. Bandet er en knagg i livet \u00e5 henge minner p\u00e5, de store happeningene. a-ha har ogs\u00e5 v\u00e6rt en knagg for \u00e5 m\u00f8te mennesker, sier Odd Rune som til sammen har v\u00e6rt p\u00e5 cirka 20 a-ha konserter. Dobbelt s\u00e5 mange om vi tar med solokonsertene til bandmedlemmene. I h\u00f8st legger a-ha opp, og Odd Rune tar ordentlig avskjed. I h\u00f8st blir det hele seks konserter. Trondheim er unnagjort, n\u00e5 venter Oslo og London. a-ha er viktig. Men viktigst er selvsagt Trine, som han giftet seg med for to \u00e5r siden, og deres felles hjem.", "Hjem av minner", "\u2013Det blir mye hotell gjennom jobben, men det er her hjemme sammen med Trine jeg har det best. Her lader jeg b\u00e5de meg selv og Iphonen. Setter p\u00e5 a-ha p\u00e5 stereoanlegget. Og utsikten herfra er jo rene balsam. Fjorden p\u00e5 tre punkter, by og land. Jeg blir bare mer og mer hjemmekj\u00e6r jo eldre jeg blir, men kan jo ikke si nei til \u00e5 jobbe p\u00e5 Premier League heller, sier Odd Rune.", "For fotball er stort, med RBK n\u00e6rmest hjertet. Men a-ha-gutta sl\u00e5r RBK-gutta likevel, i alle fall i interi\u00f8ret. Odd Rune viser fram a-ha klenodier p\u00e5 gutterommet. Plater, t-skjorter\u00bf S\u00e5nt som til vanlig er gjemt bak skapd\u00f8rer. Men det er ikke de fineste plakatene. Over den knallr\u00f8de sofaen henger en like knallr\u00f8d a-ha plakat. Full match, men hva kom f\u00f8rst; plakaten eller sofaen?", "\u2013Det var nok sofaen ja. Men det er slik jeg lurer Trine vet du, jeg kommer med plakater jeg ser matcher interi\u00f8ret. Og da f\u00e5r de henge, smiler Odd Rune lurt og medgir at:", "\u2013Uten Trine hadde jeg nok kj\u00f8rt p\u00e5 med enda mer a-ha st\u00e6sj ja.", "Men n\u00e5 er det slett ikke slik at Trine ikke liker a-ha p\u00e5 stueveggene, for som hun sier:", "\u2013Det er ikke jeg som bor her, men vi. Og dessuten liker jo ogs\u00e5 jeg a-ha, selv om det ikke er favorittbandet. Og de plakatene som henger p\u00e5 stua er tross alt fine, og noe m\u00e5 vi jo ha p\u00e5 veggene. Dessuten forteller de en historie om oss som bor her. Jeg trives best med en levende blanding. Og i tillegg er jeg er opptatt av at m\u00f8bler ikke skal byttes ut over en lav sko. Dette er hjemme v\u00e5rt med v\u00e5re gode minner, som vi trives med, sier Trine.", "Terningkast seks", "\u2013Det er s\u00e5rt at de slutter, sier Odd Rune om a-has avskjed. Men forrige helg ble i alle fall en stor opplevelse.", "\u2013Helgen sto til terningkast seks, smiler Odd Rune etter at a-ha har forlatt Tr\u00f8ndelag, for aller siste gang.", "\u2013Det ble et knall vorspiel med gode venner p\u00e5 fredag og et a-ha i festform l\u00f8rdag. Det ble ikke min st\u00f8rste a-ha-opplevelse, men det var nok den proffeste konserten jeg har sett. Sceneshow og lyd sto til gull, bandet var skjerpet og tight, og de leverte en feilfri gullrekke med hits p\u00e5 et Lerkendal som viste seg som en perfekt konsertarena, sier Odd Rune som n\u00e5 h\u00e5per \u00e5 slappe av litt hjemme innimellom reisene som venter utover h\u00f8sten.", "\u2013N\u00e5 venter a-ha konsert i London og s\u00e5 tre konserter i Oslo; dette blir h\u00f8ydepunktene i en travel jobbh\u00f8st."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "d94c93f2ed6a437c2678850b01d518dc0c217ec727f73d1be833d3ca0cfba192"}, {"field": "createtime", "value": "2017-05-01T13:41:04.000Z"}, {"field": "description", "value": "Odd Rune Wolden har en travel h\u00f8st. Ny jobb i TV2 Sporten og attp\u00e5til m\u00e5 han si farvel til a-ha, som er p\u00e5 avskjedsturne."}, {"field": "dominantimage", "value": "http://www.adressa.no/incoming/article1367041.ece5/ALTERNATES/w980-default/Wolden%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/89a204e3fe4125bdaf11169673fff8b53a0ec064.jpg?598aa69f"}, {"field": "dominantthumbnaildimensions", "value": "300x169"}, {"field": "heading", "value": "Med a-ha p\u00e5 stueveggene -adressa.no"}, {"field": "id", "value": "89a204e3fe4125bdaf11169673fff8b53a0ec064"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": "ikea"}, {"field": "kw-concept", "value": ["a-ha plakat", "a-ha", "a-ha konsert", "rune"]}, {"field": "kw-entity", "value": ["oslo og london", "sporten", "lerkendal", "iphonen", "studios", "v. og", "lunden \u00f8stre", "trine", "adressa", "galleri ismene", "premier league", "lunden \u00f8stre handleri"]}, {"field": "kw-location", "value": ["england", "london", "hommelvik", "oslo", "charlottenlund", "harstad", "tr\u00f8ndelag", "malvik", "trondheim", "bergen"]}, {"field": "kw-pageclass", "value": "article"}, {"field": "kw-person", "value": ["odd rune wolden", "magne furuholmen", "odd rune"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1367041.ece5/ALTERNATES/w980-default/Wolden%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Med a-ha p\u00e5 stueveggene"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1527846.ece"}, {"field": "pageclass", "value": ["article"]}, {"field": "publishtime", "value": "2010-09-10T08:25:35.000Z"}, {"field": "recs-articleid", "value": "856213"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-09-10T08:25:35.000Z"}, {"field": "recs-rawtitle", "value": "Med a-ha p\u00e5 stueveggene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Odd Rune Wolden har en travel h\u00f8st. Ny jobb i TV2 Sporten og attp\u00e5til m\u00e5 han si farvel til a-ha, som er p\u00e5 avskjedsturne."}, {"field": "thumbnail", "value": "http://content-thumbnail.cxpublic.com/content/thumbnail200x150/89a204e3fe4125bdaf11169673fff8b53a0ec064.jpg?598aa69f"}, {"field": "thumbnailfullheightdimensions", "value": "200x4421"}, {"field": "timestamp", "value": "2017-08-09T06:07:27.000Z"}, {"field": "title", "value": "Med a-ha p\u00e5 stueveggene"}, {"field": "url", "value": "http://www.adressa.no/forbruker/hjem/article1527846.ece"}, {"field": "urlhash", "value": "89a204e3fe4125bdaf11169673fff8b53a0ec064"}], "score": 1.0227922, "siteId": "9222270286501375973", "id": "89a204e3fe4125bdaf11169673fff8b53a0ec064"}

