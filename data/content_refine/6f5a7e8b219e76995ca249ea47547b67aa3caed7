{"fields": [{"field": "modifiedtime", "type": "time", "value": "2014-02-10T15:13:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lajla ellingsen", "mari k. by rise"]}, {"field": "body", "value": ["Saken oppdateres.", "Jurist og stipendiat i rettsvitenskap ved Universitetet i Troms\u00f8, Marius Storvik, arbeider med en doktoravhandling som tar for seg rettssikkerheten for pasienter i psykiatriske institusjoner.", "LES MER: Mistet jobben etter \u00e5 ha varslet om overgrep mot pasient", "\u2013 Saken er alvorlig fordi pasientene som er innlagt her ikke kan ta vare p\u00e5 seg selv. Derfor er det sykehuset selv og kontrollsystemet rundt som har ansvar for at overgrep ikke skal skje. B\u00e5de sykehuset, kontrollkommisjonen og Helsetilsynet har et ansvar her, og n\u00e5r dette svikter, har ogs\u00e5 staten sviktet. Og det inneb\u00e6rer et brudd p\u00e5 menneskerettighetene, sier Storvik og legger til:", "\u2013 Hendelsen ble ikke meldt inn internt som et avvik, den ble ikke varslet til instanser utenfor sykehuset og den ble ikke grundig etterforsket. Dette er en alvorlig systemsvikt. En forutsetning for at psykiatrien kan bruke tvang, er at noen passer p\u00e5 dem som gj\u00f8r det. S\u00e5 kan man tro at de som tar seg av disse pasientene skal vise godhet. Men denne saken viser at det ikke alltid utvises godhet, og n\u00e5r systemet rundt da ikke bryr seg, er dette et problem for pasientenes rettssikkerhet. Og det er et problem for staten.", "N\u00e5r det gjelder selve hendelsen, viser Storvik til at dersom en pasient skal legges i bakken, sier loven at det m\u00e5 v\u00e6re \u00abuomgjengelig n\u00f8dvendig\u00bb.", "\u2013 N\u00e5r man bruker et slikt tvangsmiddel, m\u00e5 det v\u00e6re for \u00e5 hindre skade p\u00e5 person eller betydelig skade p\u00e5 materielle ting. I denne saken er det ikke noe som tyder p\u00e5 at det var fare for noe av dette. Vilk\u00e5rene for tvangsmiddelbruk i denne saken synes derfor ikke \u00e5 v\u00e6re oppfylt, og slik det er beskrevet er dette derfor et straffbart inngrep, sier Storvik.", "If\u00f8lge forskeren er dette et overgrep som strider mot Den europeiske menneskerettskonvensjonen. If\u00f8lge konvensjonen er det ogs\u00e5 statens ansvar \u00e5 s\u00f8rge for at det skjer en etterforskning i etterkant.", "Storvik reagerer sterkt p\u00e5 at hendelsen ikke ble rapportert videre, verken internt p\u00e5 sykehuset eller til eksterne kontrollinstanser.", "\u2013 N\u00e5r avdelingsledelsen blir fortalt om denne hendelsen, m\u00e5 de varsle dette videre. Det kan ikke v\u00e6re opp til den tvangsinnlagte, syke pasienten om han \u00f8nsker \u00e5 klage p\u00e5 behandlingen eller ikke, det er ledelsen ved sykehuset som her m\u00e5 ta grep. Og de m\u00e5 i det minste varsle om det som har skjedd til Kontrollkommisjonen, Fylkesmannen eller politiet.", "Storvik reagerer ogs\u00e5 p\u00e5 at Fylkesmannen ikke har g\u00e5tt inn i tvangsmiddelprotokollen for \u00e5 finne ut hvorvidt pasienten var i reimer da han ble lagt i bakken.", "\u2013 Det burde de \u00e5penbart ha gjort. Blant annet for best mulig \u00e5 kunne vurdere hvorvidt den ansatte skal f\u00e5 en administrativ reaksjon. N\u00e5r de g\u00e5r inn i en sak, skal den v\u00e6re s\u00e5 godt opplyst som mulig. Men en mulig forklaring p\u00e5 hvorfor de ikke har gjort det, kan v\u00e6re at de tenker at tvangsmiddelprotokollen tilh\u00f8rer Kontrollkommisjonens ansvarsomr\u00e5de. Helsetilsynet har generelt ikke noen tradisjon for \u00e5 g\u00e5 inn i denne typen saker, sier forskeren.", "Fylkeslege Jan Vaage sa til Adresseavisen i g\u00e5r at de ikke fant det n\u00f8dvendig \u00e5 innhente tvangsmiddelprotokollen for \u00e5 opplyse saken.", "Stipendiat Storvik mener at saken viser hvorfor denne pasientgruppen er s\u00e5 s\u00e5rbar.", "\u2013 Derfor m\u00e5 de ha en ekstra rettssikkerhet. Vi kan ikke tillate denne typen overgrep bare fordi pasientene selv ikke klager. Det er samfunnets ansvar \u00e5 s\u00f8rge for en effektiv etterforskning av en slik sak.", "Karl Heinrik Melle som n\u00e5 er i den Rettsmedisinske kommisjon, har overlatt til St. Olavs Hospital \u00e5 svare p\u00e5 sp\u00f8rsm\u00e5l fra Adresseavisen i denne saken. Melle var avdelingssjef p\u00e5 Br\u00f8set da Stormyr varslet om hendelsen Adresseavisen omtalte fredag. Adm dir Nils Kvernmo vil ikke g\u00e5 inn i enkelthetene i saken, men har svart med \u00e5 igangsette en delvis ekstern granskning av rutiner for varsling og kultur ved Br\u00f8set.", "Mari K. By Rise951 98 779mari.by.rise@adresseavisen.no"]}, {"field": "category0", "value": "nyheter"}, {"field": "contenthash", "value": "90e3a31d1407e0fa8940267d8266aa1c92177e347ba9d0161a069659754e8258"}, {"field": "createtime", "value": "2017-01-28T10:57:55.000Z"}, {"field": "description", "value": "Forsker Marius Storvik ved Universitetet i Troms\u00f8 mener varslersaken p\u00e5 Br\u00f8set er alvorlig fordi den truer pasientenes rettssikkerhet."}, {"field": "dominantimage", "value": "http://www.adressa.no/nyheter/article9103237.ece/ALTERNATES/w980-default/AMarius_5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6f5a7e8b219e76995ca249ea47547b67aa3caed7.jpg?592cfed9"}, {"field": "dominantthumbnaildimensions", "value": "300x169"}, {"field": "heading", "value": ["\u2013 En alvorlig systemsvikt -adressa.no", "Ledelsen plikter \u00e5 varsle", "\u2013S\u00e5rbar pasientgruppe"]}, {"field": "id", "value": "6f5a7e8b219e76995ca249ea47547b67aa3caed7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["alvorlig systemsvikt", "pasient", "sak", "varsle"]}, {"field": "kw-entity", "value": ["kontrollkommisjonen", "stormyr", "rettsmedisinske", "olavs hospital", "by r", "helsetilsynet", "br\u00f8set", "universitetet", "fylkesmannen", "adresseavisen", "st. olavs hospital"]}, {"field": "kw-location", "value": "troms\u00f8"}, {"field": "kw-pageclass", "value": "article"}, {"field": "kw-person", "value": ["mari k. by r", "karl heinrik melle", "nils kvernmo", "jan vaage", "marius storvik"]}, {"field": "kw-sentiment", "value": "negative"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/nyheter/article9103237.ece/ALTERNATES/w980-default/AMarius_5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 En alvorlig systemsvikt"}, {"field": "og-type", "value": "article"}, {"field": "og-url", "value": "http://www.adressa.no/nyheter/article9103241.ece"}, {"field": "pageclass", "value": ["article"]}, {"field": "publishtime", "value": "2014-02-10T15:13:14.000Z"}, {"field": "recs-articleid", "value": "9103241"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2014-02-10T15:13:14.000Z"}, {"field": "recs-rawtitle", "value": "\u2013 En alvorlig systemsvikt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Forsker Marius Storvik ved Universitetet i Troms\u00f8 mener varslersaken p\u00e5 Br\u00f8set er alvorlig fordi den truer pasientenes rettssikkerhet."}, {"field": "thumbnail", "value": "http://content-thumbnail.cxpublic.com/content/thumbnail200x150/6f5a7e8b219e76995ca249ea47547b67aa3caed7.jpg?592cfed9"}, {"field": "thumbnailfullheightdimensions", "value": "200x1501"}, {"field": "timestamp", "value": "2017-05-30T05:10:49.000Z"}, {"field": "title", "value": "\u2013 En alvorlig systemsvikt"}, {"field": "url", "value": "http://www.adressa.no/nyheter/article9103241.ece"}, {"field": "urlhash", "value": "6f5a7e8b219e76995ca249ea47547b67aa3caed7"}], "score": 0.74591935, "siteId": "9222270286501375973", "id": "6f5a7e8b219e76995ca249ea47547b67aa3caed7"}

