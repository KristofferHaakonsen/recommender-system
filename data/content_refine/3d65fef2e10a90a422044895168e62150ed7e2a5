{"fields": [{"field": "modifiedtime", "type": "time", "value": "2013-03-06T07:00:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["john-peder denstad", "sekret\u00e6r lo i trondheim"]}, {"field": "body", "value": ["Saken oppdateres.", "Fortidas kvinnepionerer skal l\u00f8ftes fram. Blant disse ruver Augusta Paasche Aasen, en r\u00f8dgl\u00f8dende aktivist og sosialistisk agitator. Hun var kvinnesaksforkjemper og ledet arbeiderkvinneforeningen i byen 1906 \u2013 1911. Hun satt for AP i Trondheim bystyre 1908 \u2013 1911, som f\u00f8rste kvinnelige bystyrerepresentant. En komit\u00e9 nedsatt av formannskapet jobber n\u00e5 fram mange aktiviteter tilknyttet jubileet. I Augustas \u00e5nd m\u00e5 s\u00f8kelys ogs\u00e5 settes p\u00e5 framtidig utvidelse av demokratiet innen det \u00f8konomiske omr\u00e5det.", "Thranitterbevegelsen var forl\u00f8peren til den organiserte fag- og arbeiderbevegelsen. Veksten fra 1848 til 1851 var enest\u00e5ende. 30 - 40.000 menn var organisert, om lag ti prosent av den mannlige befolkningen over 20 \u00e5r. I Arbeider-Foreningens Blad skrev Marcus Thrane: \u201dV\u00e5kn derfor opp, arbeidere. Foren dere og st\u00e5 sammen om \u00e5 avgj\u00f8re deres egen framtid. Ha alltid i tankene at enhet gj\u00f8r sterk. Lag derfor arbeiderforeninger, for dette er det eneste middelet som f\u00e5r de andre til \u00e5 gi etter.\u201d Det handlet om \u00e5 gi arbeiderne selvrespekt og tro p\u00e5 at de i fellesskap var sterke nok til \u00e5 drive igjennom endringer for \u00e5 skape en demokratisk samfunnsutvikling. Basert p\u00e5 de tidl\u00f8se verdiene frihet, likhet og solidaritet. En plakett av Marcus Thrane vil bli avduket i Ila 30. april i \u00e5r, p\u00e5 dagen 123 \u00e5r etter hans d\u00f8d.", "Fyrstikkarbeiderstreiken i 1889 var en stor kvinnestreik mot uverdige og helsefarlige arbeidsforhold. I sluttresolusjonen fra de streikende sto det: \u201dNu begynner vi \u00e5 forst\u00e5 at vi har verd som mennesker, vi ogs\u00e5 \u2013 modigere, selvstendigere og med et nytt syn p\u00e5 livet g\u00e5r vi ut av kampen.\u201d P\u00e5 den tida var valget for mange enten \u00e5 jobbe som hushjelp hos borgerskapet eller som fabrikkarbeiderske. \u00c5 v\u00e6re hushjelp i 1905 er beskrevet i Arbeiderbevegelsens historie: \u201dI de plasser jeg arbeidet som hushjelp, var arbeidstiden lang \u2013 ofte altfor lang. I \u00e9n av plassene sto jeg opp kl. 5 om morgenen, og arbeidet ofte til kl. 11 \u2013 1\u20442 12 om kvelden. De dager som jeg hadde klesvask, m\u00e5tte jeg likevel ha alt husarbeidet med matstell og rengj\u00f8ring. Fri skulle jeg ha hver annen s\u00f8ndag. Jeg fikk da fri p\u00e5 ettermiddagen etter at oppvasken var unnagjort. Noen frihet ellers var ikke bestemt.\u201d", "Det var strid om forutsetningene for likeverdig deltakelse. LO kongressen i 1925 vedtok \u00e5 motarbeide at b\u00e5de mannen og kvinnen i en familie var i fast arbeid om det ikke var \u201dn\u00f8dvendig for familiens eksistens\u201d. Gifte kvinner h\u00f8rte til i hjemmet. I 1936 ble sp\u00f8rsm\u00e5let mer prinsipielt, og LO vedtok at retten til arbeid skulle v\u00e6re lik for alle, enten de var gifte eller ikke. Men etter 2. verdenskrig ble mannen definert som familiens hovedfors\u00f8rger. Husmoren ble dyrket i reklame og ukeblader. 1950- og 1960-\u00e5ra var preget av kvinneundertrykkende holdninger og strukturer. Selv i 1975, FNs internasjonale kvinne\u00e5r, m\u00e5tte fors\u00f8rgede kvinner g\u00e5 fra jobb i V\u00e5ler Skurlag selv om de hadde lengre ansiennitet. Mannlige arbeidskamerater var enige med bedriftsledelsen om dette.", "Tidlig p\u00e5 1970-tallet gikk kvinner massivt inn i lokalpolitikken og fagforeningene for \u00e5 bedre kvinnenes situasjon. Krav om svangerskapspermisjoner og barnehager vokste. Likestillingsloven av 1978 banet vei for kj\u00f8nnskvotering og likestillingsavtaler. I 1978 ble kvinnelige kondukt\u00f8rer tillatt i NSB. Rett til \u00e5 bestemme over egen kropp var et arbeiderkvinnekrav fra tidlig p\u00e5 1900-tallet. Kvinnefrigj\u00f8ringen og likestillingspolitikken f\u00f8rte med seg \u00f8kt prevensjonsforskning og mer like moralkoder for menn og kvinner. I 1978 ble arbeiderkvinnenes kamp for selvbestemt abort kronet med seier.", "Kampen for likel\u00f8nn er tidl\u00f8s. Frem til 1960 sto det om samme eller likt arbeid. En hadde kvinne- og mannstariffer, fordi kvinnel\u00f8nn ble ansett som tillegg til familieinntekten og mennene hadde et fors\u00f8rgertillegg regnet inn i l\u00f8nna. Likel\u00f8nnskomiteen 1949\u20131958 innf\u00f8rte \u00abarbeid av lik verdi\u00bb p\u00e5 grunn av et sterkt kj\u00f8nnsdelt arbeidsliv. \u00c5 begrense seg til samme arbeid ville ikke ha s\u00e6rlig betydning, og i 1959 ratifiserte Norge ILO-konvensjonen om lik l\u00f8nn for arbeid av lik verdi. LO og NAF fulgte opp dette i 1961 i en rammeavtale. Kj\u00f8nnsbestemte tariffer ble gradvis avviklet frem til 1967. Likestillingsloven \u00a7 5 lyder: \u201dKvinner og menn skal ha samme l\u00f8nn for samme arbeid eller arbeid av lik verdi.\u201d Likevel tjener kvinner i snitt 15 % mindre enn menn. Fanene m\u00e5 heves for \u00e5 fjerne holdninger om mannen som hovedfors\u00f8rger. Det m\u00e5 det stilles tariffkrav om \u00e5 videreutvikle garantiordninger i privat sektor. Stortinget m\u00e5 avsette likel\u00f8nnspotter i offentlig sektor som arbeidslivets parter forhandler fordelingen av.", "100 \u00e5r etter innf\u00f8ringen av allmenn stemmerett er utfordringen \u00e5 skape like muligheter for deltakelse. Om lag 600 000 jobber deltid, hvorav 90 prosent er kvinner. 100 000 av disse \u00f8nsker heltid. Stortinget kan rette opp dette ved \u00e5 lovfeste retten til heltid. For \u00e5 styrke arbeiderklassens demokratiske innflytelse i bedriftene, m\u00e5 ervervsloven gjeninnf\u00f8res. For \u00e5 styrke demokratiet og arbeidsplassdemokratiet m\u00e5 det offentlige eie og drive velferdstjenester i egenregi, og bruk av anbud avvikles. Kvinnenes stemmerettsjubileum er et godt grunnlag for \u00e5 mobilisere til at stemmeretten brukes ved Stortingsvalget 9. september 2013."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "452933c3de5054d9275a824b55afca508d3a82e4d54ad26bc79de69cbb5fea8a"}, {"field": "createtime", "value": "2015-06-06T22:44:48.000Z"}, {"field": "description", "value": "Regjeringen har bestemt at rammene rundt 100 \u00e5rs jubileet for innf\u00f8ring av allmenn stemmerett for kvinner i 1913, er verdiene demokrati, stemmerett, likestilling, deltakelse og representasjon."}, {"field": "dominantimage", "value": "http://www.adressa.no/incoming/article7196833.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3d65fef2e10a90a422044895168e62150ed7e2a5.jpg?59105f1b"}, {"field": "dominantthumbnaildimensions", "value": "300x169"}, {"field": "heading", "value": "Et skritt mot demokrati -adressa.no"}, {"field": "id", "value": "3d65fef2e10a90a422044895168e62150ed7e2a5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "careers"}, {"field": "kw-concept", "value": ["demokrati", "kvinne", "allmenn stemmerett", "menn", "arbeid"]}, {"field": "kw-entity", "value": ["augustas", "arbeider-foreningens blad", "arbeiderbevegelsens", "norge ilo", "stortingsvalget", "kvinner", "v\u00e5kn", "v\u00e5ler skurlag", "b. rett"]}, {"field": "kw-location", "value": ["trondheim", "ila"]}, {"field": "kw-pageclass", "value": "article"}, {"field": "kw-person", "value": ["augusta paasche aasen", "marcus thrane"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7196833.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Et skritt mot demokrati"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7196825.ece"}, {"field": "pageclass", "value": ["article"]}, {"field": "publishtime", "value": "2013-03-06T04:00:37.000Z"}, {"field": "recs-articleid", "value": "7196825"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-03-06T04:00:37.000Z"}, {"field": "recs-rawtitle", "value": "Et skritt mot demokrati -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Regjeringen har bestemt at rammene rundt 100 \u00e5rs jubileet for innf\u00f8ring av allmenn stemmerett for kvinner i 1913, er verdiene demokrati, stemmerett, likestilling, deltakelse og representasjon."}, {"field": "thumbnail", "value": "http://content-thumbnail.cxpublic.com/content/thumbnail200x150/3d65fef2e10a90a422044895168e62150ed7e2a5.jpg?59105f1b"}, {"field": "thumbnailfullheightdimensions", "value": "200x1067"}, {"field": "timestamp", "value": "2017-05-08T12:05:47.000Z"}, {"field": "title", "value": "Et skritt mot demokrati"}, {"field": "url", "value": "http://www.adressa.no/meninger/kronikker/article7196825.ece"}, {"field": "urlhash", "value": "3d65fef2e10a90a422044895168e62150ed7e2a5"}], "score": 0.5788835, "siteId": "9222270286501375973", "id": "3d65fef2e10a90a422044895168e62150ed7e2a5"}

