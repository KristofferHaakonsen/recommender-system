{"fields": [{"field": "modifiedtime", "type": "time", "value": "2012-04-17T00:40:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ntnu"}, {"field": "body", "value": ["Saken oppdateres.", "Kriser er en del av kapitalismens vesen. \u00d8konomien har alltid svingt. Historisk erfaring tilsier imidlertid at de fleste tilbakeslag er korte og relativt milde. Men enkelte kriser har v\u00e6rt b\u00e5de dype og lange. Depresjonen p\u00e5 1930-tallet var den verste i kapitalismens historie. Mange frykter at vi n\u00e5 st\u00e5r p\u00e5 terskelen til en tilsvarende krise. Sp\u00f8rsm\u00e5let er derfor hvilke likheter og forskjeller det er mellom v\u00e5r tid og 1930-tallet.", "\u00d8konomer og historikere har i snart 80 \u00e5r diskutert \u00e5rsakene til depresjonen i 1930-\u00e5rene. Forklaringene varierer, fra blant annet svakhetene i valutasystemet, krisen i prim\u00e6rn\u00e6ringene og \u00f8kende proteksjonisme. Mange vil likevel mene at USAs president fra 1929 til 1933, Herbert Hoover, traff spikeren p\u00e5 hodet i sine memoarer. Han mente at krisen skyldtes de \u00f8konomiske rystelsene etter 1. verdenskrig. Krigen sluttet i 1918, men Europa kom aldri helt p\u00e5 fote igjen i l\u00f8pet av 1920-tallet.", "Tysklands problemer var spesielt store. Massive l\u00e5n fra USA ga imidlertid et \u00f8konomisk oppsving fra 1924. Frankrike og Storbritannia var p\u00e5 sin side avhengige av Tyskland. De skulle ha erstatning fra tyskerne for krigsskader, og disse pengene skulle betale landenes krigsgjeld til USA.", "Det eneste land med virkelig fremgang p\u00e5 1920-tallet var nettopp USA. Masseproduksjon av biler og ny elektrisk teknologi bidro til USAs sterke vekst. Den mye omtalte b\u00f8rsoppgangen p\u00e5 Wall Street var et barometer p\u00e5 denne veksten.", "Den amerikanske h\u00f8ykonjunkturen tok slutt p\u00e5 forsommeren 1929. New York-b\u00f8rsen begynte \u00e5 falle i september. I slutten av oktober br\u00f8t det ut panikk. B\u00f8rskrakket var et faktum. Situasjonen roet seg imidlertid i l\u00f8pet av noen uker. V\u00e5ren 1930 fikk man et markant b\u00f8rsoppgang. Det var fortsatt f\u00e5, om noen, som skj\u00f8nte at verden var p\u00e5 vei ned i avgrunnen.", "Bankene strammet inn p\u00e5 utl\u00e5nene etter b\u00f8rskrakket i 1929. Man fikk \u2013 i enda sterkere grad enn i dag \u2013 en alvorlig likviditetskrise. Det ble vanskelig \u00e5 f\u00e5 l\u00e5n. Dette rammet blant annet omsetningen av varer som ble solgt p\u00e5 kreditt. Og det f\u00f8rte til at den viktige bilindustrien fikk store problemer.", "Hva kunne man ha gjort? Den amerikanske sentralbanken burde ha f\u00f8rt en langt mer ekspansiv pengepolitikk. Det skriver \u00f8konomene Milton Friedman og Anna Schwarz i en ber\u00f8mt studie. Dermed kunne kredittmarkedene ha unng\u00e5tt \u00abkvelningsd\u00f8den\u00bb, og mye av den p\u00e5f\u00f8lgende elendigheten kunne ha v\u00e6rt unng\u00e5tt.", "Krisen forplantet seg fra Amerika til Europa. Spesielt \u00d8sterrike og Tyskland ble hardt rammet, fordi de var avhengige av utenlandske l\u00e5n. I mai 1931 gikk den \u00f8sterrikske storbanken Creditanstalt konkurs. Deretter bredte panikken seg til Tyskland. Sm\u00e5sparerne str\u00f8mmet til bankene for \u00e5 ta ut pengene sine. Bankvesenet kollapset, og produksjonen i industrien falt kraftig. Samtidig \u00f8kte arbeidsledigheten voldsomt.", "Den voldsomme arbeidsl\u00f8sheten f\u00f8rte til stor vekst for nazipartiet.", "Sammenbruddet i den tyske \u00f8konomien, som var verdens nest st\u00f8rste, dro dessuten andre med seg. I september 1931 ble Storbritannia tvunget til \u00e5 devaluere pundet. Landet ga opp den s\u00e5kalte gullstandarden, som var selve fundamentet i verdens valutasystem. Hele 25 land, deriblant de skandinaviske, gjorde det samme. Dette viste seg \u00e5 v\u00e6re heldig, noe som overrasket eksperter og politikere i samtiden. I disse landene ble situasjonen gradvis bedre igjen.", "Det gikk verre med USA og Tyskland. De holdt begge p\u00e5 gullstandarden og m\u00e5tte f\u00f8re en innstrammingspolitikk for \u00e5 forsvare sine valutaer. Dette var uheldig. Krisen ble ytterligere forverret. Mens krisen ble stadig dypere hevet den amerikanske sentralbanken renten. Dermed ble det enda verre for bedrifter og husholdninger som allerede strevde med sine l\u00e5n. Boligprisene stupte, og antall tvangsauksjoner \u00f8kte kraftig. Panikken spredte seg. Flere tusen banker gikk konkurs.", "Verdiskapningen i USA falt med 30 prosent fra 1929 til 1933. Fallet i Tyskland var omtrent like stort. Millioner av mennesker mistet arbeid, hus og hjem. Til sammenligning blir dagens problemer heller beskjedne.", "Konsekvensene av krisen p\u00e5 1930-tallet ble dramatiske. Det \u00f8konomiske uf\u00f8ret banet vei for Adolf Hitler. Den liberale tyske Weimar-republikken t\u00e5lte ikke p\u00e5kjenningen og Hitler grep makten i januar 1933.", "I USA overlevde demokratiet. Franklin D. Roosevelt ble valgt til president i 1932. Han dreide politikken adskillige hakk mot venstre, med sin s\u00e5kalte New Deal-politikk. Staten grep aktivt i \u00f8konomien for \u00e5 f\u00e5 hjulene i gang.", "Den nye politikken innfridde ikke forventningene. Krisen forble verre i USA enn noen av de andre viktige industrilandene.", "I dag er mye annerledes. I 1929 var de europeiske \u00f8konomiene sv\u00e6rt s\u00e5rbare. I 2009 er den politisk og \u00f8konomisk situasjonen mer robust.", "I 1929 var det internasjonale valutasystemet i ulage etter 1. verdenskrig. Regjeringer og sentralbanker kunne ikke spr\u00f8yte penger inn i samfunnet for \u00e5 f\u00e5 fart p\u00e5 \u00f8konomien. Systemet med den s\u00e5kalte gullstandarden hindret det.", "I 2009 driver en rekke land en aktiv krisepolitikk. Dette skulle tilsi et langt mildere \u00f8konomisk tilbakeslag enn p\u00e5 1930-tallet.", "Ett forhold er imidlertid langt verre i 2009 enn i 1929. Finansn\u00e6ringens vurdering av risiko har v\u00e6rt katastrofalt d\u00e5rlig, s\u00e6rlig i USA og i det s\u00e5kalte subprime-markedet.", "Den st\u00f8rste forskjellen p\u00e5 1929-krisen og 2009-krisen finner man i selve bakgrunnen for problemene. Dagens \u00f8konomiske uf\u00f8re er en finanskrise som har spredt seg til resten av \u00f8konomien. I 1930-31 var det i bunn og grunn omvendt. Det var en real\u00f8konomisk krise som tok knekken p\u00e5 finansinstitusjonene.", "Dermed burde mulighetene for \u00e5 stabilisere situasjonen v\u00e6re st\u00f8rre i dag enn for 80 \u00e5r siden. Vi kjenner imidlertid ikke det fulle omfanget av svikten innenfor finanssektoren. Derfor vet vi heller ikke hvor dyp og hvor langvarig dagens krise vil bli.", "paal.sandvik@hf.ntnu.no", "Lignende saksmapper", "Lignende objekter", "Saksmappe-logg", "11-05-2009 12:11 The package \"Kronikk tirsd 12.5\" has been created.", "11-05-2009 08:42 Innholdsobjekt 'P\u00e5l Thonstad Sandvik.jpg' er importert.", "11-05-2009 08:42 Innholdsobjekt 'Kronikk 1205.jpg' er importert.", "11-05-2009 08:41 Innholdsobjekt 'Kronikk tirsd 12.5' er opprettet.", "11-05-2009 08:41 PASTRICK er tilknyttet text objekt 'Kronikk tirsd 12.5'.", "11-05-2009 08:40 Saksmappen \"Kronikk tirsd 12.5\" har blitt opprettet.", "11-05-2009 08:40 The planning date has been set to 11-05-2009.", "G\u00e5 til toppen"]}, {"field": "category0", "value": "meninger"}, {"field": "contenthash", "value": "af23726b3372f543b4a8149fea9a8fc5e09087fa18d0ad114cabaddee24e494d"}, {"field": "createtime", "value": "2015-11-30T19:43:51.000Z"}, {"field": "description", "value": "Finanskrisen sammenlignes med uf\u00f8ret etter b\u00f8rskrakket p\u00e5 Wall Street i 1929. Men mye var annerledes, og mye var verre i 1930-\u00e5rene."}, {"field": "dominantimage", "value": "http://www.adressa.no/incoming/article1310522.ece5/ALTERNATES/w980-default/Kronikk%201205"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3aa93973ffc405b10a3f6f6403432b317f012f0d.jpg?597cf5ea"}, {"field": "dominantthumbnaildimensions", "value": "300x169"}, {"field": "heading", "value": "Krisen verre i 1930-\u00e5rene -adressa.no"}, {"field": "id", "value": "3aa93973ffc405b10a3f6f6403432b317f012f0d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "science"}, {"field": "kw-company", "value": "new deal"}, {"field": "kw-concept", "value": ["11-05-2009", "verre", "tirsd 12.5", "\u00f8konomien", "krise"]}, {"field": "kw-entity", "value": ["\u00f8sterrike og tyskland", "kronikk", "the", "milton friedman og anna schwarz", "saksmappen", "wall street", "innholdsobjekt", "creditanstalt", "anna schwarz", "a. masseproduksjon"]}, {"field": "kw-location", "value": ["europa", "weimar", "storbritannia", "tyskland", "amerika", "york"]}, {"field": "kw-pageclass", "value": "article"}, {"field": "kw-person", "value": ["p\u00e5l thonstad sandvik", "adolf hitler", "milton friedman", "franklin d. roosevelt", "herbert hoover"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1310522.ece5/ALTERNATES/w980-default/Kronikk%201205"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Krisen verre i 1930-\u00e5rene"}, {"field": "og-type", "value": "article"}, {"field": "og-url", "value": "http://www.adressa.no/meninger/article1323390.ece"}, {"field": "pageclass", "value": ["article"]}, {"field": "publishtime", "value": "2009-05-12T08:10:27.000Z"}, {"field": "recs-articleid", "value": "1388536"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-12T08:10:27.000Z"}, {"field": "recs-rawtitle", "value": "Krisen verre i 1930-\u00e5rene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Finanskrisen sammenlignes med uf\u00f8ret etter b\u00f8rskrakket p\u00e5 Wall Street i 1929. Men mye var annerledes, og mye var verre i 1930-\u00e5rene."}, {"field": "thumbnail", "value": "http://content-thumbnail.cxpublic.com/content/thumbnail200x150/3aa93973ffc405b10a3f6f6403432b317f012f0d.jpg?597cf5ea"}, {"field": "thumbnailfullheightdimensions", "value": "200x2050"}, {"field": "timestamp", "value": "2017-07-29T20:54:02.000Z"}, {"field": "title", "value": "Krisen verre i 1930-\u00e5rene"}, {"field": "url", "value": "http://www.adressa.no/meninger/article1323390.ece"}, {"field": "urlhash", "value": "3aa93973ffc405b10a3f6f6403432b317f012f0d"}], "score": 0.80570936, "siteId": "9222270286501375973", "id": "3aa93973ffc405b10a3f6f6403432b317f012f0d"}

