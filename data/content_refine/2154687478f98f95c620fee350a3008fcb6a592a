{"fields": [{"field": "modifiedtime", "type": "time", "value": "2012-08-23T09:28:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ETTER SEKS DAGER med intense forhandlinger i Nes herredsrett har aktoratet knapt nok stilt sp\u00f8rsm\u00e5l knyttet til k\u00e5rboligen og selve drapshandlingene natt til 23. mai 1999. Dette er sv\u00e6rt uvanlig i en drapssak. Strategien er trolig valgt fordi man ikke konkret kan knytte noen av de tiltalte til selve drapshandlingen. Derfor bygges saken omkring planleggingen av drapet.", "P\u00e5talemyndigheten mener \u00e5 kunne finne svaret p\u00e5 g\u00e5ten i juleselskapet. Ved \u00e5 overbevise retten om at samtlige fire planla et kaldblodig trippeldrap, mener p\u00e5talemyndigheten at det skal holde til en domfellelse etter straffelovens bestemmelser om overlagt drap. I norsk strafferett kan de som medvirker til drap, fysisk eller psykologisk, straffes p\u00e5 samme m\u00e5te som den som utf\u00f8rer selve ugjerningen.", "P\u00e5 bakgrunn av dette blir de fire tiltaltes forklaringer om juleselskapet helt sentral. Det finnes ingen andre vitner til dette selskapet enn de fire som var til stede.", "PER OG VERONICA", "ORDERUD hevder at det aldri ble snakket ett eneste ord om drap under juleselskapet. De har etter hvert erkjent at det var en pistol p\u00e5 Orderud g\u00e5rd denne natten. I retten forklarer de at Kristin Kirkemo Haukeland hadde denne med seg, og at det var hun som for\u00e5rsaket skuddet som gikk i salongbordet og videre gjennom et bilde som hang p\u00e5 veggen.", "Tiltalen mot de fire er i all hovedsak basert p\u00e5 Kristin Kirkemo Haukelands forklaring til politiet og i retten. Hun er den eneste som snakker om drapsplanlegging. Men hun blir ikke trodd p\u00e5 at det var de tre andre som sto for dette, og at hun tok avstand fra planene. Kristin Kirkemo Haukeland sier at v\u00e5deskuddet gikk av da hun og Veronica inspiserte pistolene, og at skuddet gikk av da Veronica dunket sekken pistolen l\u00e5 i mot bordet.", "Det styrker utvilsomt hennes forklaring at de tekniske unders\u00f8kelsene av salongbordet stemmer bedre med hennes forklaring, enn s\u00f8sterens. Kristin Kirkemo Haukeland har forklart at hun hentet pistoler i Molde, tok dem med til Orderud, og at Lars Gr\u00f8nner\u00f8d viste Per og Veronica hvordan pistolene fungerte.", "LARS GR\u00d8NNER\u00d8DS", "FORKLARING om juleselskapet er enn\u00e5 ikke kommet frem i retten. Vi vet likevel hva han vil si om selskapet lille julaften. Overfor politiet har han forklart at han drev en form for v\u00e5penoppl\u00e6ring rundt salongbordet. Men her slutter likheten med Kristin Kirkemo Haukelands forklaring. Gr\u00f8nner\u00f8d vil forklare at han trodde Per og Veronica Orderud skulle ha pistolene til egen beskyttelse, og at v\u00e5penoppl\u00e6ringen m\u00e5 sees i sammenheng med dette. Han vil nekte for Kristins forklaringer om at han skal ha opptr\u00e5dt som en form for konsulent, som svarte p\u00e5 de fleste sp\u00f8rsm\u00e5l om hvordan de tre i k\u00e5rboligen kunne tas av dage. Gr\u00f8nner\u00f8d vil nekte for ethvert kjennskap til drap i k\u00e5rboligen.", "HVA BLE DET EGENTLIG snakket om rundt salongbordet natt til julaften? Det er g\u00e5ten som fortsatt henger over trippeldrapssaken p\u00e5 Orderud. Hvem lyver, hvem snakker sant. Er det noen av de fire tiltalte som har fortalt hele sannheten? Er det Kristin Kirkemo Haukelands fremstilling av juleselskapet som er den riktige? Er det Lars Gr\u00f8nner\u00f8ds beskrivelse? Eller er det Per og Veronicas versjon retten velger \u00e5 feste lit til? Lyver de alle sammen, p\u00e5 ulike deler av forklaringene sine?", "Hvorfor forklarer Kristin Kirkemo Haukeland seg om drapsplanleggingen dersom den ikke er riktig? Kan hun overbevise retten om at hun var den eneste som ikke deltok i en slik angivelig planlegging?", "Nes herredsrett st\u00e5r foran en vanskelig oppgave de neste sju ukene."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "45135031bc8c92bab71f06b7aab42285acb97b606f90812ba73af1aa1938b655"}, {"field": "createtime", "value": "2017-05-03T21:10:28.000Z"}, {"field": "description", "value": "Svaret p\u00e5 Orderud-sakens mange ul\u00f8ste sp\u00f8rsm\u00e5l vil koke ned til en ting: Hva ble det snakket om rundt salongbordet lille julaften 1998, skriver Adresseavisens medarbeider HARRY TILLER."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2154687478f98f95c620fee350a3008fcb6a592a.jpg?598060ec"}, {"field": "dominantthumbnaildimensions", "value": "256x256"}, {"field": "heading", "value": "Julemysteriet p\u00e5 Orderud g\u00e5rd (analyse) -adressa.no"}, {"field": "id", "value": "2154687478f98f95c620fee350a3008fcb6a592a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-concept", "value": ["forklaring", "drap", "retten", "forklart", "selve drapshandlingen", "lille julaften", "salongbordet", "juleselskapet", "overbevise retten", "pistol", "snakket"]}, {"field": "kw-entity", "value": ["kristins", "orderud", "per og veronica orderud", "per og veronica", "adresseavisens", "veronica"]}, {"field": "kw-location", "value": ["nes", "molde"]}, {"field": "kw-pageclass", "value": "article"}, {"field": "kw-person", "value": ["veronica orderud", "kristin kirkemo haukeland", "lars gr\u00f8nner\u00f8d"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Julemysteriet p\u00e5 Orderud g\u00e5rd (analyse)"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article276081.ece"}, {"field": "pageclass", "value": ["article"]}, {"field": "publishtime", "value": "2001-04-27T06:50:10.000Z"}, {"field": "recs-articleid", "value": "911883"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2001-04-27T06:50:10.000Z"}, {"field": "recs-rawtitle", "value": "Julemysteriet p\u00e5 Orderud g\u00e5rd (analyse) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Svaret p\u00e5 Orderud-sakens mange ul\u00f8ste sp\u00f8rsm\u00e5l vil koke ned til en ting: Hva ble det snakket om rundt salongbordet lille julaften 1998, skriver Adresseavisens medarbeider HARRY TILLER."}, {"field": "thumbnail", "value": "http://content-thumbnail.cxpublic.com/content/thumbnail200x150/2154687478f98f95c620fee350a3008fcb6a592a.jpg?598060ec"}, {"field": "thumbnailfullheightdimensions", "value": "200x1070"}, {"field": "timestamp", "value": "2017-08-01T11:07:24.000Z"}, {"field": "title", "value": "Julemysteriet p\u00e5 Orderud g\u00e5rd (analyse)"}, {"field": "url", "value": "http://www.adressa.no/nyheter/innenriks/article276081.ece"}, {"field": "urlhash", "value": "2154687478f98f95c620fee350a3008fcb6a592a"}], "score": 1.2712878, "siteId": "9222270286501375973", "id": "2154687478f98f95c620fee350a3008fcb6a592a"}

