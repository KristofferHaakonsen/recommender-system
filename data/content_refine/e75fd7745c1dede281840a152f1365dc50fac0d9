{"fields": [{"field": "modifiedtime", "type": "time", "value": "2012-06-19T10:52:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arnulf grut. journalist"}, {"field": "body", "value": ["Saken oppdateres.", "Han som skrev, var \u00e6kt tr\u00f8nder, og som om det ikke skulle v\u00e6re nok, b\u00e5de skribent og gj\u00f8gler. Men diktet ligger fjernt fra alt gj\u00f8gleri. Det b\u00e6rer bud om pietet, kanskje ogs\u00e5 det vi med et gammeldags ord kaller hjemve.", "Vidar Wexelsen (1890-1947) \u2013 som brukte kunstnernavnet Per Kvist, var en mangfoldig ut\u00f8ver. Han n\u00f8yde seg ikke med \u00e5 opptre p\u00e5 scenen, der han hadde um\u00e5telig suksess. Blant mye annet skrev han flere revyer for Chat Noir, samt slagere, barneb\u00f8ker og andre tekster. Den allsidige tr\u00f8nderen la ikke bare hovedstadens publikum for sine f\u00f8tter. Han fant ogs\u00e5 tid til \u00e5 medvirke i en rekke spillefilmer, b\u00e5de f\u00f8r og etter at lydfilmen kom. Per Kvist gikk for \u00e5 v\u00e6re en av sin samtids morsomste menn, men huskes vel i dag helst av de stadig f\u00e6rre som har et personlig forhold til f\u00f8rste halvpart av forrige hundre\u00e5r.", "Per Kvist var s\u00f8nnav en ruvende skikkelse, ikke bare i v\u00e5r tr\u00f8nderske, men ogs\u00e5 v\u00e5r nasjonale historie. Det kan nok sies at det ber\u00f8mte eplet falt, i alle fall tilsynelatende, et godt stykke fra stammen: Da sogneprest Vilhelm Andreas Wexelsen og fru Anna Beates lille s\u00f8nn, den sjette i s\u00f8skenflokken, ble b\u00e5ret til d\u00e5pen i Overhalla kirke en v\u00e5rdag i 1890, var det neppe mange i menigheten som forestilte seg at gutten, som fikk navnet Vidar, skulle bli en av neste hundre\u00e5rs betydeligste showmenn her i landet \u2013 under navnet Per Kvist. Faren, sognepresten, var en for sin tid radikal teolog, som etter hvert ble stortingsmann, skoledirekt\u00f8r og statsr\u00e5d. Fra 1905 til han d\u00f8de i 1909, var Vilhelm Andreas Wexelsen biskop i Nidaros. Bekransning av hans grav p\u00e5 Domkirkeg\u00e5rden inng\u00e5r i byens offisielle 17. mai-program.", "Ogs\u00e5 senere gjorde flere av den n\u00e6re familie seg sterkt gjeldende i samfunnslivet. Per Kvist var morbror til br\u00f8drene Karl og Vilhelm Evang, henholdsvis helsedirekt\u00f8r og etterretningssjef. Han var fetter av Gunnar Jahn \u2013 og her om noe sted passer ordet \u00absamfunnstopp\u00bb: \u00d8konomen og juristen Gunnar Jahn var finansminister, sjef for Statistisk sentralbyr\u00e5, sjefdirekt\u00f8r i Norges Bank, leder av Nobelkomiteen og markant motstandsmann under okkupasjonen.", "Heller ikke var det fritt for en lyrisk \u00e5re i familien \u2013 det var Vidar/Pers grandtante, s\u00f8ster av hans farfar, Marie Wexelsen, som skrev Jeg er s\u00e5 glad hver julekveld. Marie skrev ogs\u00e5 romaner og barneb\u00f8ker, med et ry som tross samtidig popularitet nok er noe nedgnagd av tidens tann. Dette kan nok ogs\u00e5 sies \u00e5 gjelde de fleste av grandnev\u00f8ens pennefrukter. Flere av dem falt godt i smak da de kom \u2013 en guttebok gikk i flere opplag.", "I dag 7. desember var det hundre \u00e5r siden Marie Wexelsen d\u00f8de. Til hennes grav p\u00e5 Tilfredshet ble b\u00e5ren if\u00f8lge Norsk biografisk leksikon \u00abfulgt til graven av barn som med tente lys i hendene sang Jeg er s\u00e5 glad hver julekveld. Dikterpresten Anders Hovden organiserte en innsamling til minnesmerke p\u00e5 graven; de fleste bidragene var barns ti\u00f8rer.\u00bb Anders Hovden var p\u00e5 denne tiden sokneprest i Melhus. Hennes grandnev\u00f8s bortgang er omtalt i Haakon B. Nielsons bok \u00abRevystjerner i 1920-\u00e5renes Kristiania\u00bb:\u00abDen 23. mai 1947 sovnet Per Kvist inn for alltid \u2013 bare 57 \u00e5r gammel. Han ble bisatt i Vestre krematorium, Nye kapell i Oslo, og hans urne ble deretter f\u00f8rt til Trondhjem og satt ned i biskop Wexelsens familiegravsted p\u00e5 domkirkeg\u00e5rden.\u00bb Men det var diktet som bispes\u00f8nnen Vidar Wexelsen, alias gj\u00f8gleren Per Kvist, leverte til Norsk Ukeblad f\u00f8r jul for sytti \u00e5r siden:", "Jeg vandrer igjen min vandring", "gjennom min barndoms by.", "Ferden er uten forandring,", "den samme \u2013 men likevel ny.", "Fra Ilevoldene g\u00e5r den", "langs Kalvskinnets sagnfylte val,", "og videre til jeg n\u00e5r den", "herlige katedral.", "Dens strebende, gotiske buer", "er lengslen mot himmelen selv.", "Glassmalerienes luer", "i solefallsgl\u00f8den mot kveld.", "Vestfrontens skj\u00f8nne skulpturer", "i en utenkelig prakt", "og katedralens konturer", "lammer meg med sin makt!", "Mektige verk av \u00e5nden,", "av fromhet og kunst og flid!", "\u00d8yet befalte, og h\u00e5nden", "kjempet den edle strid.", "De lever, de lange rader", "av bladverk p\u00e5 smidig gren,", "de skjelver, de yndige blader,", "meislet i klebersten.", "Konger og trollskap lever", "som kunstneren diktet dem frem,", "smilet og hatet bever", "slik som han dr\u00f8mte dem.", "Herlig og heftig beveget,", "grepet av gl\u00f8dende tro,", "slik har hver mester preget", "guddommens hellige bo.", "Fortidens slumrende skygge,", "fremtidens gryende dag,", "herlige bro \u00e5 bygge,", "midt i allverdens jag.", "Selveste skapergleden,", "skj\u00f8nnhetens idrett sterk,", "bygger et tempel for f r e d e n,", "dette er fredens verk.", "Herlig er fredens virke!", "Evig og alltid ny", "er \u00e5nden som bygde den kirke,", "som signer min barndoms by!", "Per Kvist", "Skribent og gj\u00f8gler: Vidar Wexelsen (1890-1947) brukte kunstnernavnet Per Kvist. Han er tr\u00f8nderen bak diktet Katedralen."]}, {"field": "category0", "value": "meninger"}, {"field": "contenthash", "value": "d17d0250b60f1c5c5a4abd8c42933fe5cc36072d1e41ad5b9c6f7b602eea857f"}, {"field": "createtime", "value": "2017-01-28T21:19:07.000Z"}, {"field": "description", "value": "Spredt lesning kan f\u00f8re b\u00e5de fram, og minst like ofte tilbake, til s\u00e5 mangt. Som for eksempel Norsk Ukeblads julenummer 1941. Der sto det et dikt."}, {"field": "dominantimage", "value": "http://www.adressa.no/incoming/article2124644.ece5/ALTERNATES/w980-default/Arnulf%20Grut"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e75fd7745c1dede281840a152f1365dc50fac0d9.jpg?59805837"}, {"field": "dominantthumbnaildimensions", "value": "300x169"}, {"field": "heading", "value": "Gj\u00f8gleren og Domen -adressa.no"}, {"field": "id", "value": "e75fd7745c1dede281840a152f1365dc50fac0d9"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["grav", "dikt", "barndoms by", "brukte kunstnernavnet", "tr\u00f8nder", "herlig", "dag", "gj\u00f8gler", "skrev"]}, {"field": "kw-entity", "value": ["vestre", "chat noir", "nobelkomiteen", "domkirkeg\u00e5rden", "norges bank", "karl og vilhelm evang", "tilfredshet", "anna beates", "kalvskinnets", "norsk ukeblad", "kristiania", "revystjerner", "trondhjem", "ilevoldene", "nidaros", "statistisk", "wexelsens", "domen", "katedralen", "per kvist"]}, {"field": "kw-location", "value": ["melhus", "overhalla", "oslo"]}, {"field": "kw-pageclass", "value": "article"}, {"field": "kw-person", "value": ["anders hovden", "vilhelm andreas wexelsen", "vidar wexelsen", "gunnar jahn", "vilhelm evang", "marie wexelsen", "haakon b. nielsons"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2124644.ece5/ALTERNATES/w980-default/Arnulf%20Grut"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gj\u00f8gleren og Domen"}, {"field": "og-type", "value": "article"}, {"field": "og-url", "value": "http://www.adressa.no/meninger/article1738868.ece"}, {"field": "pageclass", "value": ["article"]}, {"field": "publishtime", "value": "2011-12-07T08:35:53.000Z"}, {"field": "recs-articleid", "value": "822085"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-12-07T08:35:53.000Z"}, {"field": "recs-rawtitle", "value": "Gj\u00f8gleren og Domen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Spredt lesning kan f\u00f8re b\u00e5de fram, og minst like ofte tilbake, til s\u00e5 mangt. Som for eksempel Norsk Ukeblads julenummer 1941. Der sto det et dikt."}, {"field": "thumbnail", "value": "http://content-thumbnail.cxpublic.com/content/thumbnail200x150/e75fd7745c1dede281840a152f1365dc50fac0d9.jpg?59805837"}, {"field": "thumbnailfullheightdimensions", "value": "200x2082"}, {"field": "timestamp", "value": "2017-08-01T10:30:15.000Z"}, {"field": "title", "value": "Gj\u00f8gleren og Domen"}, {"field": "url", "value": "http://www.adressa.no/meninger/article1738868.ece"}, {"field": "urlhash", "value": "e75fd7745c1dede281840a152f1365dc50fac0d9"}], "score": 0.88483554, "siteId": "9222270286501375973", "id": "e75fd7745c1dede281840a152f1365dc50fac0d9"}

