{"fields": [{"field": "modifiedtime", "type": "time", "value": "2016-07-30T14:44:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "Overfl\u00f8dighetshorn av fortellerglede, men ikke bare en samling festlige anekdoter. Det er en kunstnerisk programerkl\u00e6ring der noe tydelig st\u00e5r p\u00e5 spill.", "Da jeg f\u00f8rst h\u00f8rte om mammutprosjektet der Ketil Bj\u00f8rnstad skulle skrive selvbiografisk, ti\u00e5r for ti\u00e5r, var boka om 70-tallet den jeg virkelig hadde forventninger til.", "Den matcher forventningene, og vel s\u00e5 det. Dette er en roman om et spesielt spennende ti\u00e5r for verden, for Norge \u2013 og ikke minst for hovedpersonen selv, et tidsbilde fra en brytningstid, med litt av et persongalleri, med Ole Paus som ener blant mange frodige bipersoner.", "Som i boka om 60-tallet er handlingen strengt kronologisk, hvert \u00e5r har sitt kapittel der vi dras gjennom begivenhetene fra 1. januar til nytt\u00e5rsaften. Boka er skrevet i fortid i jegform, med innlagte skifter til tredjeperson og historisk presens.", "\u00c5pningskapitlet er en roman i seg selv. 1970 er \u00e5ret Ketil fyller 18 \u00e5r, \u00e5ret han overvinner sine fedmeproblemer og innleder vennskapet med fem \u00e5r eldre Ole Paus ved \u00e5 proklamere:", "\u00abDu er et geni\u00bb.", "Vennskapet med Paus bringer ham inn i en verden av Erik Bye og Alf Cranner, Alf Pr\u00f8ysen og Jens Bj\u00f8rneboe og til dels vidunderlige, dels rystende episoder, som aldri overskrider grensene til namedropping; men bidrar til \u00e5 utdype forst\u00e5elsen av sentrale norske kulturakt\u00f8rer i det 20. \u00e5rhundret.", "Bj\u00f8rnstad er \u00e9n av dem selv, for eksempel i 1974, da han b\u00e5de ga ut sin f\u00f8rste roman \u00abNattsvermere\u00bb og det f\u00f8rste jazzalbum med egne komposisjoner \u00abBerget det bl\u00e5\u00bb. Vi f\u00e5r ogs\u00e5 solid innf\u00f8ring i arbeidet med trippelalbumet \u00abLeve Patagonia\u00bb p\u00e5 tampen av ti\u00e5ret.", "Mulighetene sto vid\u00e5pne for Bj\u00f8rnstad. Han vikarierte som steinerskolel\u00e6rer, var en lovende konsertpianist, ble en etablert musikkanmelder, han debuterte som lyriker, skrev en rekke romaner, og jobbet med viser, pop og mer og mer jazz.", "Han hadde lett for \u00e5 v\u00e6re enig med siste taler \u2013 ogs\u00e5 i det t\u00f8ffe politiske klimaet i friksjonen mellom den friske energien fra de totalit\u00e6re ML-erne og den kulturradikale kretsen han mest ferdes i.", "Bj\u00f8rnstad var en sensasjonell multibegavelse og mange var skeptiske overfor forfatteren som fusket i musikerfaget eller musikeren som yppet seg som forfatter. Blant veldig mange var han den vellykkede mammagutten fra Frogner. Motkraften blir formidlet uten overdreven sentimentalitet, ikke minst i scenen der han blir advart av forfatteren Finn Aln\u00e6s, som selv fikk grundig svi for \u00e5 st\u00e5 p\u00e5 siden av den r\u00e5dende Profil-kretsen p\u00e5 60-tallet.", "Men boka byr ogs\u00e5 p\u00e5 herlige beskrivelser av de f\u00f8rste norske musikkfestivaler, av Audun Tylden i ferd med \u00e5 bygge opp den viktige norskavdelingen p\u00e5 plateselskapet PolyGram og ikke minst: Samtalene med Bj\u00f8rnstads forlagsredakt\u00f8rer, der han blir advart mot en for minimalistisk fortellerstil, er avgjort et sentralt punkt i dette tidsbildet og Bj\u00f8rnstads forfatterskap.", "For Bj\u00f8rnstad ornamenterer grundig ogs\u00e5 i denne fortellingen, Her kysser han ikke med jenter for f\u00f8rste gang, men for aller f\u00f8rste gang. Det er slik han skriver, og vi liker det. I hvert fall her.", "70-tallets internasjonale hendelser domineres av flyulykker og venstre-radikal terrorisme. Det f\u00f8rste for \u00e5 vise at Ketils egen angst er flyttet fra at foreldrene skulle skilles, til \u00e5 ta fly, det andre sikkert for \u00e5 sette v\u00e5re dagers internasjonale terrorisme i perspektiv.", "Det er en fortelling om grunnleggende usikkerhet koblet med h\u00f8ye ambisjoner og svimlende muligheter. Det er historie om spiseforstyrrelser, lengsler og begj\u00e6r.", "Ida, visesangeren Kriss, Aim\u00e9e, flyvertinnen Astri, revolusjon\u00e6re R\u00f8dhette som han m\u00f8ter p\u00e5 Torshus folkeh\u00f8yskole, betyr i tur og orden og gjerne ogs\u00e5 samtidig hele verden for amor\u00f8se Bj\u00f8rnstad.", "Fortellingen g\u00e5r mange tett innp\u00e5 livet, og ikke alle \u00f8nsker \u00e5 figurere med fullt navn. Det gjelder ogs\u00e5 Ketils samboer p\u00e5 \u00f8stagderkysten i bokas siste kapitler. Noen sekvenser blir dermed mer overfladiske, men samtidig: Det \u00f8ker f\u00f8lelsen av at noe st\u00e5r p\u00e5 spill.", "Anmeldt av OLE JACOB HOEL"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "00a50dfc0e82d69cf695857fca4130c5d32b2dc1f9a895a561622d6feb8a0383"}, {"field": "createtime", "value": "2016-07-30T13:48:41.000Z"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2f7d588075cfbc4bd9262e7ac9cece0118c65c35.jpg?5989e422"}, {"field": "dominantthumbnaildimensions", "value": "256x256"}, {"field": "heading", "value": "Begj\u00e6r og ambisjoner -adressa.no"}, {"field": "id", "value": "2f7d588075cfbc4bd9262e7ac9cece0118c65c35"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["forfatter", "ti\u00e5r", "boka", "fortelling", "roman"]}, {"field": "kw-entity", "value": ["leve patagonia", "profil", "ida", "aim\u00e9e", "nattsvermere", "torshus", "astri", "alf pr\u00f8ysen og jens bj\u00f8rneboe", "r\u00f8dhette", "berget", "kriss", "erik bye og alf cranner", "polygram"]}, {"field": "kw-location", "value": ["norge", "frogner"]}, {"field": "kw-pageclass", "value": "article"}, {"field": "kw-person", "value": ["erik bye", "alf cranner", "ole paus", "alf pr\u00f8ysen", "finn aln\u00e6s", "jens bj\u00f8rneboe", "ketil bj\u00f8rnstad", "audun tylden"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Begj\u00e6r og ambisjoner"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/07/30/Begj%C3%A6r-og-ambisjoner-13105329.ece"}, {"field": "pageclass", "value": ["article"]}, {"field": "publishtime", "value": "2016-07-30T14:42:47.000Z"}, {"field": "recs-articleid", "value": "13105329"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-07-30T14:42:47.000Z"}, {"field": "recs-rawtitle", "value": "Begj\u00e6r og ambisjoner -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Saken oppdateres. Overfl\u00f8dighetshorn av fortellerglede, men ikke bare en samling festlige anekdoter. Det er en kunstnerisk programerkl\u00e6ring der noe tydelig st\u00e5r"}, {"field": "thumbnail", "value": "http://content-thumbnail.cxpublic.com/content/thumbnail200x150/2f7d588075cfbc4bd9262e7ac9cece0118c65c35.jpg?5989e422"}, {"field": "thumbnailfullheightdimensions", "value": "200x1635"}, {"field": "timestamp", "value": "2017-08-08T16:17:38.000Z"}, {"field": "title", "value": "Begj\u00e6r og ambisjoner"}, {"field": "url", "value": "http://www.adressa.no/pluss/kultur/2016/07/30/Begj%c3%a6r-og-ambisjoner-13105329.ece"}, {"field": "urlhash", "value": "2f7d588075cfbc4bd9262e7ac9cece0118c65c35"}], "score": 0.5578973, "siteId": "9222270286501375973", "id": "2f7d588075cfbc4bd9262e7ac9cece0118c65c35"}

