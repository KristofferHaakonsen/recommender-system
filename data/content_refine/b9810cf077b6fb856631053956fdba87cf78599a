{"fields": [{"field": "modifiedtime", "type": "time", "value": "2017-04-18T14:44:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Portrettet", "Bjarne Br\u00f8ndbo", "D.D.E.", "Musikk", "Namsos", "Hilde \u00d8stmoe"]}, {"field": "author", "value": ["hilde \u00f8stmoe", "foto: terje visnes"]}, {"field": "body", "value": ["Vi har funnet hytta, det er den med et lysende elghode p\u00e5 svart t\u00f8mmervegg.", "Og utenfor, en like svart flatcoated retriever med det beskrivende navnet Nero, i vill lek. Eieren er ikke like vill i dag. Bjarne Br\u00f8ndbo har g\u00e5tt p\u00e5 seg en meniskskade i Planica, hvor han har hatt deler av en hektisk \u00abbusiness and pleasure\u00bb-helg, Planica/Davos/Venezia. Et d\u00f8gn forsinket hjemreise og minimalt med s\u00f8vn f\u00e5r ta skylda for at han n\u00e5 er blank i \u00f8ynene helt uten \u00e5 v\u00e6re r\u00f8rt, og dessuten en smule stressa for at han og kona ikke har rukket \u00e5 f\u00e5 opp varmen i hytta. Han halter foran oss inn i stua og kommer seg p\u00e5 besv\u00e6rlig vis ned p\u00e5 kne foran en motvillig ovn.", "- Nei, f\u00e5r pr\u00f8ve med speiderv\u00e6ske, mumler han i tredagersskjegget, gir flammene en farlig sprut fra en flaske med tennv\u00e6ske og kreker seg p\u00e5 gammelkaillvis tilbake i st\u00e5ende.", "- Faen, kneet alts\u00e5. Vi gikk fem kilometer til hoppbakken, og da trampa jeg vel litt feil, sier han og halter forbi en vegg rikelig dekorert med gullplater i retning kj\u00f8kkenet.", "- Her henger all heder og \u00e6re?", "- \u00c5 nei, dette er en altfor liten vegg, hehe, veggen med \u00abDet g\u00e5r likar no\u00bb er inne p\u00e5 soverommet. Fem ganger platina. Det er veldig, veldig f\u00e5 i Norge som har det, konstaterer han forn\u00f8yd.", "Alder: 52 \u00e5r.", "Bor: Namsos.", "Familie: Gift med Lise Greftegreff, sammen har de tre voksne s\u00f8nner, Espen, Anders og Tobias.", "Aktuell: Vokalist og frontfigur i D.D.E., som i \u00e5r feirer 25-\u00e5rsjubileum som band. Er ogs\u00e5 en av dommerne i TV2-programmet \u00abNorske talenter\u00bb.", "Utdannelse: Samfunnsfaglinja Namsos videreg\u00e5ende skole. Ett \u00e5r sekret\u00e6rlinje i Steinkjer. Hoppet av l\u00e6rerskolen p\u00e5 Levanger etter to \u00e5r.", "Erfaring: Startet musikerkarrieren som 14-\u00e5ring med bandet Humanic, fem \u00e5r senere kom After Dark. I 1991 ble s\u00e5 D.D.E. dannet, med EP-slipp \u00e5ret etter. Ble landskjent for alvor i 1993, med suksessen \u00abRai-Rai\u00bb, som solgte til gull.", "Inkludert samleplater og livealbum har D.D.E. gitt ut eller bidratt p\u00e5 til sammen 17 utgivelser og solgt rundt halvannen millioner album. Har holdt rundt 2500 konserter med D.D.E. Av gruppas rundt 230 l\u00e5ter er \u00abVinsjan p\u00e5 kaia\u00bb favoritten.", "De senere \u00e5rene har han \u00e5rlig hatt rundt 50 oppdrag utenom D.D.E. i form av spilleoppdrag, foredrag og konferansierjobber. Han har ogs\u00e5 gitt ut soloplata \u00abSalmer p\u00e5 ville veier\u00bb.", "I tillegg til musikerkarrieren eier og driver han Bil1din - Namdal bilopphuggeri, med 14 ansatte.", "Lytter til: Radio, og da helst NRK P1 og NRK P2.", "Leser: Oftest krim, da jeg synes det er god avslapning for kroppen og hodet bare \u00e5 tenke p\u00e5 noe annet.", "Ser p\u00e5: Lise - kona mi - og laptopen. Er en flittig bruker av pc, men kun til jobbform\u00e5l.", "Gullet p\u00e5 veggen er selvsagt D.D.E.s fortjeneste. 25 \u00e5r har de holdt p\u00e5. Det er jubileums\u00e5r, til h\u00f8sten skal det feires med storkonsert i Oslo Spektrum. Og selv om Bjarne Br\u00f8ndbo de siste \u00e5rene har gjort mange solooppdrag, slik som firmaoppdraget i Davos, danner D.D.E. grunnlaget for alt.", "Det er 1991. I Namsos kniver to band om publikum. Det er After Dark og Interstate 40. Og den forbaskede konkurrenten er i ferd med \u00e5 g\u00e5 av med seieren. Bjarne og co har krisem\u00f8te og vurderer mulighetene: Slutte eller satse. De velger det siste og gj\u00f8r s\u00e5 et sjakktrekk. De lager en fem\u00e5rsplan og s\u00f8ker Statens n\u00e6rings- og distriktsutviklingsfond om midler til \u00e5 starte \u00abmusikkindustri\u00bb. Bjarne H\u00e5kon Hansen, som den gang sitter i det regionale styret, overpr\u00f8ver det f\u00f8rste avslaget. 250 000 distriktskroner i boks. D.D.E. er i gang.", "- Det ble j\u00e6vlig debatt. Men jeg er sikker p\u00e5 at ingen SND-midler til n\u00e5 har gitt mer avkastning og jobber enn de 250 000 vi fikk, p\u00e5peker Bjarne seierssikkert. Han har sl\u00e5tt seg ned ved kj\u00f8kkenbordet, trives best her, med utsikt til det som bak lave sn\u00f8byger er Lierne langt der borte.", "Det skulle bli deres andre hjem, denne svarte t\u00f8mmerhytta midt i skianlegget i Grong, et paradis for rekreasjon og avslapning. Men med bare en dr\u00f8y halvtimes kj\u00f8ring fra bilopphuggeriet, er hytta blitt vel s\u00e5 mye hjemmekontor. Ikke s\u00e5 rent sjelden er det grove trebordet p\u00e5 kj\u00f8kkenet dekket av papirer tilh\u00f8rende bilopphuggeriet, og rett bak d\u00f8ra st\u00e5r en printer i giv akt, klar til \u00e5 spy ut flere. Men i p\u00e5sken er det fri, da kommer alle tre gutta en tur, og for en stakket stund kan familien samles. Det har ikke skjedd p\u00e5trengende ofte i l\u00f8pet av Bjarnes 25 \u00e5r i D.D.E. Og n\u00e5 har gutta blitt voksne. P\u00e5 kj\u00f8kkenets svarte t\u00f8mmervegg poserer de ikke som babyer p\u00e5 skinnfell eller som stramme konfirmanter i dress. Familien Br\u00f8ndbo er avfotografert p\u00e5 toppen av Kilimanjaro, 5895 meter over havet.", "- Vi var enige om det, at det var en test, at vi skulle klare det, sier Bjarne. Han er stolt av den familieturen. Han skal f\u00e5 snakke mer om Kilimanjaro seinere. Vi starter i Namsos.", "Der er bilopphuggeriet, som han har vokst opp med, lagde rallybane, kj\u00f8rte alle vrakene som kom inn og leika Martin Schanche. Han var ikke mer enn tolv den f\u00f8rste sommeren han skrudde av dekk, kj\u00f8rte hjullaster og brukte skj\u00e6rebrenner p\u00e5 karosseriene.", "- Jeg hadde skikkelige arbeidshender en gang. Men kjenn no, det er silke.", "Han legger fram h\u00e5nda p\u00e5 bordet. Jo, det er silke.", "- De folka som jobber i bilopphuggeriet hos meg i dag, de trur jo ikke jeg har gjort noe skikkelig arbeid. Men jeg har jobba mye fysisk, s\u00e5 jeg veit hva det g\u00e5r ut p\u00e5.", "I dag er han selv arbeidsgiver, og etter at de for et par \u00e5r siden bestemte seg for \u00e5 ta ordentlig tak i driften av bilopphuggeriet, har ogs\u00e5 kona g\u00e5tt inn i virksomheten, som controller.", "- Damegenet, vet du, hun er n\u00f8yaktig, forklarer Bjarne, hutrer litt, hinker bort og skrur litt p\u00e5 panelovnen, mens han fors\u00f8ker \u00e5 forklare hvorfor han har valgt \u00e5 beholde bilopphuggeriet. Penger? Har de vel nok av. For mye fritid? Har jo en jobb fra f\u00f8r. Ansvaret for \u00e5 videref\u00f8re familiebedriften? Nei, for noen \u00e5r siden var det s\u00e5 vidt han ikke \u00abga bort\u00bb hele geskjeften for nesten ingen penger. Men det var for fort\u00e6rende ikke \u00e5 skulle f\u00e5 det til.", "- Det er et j\u00e6kla potensial i den bransjen. Men den m\u00e5 struktureres, kan ikke drive s\u00e5nn cowboyvirksomhet som i Dynamitt-Harry med rullings og svartp\u00e6ing. Men det er en spennende bransje hvor fattern var en av gr\u00fcnderne. Det er artig om vi f\u00e5r det til.", "Og n\u00e5 begynner det \u00e5 g\u00e5 seg til, bedriften n\u00e6rmer seg 30 millioner i omsetning, bunnlinja rundt millionen i pluss. Med Bjarne som gratisarbeidende daglig leder og styreleder med et l\u00f8nnlig h\u00e5p om at yngstemann etter hvert vil ta over og bli tredjegenerasjons Bilopphugger-Br\u00f8ndbo. For egentlig hadde han jo tenkt tanken om litt mer frihet, ikke dobbel jobb. Bjarne smiler happy til fruen, som responderer kontant.", "- Ja, noe s\u00e5 toskat! N\u00e5 jobber vi heile tida!", "Bjarne Br\u00f8ndbo har stor arbeidskapasitet, sier de som kjenner ham. \u00abHelt idiot\u00bb, sier han sj\u00f8l. Forventer mye, b\u00e5de av seg sj\u00f8l og andre.", "- Jeg synes alt g\u00e5r s\u00e5 tregt, jeg kunne ikke sittet i et kommunestyrem\u00f8te, da hadde jeg blitt toillat.", "- Javel? Hva har skjedd med tidligere uttalte ambisjoner om p\u00e5 sikt \u00e5 bli ordf\u00f8rer?", "- Nei, det ... jeg har vel sagt p\u00e5 sp\u00f8k at den gangen det blir \u00e9n kommune som heter Namdal kommune, da skal jeg vurdere det. Og det ser ikke ut som om de er helt enige.", "- Det kan jo g\u00e5 fortere enn du trur?", "- Nei, det er det ingen som veit. Er det ikke litt kj\u00f8lig her?", "- Men for hvilket parti?", "- Det er vanskelig \u00e5 si. Egentlig er jeg litt schizofren i hue, en kommunist-sosialist-kapitalist-sosialdemokrat.", "Det var nok flere som lurte p\u00e5 hvilken del av hodet som var mest framtredende da han tidligere i \u00e5r flesket til med en kronikk hvor b\u00e5de Nav, sykmeldte, trygdede og politikere fikk s\u00e5 hatten passet . Beskrivelsen av ham selv er da ogs\u00e5 p\u00e5fallende lite konkret fra en kar som tidligere har hatt en klar arbeiderpartiprofil og sier han betaler sin skatt, 1,7 millioner i 2015, med glede. Det ble br\u00e5k. Men han st\u00e5r for det han skrev.", "- Ja. Vi har et sosialdemokrati som er helt fantastisk, verdens beste til \u00e5 ta vare p\u00e5 de som ikke klarer \u00e5 ta vare p\u00e5 seg sj\u00f8l. Men jeg synes systemet nesten er for bra. Det stiller ingen krav.", "- Det var noe du hadde irritert deg over lenge?", "- Nei! Men da Jonas Gahr St\u00f8re kommer ut av ei d\u00f8r p\u00e5 denne m\u00e5ten og sier ... Bjarne lar menisk v\u00e6re menisk, spretter opp og inn d\u00f8r\u00e5pningen til soverommet, for \u00e5 illustrere St\u00f8res entr\u00e9: \u00abVi skal g\u00e5 til valg p\u00e5 \u00e5 \u00f8ke skatten med 17 milliarder kroner.\u00bb Uten begrunnelse! Det hjelper ikke hvor mye skatt vi betaler om ingen har en tanke om hvordan pengene brukes.", "Dermed satte han seg ned p\u00e5 hotellrommet og skrev. Fikk noen VG-journalister til \u00e5 se p\u00e5 det, for \u00e5 sikre at han ikke var helt p\u00e5 jordet. Og lot det st\u00e5 til.", "- Mange mente du sparket nedover, p\u00e5 dem som trenger det?", "- Nei, s\u00e5nn er jeg ikke. Jeg er ikke ute etter dem. Overhodet ikke. Men politikerne bruker for mye tid p\u00e5 pjatt. De skulle heller g\u00e5tt inn i de store viktige sp\u00f8rsm\u00e5lene og tatt de upopul\u00e6re avgj\u00f8relsene. Demokratiets problem er at man som politiker er n\u00f8dt til \u00e5 v\u00e6re popul\u00e6r. Og vi er jo verdens sykeste befolkning.", "- Og n\u00e5 er du syk selv, med meniskskade ...", "- Ja, men det skal jeg fortelle deg, jeg hadde g\u00e5tt p\u00e5 scenen om jeg hadde m\u00e5ttet! Hvis jeg ikke m\u00f8ter p\u00e5 jobb, f\u00e5r jeg null kroner. S\u00e5 enkelt er det.", "The show must go on. S\u00e5 har han da ogs\u00e5 sunget p\u00e5 seg lyskebrokk.", "To ganger.", "Det var det kaotiske \u00e5ret 1996, da alt skjedde samtidig. \u00abDet g\u00e5r likar no\u00bb. Gifterm\u00e5l, f\u00f8dsel, nytt hus. Turn\u00e9. Det tok av, og han tok i. For mye. Etter konserten i Melhus 19. mai bar det rett til St. Olavs. L\u00f8sningen ble en hasteoperasjon, og sju dager senere sto han p\u00e5 scenen igjen. Det var ikke s\u00e5 lurt, det gikk en stund, s\u00e5 m\u00e5tte han opereres igjen.", "- Og dette er noe du vil anbefale?", "- Nei. Hehe. Men det er det t\u00f8ffe ved \u00e5 v\u00e6re frontfigur. Uansett hvor sjuk jeg har v\u00e6rt, har jeg v\u00e6rt p\u00e5 den j\u00e6vla scenen. Alltid. For om jeg ikke g\u00e5r p\u00e5 den scenen, er det heller ingen andre som g\u00e5r p\u00e5.", "If\u00f8lge Bjarne har D.D.E. bare avlyst seks av rundt 2500 konserter opp gjennom \u00e5rene. Det burde kanskje v\u00e6rt flere. Seksognitti ble s\u00e5pass heftig at han rett og slett fikk byller i ansiktet og m\u00e5tte p\u00e5 tablettkur. Under spillejobben p\u00e5 Momarken hadde han \u00e5pne s\u00e5r som m\u00e5tte sparkles av tv-sminken.", "- Vi var et omreisende kaos. Det var noen kvelder du egentlig lurte p\u00e5 hvordan det er mulig \u00e5 komme seg gjennom denne konserten.", "- Hvordan var det mulig?", "- Innstilling. Akkurat som \u00e5 komme p\u00e5 toppen av det fjellet, sier han og kikker bort p\u00e5 Kilimanjaro p\u00e5 veggen. Familien Br\u00f8ndbo p\u00e5 toppen av verden.", "Alle fire s\u00e5 de dagens lys p\u00e5 nittitallet. Espen, Tobias, Anders og D.D.E. Det ble sistnevnte som vant Bjarnes tid og innsats. I den mest hektiske sm\u00e5barnsperioden fra \u201996 til \u201999 hadde han 230 reised\u00f8gn hvert \u00e5r. Lise holdt fortet hjemme. Da Tobias ble f\u00f8dt, rakk han s\u00e5 vidt \u00e5 f\u00e5 med seg f\u00f8dselen, f\u00f8r han etter noen timer dro avg\u00e5rde p\u00e5 spillejobb.", "- Det synes ikke Lise er noe \u00e5 skryte av, forteller han uanfektet. - Men hun l\u00e5 jo p\u00e5 sykehuset, lell.", "Det tok ganske mange \u00e5r f\u00f8r han til en viss grad tok grep. If\u00f8lge kona gikk det opp et lys omtrent p\u00e5 den tiden yngstemann ble fjortis, at han m\u00e5tte p\u00e5 banen som far f\u00f8r det ble for seint.", "- Det er ikke jeg som har v\u00e6rt mest i lag med ungene, medgir Bjarne. Ett \u00e5r var Lise p\u00e5 50 fotballkamper i bydelsserien i fotball, han var p\u00e5 to. Han roper inn i stua til Lise, som har funnet horisontalen etter g\u00e5rsdagens lange reise.", "- Sainnt ja, Lise!", "- Ja. Bekreftelsen fra stua er kort og konsis.", "- Ho er litt irritert enn\u00e5, sier han litt lavere, men hun h\u00f8rer det.", "- Jeg er ikke irritert tredve \u00e5r etterp\u00e5!", "Hun vet hva hun har investert. Og hva hun har igjen for det.", "Han har begynt \u00e5 forst\u00e5 det, han ogs\u00e5. Om han skulle f\u00e5tt en beskjed om at han hadde ett \u00e5r igjen \u00e5 leve, bank i bordet, ville han ha brukt tida med Lise og guttene.", "- Hvis de hadde villet da. Det er jo ikke sikkert at de hadde hatt tida ...", "Lise Greftegreff, kone:", "- N\u00e5r Bjarne g\u00e5r inn for noe, g\u00e5r han 110 prosent inn. Han involverer seg veldig, er kjempeglad i folk og interessert i hva de holder p\u00e5 med. N\u00e5r vi ute blant folk, ser jeg ham ikke. Som far har han v\u00e6rt frav\u00e6rende, og det angrer han nok p\u00e5 i dag. Litt egoist er du jo n\u00e5r du holder p\u00e5 s\u00e5nn som han har gjort, du f\u00e5r ikke til begge deler. Men han er veldig snill. Og veldig f\u00f8lsom. Bare han gjenforteller ting, kan han sprute over av t\u00e5rer.", "Men turen til toppen tok de seg tid til, hele familien. Januar i fjor. En heftig tur p\u00e5 fem og en halv dag, hvor han holdt p\u00e5 \u00e5 gi opp p\u00e5 siste strekket. Men han klarte det, takket v\u00e6re familien.", "Kanskje ligger det noe symbolikk der.", "Men ogs\u00e5 en dose komikk. For Bjarne Br\u00f8ndbo er ingen utpreget friluftsmann.", "- Det var ti kuldegrader ved f\u00f8rste camp, og jeg er jo ingen teltfyr og syntes alt var pyton. S\u00e5 jeg tok opp den nyinnkj\u00f8pte soveposen, reiv av prislappen. Og fant ut at jeg hadde kj\u00f8pt slimline sovepose! Det var knapt plass til meg! Bjarne ler en raspende h\u00f8ylytt br\u00f8ndbolatter. Han flirer n\u00e5, men etter den f\u00f8rste s\u00f8vnl\u00f8se natta ville han bare hjem. Men s\u00e5 ble de enige om at far fikk f\u00e5 et telt for seg sj\u00f8l. Da gikk det greit. For hele familien.", "Bjarne Br\u00f8ndbo og kona fikk se en annen side av livet", "- Hvor mange ganger har du v\u00e6rt n\u00e6r skilsmisse?", "- Kanskje f\u00e6rre enn fortjent.", "- Hvor mange hadde du fortjent da?", "- Det er mange. Hehe. Mer kaffe?", "Selv vokste han opp i et typisk sekstitalls sosialdemokratisk hjem, med hjemmev\u00e6rende mor som satte ham p\u00e5 en pianokrakk allerede som sju\u00e5ring. Klassisk Brahms, Beethoven, Mozart. Hver l\u00f8rdag i sju \u00e5r tok han toget til spillel\u00e6rerinna. Og hjem igjen til det gamle svarte pianoet som faren hadde f\u00e5tt fraktet p\u00e5 lastebil hele veien fra \u00d6stersund til den musikalske guttungen p\u00e5 Skage. I det hele tatt hadde han det ganske greit, \u00abBjarnegutten\u00bb, som n\u00f8t seks \u00e5r som enebarn f\u00f8r lillebror Eskil entret banen i den halve tr\u00f8nderl\u00e5na de leide p\u00e5 en storg\u00e5rd. Bjarne var ikke mer enn \u00e5tte da han l\u00e6rte \u00e5 kj\u00f8re silokran og traktor, rulla \u00e5ker og pl\u00f8yde med enskj\u00e6rsplog. For to kroner og femti \u00f8re timen.", "Thomas Br\u00f8ndbo, lillebror:", "- Eskil og jeg er enige om at Bjarnegutten er gullungen til mor. Det er ti \u00e5r mellom meg og Bjarne, s\u00e5 vi var ikke veldig tett i barndommen, og senere har han jo v\u00e6rt sv\u00e6rt opptatt med sitt eget ve og vel. Men kjemien n\u00e5r vi er p\u00e5 scenen sammen, er veldig bra. Han vil st\u00e5 fremst og styre, har h\u00f8y fart og veldig mye energi. Han er flink b\u00e5de til \u00e5 f\u00e5 folk til \u00e5 flire og til \u00e5 bli ettertenksomme. Han er flink til \u00e5 skrike ogs\u00e5, det er jo popul\u00e6rt p\u00e5 tv. Men da jeg h\u00f8rte at han skreik da han s\u00e5 en hund hoppe over et hinder, da vart jeg bekymra.", "- N\u00e5r den st\u00f8rste bekymringen i livet er om du liker middagen eller ikke, da har du det bra, mimrer Bjarne forn\u00f8yd. Matpakkene ble smurt og kl\u00e6rne vasket, mens han kunne bruke tida til \u00e5 klatre i tr\u00e6r, spille i korps, g\u00e5 p\u00e5 ski. Og etterhvert som \u00e5rene gikk og han ble gutslamp, lurte seg til en r\u00f8yk, robbet bensinstasjonens R\u00f8de Kors-automat for kronestykker, de vanlige greiene.", "Til slutt orket han ikke alle timene med \u00f8ving. Men musikken hadde likevel satt seg i ham. Og da moren nektet ham \u00e5 kj\u00f8pe moped for konfirmasjonspengene, ble det orgel for pengene. Og band.", "- Det eneste som sto i hue p\u00e5 oss, var \u00f8ving. Timevis med korarrangementet til Queen. \u00abA Night at The Opera\u00bb. \u00abBohemian Rhapsody\u00bb. Ingen er i n\u00e6rheten av Freddie Mercury som sanger, sier Bjarne med \u00e6refrykt. Men den sangen han virkelig husker fra den gang, er \u00abBe-Bop-a-Lula\u00bb.", "- Be-Bop-a-Lula, she\u2019s my baby. Da Humanic hadde sin f\u00f8rste spillejobb p\u00e5 Harran, og vi spilte den for \u00e5ttende(!) gang, kom det en opp til scenen og spurte om vi ikke kunne noen andre sanger!", "Han ler en raspende latter til \u00e6re for gamle, eller rettere sagt, purunge dager. Siden ble det After Dark, som ble til D.D.E. Resten er historie. Og historier. P\u00e5 veien, p\u00e5 scenen, p\u00e5 fest. Som den gangen p\u00e5 Svalbard da Eskil m\u00e5tte ta kraftige virkemidler i bruk for \u00e5 hindre en temmelig bedugget Bjarne i \u00e5 rusle i T-skjorte og olabukse halvannen kilometer ned til sentrum p\u00e5 nachspiel. I 21 minusgrader. Da gikk det et par ribbein.", "- Bruttern satte seg p\u00e5 meg. Trur jeg.", "Eller da han ikke var \u00e5 spore opp p\u00e5 hotellet i Bolkesj\u00f8, og de begynte \u00e5 f\u00e5 s\u00e5 d\u00e5rlig tid til flyet at de ikke s\u00e5 annen r\u00e5d enn \u00e5 sl\u00e5 inn brannalarmen. 250 gjester m\u00e5tte ut. Det ble en politisak av det. Men flyet rakk de.", "- S\u00e5pass rock'n'roll m\u00e5 det nesten v\u00e6re, flirer han.", "Mange \u00e5r, mange historier, og noen har nok heller aldri n\u00e5dd offentligheten. Men det har v\u00e6rt n\u00e6rt \u00abthe end\u00bb ogs\u00e5, flere ganger.", "- Jeg har nok slutta noen ganger, per definisjon. Starten av 2000 var ikke helt enkel. Men det er jo et skjebnefellesskap. De andre lever jo av dette, og hvis jeg slutter i D.D.E., er det ikke sikkert det ville v\u00e6rt s\u00e5 enkelt. Der har jeg h\u00f8ye tanker om meg sj\u00f8l. Det er faen ikke bare bare \u00e5 bytte ut Bjarne Br\u00f8ndbo i front av D.D.E, sier han.", "- Men med kneet her, s\u00e5 blir det vel rullator!", "Det er rart \u00e5 kjenne p\u00e5 at man n\u00e6rmer seg senior. Ansiktet er det samme, men tversover-rynkene er blitt dypere. Snart 55, og s\u00e5 er det 60. Han leiter opp et avisutklipp p\u00e5 pc-en fra Namdalsavisa fra 1987 han vil vise oss, halter litt rundt p\u00e5 jakt etter de inkam\u00f8nstrete lesebrillene fra Clas Ohlson. Men det er ikke s\u00e5 n\u00f8ye. Han veit hva som st\u00e5r der i billedteksten om After Dark.", "- N\u00e5r du omtales som \u00abrutinerte Bjarne Br\u00f8ndbo\u00bb for tredve \u00e5r siden, da skj\u00f8nner du at du har holdt p\u00e5 lenge!", "Arnt Egil R\u00e5nes, D.D.E.-kollega:", "- Bjarne er gl\u00f8dende engasjert. Han har en utrolig kapasitet og f\u00e5r gjort dobbelt s\u00e5 mye som andre. Han har v\u00e6rt et lokomotiv i D.D.E., men ogs\u00e5 en l\u00f8s kanon p\u00e5 dekk. Han g\u00e5r ikke og grunner lenge p\u00e5 ting, han sier veldig klart ifra n\u00e5r han er misforn\u00f8yd, men han er ogs\u00e5 flink til \u00e5 skryte n\u00e5r noe er bra. Nitti prosent av tiden er Bjarne en superartig, engasjert, trivelig og produktiv fyr. Og ti prosent kan han v\u00e6re p\u00e5 en helt annen frekvens, frav\u00e6rende og sur. Det er aldri noe midt imellom.", "Hvor lenge han kan holde p\u00e5? S\u00e5 lenge det er kvalitet. S\u00e5 lenge det er gl\u00f8d. Men det er slutt p\u00e5 kj\u00f8ret med 16 turneer p\u00e5 15 reisedager, med festing p\u00e5 hver plass. Og det er slutt p\u00e5 den alltid tilstedev\u00e6rende Bache Gabrielsen p\u00e5 raideren. Han har ikke smakt konjakk p\u00e5 \u00e5revis.", "- Jeg t\u00e5ler det ikke lenger. F\u00e5r halsbrann.", "Det g\u00e5r nedover med de gamle guder.", "Ble de som han hadde tenkt, disse \u00e5rene?", "- Jeg hadde jo ikke tenkt \u00e5 leve av \u00e5 synge sanger. Jeg hadde tenkt det som en hobby, ved siden av en vanlig jobb. Men livet vart no s\u00e5nn.", "Som han hadde dr\u00f8mt om?", "Han kvepper til. Forteller om en scene som har brent seg inn i minnet. Flere artister rundt et bord, de drikker, prater om livet, har det koselig, da Arne Hurlen br\u00e5tt setter blikket i ham og sp\u00f8r: \u00abHva dr\u00f8mmer du om, Bjarne?\u00bb Bjarne blir satt ut. Stum.", "- Jeg ble helt forstyrra. Hva dr\u00f8mmer du om n\u00e5r du er 52? Jeg hadde ikke noe svar. Veit du, jeg sov ikke p\u00e5 24 timer! Det \u00f8yeblikket glemmer jeg ikke.", "Det ser ut som at tanken kan f\u00f8re til at han g\u00e5r en ny s\u00f8vnl\u00f8s natt i m\u00f8te.", "I det hele tatt, fremst\u00e5r ikke Bjarne Br\u00f8ndbo som litt mer ettertenksom enn f\u00f8r? Eller er det bare grininga som lurer oss? Hva med \u00abSalmer p\u00e5 ville veier\u00bb, kirkekonserter og gospelturn\u00e9.", "- Neeeei. I den grad jeg skulle ha noen \u00abmission from God\u00bb ...", "Han m\u00e5 tenke seg litt om.", "- Det som er viktig i 2017 er at livet er \u00ablive\u00bb. Kirkerommet er et fantastisk rom for formidling. Kirka rommer et ekstremt stort f\u00f8lelsesspenn, og jeg er en s\u00e5nn underholder som er opptatt av \u00e5 kunne ta folk med i de dimensjonene som finnes. Og folk har fullt fokus, de sitter ikke og spiser popkorn. Jeg synes det er bra vi har ritualer og tradisjoner. Men Gud og Jesus ...", "Intet tilbakefall til s\u00f8ndagsskolel\u00e6rdommen alts\u00e5. Men f\u00f8lelsene ligger mer og mer utenp\u00e5. Bjarne Br\u00f8ndbo er blitt \u00abhan som skriker p\u00e5 tv\u00bb. En vakker tolkning av en D.D.E.-sang i \u00abHver gang vi m\u00f8tes\u00bb og Bjarne skriker. En som overrasker i \u00abNorske talenter\u00bb og Bjarne skriker.", "- Ja, jeg veit det. Jeg har \u00f8delagt imagen min. Hehe.", "- Hvordan ble du s\u00e5nn?", "- Jeg har alltid v\u00e6rt s\u00e5nn. Du h\u00f8rer vemodet i \u00abVinsjan p\u00e5 kaia\u00bb, hele strengen av sentimentalitet. Og det er ikke tilgjort. Lise er jo irritert, for jeg skreik jo ikke da ungan kom til.", "Men alts\u00e5 av mye annet. Folkemengden p\u00e5 hopprennet i Planica r\u00f8rte ham til t\u00e5rer, \u00abLion King\u00bb p\u00e5 teateret i London \u00e5pnet slusene helt, nasjonalsangen n\u00e5r nordmenn st\u00e5r p\u00e5 seierspallen. Han er blank i \u00f8ynene der han sitter ved kj\u00f8kkenbordet. Men det er alts\u00e5 av s\u00f8vnmangel. Det skal bli godt \u00e5 komme seg hjem.", "Han setter Skavlan-kruset fra seg p\u00e5 bordet. Snart helg no."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "7058230078dc39b3a2332f46ea8db79a279dca0f8a567f7e205b3d57726b5633"}, {"field": "createtime", "value": "2017-04-08T13:38:25.000Z"}, {"field": "description", "value": "Han begynte med Beethoven, var innom byller, brokk og brukne ribbein, f\u00f8r han landet p\u00e5 halvannen million solgte D.D.E.-album."}, {"field": "dominantimage", "value": "http://www.adressa.no/incoming/article14570831.ece/g59h4a/ALTERNATES/w980-default/doc6uegll4tm6gnaf2vbga.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b9810cf077b6fb856631053956fdba87cf78599a.jpg?59748423"}, {"field": "dominantthumbnaildimensions", "value": "300x169"}, {"field": "heading", "value": ["Helgekongen -adressa.no", "Namsos\u2019 f\u00f8rste \u00abmusikkindustri\u00bb", "Opph\u00f8gde biler", "Demokratiets problem", "Byller og brokk", "Far til ... fire", "\u00abBjarnegutten\u00bb ved pianoet", "Be-Bop-a-Lula", "Livet som det vart", "Dr\u00f8mmen"]}, {"field": "id", "value": "b9810cf077b6fb856631053956fdba87cf78599a"}, {"field": "keyword", "value": ["Ukeadressa", "Portrettet", "Bjarne Br\u00f8ndbo", "D.D.E.", "Musikk", "Namsos", "Hilde \u00d8stmoe"]}, {"field": "keywords", "value": "Ukeadressa,Portrettet,Bjarne Br\u00f8ndbo,D.D.E.,Musikk,Namsos,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-company", "value": "clas ohlson"}, {"field": "kw-concept", "value": ["halvannen million", "tida", "bruk", "dag", "scene", "lenge", "nei", "tenkt", "far", "ler", "hjem", "band", "live", "klar", "familie", "bilopphuggeriet", "konserter", "veit", "s\u00f8vnl\u00f8s natt", "sang", "jobb", "\u00e5ret", "holdt", "vegg", "senere"]}, {"field": "kw-entity", "value": ["bjarnes 25", "queen", "bjarnegutten", "nero", "dynamitt-harry", "tobias", "namdal", "after dark", "rai-rai", "bjarne", "vinsjan", "be-bop-a-lula", "momarken", "norske", "humanic", "bilopphugger-br\u00f8ndbo", "mozart", "after dark og interstate 40", "d.d.e. og", "oslo spektrum", "nav", "rhapsody", "eskil", "d.d.e.", "night", "d.d.e. resten", "bolkesj\u00f8", "espen", "br\u00f8ndbo", "kilimanjaro", "anders og d.d.e. det", "interstate 40", "planica", "brahms", "beethoven", "gud og jesus", "salmer", "anders og tobias", "d.d.e. av", "namdalsavisa"]}, {"field": "kw-location", "value": ["melhus", "levanger", "namsos", "davos", "harran", "lierne", "london", "svalbard", "steinkjer", "norge", "grong", "\u00f6stersund"]}, {"field": "kw-pageclass", "value": "article"}, {"field": "kw-person", "value": ["lise greftegreff", "jonas gahr st\u00f8re", "bjarne br\u00f8ndbo", "lion king", "arne hurlen", "martin schanche", "bache gabrielsen", "freddie mercury", "bjarne h\u00e5kon hansen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14570831.ece/g59h4a/ALTERNATES/w980-default/doc6uegll4tm6gnaf2vbga.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Helgekongen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/04/08/Helgekongen-14570512.ece"}, {"field": "pageclass", "value": ["article"]}, {"field": "publishtime", "value": "2017-04-08T14:32:54.000Z"}, {"field": "recs-articleid", "value": "14570512"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-04-08T14:32:54.000Z"}, {"field": "recs-rawtitle", "value": "Helgekongen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han begynte med Beethoven, var innom byller, brokk og brukne ribbein, f\u00f8r han landet p\u00e5 halvannen million solgte D.D.E.-album."}, {"field": "thumbnail", "value": "http://content-thumbnail.cxpublic.com/content/thumbnail200x150/b9810cf077b6fb856631053956fdba87cf78599a.jpg?59748423"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-23T11:10:27.000Z"}, {"field": "title", "value": "Da yngstes\u00f8nnen ble konfirmert, gikk det opp et lys for Bjarne Br\u00f8ndbo."}, {"field": "url", "value": "http://www.adressa.no/pluss/magasin/2017/04/08/Helgekongen-14570512.ece"}, {"field": "urlhash", "value": "b9810cf077b6fb856631053956fdba87cf78599a"}], "score": 0.5846082, "siteId": "9222270286501375973", "id": "b9810cf077b6fb856631053956fdba87cf78599a"}

