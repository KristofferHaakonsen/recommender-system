{"fields": [{"field": "modifiedtime", "type": "time", "value": "2016-08-03T12:18:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["oljebransjen", "Reinertsen", "Bryllup", "Portrettet", "Trondheim"]}, {"field": "author", "value": ["s\u00e6ba bajoghli", "richard sagen"]}, {"field": "body", "value": ["Han n\u00f8lte i et lite sekund p\u00e5 telefonen. Kjente p\u00e5 at han var i ferd med \u00e5 bevege seg helt i ytterkanten av komfortsonen. Intervjuer om olje og gass, \u00e5 fronte nedbemanninger i familiebedriften Reinertsen AS eller snakke i store forsamlinger, det fikset 39 \u00e5r gamle Thomas Reinertsen fra Trondheim. Men, et portrettintervju?", "Hvor mye m\u00e5tte han egentlig gi av seg selv?", "- Faren din ville ikke bidra til dette intervjuet?", "- Nei, det hadde jeg ikke regnet med.", "Familien bak Trondheims st\u00f8rste privateide bedrift, fylkets st\u00f8rste arbeidsgiver innen olje og gass , var ikke kjent for \u00e5 str\u00f8 om seg med intervjuer av noe mer personlig karakter. Men n\u00e5 hadde vi alts\u00e5 sittet her i halvannen time, p\u00e5 terrassen utenfor praktvillaen p\u00e5 Singsaker i Trondheim, med cocker spanielen Luna (2) ved v\u00e5re f\u00f8tter.", "Aktuell: Oljekrisen har f\u00f8rt til at 700 personer har m\u00e5ttet g\u00e5 i byens st\u00f8rste privateide familiebedrift, Reinertsen.", "Alder: 39 \u00e5r.", "Bosted: Singsaker, Trondheim.", "Familie: Gift med Anne Marie Reinertsen, barna Oliver (10) og Martine (8).", "Karriere: Direkt\u00f8r for olje og gass i Reinertsen AS. Tidligere jobbet som prosessingeni\u00f8r, prosjektleder, leder for fabrikasjon og installasjon i familiebedriften. Har for tiden en rekke verv: Leder for Orkangerkonferansen. Styremedlem i Innovasjon Norge og i Petroleumsforeningen, medlem av fagr\u00e5d for olje & gass i N\u00e6ringsforeningen i Trondheims-regionen. Medlem av programkomiteen for Norskehavskonferansen. Er en del av kronprinsparets SIKT-nettverk.", "Utdannelse: Utdannet ingeni\u00f8r fra University of Aberdeen, 1996-2000.", "Leser: Blir rastl\u00f8s av b\u00f8ker, ser ikke p\u00e5 lesing som avslapping. Leste sist Hardy-b\u00f8kene p\u00e5 slutten av barneskolen.", "Lytter til: Tr\u00f8nderrock, Stage Dolls' hits og en god del Morten Abel. Gjerne litt tung musikk p\u00e5 vei til jobb, som Metallica. Skal p\u00e5 Bruce Springsteen-konserten i Trondheim i juli.", "Tre minutter f\u00f8r intervjuavtalen hadde han parkert sin sorte Audi Q7 foran villaen, f\u00f8r han \u00f8nsket oss velkommen, slapp ut hunden og hoppet inn i et par m\u00f8rke shorts. Ute p\u00e5 terrassen, over noen glass nedkj\u00f8lende, sprudlende Farris, hadde han lettet litt p\u00e5 sl\u00f8ret. Om tabbene som fersk leder, om \u00e5 halvere arbeidsstokken, den \u00e5rlige ompafesten i hagen og om tiden han hadde barna annenhver uke.", "- Faren min eller bestefar ville aldri stilt opp p\u00e5 et intervju som dette, sa han etterp\u00e5.", "- Men tidene endrer seg.", "Tidlig sa han at han ville bli \u00absom pappa og bestefar n\u00e5r han ble stor\u00bb. 70 \u00e5r er g\u00e5tt siden bestefaren, sivilingeni\u00f8r Arne Reime Reinertsen, etablerte familiebedriften under eget navn. Med Marie Louise Cappelen Smith, fra en av Trondheims veletablerte forretningsfamilier, fikk han s\u00f8nnene Trond, Erik og Torkild og datteren Louise. Br\u00f8drene leder og har ledet hvert sitt store selskap, henholdsvis E.A. Smith, Reinertsens landbaserte virksomhet (som n\u00e5 er solgt) og Reinertsens olje- og gassvirksomhet. Thomas er direkt\u00f8r for olje og gass, faren Torkild sitter som administrerende direkt\u00f8r i samme selskap. Sammen med fetteren Kristian og onkelen Erik eier de ogs\u00e5 hele konsernet.", "Ti \u00e5r gammel fikk Thomas Reinertsen sitt f\u00f8rste oppdrag i familiebedriften: \u00e5 hulle ark til arkivering i Reinertsens gamle hovedkvarter i Erling Skakkes gate 25. Og derfra: Vaktmesterarbeid i feriene, rydding av branntrapper og skifte av dekk p\u00e5 firmabiler, f\u00f8r han til slutt rykket opp til kontormilj\u00f8et. Etter fire \u00e5rs ingeni\u00f8rutdanning i Aberdeen i Skottland, kom han hjem til jobben som prosessingeni\u00f8r, f\u00f8r han \u00f8nsket og fikk pr\u00f8ve seg p\u00e5 lederjobb i familiebedriften. Han sier han er klar over at han har f\u00e5tt store muligheter tidligere enn andre.", "- Men det er ikke tvil om at hadde man v\u00e6rt h\u00e5pl\u00f8s til oppgaven, hadde man ikke f\u00e5tt posisjonen. Det er altfor stort ansvar, du m\u00e5 rett og slett levere. Ellers g\u00e5r det ikke.", "Siden 2000-tallet har bedriftens vekst av flere blitt beskrevet som eventyrlig. I 2014 kunne de skilte med 2800 ansatte og 3,7 milliarder kroner i omsetning. I fjor datt omsetningen ned til 2,1 milliarder.", "- N\u00e5r skj\u00f8nte du at du skulle ta over?", "- Det er en langsom prosess. Jeg tror det er veldig bra for organisasjonen v\u00e5r og for meg at det ikke skjer over natta.", "Skillet mellom jobb og fritid har alltid g\u00e5tt litt over i hverandre i familien Reinertsen. Far og s\u00f8nn trives godt i hverandres selskap p\u00e5 jobb. Oppgavene er tydelig avklart og fordelt s\u00e5 de ikke skal \u00abtrampe hverandre p\u00e5 t\u00e6rne\u00bb.", "- Faren min jobber mer og mer med det han synes er aller artigst, og jeg tar mer og mer av det han ... ikke gj\u00f8r lenger, ler han.", "- F\u00f8ler du deg voksen n\u00e5r du jobber med faren din?", "- Ja, det gj\u00f8r jeg, selv om det er en utrolig behagelig periode n\u00e5r du er p\u00e5 vei opp, uten \u00e5 v\u00e6re helt p\u00e5 toppen. Aksepten for \u00e5 pr\u00f8ve ut hvordan du skal drive butikk er kanskje st\u00f8rre. Det \u00e5 v\u00e6re i angrepsposisjon, i stedet for \u00e5 v\u00e6re i forsvar.", "- N\u00e5r er det vanskelig \u00e5 jobbe s\u00e5 tett p\u00e5 hverandre?", "- N\u00e5r vi innimellom er uenige, men hvor jeg er overbevist om at jeg har rett.", "- Han f\u00e5r vel siste ord uansett?", "- Jo, men han evner ogs\u00e5 \u00e5 si at vi kan pr\u00f8ve det jeg vil. Noen ganger fungerer det jeg foresl\u00e5r, mens andre ganger viser det seg at han hadde rett. Det er ekstra surt, selvf\u00f8lgelig!", "Lilles\u00f8ster Tove jobber ogs\u00e5 i familiebedriften, i en faglig stilling innen hms, kvalitet og beredskap.", "- Hvordan har dere fordelt ansvaret i bedriften?", "- Der har vi vist forskjellige interesser og hatt forskjellige roller helt siden studiene. Rollene i forhold til lederskap og eierskap sorterte vi ut tidlig. S\u00e5nne ting kan fullstendig \u00f8delegge en bedrift, hvis man f\u00e5r posisjonering med s\u00f8sken og nye og gamle kj\u00e6rester og alt det der, sier han, og svarer at det forl\u00f8p konfliktfritt.", "Om det blir tett p\u00e5 jobben, er det ikke store avstanden p\u00e5 fritiden heller. L\u00f8fter vi blikket opp fra terrassen denne brennhete formiddagen, skimter vi foreldrenes hvite hus skr\u00e5tt over plenen - p\u00e5 andre siden av gaten. Delvis skjult av et nabohus og ei stor bj\u00f8rk. (\u00abDet er en grunn til at vi ikke har tatt ned treet.\u00bb)", "If\u00f8lge moren markerte han seg tidlig som en administrator. Som da han samlet barna i nabolaget til ski i H\u00f8yskoledalen eller til sk\u00f8yting i hagen. En sn\u00f8fri vinter isla familien plenen for at barna i nabolaget skulle f\u00e5 g\u00e5 p\u00e5 sk\u00f8yter. Selv tror han ikke at han ble behandlet annerledes av omgivelsene, men vet folk mente sitt om at han kom fra en rik familie. Han sto oppf\u00f8rt med 69,9 millioner kroner i formue i 2014.", "- Du kunne f\u00e5 en og annen sleivbemerkning, men det er klart ... Det har aldri v\u00e6rt behov for \u00e5 flotte seg eller oppf\u00f8re seg annerledes under oppveksten. N\u00e5r du ser p\u00e5 min egen vennegjeng, holder de p\u00e5 med veldig forskjellige ting. Noen sitter godt politisk, og andre jobber p\u00e5 biltilsyn og det som er. Det er ikke viktig. Det jeg ikke klarer \u00e5 forholde meg til er folk som er h\u00f8ye p\u00e5 seg selv. Utrolig slitsomt.", "Skal vi tro Thomas Reinertsen, var det i hvert fall ingen slike typer \u00e5 finne blant de 95 gjestene som fylte plenen ikledd lederhosen og den tradisjonelle tysk/\u00f8sterrikske dirndl-kjolen, med grilling og \u00f8lseidler akkompagnert av full ompamusikk i hagen. Den \u00e5rlige oktoberfesten i partyteltet ute i hagen blir skjermet. (\u00abFolk skal f\u00e5 lov til \u00e5 kose seg og slippe \u00e5 tenke p\u00e5 at folk tar bilder. F\u00e5 en frisone.\u00bb) Gjestelisten vil han ikke ut med, men blant deltagerne er profilerte politikere, n\u00e6ringslivstopper og barndomsvenner.", "- Jeg bruker \u00e5 si at hvis det er noen som savner noen, er det for at de ikke bidrar nok til festen, humrer han.", "Filosofien for den gode vert er \u00e5 \u00absende flere av vennene utfor stupet f\u00f8r klokken ett\u00bb slik at roen kan senke seg noenlunde i nabolaget igjen. Prislappen? Hemmelig, og if\u00f8lge ham selv betydelig lavere enn en del andre bruker p\u00e5 sine hagefester her i byen.", "- Hva er det mest luksuri\u00f8se du har brukt penger p\u00e5?", "Han nevner hagefesten som \u00abden hyggeligste tingen\u00bb. Kanskje utenlandsferier. Spanskekysten er en favoritt, men de drar sjelden tilbake til samme sted. De bor godt, sier han, men det har ikke v\u00e6rt behov for \u00e5 flotte seg.", "- Sportsutstyr?", "- Skiutstyr, der g\u00e5r det litt mye penger! Der har jeg veldig mye man ikke trenger!", "Han elsker fart og action, sier en kamerat. Atv, vannskuter. \u00abGlad i ting som g\u00e5r fort og gjerne br\u00e5ker.\u00bb", "- Hvordan har det v\u00e6rt \u00e5 vokse opp som en Reinertsen?", "- Nei, det tror jeg ikke man kan klage s\u00e5 mye over. Det er greit, det, og det tror jeg har mye med bestefaren min \u00e5 gj\u00f8re. Han ble sett p\u00e5 som en veldig ordentlig kar, \u00e6rekj\u00e6r og flink. Uten \u00e5 snakke ned den delen av firmaet som var eid av andre i familien, s\u00e5 er en del av det vi har opplevd, som brukollapsen, ikke noe artig. For vi har alltid hatt et stempel p\u00e5 oss for \u00e5 levere fryktelig god kvalitet.", "To personer mistet livet da Rotvollhaugen bru p\u00e5 Leangen i Trondheim kollapset 8. mai 2013. Selv s\u00e5 han nyheten p\u00e5 adressa.no to minutter f\u00f8r beredskapstelefonen ringte. Fetteren Kristian Reinertsen, direkt\u00f8r for den tidligere entrepren\u00f8rdivisjonen i selskapet, sto i f\u00f8rste linje og frontet saken. Selskapet m\u00e5tte t\u00e5le mye kritikk og fikk en bot p\u00e5 fem millioner kroner. Han snakket jevnlig med fetteren i den perioden:", "- Slike ulykker er helt uakseptabelt, og det g\u00e5r fryktelig inn p\u00e5 oss. N\u00e5r du f\u00e5r en situasjon der folk tar av seg ansattkortet p\u00e5 bussen, fordi den hendelsen er s\u00e5 spesiell ... Vi brukte ganske mye tid p\u00e5 \u00e5 snakke med folk internt.", "De siste to \u00e5rene er det blitt t\u00f8ffe tak ogs\u00e5 i  Thomas' del av selskapet. For knapt to \u00e5r siden talte firmaet 2800 ansatte. Deler av virksomheten er solgt, 700 ansatte er sagt opp. N\u00e5 er det 1300 hoder igjen fordelt p\u00e5 Reinertsens \u00e5tte kontorer, som inkluderer Stockholm, G\u00f6teborg og Murmansk.", "- G\u00e5r du ett og et halvt \u00e5r tilbake i tid, var det utenkelig at vi skulle permittere eller si opp en ingeni\u00f8r. Det er noe av det mest krevende vi har gjort. Da det smalt, hadde vi det travelt med mange oppdrag, og vi s\u00e5 muligheter for flere prosjekter nedi veien. Vi besluttet f\u00f8rst \u00e5 ikke permittere eller redusere, men s\u00e5 ble prosjekter utsatt. Beslutninger ble ikke tatt. Plutselig sprang vi bak.", "Hr-avdelingen og mellomlederne har tatt den st\u00f8rste st\u00f8yten, sier han, men ogs\u00e5 han har f\u00e5tt servert historier om konsekvenser for de unge ingeni\u00f8rene som n\u00e5 tr\u00e5ler jobbannonsene.", "K\u00e5re Walseng, tillitsvalgt for fagforeningen Nito i Reinertsen:", "- En meget ryddig person med klare meninger. Vi har hatt et godt samarbeid, han er rolig og avbalansert. Bedriften har v\u00e6rt gjennom tunge og vanskelige prosesser, ogs\u00e5 for arbeidsgiver. De kan ikke noe for at det er blitt f\u00e6rre oppdrag, men prosessen har foreg\u00e5tt ryddig. De skal ha kred for \u00e5 pr\u00f8ve \u00e5 holde p\u00e5 folk s\u00e5 lenge som mulig. Mens resten av bransjen gikk for oppsigelser, valgte de permitteringer f\u00f8rst.", "Noen f\u00e5 av sine ansatte i ledelsen beskriver han som n\u00e6re venner. Hvor tett er han p\u00e5 organisasjonen for \u00f8vrig?", "- Hvis du sp\u00f8r meg, vil jeg si at vi har veldig flat struktur i Reinertsen. At vi er veldig tett p\u00e5. Men sp\u00f8r du en ansatt, vil han kanskje si at det er fryktelig langt opp, ikke sant, s\u00e5 man ser dette fryktelig forskjellig.", "- Hvordan er det \u00e5 file ned bedriften familien har bygd opp siden 1946?", "- Det har jeg et mer avslappet forhold til. Den store veksten i antall ansatte og omsetning og resultater er det vi som har skapt, faren min og meg. Den st\u00f8rrelsen vi har innen olje og gass i dag er noe helt annet enn det vi overtok. Jeg sitter ikke med f\u00f8lelsen av \u00e5 rive ned noe andre har bygd opp. Fra det perspektivet er jeg helt rolig, men det blir noe helt annet enn \u00e5 se effekten av at folk mister jobben.", "- S\u00f8vnl\u00f8se netter?", "- Jeg har aldri hatt en s\u00f8vnl\u00f8s natt, sier han rolig.", "Tankene har likevel kretset rundt de unge ingeni\u00f8rene som blir kastet ut p\u00e5 et beint\u00f8ft arbeidsmarked. Det kan ikke v\u00e6re godt for selvbildet \u00e5 g\u00e5 hjemme n\u00e5r man vil v\u00e6re aktiv og jobbe, sier han.", "- Er det en situasjon du egentlig har forutsetninger for \u00e5 forst\u00e5?", "- Nei, men jeg vet jo hvor pyton det er \u00e5 v\u00e6re hjemme fra jobben en dag. \u00c9n ting er hvis du har syke barn eller er syk selv, men den ene dagen hvis ungene kanskje var friske nok til \u00e5 g\u00e5 p\u00e5 skolen ... Da tenker jeg fort at det ville v\u00e6rt veldig ille \u00e5 g\u00e5 uten jobb.", "Det m\u00e5tte bli br\u00e5k.", "23 \u00e5r gammel og nyutdannet suste han inn som leder for Reinertsens fabrikasjonsanlegg i Orkanger. Skulle f\u00e5 skikk p\u00e5 sjappa. Minus skulle bli til pluss. Det skulle bli sju \u00e5r med en ganske bratt l\u00e6ringskurve.", "- \u00c5 v\u00e6re s\u00f8nn av sjef og eier p\u00e5 det tidspunktet, en byfis, ikke sant, og s\u00e5 skal du ut til Orkanger og styre en produksjon med fagarbeidere ...", "- Hva l\u00e6rte du?", "- At de ikke n\u00f8dvendigvis syntes at det \u00e5 v\u00e6re ingeni\u00f8r og g\u00e5 i skjorte er noe spesielt attraktivt. Og hvis du i tillegg mener noe om det de gj\u00f8r ...", "Han lar det henge i luften. Smiler skr\u00e5tt, der han sitter fremoverlent med albuene hvilende p\u00e5 kn\u00e6rne. I dagene f\u00f8r intervjuet har han v\u00e6rt tilbake i Orkanger, som leder av den \u00e5rlige Orkangerkonferansen om olje og gass. Da fikk han ogs\u00e5 et hyggelig gjensyn med gamle kjente, blant dem en som var formann da han som guttunge kostet gulvene p\u00e5 anlegget. Han lot seg ikke skremme den gangen, som 23-\u00e5ring. Noe av det f\u00f8rste unge, ambisi\u00f8se Reinertsen ga seg i kast med, var \u00e5 skulle frata gutta p\u00e5 anlegget ni-kaffen. Det gikk med altfor mye verdifull produksjonstid i forkant og etterkant av den kaffen, mente han.", "Slikt gj\u00f8r du ikke ustraffet.", "- Er det noe du virkelig ikke k\u00f8dder med, er det ni-kaffen. Den er hellig, erkjenner han, og kaffen fikk de ha i fred.", "Vel effektiv var han ogs\u00e5 da han plutselig oppdaget at de var i ferd med \u00e5 bli overtallige, og sendte ut permitteringsvarsel. Etter lunsj p\u00e5 en fredag.", "- De 25 meterne jeg gikk fra utgangsd\u00f8ra til bilen var en ganske lang reise sammen med resten av arbeidsstokken.", "Han kan le av det n\u00e5.", "- Du skulle skape resultater fort?", "- Ja, det var nok om \u00e5 gj\u00f8re. Det har jeg fortsatt med. Det g\u00e5r jo bra noen ganger, men ikke alltid. Jeg bruker \u00e5 gi ganske mye gass n\u00e5r jeg f\u00e5r en mulighet.", "Villaen p\u00e5 Singsaker er lys og str\u00f8ken, med bilder av barna Oliver (10) og Martine (8) i svart-hvitt p\u00e5 stueveggen. Her henger ogs\u00e5 et bryllupsbilde av ham og kona Anne Marie Reinertsen - fra deres f\u00f8rste bryllup. De m\u00f8ttes p\u00e5 en bursdagsfest hos felles venner i 2001.", "Han var nettopp flyttet tilbake til Trondheim, hun var to \u00e5r yngre og studerte regnskap.  Barne- og ungdomstiden hadde de tilbrakt p\u00e5 samme skoler, f\u00f8rst Berg, s\u00e5 Blussuvoll, uten \u00e5 legge merke til hverandre. To \u00e5r etter bursdagsfesten giftet de seg i Nidarosdomen f\u00f8r de fortsatte festen med 80 gjester p\u00e5 Ringve. \u00c5rene gikk. Barna kom til. S\u00e5 sa det stopp. Sm\u00e5barnstilv\u00e6relsen krevde sitt og gradvis gled de fra hverandre.", "Anne Marie Reinertsen, ektefelle og regnskapsf\u00f8rer:", "- Thomas er veldig utadvendt, sosial og kjenner utrolig mange mennesker. Han er utrolig ski", "Det vanskeligste var \u00e5 ha barna bare annenhver uke, en tid han beskriver som s\u00e6rlig belastende. Det skjer mye med spr\u00e5ket og utviklingen n\u00e5r de er s\u00e5 sm\u00e5 som to og fire \u00e5r. De rakk \u00e5 bli skilt, men i motsetning til de fleste andre par fant Thomas og Anne Marie tilbake til hverandre, halvannet \u00e5r etter bruddet.", "- Det begynte med at begge m\u00e5tte gjennom en tilst\u00e5else eller to om at det man hadde, kanskje ikke var s\u00e5 dumt likevel. At vi skiltes p\u00e5 en fin m\u00e5te, og var enige om barna, var avgj\u00f8rende for at vi kunne finne tilbake. At vi ikke \u00f8dela for mye i den fasen der.", "Han girer om:", "- Men da f\u00e5r man jo to ganske forskjellige bryllup!", "40 minutter etter at de ga hverandre sitt ja foran n\u00e6rmeste familie i Oppdal kirke i februar 2012, med sine s\u00f8sken som forlovere, sto", "Thomas Reinertsen p\u00e5 toppen av Vangslia i Oppdal - i fullt skiutstyr. Godv\u00e6r den dagen, forklarer han, og forsikrer at lufteturen f\u00f8r festmiddagen var fullstendig avklart med", "bruden.", "Ogs\u00e5 utenfor jobben har han gitt gass de siste \u00e5rene. I 2013 ble han plukket ut som en av de unge, fremadstormende i kronprins Haakons nettverk av talenter. I fjor ble han k\u00e5ret til \u00c5rets ledertalent i Trondheims-regionen av N\u00e6ringsforeningen og Adecco.", "- Du fikk den jo utdelt av kompisen din?", "- Ja, det gjorde jeg, ogs\u00e5. Rolf Jarle (Br\u00f8ske, journ. anm.) var leder for komiteen, men det satt en komit\u00e9 rundt. Det er viktig. Det er artig at folk legger merke til det man gj\u00f8r. Jeg skulle gjerne v\u00e6rt litt kul p\u00e5 det, men det var egentlig ganske stas.", "Lederprisen skal fremheve \u00abde unge og ambisi\u00f8se, ledertypene som skal sette sitt preg p\u00e5 samfunns- og n\u00e6ringsliv i landsdelen i mange \u00e5r fremover\u00bb.", "- Du har levd med mye forventninger opp gjennom \u00e5rene?", "- Jeg har ikke kjent p\u00e5 det som en voldsom belastning. Det er artig \u00e5 bli utfordret p\u00e5 mye jeg ikke n\u00f8dvendigvis er s\u00e5 komfortabel med. De gangene jeg lykkes, er det en ganske \u00e5lreit f\u00f8lelse. Men jeg kjenner jo p\u00e5 en forventning om \u00e5 levere, i familiebedriften og ellers.", "Berit Rian, adm. dir. i N\u00e6ringsforeningen:", "- Han er en aktiv, engasjert og interessert person. Alltid positiv og i godt hum\u00f8r. Fremst\u00e5r som en seri\u00f8s og profesjonell n\u00e6ringslivsleder. I tillegg til en krevende lederjobb bruker han tid p\u00e5 fellesskapet, hvor han er opptatt av \u00e5 profilere og jobbe for bedre rammevilk\u00e5r for akt\u00f8rer innen oljebransjen. Han sitter i N\u00e6ringsforeningens bransjer\u00e5d for olje og gass og er flink til \u00e5 m\u00f8te opp og diskutere saker.", "Oljekrise til tross, han ser ikke m\u00f8rkt p\u00e5 fremtiden. Tidligere denne dagen har Adressa skrevet om Orkangerkonferansen: Tr\u00f8nderenergi-topp St\u00e5le Gjersvold tror fornybare energikilder vil utkonkurrere olje og gass raskere enn de fleste aner.", "- Frykter du at han f\u00e5r rett?", "- Jeg tror ikke han har 100 prosent rett, men er ganske sikker p\u00e5 at han har en del rett. Men den reisen blir fryktelig lang, sier han. De skal sikre seg flere bein \u00e5 st\u00e5 p\u00e5: Hydrogen blir et interessant markedsomr\u00e5de for Reinertsen fremover.", "Nye generasjoner Reinertsen er i ferd med \u00e5 vokse opp. Barna er fortsatt sm\u00e5 og m\u00e5 pr\u00f8ve seg p\u00e5 litt forskjellig, synes han, men klart, det hadde v\u00e6rt hyggelig om de en dag fikk lyst til \u00e5 g\u00e5 inn i familiebedriften.", "- Har du startet rekrutteringsprosessen, sp\u00f8r fotografen.", "- Nei, ler han.", "- Men han eldste hullet ark til arkivet i fjor!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "8dcf4a85c7f50dff050752a0a31ac861128d6af2f0f119e9f1032a050c3cafcd"}, {"field": "createtime", "value": "2017-05-02T09:17:12.000Z"}, {"field": "description", "value": "40 minutter etter det andre bryllupet med sin f\u00f8rste og eneste kone, sto direkt\u00f8r Thomas Reinertsen p\u00e5 toppen av et fjell i Oppdal, med skiene p\u00e5 beina."}, {"field": "dominantimage", "value": "http://www.adressa.no/pluss/magasin/article12862306.ece/kza8oj/ALTERNATES/w980-default/ThomasReinertsen85669Edit.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/58c9fc79313e469957e283b13f90e46d9cdb08a7.jpg?59959335"}, {"field": "dominantthumbnaildimensions", "value": "300x169"}, {"field": "heading", "value": ["To bryllup og en real oljesmell -adressa.no", "F\u00f8rste oppdrag som ti\u00e5ring", "Om \u00e5 v\u00e6re en Reinertsen", "Etter eventyret, nedturen", "- Det \u00e5 v\u00e6re up\u00e5virket av det ville v\u00e6rt unaturlig. I tre runder har vi m\u00e5ttet si opp folk. Du tror du tar nok, s\u00e5 blir markedet bare verre og verre.", "En smell eller to p\u00e5 Orkanger", "En avgj\u00f8rende bursdagsfest", "- Det er vel det samme som for veldig mange andre: Du f\u00e5r for deg at du fortjener veldig mye mer oppmerksomhet, sier han i dag.", "Historien gjentar seg", "- Det \u00e5 skulle f\u00e5 en s\u00e5nn pris ... Jeg bruker \u00e5 si litt sp\u00f8kefullt at Trondheim er en veldig liten by, s\u00e5 det var ikke noe vanskelig \u00e5 vinne den."]}, {"field": "id", "value": "58c9fc79313e469957e283b13f90e46d9cdb08a7"}, {"field": "keyword", "value": ["oljebransjen", "Reinertsen", "Bryllup", "Portrettet", "Trondheim"]}, {"field": "keywords", "value": "oljebransjen,Reinertsen,Bryllup,Portrettet,Trondheim"}, {"field": "kw-category", "value": ["pluss", "magasin"]}, {"field": "kw-classification", "value": "business"}, {"field": "kw-company", "value": "reinertsen as"}, {"field": "kw-concept", "value": ["hulle ark", "familie", "jobb", "barn", "legge merke", "gass", "dag", "olje", "unge ingeni\u00f8rene", "real oljesmell", "annenhver uke", "millioner kroner"]}, {"field": "kw-entity", "value": ["martine", "nidarosdomen", "g\u00f6teborg og murmansk", "thomas og anne marie", "orkangerkonferansen", "nito", "\u00e5rets", "vangslia", "hardy", "n\u00e6ringsforeningen", "innovasjon norge", "university of aberdeen", "metallica", "orkanger", "stage dolls", "br\u00f8ske", "singsaker", "torkild", "n\u00e6ringsforeningen og adecco", "tove", "ringve", "h\u00f8yskoledalen", "erik", "haakons", "ute", "rotvollhaugen", "petroleumsforeningen", "leangen", "erik og torkild", "blussuvoll", "audi q7", "norskehavskonferansen", "adressa", "reinertsen", "farris", "trond"]}, {"field": "kw-location", "value": ["stockholm", "skottland", "berg", "oppdal", "oliver", "trondheim", "aberdeen", "luna"]}, {"field": "kw-pageclass", "value": "article"}, {"field": "kw-person", "value": ["thomas reinertsen", "e.a. smith", "anne marie", "marie louise cappelen smith", "morten abel", "anne marie reinertsen", "rolf jarle", "kristian reinertsen", "arne reime reinertsen", "bruce springsteen", "k\u00e5re walseng", "erling skakkes", "st\u00e5le gjersvold"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12862306.ece/kza8oj/ALTERNATES/w980-default/ThomasReinertsen85669Edit.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "To bryllup og en real oljesmell"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/06/11/To-bryllup-og-en-real-oljesmell-12862307.ece"}, {"field": "pageclass", "value": ["article"]}, {"field": "publishtime", "value": "2016-06-11T08:35:17.000Z"}, {"field": "recs-articleid", "value": "12862307"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-06-11T08:35:17.000Z"}, {"field": "recs-rawtitle", "value": "To bryllup og en real oljesmell -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "40 minutter etter det andre bryllupet med sin f\u00f8rste og eneste kone, sto direkt\u00f8r Thomas Reinertsen p\u00e5 toppen av et fjell i Oppdal, med skiene p\u00e5 beina."}, {"field": "thumbnail", "value": "http://content-thumbnail.cxpublic.com/content/thumbnail200x150/58c9fc79313e469957e283b13f90e46d9cdb08a7.jpg?59959335"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-17T12:59:33.000Z"}, {"field": "title", "value": "To bryllup og en real oljesmell"}, {"field": "url", "value": "http://www.adressa.no/pluss/magasin/2016/06/11/To-bryllup-og-en-real-oljesmell-12862307.ece"}, {"field": "urlhash", "value": "58c9fc79313e469957e283b13f90e46d9cdb08a7"}], "score": 0.48025322, "siteId": "9222270286501375973", "id": "58c9fc79313e469957e283b13f90e46d9cdb08a7"}

