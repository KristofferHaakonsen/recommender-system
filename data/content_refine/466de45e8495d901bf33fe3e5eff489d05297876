{"fields": [{"field": "modifiedtime", "type": "time", "value": "2015-08-15T08:59:12.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Eldreomsorgen i Trondheim", "Trondheim", "Trondheim kommune", "Helge Gar\u00e5sen"]}, {"field": "author", "value": ["lajla ellingsen", "mari k. by rise"]}, {"field": "body", "value": ["Gar\u00e5sen sier det er viktig at Adresseavisen har f\u00e5tt innsyn - ogs\u00e5 i ansattes egne rapporter om de mest alvorlige feilene som har skjedd.", "- Vi trenger \u00e5penhet. Systemene er laget for \u00e5 avdekke brudd og avvik. Mesteparten av det vi gj\u00f8r er av god kvalitet, men vi m\u00e5 ta l\u00e6rdom av det vi gj\u00f8r feil ogs\u00e5. Dette har jeg st\u00e5tt for gjennom alle \u00e5r. Vi har brukt lang tid \u00e5 bygge opp en bevissthet rundt \u00e5 varsle feil - det er fryktelig viktig at de ansatte bruker systemet. Men jeg h\u00e5per at sakene dere lager ikke vil f\u00f8re til at ansatte blir redde for \u00e5 si fra. Det er det verste som kan skje. Uten at folk varsler feil, klarer vi ikke forbedre tjenesten.", "LES DIGITAL PRESENTASJON: Ansatte i eldreomsorgen i Trondheim har varslet om 1781 alvorlige hendelser de siste to \u00e5rene.", "LES P\u00c5 PLUSS: Eldbj\u00f8rg (82) ble angrepet av medpasient. To uker senere d\u00f8de hun.", "LES P\u00c5 PLUSS: Rita Ottervik: - Forferdelig trist og oppr\u00f8rende lesing", "LES P\u00c5 PLUSS: Bergen og Oslo sa nei til innsyn", "- Blir det bedre av at ansatte varsler om feil?", "- Helt opplagt. Dette er den eneste m\u00e5ten \u00e5 se hvor det svikter, hvor man m\u00e5 sette inn tiltak.", "- Hvilke avvik er det likevel vanskelig \u00e5 f\u00e5 gjort noe med?", "- Det er n\u00e5r uforutsette ting oppst\u00e5r. For eksempel i hjemmetjenesten n\u00e5r de ansatte har et stramt tidsskjema og pasienten for eksempel er blitt mye sykere og krever mer hjelp enn beregnet. Det ville kreve en helt annen type bemanning \u00e5 forhindre slike feil. N\u00e5r det skjer noe uforutsett - og det skjer stadig n\u00e5r brukerne er syke og skrale - er vi p\u00e5 det mest s\u00e5rbare. P\u00e5 sykehjemmene er vi mest s\u00e5rbare ettermiddag og helger, mens hjemmesykepleien i st\u00f8rre grad er s\u00e5rbar hele d\u00f8gnet.", "- Du sier at Trondheim har en marginal bemanning i eldreomsorgen. Hvor mange flere ansatte m\u00e5tte du f\u00e5, for at bemanningen ikke lenger skulle v\u00e6re marginal?", "- Det er et vanskelig sp\u00f8rsm\u00e5l \u00e5 svare p\u00e5 fordi det varierer fra sykehjem til sykehjem og avdeling til avdeling. Men for \u00e5 komme p\u00e5 et niv\u00e5 der vi ikke er s\u00e5 s\u00e5rbare, vil nok summen komme opp mot 100 millioner (om lag 150 nye stillinger, red. anm).", "- Samtidig sier du at tjenesten i dag er forsvarlig. Hvordan kan du v\u00e6re sikker p\u00e5 det n\u00e5r det er s\u00e5 marginalt?", "- S\u00e5 lenge det ikke skjer noe uforutsett, er bemanningen grei.", "LES OGS\u00c5: Dette lover Ap om eldreomsorg", "- Men s\u00e5 skjer det jo ofte uforutsette ting?", "- Ja. Det er utfordringen. Men jeg f\u00f8ler meg trygg likevel. Behovet for \u00e5 hente inn ekstra bemanning, m\u00e5 vurderes fortl\u00f8pende. Men det er selvf\u00f8lgelig en utfordring \u00e5 gj\u00f8re innenfor de \u00f8konomiske rammene.", "- I noen av avvikene fortelles det at \u00e9n sykepleier er alene med seksti pasienter. I ett tilfelle var den ansatte alene p\u00e5 avdelingen og m\u00e5tte forlate avdelingen en tid, noe som resulterte i at en pasient skadet seg. Er denne situasjonen forsvarlig?", "- Dette er et utslag av det jeg beskriver. Det er forferdelig s\u00e5rbart n\u00e5r det skjer uforutsette ting.", "- Kan man ha det slik?", "- Vi har et behov for gradvis oppbemanne v\u00e5re enheter slik at vi ikke blir s\u00e5 s\u00e5rbare.", "- Vi har g\u00e5tt gjennom 1781 alvorlige avvik de siste to \u00e5r. Er det mange?", "- B\u00e5de ja og nei. Ethvert alvorlig avvik er et avvik for mye. Men med en s\u00e5 stor brukergruppe som vi har, er det ikke en veldig h\u00f8yt tall. Alvorlige avvik m\u00e5 vi pr\u00f8ve \u00e5 unng\u00e5.", "LES OGS\u00c5: Bare halvparten tror p\u00e5 god omsorg", "- Hva vil du si til dem som har opplevd at feil har medf\u00f8rt sterke smerter og i verste fall d\u00f8d hos sine n\u00e6re?", "- Det er en vond opplevelse hver gang noe slikt skjer. Det er hovedgrunnen til at vi har et avvikssystem, slik at det ikke skal skje flere ganger. N\u00e5r alvorlige hendelser skjer, har lederne beskjed om \u00e5 ringe meg, ogs\u00e5 ettermiddager og helger. Dette er s\u00e5 alvorlig at det vil jeg v\u00e6re l\u00f8pende orientert om.", "- Hvordan opplever du at ansatte i eldreomsorgen i Trondheim har det p\u00e5 jobb?", "- Jeg er ute og m\u00f8ter ansatte hver uke. De har det sv\u00e6rt travelt. De st\u00e5r p\u00e5 og legger inn mye krefter og innsats for \u00e5 f\u00e5 det til \u00e5 g\u00e5 rundt. Og det de er mest opptatt av, er brukernes ve og vel. De \u00f8nsker \u00e5 kunne bruke mer tid med enkeltpersoner, ha samtaler og vise omsorg p\u00e5 flere m\u00e5ter enn det de gj\u00f8r n\u00e5.", "- Noen av de mest alvorlige avvikene handler om sv\u00e6rt alvorlig voldelig utagering, som ansatte m\u00e5 st\u00e5 i. Hva er blitt gjort for \u00e5 m\u00f8te dette \u00f8kende problemet?", "- Vi jobber aktivt med dette. Kompetanseoppbygging er viktig. Gjennom infosenteret for demens undervises b\u00e5de p\u00e5r\u00f8rende og ansatte. Vi har to enheter med forsterket bemanning hvor s\u00e6rlig utagerende personer f\u00e5r plass. Men enda viktigere er det \u00e5 sette inn tiltak slik at de som sliter med aggressivitet, men som ikke har den verste atferden, kan fortsette \u00e5 bo p\u00e5 det sykehjemmet de bor. N\u00e5r vi bygger nytt, tenker vi p\u00e5 deres behov, slik at de kan skjermes mer p\u00e5 avdelingene. Eldre avdelinger m\u00e5 bygges om for \u00e5 ivareta dem og deres medpasienter.", "LES OGS\u00c5: Sykehjemspasienter betaler for \u00e5 g\u00e5 en tur", "- Hva skal damen som knytter beltet om d\u00f8ra fordi hun er redd for nye nattlige bes\u00f8k fra medpasient gj\u00f8re?", "- Hun skal f\u00e5 hjelp av teknologien. Vi er i ferd med \u00e5 skifte l\u00e5ssystem der den eldre har et armb\u00e5nd som sikrer at bare den som bor p\u00e5 et rom, og deres p\u00e5r\u00f8rende, f\u00e5r adgang. Og d\u00f8ra \u00e5pnes og l\u00e5ses av seg selv. Men utagering skjer ogs\u00e5 i fellesrom og \u00e9n person kan prege en hel avdeling. Samlet sett er dette krevende.", "- Halvparten av feilene vi har g\u00e5tt gjennom er medisinfeil. B\u00f8r ikke det v\u00e6re mulig \u00e5 forebygge?", "- Dette er mulig \u00e5 gj\u00f8re noe med, og det gj\u00f8res. Jeg har fortl\u00f8pende kontakt med enkeltenheter der det har v\u00e6rt overhyppighet av feilmedisining. I de tilfellene har det v\u00e6rt for lite fokus p\u00e5 oppf\u00f8lging av avvik.", "- Hvor stort handlingsrom har politikerne til \u00e5 prioritere eldreomsorg?", "- Det er et politisk sp\u00f8rsm\u00e5l. Men sannsynligvis er det ganske marginalt. Det er ikke bare i eldreomsorgen vi har marginal bemanning. Det er ogs\u00e5 innenfor rus, psykiatri etc, s\u00e5 det er ikke mye \u00e5 g\u00e5 p\u00e5.", "- Du har v\u00e6rt kommunaldirekt\u00f8r i seks \u00e5r. Hva er forskjellen p\u00e5 da og n\u00e5?", "- Det har v\u00e6rt en vesentlig kvalitetsforbedring, tross alt. Det er blitt en bedre bemanning innenfor hjemmetjenestene og etter hvert ogs\u00e5 p\u00e5 sykehjemmene. Og vi har f\u00e5tt til en avvikling av tosengsrom for langtidsopphold. Det er en kjempefordel. Det er gjort noen grep som har \u00f8kt kvaliteten, noe som gjenspeiler seg i bedre brukerunders\u00f8kelser. At vi gj\u00f8r det bedre i brukerunders\u00f8kelser, skyldes dedikerte ansatte.", "- Er du selv redd for \u00e5 bli gammel?", "- Nei. Men jeg er redd for \u00e5 bli dement. Jeg f\u00e5r sitere min far, som var prest p\u00e5 Hegra i 20 \u00e5r. S\u00e5 flyttet han til \u00d8stlandet fordi han ville ikke g\u00e5 rundt \u00absom en gammel toms\u00bb, der alle kjente han. Jeg forst\u00e5r hva han mener - det har med verdighet \u00e5 gj\u00f8re. Det jeg ikke er redd for, er om jeg blir ivaretatt av kommunen om jeg trenger hjelp.", "- Hvordan gikk det med faren din?", "- Han d\u00f8de br\u00e5tt av hjerteinfarkt i tjeneste.", "- Hva synes du om at eldreomsorg er s\u00e5 viktig i valgkampen?", "- Det er b\u00e5de og. Det er suverent at helse- og omsorgstjenester diskuteres. Men det er bekymringsfullt om det skaper mye angst - at svartmalingen blir for intens.", "LES OGS\u00c5: Dette skal til for \u00e5 vinne valget", "- H\u00f8yres Yngve Brox mener det er krise i eldreomsorgen i Trondheim. Er du enig?", "- Etter min mening som fagperson, er det ingen krise i eldreomsorgen. Selv om mye kan bli bedre. Vi har f\u00e5tt til en god del ting, og en god del gjenst\u00e5r, fastsl\u00e5r Gar\u00e5sen."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "990fb9ac1645b08c6383ab5338464bc7116df840267ea29b362fdaae02ec1233"}, {"field": "createtime", "value": "2015-08-14T19:39:30.000Z"}, {"field": "description", "value": "- Etter min mening som fagperson er det ikke krise i eldreomsorgen, sier sjefen for omsorgen i Trondheim, kommunaldirekt\u00f8r, Helge Gar\u00e5sen."}, {"field": "dominantimage", "value": "http://www.adressa.no/pluss/nyheter/article11421694.ece/4dx7vm/ALTERNATES/w980-default/Helge_Garaasen_8346.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/466de45e8495d901bf33fe3e5eff489d05297876.jpg?58b09b7d"}, {"field": "dominantthumbnaildimensions", "value": "300x169"}, {"field": "heading", "value": "- Det er ingen krise i eldreomsorgen -adressa.no"}, {"field": "id", "value": "466de45e8495d901bf33fe3e5eff489d05297876"}, {"field": "keyword", "value": ["Eldreomsorgen i Trondheim", "Trondheim", "Trondheim kommune", "Helge Gar\u00e5sen"]}, {"field": "keywords", "value": "Eldreomsorgen i Trondheim,Trondheim,Trondheim kommune,Helge Gar\u00e5sen"}, {"field": "kw-category", "value": ["pluss", "nyheter"]}, {"field": "kw-concept", "value": ["eldreomsorg", "bemanning", "skje", "ansatte", "uforutsette ting", "alvorlig avvik", "alvorlig", "feil", "avvik"]}, {"field": "kw-entity", "value": ["\u00f8stlandet", "adresseavisen"]}, {"field": "kw-location", "value": ["hegra", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["rita ottervik", "yngve brox", "helge gar\u00e5sen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11421694.ece/4dx7vm/ALTERNATES/w980-default/Helge_Garaasen_8346.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Det er ingen krise i eldreomsorgen"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11421696.ece"}, {"field": "pageclass", "value": null}, {"field": "publishtime", "value": "2015-08-14T20:24:05.000Z"}, {"field": "recs-articleid", "value": "11421696"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-08-14T20:24:05.000Z"}, {"field": "recs-rawtitle", "value": "- Det er ingen krise i eldreomsorgen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "- Etter min mening som fagperson er det ikke krise i eldreomsorgen, sier sjefen for omsorgen i Trondheim, kommunaldirekt\u00f8r, Helge Gar\u00e5sen."}, {"field": "thumbnail", "value": "http://content-thumbnail.cxpublic.com/content/thumbnail200x150/466de45e8495d901bf33fe3e5eff489d05297876.jpg?58b09b7d"}, {"field": "thumbnailfullheightdimensions", "value": "200x2300"}, {"field": "timestamp", "value": "2017-02-24T20:45:49.000Z"}, {"field": "title", "value": "Helge Gar\u00e5sen: - Det er ingen krise i eldreomsorgen"}, {"field": "url", "value": "http://www.adressa.no/pluss/nyheter/article11421696.ece"}, {"field": "urlhash", "value": "466de45e8495d901bf33fe3e5eff489d05297876"}], "score": 0.97077113, "siteId": "9222270286501375973", "id": "466de45e8495d901bf33fe3e5eff489d05297876"}

