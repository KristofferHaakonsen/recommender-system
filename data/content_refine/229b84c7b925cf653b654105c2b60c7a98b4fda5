{"fields": [{"field": "modifiedtime", "type": "time", "value": "2015-05-08T14:30:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "hermann hansen"}, {"field": "body", "value": ["Den tyske bygge- og anleggsvirksomheten i trondheimsomr\u00e5det i de fem okkupasjons\u00e5rene var enorm.", "Omregnet til dagens pengeverdi er \u00abomsetningen\u00bb ansl\u00e5tt til n\u00e6rmere 20 milliarder korner. Omfanget forteller mye om de tyske planene for Trondheim. Okkupanten var kommet for \u00e5 bli.", "Det er kanskje ikke til \u00e5 undres over at mange ville ha sin bit av dette. Norske selskaper engasjerte seg. Det samme gjorde vanlige arbeidsfolk. Til og med p\u00e5 oppfordring fra legale norske myndigheter.", "Bare f\u00e5 dager etter 9. april ba Trondheims ordf\u00f8rer Ivar Skj\u00e5nes og fylkesmann Johan Cappelen norske arbeidsfolk melde seg til tjeneste for tyskerne.", "LES OGS\u00c5: Da Adresseavisen ble st\u00f8rst", "LES OGS\u00c5: Sterk dagbok fra krigsfange", "Det var veldig viktig for okkupasjonsmakten \u00e5 f\u00e5 flyplassen p\u00e5 V\u00e6rnes operativ s\u00e5 raskt som mulig. Til \u00e5 begynne med landet tyske fly p\u00e5 isen p\u00e5 Jonsvannet. Men det var et sp\u00f8rsm\u00e5l om dager f\u00f8r isen ble for d\u00e5rlig.", "Samtidig hadde tyskerne stort behov for \u00e5 fly inn nye mannskaper og nye forsyninger. De hadde ogs\u00e5 et sterkt behov for \u00e5 supplere styrkene i Narvik som sto i akutt fare for \u00e5 bli nedkjempet. I ettertid er det \u00e5penbart at uten en operativ V\u00e6rnes flyplass, ville det tyske felttoget i Nord-Norge ha sett helt annerledes ut.", "Det hastet derfor veldig for tyskerne \u00e5 f\u00e5 flyplassen klar, og nordmennene var ikke tunge \u00e5 be. Folk sto bokstavelig talt i k\u00f8 for \u00e5 sette okkupasjonsmakten i stand til \u00e5 fortsette sitt felttog i Norge og bombe norske byer.", "LES OGS\u00c5: NRK-veteran kastet stein mot Rinnans bil p\u00e5 Singsaker", "Dette er en av de vanskeligste sidene ved de fem krigs\u00e5rene \u00e5 forholde seg til, kanskje s\u00e6rlig fordi nordmennene som gikk i denne form for tysk tjeneste, ble kollektivt frikjent, med ett unntak. \u00c9n mann fra Skatval som jobbet som sj\u00e5f\u00f8r p\u00e5 V\u00e6rnes under hele krigen sammen med mer enn 2000 andre, ble d\u00f8mt. \u00c5rsaken: han var medlem av Nasjonal Samling. NS-medlemmer ble kollektivt straffet, ogs\u00e5 de passive medlemmene.", "Angrepet p\u00e5 Norge 9. april lamslo et helt samfunn og ikke minst mange av landets ledere. Landet var tilsynelatende fullstendig uforberedt p\u00e5 den fiendtlige okkupasjonen, selv om en rekke klare indikasjoner over flere \u00e5r signaliserte at noe alvorlig var under oppseiling. Alle som ville se, kunne ikke unng\u00e5 \u00e5 registrere den farlige utviklingen i Europa der Tyskland med Adolf Hitler som leder fra 1933 innledet en voldsom milit\u00e6r opprusting, ett av flere tiltak klart i strid med Versailles-traktaten.", "Milorgsjef og major Oliver Hansen Langeland var meget kritisk til de norske myndighetene i sin bok \u00abD\u00f8mmer ikke\u00bb som kom ut i 1948. Han lister opp alle signalene som faktisk kom og som tydet p\u00e5 at situasjonen var i ferd med \u00e5 bli farlig for Norge som tviholdt p\u00e5 n\u00f8ytralitetspolitikken.", "Langelands kritikk var s\u00e5 rammende at det ble reist tiltale mot den tidligere milorgsjefen for \u00e5 ha fremsatt \u00e6rekrenkende beskyldninger mot en rekke \u00f8vrighetspersoner. Men Langeland ble blankt frifunnet. Boken ble imidlertid inndratt. Det ble ogs\u00e5 Langelands bok nummer to, \u00abFor at I ikke skal d\u00f8mmes\u00bb, som kom i 1949 og som omhandler forhold under okkupasjonen og rettsoppgj\u00f8ret etterp\u00e5. B\u00f8kene ble frigitt for f\u00e5 \u00e5r siden.", "SE OGS\u00c5: 28 jubelbilder fra frigj\u00f8ringen - og ett fra Vollan fengsel", "Norske myndigheter forholdt seg alts\u00e5 passivt til faresignalene. Europas st\u00f8rste milit\u00e6rmakt hadde derfor forholdsvis lett spill da angrepet skjedde. Trondheim ble besatt av 1200 sj\u00f8syke \u00f8sterrikske bergsoldater som neppe noen gang tidligere hadde sett havet. Ikke ett skudd ble l\u00f8snet. Adresseavisens journalist Herlof Harstad m\u00f8tte frem p\u00e5 Bratt\u00f8ra der han ble kontaktet av en offiser:", "\u2013 Hvor finner vi byens myndigheter?", "Bev\u00e6pnet med blokk og blyant gikk reporteren i angrepsstilling:", "\u2013 Hva er meningen med denne oppankringen?", "\u2013 Vi kommer som venner, var svaret fra den tyske kommandanten.", "De f\u00f8rste dagene var naturlig nok preget av forvirring og kaos. I Oslo r\u00f8mte kongen og regjeringen, og uten nasjonal ledelse fikk h\u00f8yesterett stablet p\u00e5 beina det s\u00e5kalte Administrasjonsr\u00e5det, et samarbeidsorgan med okkupanten, \u00abfor \u00e5 holde det g\u00e5ende\u00bb, situasjonen tatt i betraktning.", "LES OGS\u00c5: - Mange av oss kunne v\u00e6rt medlemmer av Rinnanbanden", "Lokalt i Trondheim og S\u00f8r-Tr\u00f8ndelag ble et tilsvarende organ etablert, Centralkomiteen. Dette skjedde den 16. april, \u00e9n uke etter okkupasjonen. Etableringen ble enstemmig stadfestet av bystyret to dager senere. Ni dager etter okkupasjonen gikk alts\u00e5 hele det politiske milj\u00f8et inn for en samarbeidslinje med fienden. Ingen ga uttrykk for at det var andre m\u00e5ter \u00e5 opptre p\u00e5.", "Centralkomiteen fikk f\u00f8lgende medlemmer: h\u00f8yesterettsadvokat Andreas Claussen (formann), advokat Otto Skirstad (sekret\u00e6r), fylkesmann og h\u00f8yesterettsadvokat Johan Cappelen, ordf\u00f8rer Ivar Skj\u00e5nes, ingeni\u00f8r Sverre Klingenberg, grosserer Finn R\u00f8nning og forretningsf\u00f8rer Sundseth i Fylkesforsyningsnemnda.", "Noe av det f\u00f8rste komiteen m\u00e5tte ta stilling til, var det tyske kravet om norske arbeidsfolk for \u00e5 gj\u00f8re flyplassene p\u00e5 V\u00e6rnes og Lade operative s\u00e5 raskt som overhodet mulig. Denne henvendelsen ble opprinnelig rettet til r\u00e5dmann Rudolf R\u00e6der som svarte at Trondheim kommune ikke kunne p\u00e5ta seg entrepren\u00f8rarbeid. R\u00e6der henviste tyskerne til tre store lokale entrepren\u00f8rfirmaer.", "Etter forhandlinger mellom tyskerne p\u00e5 den ene siden og Centralkomiteen og noen entrepren\u00f8rer p\u00e5 den andre, kom \u00abOpprop til arbeidsvillige\u00bb p\u00e5 trykk i Adresseavisen 19. april. Det var en oppfordring fra det tyske kommandantskap til norske arbeidsfolk om snarest \u00e5 melde seg til tjeneste hos entrepren\u00f8rene Trondhjems Cementst\u00f8beri AS, Jernbeton AS og Betongbygg AS.", "24. april sto en tilsvarende kunngj\u00f8ring i Adresseavisen. Men denne gang var den ikke undertegnet av det tyske kommandantskap, men av tre medlemmer av Centralkomiteen, Johan Cappelen, Ivar Skj\u00e5nes og Andreas Claussen. 2000 arbeidere skulle melde seg til de samme tre entrepren\u00f8rene. I oppropet het det ogs\u00e5 at den tyske overkommando erkl\u00e6rer at det blir betalt tariffmessig l\u00f8nn og at arbeidene \u00aber n\u00f8dvendige for \u00e5 beskytte Trondheim\u00bb.", "LES OGS\u00c5: Rinnan d\u00f8mt for 13 drap, skutt p\u00e5 Kristiansten", "Oliver Langeland konstaterer i sin bok at den siste setningen faktisk sto i kunngj\u00f8ringen. Han skriver: \u00abDen er alts\u00e5 ikke hentet fra Land og Folk. Et ynkeligere uttrykk for d\u00e5rlig samvittighet har en vel aldri sett. Alle visste jo at dette med beskyttelse av Trondheim var bare t\u00f8v. Men tre menn som ville tas alvorlig skrev under p\u00e5 dette\u00bb.", "Langeland p\u00e5peker V\u00e6rnes' meget viktige rolle for tyske transporter og som eneste forbindelse absolutt n\u00f8dvendig for tyskerne ved Narvik. \u00abUten denne st\u00f8tten var tyskerne sannsynligvis blitt tatt til fange eller drevet over grensen til Sverige. Det kan etter min oppfatning ikke v\u00e6re tvil om at denne handling fra de tre trondhjemske myndigheters side, objektivt sett var krigsforr\u00e6deri\u00bb.", "Historiker Anders Kirkhusmo skriver i Tr\u00f8ndelags historie at \u00ab...V\u00e6rnes var uvurderlig og forklarer langt p\u00e5 veg tyskernes overtak under felttoget i Nord-Tr\u00f8ndelag og i Nord-Norge. V\u00e6rnes utgjorde en livsnerve for tilf\u00f8rsler av mannskaper og materiell\u00bb.", "Oppfordringen fra Centralkomiteens medlemmer var vellykket. Arbeidsfolk meldte seg i stort antall, fristet av gode l\u00f8nninger. 1. mai kom selveste reichskommissar Josef Terboven til V\u00e6rnes og ga uttrykk for hvor forn\u00f8yd han var med arbeidernes innsats. Den f\u00f8rste rullebanen var gjort klar til bruk p\u00e5 rekordtid. Terboven b\u00f8d p\u00e5 \u00f8l og sigaretter som takk.", "Nordmenn jobbet p\u00e5 V\u00e6rnes under hele krigen. Anleggsarbeid var hovedoppgaven, men ogs\u00e5 tanking av fly og montering av bomber, ble utf\u00f8rt av norske arbeidsfolk.", "Den ene som ble d\u00f8mt etter krigen for sin innsats p\u00e5 V\u00e6rnes, var NS-medlem, men gjorde for \u00f8vrig det samme arbeidet som alle andre. Han ble f\u00f8rst d\u00f8mt i Stj\u00f8r- og Verdal herredsrett til tvangsarbeid i fire \u00e5r. Saken ble anket til h\u00f8yesterett som avviste anken. Men da det ble kjent for statsadvokaten at lovlige norske myndigheter hadde oppfordret arbeidsfolk til \u00e5 melde seg p\u00e5 V\u00e6rnes, ble straffen redusert til tvangsarbeid i to \u00e5r og seks m\u00e5neder. Etter anke fra statsadvokaten.", "LES OGS\u00c5: S\u00e5 tyskerne lande p\u00e5 Lade", "Hvorfor meldte s\u00e5 mange seg til tjeneste for okkupasjonsmakten? Kanskje s\u00e5 mange som 200000 gjorde dette i l\u00f8pet av krigs\u00e5rene. Det var d\u00e5rlige tider, betydelig arbeidsledighet og de som hadde jobb, fikk d\u00e5rlig betalt. Tyskerne betalte tariffl\u00f8nn, men akkord gjorde det mulig \u00e5 tjene inntil det tidobbelte av ordin\u00e6r l\u00f8nn. Noen har hevdet at nasjonalf\u00f8lelsen druknet i tyske mark.", "I tillegg var tiden etter 9. april preget av kaos, svak motstandsvilje og n\u00e6rmest total mangel p\u00e5 retningslinjer gitt av norske myndigheter. Det er dessuten \u00e5penbart at den politikken som ble f\u00f8rt f\u00f8r krigen, gjorde en konfrontasjonslinje umulig da krigen faktisk kom. \u00c5 velge noe annet enn en samarbeidslinje, kunne resultert i et blodbad. Det er imidlertid eksempler p\u00e5 at bedrifter nektet \u00e5 etterkomme p\u00e5legg, uten at dette fikk konsekvenser.", "Sett i ettertid, er det underlig at den raske tilpasningen til okkupasjonsmakten ikke ble gjenstand for gransking eller rettslig pr\u00f8ving. Rettsoppgj\u00f8ret rettet seg mot Quisling og NS, torturister som Henry Oliver Rinnan og enkelte krigsprofit\u00f8rer. 93000 ble siktet, 46000 ble d\u00f8mt. Landets autoriteter som i mange tilfeller ledet tilpasningslinjen, ble aldri gransket for dette.", "LES OGS\u00c5 KOMMENTAREN: Redselsscener i svart-hvitt ... og bl\u00e5tt"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "cbc7071af4a05fb01429452cb2ebf3158f5ef430c096ea343117afc7332dc4fe"}, {"field": "createtime", "value": "2017-04-30T18:19:54.000Z"}, {"field": "description", "value": "To sv\u00e6re ub\u00e5tbunkere, festningsverk, forsvarsstillinger, fire flyplasser, milit\u00e6rleire, flere hundre brakker, sykehus, kasino ..."}, {"field": "dominantimage", "value": "http://www.adressa.no/pluss/nyheter/article10934449.ece/c013ge/ALTERNATES/w980-default/V%C3%A6rnes"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/229b84c7b925cf653b654105c2b60c7a98b4fda5.jpg?59062aca"}, {"field": "dominantthumbnaildimensions", "value": "300x169"}, {"field": "heading", "value": ["Mange tjente p\u00e5 krigen -adressa.no", "V\u00e6rnes", "Kollektivt frikjent", "Lett spill", "Centralkomiteen", "Opprop til arbeidsvillige", "D\u00e5rlig samvittighet?", "Folk meldte seg", "Hvorfor?"]}, {"field": "id", "value": "229b84c7b925cf653b654105c2b60c7a98b4fda5"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "science"}, {"field": "kw-company", "value": ["betongbygg as", "lade", "trondhjems cementst\u00f8beri as", "jernbeton as"]}, {"field": "kw-concept", "value": ["krigen", "norske myndigheter", "tyskerne", "myndigheter", "tysk", "sto", "arbeidsfolk", "tyske kommandanten", "dager", "melde", "norske", "norske arbeidsfolk", "bok"]}, {"field": "kw-entity", "value": ["langeland", "v\u00e6rnes og lade", "skatval", "rinnanbanden", "administrasjonsr\u00e5det", "kristiansten", "land og folk", "stj\u00f8r", "opprop", "vollan", "bratt\u00f8ra", "jonsvannet", "tr\u00f8ndelags", "centralkomiteen", "sundseth", "quisling", "nasjonal samling", "fylkesforsyningsnemnda", "trondheim og s\u00f8r-tr\u00f8ndelag", "singsaker", "ivar skj\u00e5nes og andreas claussen", "adresseavisen", "rinnans", "d\u00f8mmer"]}, {"field": "kw-location", "value": ["v\u00e6rnes", "europa", "oslo", "tyskland", "narvik", "nord-norge", "sverige", "versailles", "trondheim", "verdal", "norge", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["johan cappelen", "herlof harstad", "otto skirstad", "henry oliver rinnan", "rudolf r\u00e6der", "anders kirkhusmo", "adolf hitler", "oliver langeland", "finn r\u00f8nning", "oliver hansen langeland", "sverre klingenberg", "ivar skj\u00e5nes", "andreas claussen", "josef terboven"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article10934449.ece/c013ge/ALTERNATES/w980-default/V%C3%A6rnes"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mange tjente p\u00e5 krigen"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10934452.ece"}, {"field": "pageclass", "value": ["article"]}, {"field": "publishtime", "value": "2015-05-08T14:30:07.000Z"}, {"field": "recs-articleid", "value": "10934452"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-05-08T14:30:07.000Z"}, {"field": "recs-rawtitle", "value": "Mange tjente p\u00e5 krigen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "To sv\u00e6re ub\u00e5tbunkere, festningsverk, forsvarsstillinger, fire flyplasser, milit\u00e6rleire, flere hundre brakker, sykehus, kasino ..."}, {"field": "thumbnail", "value": "http://content-thumbnail.cxpublic.com/content/thumbnail200x150/229b84c7b925cf653b654105c2b60c7a98b4fda5.jpg?59062aca"}, {"field": "thumbnailfullheightdimensions", "value": "200x2489"}, {"field": "timestamp", "value": "2017-04-30T18:19:54.000Z"}, {"field": "title", "value": "Mange tjente p\u00e5 krigen"}, {"field": "url", "value": "http://www.adressa.no/pluss/nyheter/article10934452.ece"}, {"field": "urlhash", "value": "229b84c7b925cf653b654105c2b60c7a98b4fda5"}], "score": 0.3752677, "siteId": "9222270286501375973", "id": "229b84c7b925cf653b654105c2b60c7a98b4fda5"}

