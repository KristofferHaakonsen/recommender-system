{"fields": [{"field": "modifiedtime", "type": "time", "value": "2016-11-11T09:01:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Fly", "Reise", "Forbrukerrettigheter"]}, {"field": "author", "value": "camilla flaatten"}, {"field": "body", "value": ["Saken oppdateres.", "Du skal bestille flybilletter og hotell til en storbyhelg eller til sommerferien. P\u00e5 skjermen foran deg blinker det med r\u00f8d skrift at det kun er to seter igjen til den prisen eller det kun er ett hotellrom igjen i det tidsrommet du s\u00f8ker p\u00e5.", "Bendik Taarneby Gotteberg (31) fra N\u00f8tter\u00f8y opplevde det og sier han f\u00f8lte seg lurt da han bestilte en reise med flyselskapet Ryanair i h\u00f8st. F\u00f8rste gangen han sjekket nettsiden for flybilletter fikk han opp \u00e9n pris, dagen etter hadde prisen g\u00e5tt opp med 40 euro og frasen \u00abdet er kun to seter igjen til denne prisen\u00bb lyste mot ham. Dermed bestilte han flybillettene.", "Noen dager senere skulle resten av reisef\u00f8lge bestille tur, samme tidspunkt til samme sted, men da hadde prisen p\u00e5 samme reisen g\u00e5tt ned med 70 euro.", "\u2014 Jeg forst\u00e5r at teknisk sett kan en pris b\u00e5de g\u00e5 opp og ned n\u00e5r de skriver \u00abthis price\u00bb eller \u00abdenne prisen\u00bb, men jeg mener det er \u00e5penbart gjort i et fors\u00f8k p\u00e5 at forbrukeren skal tenke at prisen kommer snart til \u00e5 g\u00e5 opp, sier Gotteberg.", "Han er oppgitt over det han mener er lureri overfor kunden.", "\u2014 Selskapet st\u00e5r jo fritt til \u00e5 regulere prisene etter tilbud og ettersp\u00f8rsel, men det er \u00abtwo seats left\u00bb-kommentaren jeg reagerte p\u00e5. Jeg oppdaget det bare fordi et par andre kompiser bestilte turen senere, sier Gotteberg.", "If\u00f8lge eksperter er dette en velkjent prisstrategi for flyselskapene, som p\u00e5 fagspr\u00e5ket kalles yield management.", "\u2014 Prisene varierer daglig for \u00e5 reflektere endringer i ettersp\u00f8rsel, setekapasitet, tilgjengeligheten mellom to byer, samt endring i trafikkm\u00f8nster. Form\u00e5let er \u00e5 fylle opp setene med h\u00f8yest mulig fortjeneste, sier professor Ragnhild Silkoset for markedsf\u00f8ring ved Handelsh\u00f8yskolen BI.", "\u2014 En slik prisstrategi er temmelig komplisert, da det er stor miks av tilgjengelig priser mellom ulike flyselskaper, antall selskaper som betjener ulike distanser til ulike tider, samt at ettersp\u00f8rselen varierer over tid. Derfor segmenterer man kundene i grupper for bestemte reiser, og utvikler prisvariasjoner deretter, sier hun.", "Dette er en morsom liste! Har du tatt noen av dem?", "Kan oppst\u00e5 flere utfordringer \u2014 Hva sier det om kundevennlighet?", "\u2014 Utfordringene med en slik differensiert prisstrategi, oppst\u00e5r n\u00e5r kundene ikke f\u00f8ler at prisvariasjonene er rettferdige, sier Silkoset.", "Hun trekker frem forskning som viser at oppfattelse om rettferdig pris avhenger av flere forhold.", "\u2014 Kundene \u00f8nsker \u00e5 stole p\u00e5 en akt\u00f8r de mener vil dem vel og dermed kan de godta noe variasjon, men at de forventer rettferdighet i det lange l\u00f8p. Kundene vet hvordan markedskreftene fungerer og forst\u00e5r hvordan bedriftene m\u00e5 operere innenfor disse spillereglene og at prisvariasjonen er utenfor bedriftens kontroll. Derfor bruker eksempelvis fly og bank ofte eksterne avgifter og renteendringer som forklaringsmekanisme p\u00e5 pris\u00f8kning, sier Silkoset.", "Ruter legges ned i vinter:", "Vi sendte en e-post til Ryanair med sp\u00f8rsm\u00e5l om deres salgsstrategi, om det er kundevennlig og om de forst\u00e5r kundens frustrasjon i det gitte eksemplet.", "Ryanairs talsperson i Norge, Arune Jaraite, har sett p\u00e5 Bendik Taarneby Gottebergs tips og skriver f\u00f8lgende i en e-post:", "\u2014 Ryanair tilbyr Europas laveste flybilletter, som selges p\u00e5 en f\u00f8rstmann-til-m\u00f8lla-prinsipp, og prisen \u00f8ker bare n\u00e5r den laveste prisklassen er solgt.", "Dette risikerer du ved \u00e5 bo uspesifisert:", "B\u00e5de Norwegian og SAS benytter frasen om at det bare er s\u00e5 og s\u00e5 mange seter igjen til den prisen. Men de m\u00e5 f\u00f8lge ett regelsett i markedsf\u00f8ringen.", "\u2014 Det er klare bestemmelser rundt hvor mange billetter du m\u00e5 kunne tilby i en prisklasse f\u00f8r du kan markedsf\u00f8re disse. For SAS' del ligger vi godt over i antall n\u00e5r vi annonserer de laveste prisene. Men s\u00e5 er det jo slik at billettene selges ut l\u00f8pende, og p\u00e5 et tidspunkt vil det kun v\u00e6re to billetter igjen i den laveste prisklassen, sier informasjonssjef Knut Morten Johansen i SAS.", "\u2014 Da praktiserer noen \u00e5 informere om at det er kun to billetter igjen. Reiser du i en familie p\u00e5 fire, s\u00e5 hopper bestillingen din automatisk opp til neste prisklasse hvor det er minst fire ledige. Dette skjer fordi samtlige i gruppen skal ha like vilk\u00e5r i billettene. Men man kan jo velge \u00e5 kj\u00f8pe de to billigste billettene i en bestilling, og de to neste i en annen prisklasse om pris er det viktigste motivet.", "Johansen minner om at flyselskapene kan komme med kampanjer n\u00e5r som helst, og at ikke av den grunn har krav p\u00e5 pengene tilbake.", "\u2014 En skal huske p\u00e5 at prisene p\u00e5 flyseter er dynamiske og at ogs\u00e5 kl\u00e6r kan komme p\u00e5 salg dagen etter at du har kj\u00f8pt noe til full pris. Det gode forbrukerr\u00e5det er som f\u00f8lger hvis prisen er det viktigste: Kj\u00f8p billetter under kampanjer, og reis n\u00e5r f\u00e6rre \u00f8nsker \u00e5 fly, gjerne", ", sier han.", "Hos Forbrukerombudet f\u00e5r de ikke mange klager p\u00e5 denne type problemstilling, men sier at opplysningene flyselskapene gir overfor kunden m\u00e5 v\u00e6re korrekte.", "\u2014 Hvis disse utsagnene, som at det er ett eller to seter igjen til den prisen, er villedende, s\u00e5 er det forbudt. Det \u00e5 si at det er f\u00e5 billetter igjen, hvis det viser seg \u00e5 v\u00e6re mange billetter igjen til den prisen vil v\u00e6re ulovlig, sier fagdirekt\u00f8r Jo Gjedrem i Forbrukerombudet.", "Dr\u00f8mmer du om sol og varme?", "Men utsagnet kan ogs\u00e5 v\u00e6re lov \u2013 fordi prisen de opererer med akkurat den dagen faktisk bare har to billetter igjen til den prisen. Prisen kan g\u00e5 opp eller ned senere, avhengig av ettersp\u00f8rsel.", "\u2014 Vi vet at flyselskapenes datasystemer regulerer prisen etter ettersp\u00f8rsel. Hovedprinsippet er at hvis mange bestiller, g\u00e5r prisen opp og hvis det er f\u00e5, g\u00e5r prisen ned. De fleste forbrukere har opplevd at de sjekker prisen en dag og den neste er det plutselig dyrere. Det kan v\u00e6re grader av villeding her \u2013 hvis det faktisk er to seter igjen og s\u00e5 synker ettersp\u00f8rselen, s\u00e5 legges det ut flere, sier han.", "Gjedrem mener det kan l\u00f8nne seg \u00e5 se p\u00e5 for eksempel s\u00f8kehistorikk n\u00e5r en skal bestille turen. S\u00f8kemotorene er raske til \u00e5 fange opp om du har s\u00f8kt p\u00e5 flybilletter til en storby, hoteller eller leiligheter p\u00e5 et reisem\u00e5l.", "\u2014 R\u00e5det til forbrukeren er \u00e5 f\u00f8lge med litt over en periode. Hvis man har mistanke om at s\u00f8kehistorikken benyttes, kan en bruke forskjellige pc-er eller venner kan sjekke. Kj\u00f8p n\u00e5r det er en pris du er forn\u00f8yd med. Men det s\u00e5 kan det v\u00e6re at prisen stiger, men det kan ogs\u00e5 hende at den g\u00e5r ned, sier Gjedrem.", "Har du f\u00e5tt med deg disse?", "Interessert i forbrukerrettigheter p\u00e5 reisen? Sjekk disse sakene:"]}, {"field": "category0", "value": "reise"}, {"field": "contenthash", "value": "ed657e15507c34eef9cc270ab1cd2362711e411f092e917777cc5db729f5b263"}, {"field": "createtime", "value": "2016-11-30T23:38:52.000Z"}, {"field": "description", "value": "Har du sett dette n\u00e5r du bestiller reise? Lureri, mener kunde."}, {"field": "heading", "value": ["\u00abDet er bare ett sete igjen til denne prisen\u00bb -adressa.no", "- En komplisert prisstrategi", "F\u00f8rstemann-til-m\u00f8lla", "\u2014 Vanlig praksis", "Ikke mange klager, men kan v\u00e6re ulovlig"]}, {"field": "id", "value": "b3379aefb7cce3d8426f66ad5f8a3eeb5d75c244"}, {"field": "keyword", "value": ["Fly", "Reise", "Forbrukerrettigheter"]}, {"field": "keywords", "value": "Fly,Reise,Forbrukerrettigheter"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "handelsh\u00f8yskolen bi"}, {"field": "kw-concept", "value": ["pris", "bestille tur"]}, {"field": "kw-entity", "value": ["forbrukerombudet", "jo gjedrem", "europas", "ryanair", "norwegian", "arune jaraite"]}, {"field": "kw-location", "value": ["norge", "n\u00f8tter\u00f8y"]}, {"field": "kw-pageclass", "value": "article"}, {"field": "kw-person", "value": ["bendik taarneby gotteberg", "ragnhild silkoset", "knut morten johansen"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/5a7c94a6-5631-4821-a82d-4e1cdee1f408?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abDet er bare ett sete igjen til denne prisen\u00bb"}, {"field": "og-type", "value": "article"}, {"field": "og-url", "value": "http://www.adressa.no/reise/Det-er-bare-ett-sete-igjen-til-denne-prisen-6737b.html"}, {"field": "pageclass", "value": ["article"]}, {"field": "publishtime", "value": "2016-11-11T07:51:44.000Z"}, {"field": "recs-articleid", "value": "6737"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-11-11T07:51:44.000Z"}, {"field": "recs-rawtitle", "value": "\u00abDet er bare ett sete igjen til denne prisen\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Har du sett dette n\u00e5r du bestiller reise? Lureri, mener kunde."}, {"field": "thumbnail", "value": "http://content-thumbnail.cxpublic.com/content/thumbnail200x150/b3379aefb7cce3d8426f66ad5f8a3eeb5d75c244.jpg?5975a49d"}, {"field": "thumbnailfullheightdimensions", "value": "200x1870"}, {"field": "timestamp", "value": "2017-07-24T07:41:17.000Z"}, {"field": "title", "value": "\u00abDet er bare ett sete igjen til denne prisen\u00bb"}, {"field": "url", "value": "http://www.adressa.no/reise/Det-er-bare-ett-sete-igjen-til-denne-prisen-6737b.html"}, {"field": "urlhash", "value": "b3379aefb7cce3d8426f66ad5f8a3eeb5d75c244"}], "score": 0.7439776, "siteId": "9222270286501375973", "id": "b3379aefb7cce3d8426f66ad5f8a3eeb5d75c244"}

