{"fields": [{"field": "modifiedtime", "type": "time", "value": "2012-04-10T18:02:15.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard enlid"}, {"field": "body", "value": ["Saken oppdateres.", "Det hjelper ikke \u00e5 v\u00e6re et kanonbra band dersom du skal gis ut p\u00e5 det trondheimsbaserte plateselskapet Riot Factory: Like viktig er det at de er bra folk.", "Det er stinn brakke p\u00e5 utestedet Gloria Flames p\u00e5 Gr\u00f8nland i Oslo. \u00d8yafestivalens klubbdag fyller byens scener med uetablerte band, og akkurat her holder Riot Factory hoff, presenterer bandene The Hex, Bendik og Dr\u00e5pe \u2013 og serverer kake. Masse kake.", "P\u00e5 uteterassen m\u00f8ter vi Stian Svarva Denstad, Arne Slomann Johannessen og Jonny Hanger Von Humstad, de tre st\u00f8rste i den sekshodede organismen som er Riot Factory. Et selskap som har hatt stor aktivitet s\u00e5 langt i \u00e5r, og som p\u00e5 mange m\u00e5ter symboliserer mye av den nye given som er kommet i Trondheims musikkmilj\u00f8.", "Trioen hadde allerede drevet selskapet RhinoProd i fire-fem \u00e5r, men kun med sporadiske utgivelser. H\u00f8sten 2010 bestemte de seg for \u00e5 ta det hele opp et hakk.", "-Vi l\u00e6rte av feil vi hadde gjort, og fant ut at det var best \u00e5 starte helt p\u00e5 scratch med nytt navn og h\u00f8yere ambisjoner. Samtidig s\u00e5 vi at det var et oppsving av lovende, kompromissl\u00f8se band, spesielt i Trondheim. S\u00e5 da var det bare \u00e5 gutse, forteller Denstad.", "-For \u00e5 f\u00e5 det resultatet vi ville, var dette et godt tidspunkt \u00e5 sl\u00e5 til p\u00e5, mener Slomann Johannessen.", "De forteller om en ny generasjon kreative musikere som samarbeider over sjangergrenser, mange av dem studenter enten p\u00e5 musikkteknikk eller konservatoriet. Humstad bor i Oslo og jobber p\u00e5 Rockefeller, og er en viktig mann n\u00e5r det gjelder \u00e5 fikse spillejobber og knytte kontakter med nye band.", "-Men her nede begynner de virkelig \u00e5 f\u00e5 \u00f8ynene opp for det som kommer fra Trondheim n\u00e5, mener Humstad.", "Slomann Johannessen forteller at de har det fryktelig artig sammen, og at den gode stemningen er minst like viktig n\u00e5r de skal finne band. F\u00f8r de inng\u00e5r avtaler prater de lenge sammen, gjerne om alt annet enn musikk.", "-Er det ikke bra og hyggelige folk, jobber vi ikke med dem \u2013 uansett hvor bra musikken deres m\u00e5tte v\u00e6re, utdyper han.", "Konsekvensen er at det begynner \u00e5 bre seg en familief\u00f8lelse blant artistene og selskapet.", "-De er s\u00e5 inkluderende og optimistiske, roser Bendik-frontfigur Silje Halstensen. Hun fikk kraftige anbefalinger fra Pelbo-vokalist Ine Hoem om \u00e5 velge Riot Factory.", "-Man er n\u00f8dt til \u00e5 ha en god kjemi, og vi stoler veldig p\u00e5 dem, fortsetter hun.", "-Vi prater mye sammen og har lik tankegang. Det handler ikke bare om \u00e5 pushe plater for \u00e5 tjene penger verken for dem eller oss, mener Dr\u00e5pe-gitarist Ketil Myhre.", "-St\u00f8rrelsen passer oss og de er bra folk. Vi trenger noen \u00e5 spille ball med og noen som kan v\u00e6re en d\u00f8r\u00e5pner, sier Mats Mathisen fra The Hex.", "Riot Factory mener det er kjedelig \u00e5 bare gi ut platene, og la det v\u00e6re med det. De \u00f8nsker \u00e5 gi bandene en pakke som handler om mer enn bare \u00e5 gi ut musikken.", "-\u00c5 v\u00e6re musiker i 2011 er annerledes enn i 2009. Vi pr\u00f8ver \u00e5 tenke annerledes og ligge i forkant, som for eksempel da vi slapp Amish 82-singelen tidligere i sommer. P\u00e5 dassen p\u00e5 Brukbar satte vi opp en boks som spilte l\u00e5ta 221 ganger p\u00e5 repeat hele kvelden. Vi slapp singelen blant folk, ikke til dem, forteller Denstad.", "Aktivitetsniv\u00e5et har v\u00e6rt h\u00f8yt i 2011, og det blir ikke lavere i tiden som kommer. I spetember slipper Dr\u00e5pe ep, Pelbo kommer med sitt andre album, produsert av Stian Westerhus, i oktober \u2013 mens Riot Factory sannsynligvis gir ut sitt f\u00f8rste, forel\u00f8pig hemmelige, utenlandske band i november. I desember kj\u00f8rer de for fjerde \u00e5r p\u00e5 rad sin alternative julekalender. Ogs\u00e5 i 2012 planlegger de \u00e9n utgivelse i m\u00e5neden \u2013 en frekvens neppe noe annet tr\u00f8ndersk uavhengig plateselskap har v\u00e6rt i n\u00e6rheten av.", "-Det er ikke noe m\u00e5l i seg selv \u00e5 p\u00f8se ut ting ofte. Det skal v\u00e6re ordentlig og godt gjennomf\u00f8rt. Vi er kanskje amat\u00f8rer, men vi liker \u00e5 gj\u00f8re ting proft. I stedet for \u00e5 leie inn folk til \u00e5 lage nettsider og t-skjorter, l\u00e6rer vi oss \u00e5 gj\u00f8re det sj\u00f8l. Vi krever mye av oss selv og av bandene, og de skal kunne kreve mye av oss. Men vi er stolte av dem og glade i dem, sier trioen.", "Og sjanger? Ett fett.", "-Vi bryr oss katta om sjanger, sl\u00e5r Johannessen fast, og Humstad er enig.", "-Men vi kunne godt hatt mer sax, antyder han.", "Riot Factory-artistene Pelbo, Angelica's Elegy, Bendik, The Avalanche og Dr\u00e5pe spiller alle p\u00e5 Pstereofestivalen neste helg.", "Les anmeldelsene av konsertene: Oppr\u00f8rende bra", "F\u00f8lg meg p\u00e5 Twitter"]}, {"field": "category0", "value": "kultur"}, {"field": "contenthash", "value": "286127dcf6f05f3bd3fe766bb2e4589b8ceb0ccf34b72a90937c611df9ea021c"}, {"field": "createtime", "value": "2017-06-07T07:29:47.000Z"}, {"field": "description", "value": "Festen er ikke over, den har bare s\u00e5 vidt begynt. Og det er masse kake igjen."}, {"field": "dominantimage", "value": "http://www.adressa.no/incoming/article1401747.ece5/ALTERNATES/w980-default/OYA_MST_RiotFactory03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/84bde52f903893c6c5c274bf4e28a9d1d52523a3.jpg?5984d200"}, {"field": "dominantthumbnaildimensions", "value": "300x169"}, {"field": "heading", "value": ["Familieoppr\u00f8ret -adressa.no", "Startet p\u00e5 nytt", "Ny generasjon", "-Stoler p\u00e5 dem", "Proffe amat\u00f8rer"]}, {"field": "id", "value": "84bde52f903893c6c5c274bf4e28a9d1d52523a3"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["musikk", "masse kake", "band", "spill"]}, {"field": "kw-entity", "value": ["gloria flames", "humstad", "amish 82", "brukbar", "the hex", "rockefeller", "bendik", "rhinoprod", "riot factory", "twitter", "dr\u00e5pe", "arne slomann johannessen og jonny hanger von humstad", "bendik og dr\u00e5pe", "pelbo"]}, {"field": "kw-location", "value": ["gr\u00f8nland", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["slomann johannessen", "arne slomann johannessen", "stian westerhus", "stian svarva denstad", "silje halstensen", "mats mathisen", "ine hoem", "jonny hanger von humstad", "ketil myhre"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1401747.ece5/ALTERNATES/w980-default/OYA_MST_RiotFactory03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Familieoppr\u00f8ret"}, {"field": "og-type", "value": "article"}, {"field": "og-url", "value": "http://www.adressa.no/kultur/article1675857.ece"}, {"field": "pageclass", "value": ["article"]}, {"field": "publishtime", "value": "2011-08-11T09:54:20.000Z"}, {"field": "recs-articleid", "value": "974293"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2011-08-11T09:54:20.000Z"}, {"field": "recs-rawtitle", "value": "Familieoppr\u00f8ret -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Festen er ikke over, den har bare s\u00e5 vidt begynt. Og det er masse kake igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/84bde52f903893c6c5c274bf4e28a9d1d52523a3.jpg?5984d200"}, {"field": "thumbnailfullheightdimensions", "value": "200x1546"}, {"field": "timestamp", "value": "2017-08-04T19:58:56.000Z"}, {"field": "title", "value": "Familieoppr\u00f8ret"}, {"field": "url", "value": "http://www.adressa.no/kultur/article1675857.ece"}, {"field": "urlhash", "value": "84bde52f903893c6c5c274bf4e28a9d1d52523a3"}], "score": 0.65014833, "siteId": "9222270286501375973", "id": "84bde52f903893c6c5c274bf4e28a9d1d52523a3"}

