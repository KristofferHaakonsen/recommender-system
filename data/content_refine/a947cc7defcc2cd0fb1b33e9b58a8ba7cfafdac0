{"fields": [{"field": "modifiedtime", "type": "time", "value": "2017-05-20T10:15:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Signert", "Kroppspress", "Trondheim", "Surnadal", "Ungdom", "Helse"]}, {"field": "author", "value": "stein risstad larssen"}, {"field": "body", "value": ["- Det er kanskje en floskel, men jeg tror det gjorde meg sterkere.", "Du skal se for deg en dag i februar, det er den 7. februar 2001, Kari L\u00f8vendahl Mogstad har termin og du skal ikke bry deg om hvordan v\u00e6ret var eller hva annet som skjedde den dagen, for det spiller ingen rolle n\u00e5r du f\u00e5r himmelen i hodet og et blylodd i magen. Men Kari hadde v\u00e6rt hos ei venninne og hentet hvite blonder til \u00e5 pynte babysenga med, det begynte \u00e5 haste, og magef\u00f8lelsen var ikke god da hun la seg den kvelden.", "Men n\u00e5 er det mai 2017 og hun sitter i det gule huset med det hvite stakittet p\u00e5 By\u00e5sen, i det gamle soverommet som etter oppussingen ble til Biblioteket, med b\u00f8ker fra gulv til tak, et par gitarer, en sigarhumidor og kunst p\u00e5 veggene og brev fra Edvard Munch vedr\u00f8rende noe h\u00f8y til en hest i glass og ramme. Og det er ro her og det trengs, for Kari har hatt det travelt. For to uker siden ga hun ut boken \u00abKroppsklemma\u00bb , om presset unge lever under i dag, og det har v\u00e6rt et lanseringsjag ved siden jobben som fastlege, lektorstillingen p\u00e5 NTNU hun har hatt permisjon fra i vinter, og firmaet som selger \u00f8kologiske salver til mor og barn. Og hun har en mann, og hun har fem barn hun s\u00e5 gjerne vil ta seg av. I tillegg til en hel generasjon ungdommer.", "- Jeg fikk sp\u00f8rsm\u00e5let for tre \u00e5r siden fra Cappelen Damm om jeg ville skrive en bok, og jeg fikk velge fritt hva jeg skulle skrive om.", "Stilling: Fastlege, universitetslektor, forfatter", "Aktuell: Gitt ut sin f\u00f8rste bok, \u00abKroppsklemma\u00bb", "Bosted: Trondheim", "Utdannelse: Lege, spesialist i allmennmedisin og idrettslege", "Karriere: Ass.lege/Konstituert overlege ved Skade-akuttavdelingen Rit/St. Olavs Hospital (1998-2003), Fastlege Munkholmen Legesenter. Lektor, institutt for samfunnsmedisin, NTNU (2004-d.d.). Skribent, blant annet i Adresseavisen. Nybakt forfatter.", "Sivil status: Gift med Nils Ivar Leraand. Fem barn; Mari (24), Sivert (20), Fredrik (15), Selma (snart 14) og Laurits (11). Katten Bacchus.", "Leser: Godt i gang med Karl Ove Knausg\u00e5rd. Ellers alt fra Leo Tolstoj til Henning Mankell. Glad i lyrikk.", "Ser p\u00e5: Sv\u00e6rt sjelden p\u00e5 tv, radiomenneske. Ser p\u00e5 livet rundt meg, og i en dataskjerm.", "Kj\u00f8rer: Sykkel og Ford Galaxy.", "Spiser: Elsker italiensk mat og middelhavsmat. Og gammeldags norsk husmannskost.", "Drikker: Vann, vin og gjerne en \u00f8l.", "Tror p\u00e5: Raushet og litt mer gener\u00f8sitet.", "P\u00e5 sitt egentlige fagfelt, svangerskap og barsel, fant hun ikke noe som passet i bokform. Men s\u00e5 hadde hun en spisskompetanse til ved siden av medisinutdannelsen. Hun var mor til fem barn.", "- Det modnet da jeg s\u00e5 hvor komplekst presset de lever under er. Hvor viktig kropp er blitt. Vi m\u00e5ler suksess i kropp, vi voksne er fiksert p\u00e5 dette. Barna f\u00e5r hele tiden signaler gjennom sosiale medier hvordan de skal se ut. H\u00e5rl\u00f8se og pornofiserte. En negativ spiral med et ferdig formet ideal. De f\u00e5r ikke rom og luft til \u00e5 forme seg selv.", "Ut av det kom boka. Forskning og solid empiri blandet med egne opplevelser, erfaring og anekdoter. Et slags tidsdokument, en betenkning til hjelp for foreldre.", "- Det er ikke en forskningsbok, men den er faglig fundert. Vi, inkludert meg selv, er for naive. Vi synes det er for komplisert \u00e5 f\u00f8lge med p\u00e5 hva barn og ungdom driver med, spesielt p\u00e5 nett. Vi sjekker det ikke ut. Vi m\u00e5 skj\u00f8nne at vi m\u00e5 v\u00e6re mer p\u00e5. Vi har s\u00e5 nok med oss selv. Jeg tror ikke vi skj\u00f8nner trykket. De skal ta imot, og de skal like. I tillegg til all mobbing og rating. Det er veldig skummelt og skremmende. Hva gj\u00f8r det med de plastiske hjernene deres? Som formes - og blir dyttet p\u00e5 s\u00e5 mange inntrykk? De er skikkelig pr\u00f8vekaniner i et stort prosjekt. Vi foreldre m\u00e5 t\u00f8rre \u00e5 v\u00e6re upopul\u00e6re. De f\u00e5r aldri hvile, konstaterer hun.", "- Hva med deg selv. Hvordan har du det i dag?", "- Akkurat i dag? Nei, jeg har det jo veldig, veldig bra. Absolutt. Jeg er jo p\u00e5 en rar m\u00e5te veldig sliten etter bokinnspurten. Utladet, kalles det kanskje.", "- Jeg lurer alltid p\u00e5 om dere leger diagnostiserer dere selv n\u00e5r dere f\u00e5r det sp\u00f8rsm\u00e5let?", "- Nei. N\u00e5 diagnostiserer jeg ikke at jeg holder p\u00e5 \u00e5 bli deprimert eller noe s\u00e5nt. Dette er helt normalt, jeg har jo erfaring. Jeg har hatt mine ting som har gjort at jeg m\u00e5 ta det p\u00e5 alvor.", "- Dine ting?", "- Eh ...", "Og s\u00e5nn er hun. Hun snakker fort, og hun snakker mye, og hun skyter inn leddsetninger og bisetninger og ting hun kommer p\u00e5 underveis, og plutselig m\u00e5 hun snakke om noe hun ikke hadde tenkt \u00e5 snakke om.", "- Jeg vet ikke hvor mye jeg skal brette ut. Det er kanskje ikke hemmelig at jeg har tinnitus? Det har jeg hatt i ti-elleve \u00e5r. Den har ikke v\u00e6rt borte siden november 2006, etter en betennelse i \u00f8ret. Jeg var d\u00f8v p\u00e5 h\u00f8yre \u00f8ret i tre uker.", "Da h\u00f8rselen kom tilbake, var det en lyd som hang ved. Som et godstog eller en trailer som durer langt borte.", "- S\u00e5 den har jeg jobbet hardt med \u00e5 mestre. Og det synes jeg at jeg har klart kjempebra!", "Etter \u00e5 ha truffet d\u00f8rken. Det hadde v\u00e6rt noen t\u00f8ffe \u00e5r. Barnef\u00f8dsler. Ni \u00e5r med amming. Faren som d\u00f8de i armene hennes etter tunge m\u00e5neder med kreftsykdom.", "- Med en baby som skreik i gangen utenfor. Det er noen traumer som har v\u00e6rt ganske store.", "Den februarkvelden noen \u00e5r tidligere, da hun la seg med en d\u00e5rlig f\u00f8lelse i magen og sitt eget stetoskop i hendene, ventet hun p\u00e5 at en annen baby skulle gr\u00e5te. Hun hadde v\u00e6rt gjennom en t\u00f8ff skilsmisse, med to sm\u00e5 barn. M\u00f8tt den nye mannen, Nils Ivar, og blitt gravid i en fei. Hun hadde v\u00e6rt sprek som en fole, slik hun alltid er n\u00e5r hun er gravid. Jobbet p\u00e5 \u00abSkaden\u00bb p\u00e5 St. Olav. L\u00f8pt opp og ned trapper.", "- Alt var perfekt. S\u00e5 kom gutfeelingen. Jeg var urolig, og fant frem stetoskopet mitt og lyttet p\u00e5 meg selv. Lyden var kjemperar. Jeg fant ikke rytmen. Og jeg tenker p\u00e5 det enn\u00e5. \u00abHvorfor dro jeg ikke inn?\u00bb.", "I l\u00f8pet av natten v\u00e5knet hun av en ri, og lyttet igjen. Der var det. 140 slag i minuttet. Akkurat som det skal v\u00e6re. Et lettelsens sukk vugget henne tilbake i s\u00f8vnen.", "- Dagen etter var vi nede og hentet noen fine, hvite blonder som skulle henges p\u00e5 ei gammel barneseng vi hadde arvet. Etterp\u00e5 sa jeg til Nils at \u00abN\u00e5 kjenner jeg ikke noe liv her.\u00bb.", "De fikk barnevakt, og de dro p\u00e5 sykehuset. Til slutt fikk de beskjeden.", "Her. Er. Det. Ikke. Liv. Ingen som skulle v\u00e6re med hjem og bli lagt i babysengen med blondene.", "Klokka var blitt ti p\u00e5 kvelden. De ble anbefalt \u00e5 dra hjem. Komme tilbake neste dag for \u00e5 sette f\u00f8dselen i gang.", "- Det \u00e5 kj\u00f8re hjem, legge seg i dobbeltsengen her, med en d\u00f8d unge i magen. Det finnes jo ikke ...", "En liten pause i fortellingen. Opp for luft.", "- Jeg klarer ikke \u00e5 beskrive det, egentlig. Nils brukte \u00e5 ligge og holde p\u00e5 magen min, men n\u00e5 ante han ikke hva han skulle gj\u00f8re. Han var jo helt hjelpel\u00f8s. Hva skulle han gj\u00f8re?", "Og hva tenkte hun p\u00e5, dagen etter, inne p\u00e5 en stille f\u00f8destue? Alvor, men ingen h\u00f8ytid. Spenning, men ingen forventning.", "- Jeg begynte \u00e5 tenke p\u00e5 om det var et monster inni der. \u00abHvordan ser de ut n\u00e5r de er d\u00f8de? Kommer det et skrukketroll, er det bare blod og f\u00e6lt.\u00bb Det var ingen som informerte om hvordan det kom til \u00e5 se ut. \u00abEr det ekkelt? Jeg vet ikke om jeg orker \u00e5 ta p\u00e5 den babyen!\u00bb.", "Men ut kom en gutt, som ble lagt p\u00e5 brystet hennes. Enn\u00e5 varm. Men uten liv. Han fikk navnet Erik.", "- Erik var helt nydelig. Helt lik Nils i profil, syntes jeg. Velskapt. Pr\u00f8vene viste ingenting. Bare at det var et eller annet trykkforhold som gjorde at blodet hans for ut. S\u00e5 hjertet stoppet. Vi aner ikke hvorfor det skjedde. Jeg datt et par ganger under svangerskapet. Jeg tenker av og til p\u00e5 det.", "Det er dette hun snakker om, som gjorde henne sterkere. Det traff som et blylodd. Hjertet som ble slitt i filler. Men hun st\u00e5r her fremdeles.", "- Alts\u00e5. Det var ... ikke en fin opplevelse. Jeg kan selvf\u00f8lgelig ikke si det s\u00e5nn. Men det gj\u00f8r at jeg ikke er redd for \u00e5 s\u00f8ke det onde, det s\u00e5rbare. Det er p\u00e5 en m\u00e5te \u00e5 m\u00f8te ham igjen.", "Det var med skrekkblandet fryd hun raskt ble gravid igjen etterp\u00e5.", "- Jeg var s\u00e5 redd. Men jeg ble fulgt veldig godt opp. Jeg hadde angst, og trodde aldri det skulle g\u00e5 bra med de neste barna. Men jeg fikk veldig god oppf\u00f8lging, og har sluppet taket i det. N\u00e5 har jeg ikke overdreven angst lenger.", "- Du kunne blitt veldig \u00abh\u00f8nemor\u00bb?", "- Ja. Men jeg er jo det. Barna synes kanskje jeg er det. At jeg har litt for mye angst. D\u00f8dsangst. Men jeg har blitt likar, i \u00e5renes l\u00f8p!", "- Jeg har jo snakket med jentene dine. De synes du er ganske god til \u00e5 ha tillit til dem. Til \u00e5 la dem klare seg alene.", "- Mmmmm. Det synes jeg er utrolig godt \u00e5 h\u00f8re.", "Selma Mogstad Leraan (13), datter: - Hun er flink til \u00e5 si til meg at hun er glad i meg, og god til \u00e5 rose folk. Hvis jeg gj\u00f8r noe jeg ikke egentlig t\u00f8r, da er mamma veldig st\u00f8ttende. Det virker som hun forventer at man skal v\u00e6re flinke og flittige. Hun har bedre musikksmak enn pappa. Hun setter p\u00e5 jazz eller noe i stua, og musikk til \u00e5 synge til i bilen. Maroon 5 er en slager, og Earth, Wind and Fire.", "Det er s\u00e5 mange som tror at Kari er s\u00e5 streng, har hun inntrykk av. Men de vet ikke at hun egentlig er veldig f\u00f8lsom, sier hun. Og det er da vitterlig milde \u00f8yne som ser seg rundt blant b\u00f8kene, over kaffen og kjeksene, hun har ikke rukket \u00e5 bake denne gangen, selv om baking har v\u00e6rt en avkobling helt siden hun var liten og noen kaller henne \u00abBakebollens gudinne\u00bb. Hun ser takknemlig ut, rett og slett.", "- Det er hyggelig \u00e5 h\u00f8re. Jeg har v\u00e6rt s\u00e5 privilegert, at jeg har klart \u00e5 komme gjennom med bare noen s\u00e5r inne i hjertet som har gitt meg en slags styrke. Jeg er blitt uredd som kvinne. N\u00e5r jeg skriver, for eksempel i Signert-spalten i Adresseavisen, er jeg ikke s\u00e5 redd for hva folk synes lenger. Jeg har \u00f8vd mye p\u00e5 det. S\u00e5nne livserfaringer gj\u00f8r at jeg tenker \u00abAh, gj\u00f8r det n\u00e5 s\u00e5 mye om man dummer seg ut litt, eller skriver noe som ikke alle liker. Jeg har tross alt opplevd verre ting!\u00bb Men, jeg hadde en kjempet\u00f8ff periode i 2006 og 2007. S\u00e5 jeg ble jo hjemme i to \u00e5r jeg, med Laurits. For jeg hadde ... mellom oss ... s\u00e5 var jeg skikkelig deprimert.", "- \u00abMellom oss\u00bb?", "- Nei, det er jo ikke noe farlig \u00e5 si det offentlig. Ja. Jeg var deprimert en periode der. Men det var jo helt naturlig, tenker jeg. Jeg m\u00e5tte ha mye hjelp, og, det var s\u00e5nn at, \u00e5h, alle skal jo skrive om at de var deprimert ... jeg gidder ikke det ... jeg \u00f8nsker ikke \u00e5 bli s\u00e5nn Hollywood, alts\u00e5.", "- N\u00e5 st\u00e5r hun fram ...", "- Nei, det m\u00e5 du passe deg for. Jeg orker ikke det, alts\u00e5. Men det er 17 m\u00e5neder mellom Fredrik og Selma, og Fredrik ble jo f\u00f8dt samme \u00e5ret som Erik. Jeg var en f\u00f8demaskin en stund.", "Og da ble det for mye. Hun orket ikke \u00e5 st\u00e5 opp n\u00e5r ungene skulle p\u00e5 skolen. Lille Laurtiz m\u00e5tte bringes til henne n\u00e5r hun skulle amme. Og bli hentet bort etterp\u00e5.", "- Jeg m\u00e5tte g\u00e5 meg til igjen i l\u00f8pet av dagen. S\u00e5 jeg har v\u00e6rt der, alts\u00e5. I en periode, ikke s\u00e5 mange m\u00e5neder, men lenge nok til at jeg skj\u00f8nner mine pasienter som er der.", "- Det gj\u00f8r jo noe med m\u00e5ten du utf\u00f8rer profesjonen din p\u00e5 ogs\u00e5?", "- Jeg h\u00e5per jo det. S\u00e5nn var det for meg. Det er n\u00e5 livet, og det er ikke for amat\u00f8rer.", "- Hva var det som fikk deg ut av det?", "- Det vet jeg ikke. Det lysnet etter hvert.", "- For det kan det gj\u00f8re?", "- Jajajaj. Og det gj\u00f8r det for de fleste.", "Og da gj\u00f8r det ikke noe at hun fremdeles kan ligge v\u00e5ken om nettene n\u00e5r hun har skrevet noe og grue seg for hva folk skal komme til \u00e5 si. Fordi det er mulig \u00e5 v\u00e6re b\u00e5de uredd og redd p\u00e5 samme tid. N\u00e5r det verste allerede har skjedd, kommer en dypere form for trygghet.", "Med tiden til hjelp. Og ensomhet. Noen ganger m\u00e5 hypersosiale, utadvendte Kari pakke snippesken og g\u00e5 i kloster. Bokstavelig talt. Ensomheten er blitt en venn. Mye av boken er skrevet i kloster, eller alene i utlandet. Slik oppdager man ting om seg selv.", "- Jeg har oppdaget at jeg er t\u00e5lmodig. Eller, jeg visste jo det. Jeg kan jo virke ut\u00e5lmodig, i og med at jeg vil s\u00e5 mye. Men ...", "- Jeg kan avsl\u00f8re at ingen har brukt ordet \u00abt\u00e5lmodig\u00bb n\u00e5r de har snakket om deg. Snarere tvert imot.", "- Ja, jeg vet det. Og det gj\u00f8r meg litt lei meg, sj\u00f8.", "- Det var ikke meningen.", "- Men det er akkurat det jeg ser. Men den ut\u00e5lmodigheten andre ser er nok begj\u00e6ret etter livet. Jeg vil oppleve mye, jeg vil at andre skal oppleve mye, jeg vil at ... at ... ja, leve da! For det er s\u00e5 mye \u00e5 f\u00e5 med seg, jeg er veldig livsbejaende. S\u00e5 det er den ut\u00e5lmodigheten jeg tror mange ser. Men jeg er t\u00e5lmodig ogs\u00e5, eksempelvis kan jeg godt sitte i to timer i en bilk\u00f8 uten \u00e5 bli stresset. I motsetning til min mann, som kan begynne \u00e5 tute etter et halvt minutt. S\u00e5 jeg kan finne den roen inni meg n\u00e5r jeg vet at jeg har det rommet rundt meg. Hadde jeg v\u00e6rt ut\u00e5lmodig ville det aldri blitt bok. Hadde jeg v\u00e6rt ut\u00e5lmodig hadde jeg aldri kunne oppdratt fem unger heller. Jeg har nok f\u00f8lt meg misforst\u00e5tt p\u00e5 det siden jeg var bittelita, tror jeg.", "Nils Ivar Leraand, ektemann:", "- Kari liker \u00e5 v\u00e6re der fj\u00f8la dundrer, som vi sier. At det skjer noe. Hun blir lett engasjert i ting, enten det er faglig, eller personer som har det vondt. Hun har et stort hjerte. Hvis hun blir interessert i noe, g\u00e5r hun inn for det hundre prosent. Hun er nysgjerrig og vitebegj\u00e6rlig. En som f\u00e5r ting gjort, men hun", "liker ikke \u00e5 lese bruksanvisning.", "P\u00e5 Fyn i Danmark, like ved Odense, vokste Inge L\u00f8vendahl opp. Skarp nok til \u00e5 bli hva hun ville, men med fem s\u00f8sken l\u00e5 ikke \u00f8konomien til rette for skolegang utover folkeskolen. Inge reiste ut for \u00e5 oppleve verden, eller litt av den, men kom ikke lenger enn til Oslo f\u00f8r hun traff veterin\u00e6rstudent Mogstad fra Surnadal. Snart bodde en familie p\u00e5 fem i Surnadal. Mor og far. Stores\u00f8ster Elna og storebror Lars. Og lilles\u00f8ster Kari. Nysgjerrigper under bordet p\u00e5 kveldstid. Med i bilen til distriktsveterin\u00e6r Mogstad p\u00e5 dagtid. Lamming og kalvef\u00f8dsler. Innom alle fritidsaktiviteter som eksisterte. Piano. Keeper p\u00e5 fotballaget. Korpset.", "- Jeg pr\u00f8vde alt. Til og med kirkeorgel. Men det m\u00e5tte jeg slutte med, fordi jeg var s\u00e5 m\u00f8rkredd og husredd at jeg ikke turde \u00f8ve alene i kirken!", "Livet byr p\u00e5 mange overraskelser for en liten tass som gleder og gruer seg mange hundre ganger i l\u00f8pet av et d\u00f8gn. For eksempel til skolestart. Men Kari hadde da b\u00e5de g\u00e5tt p\u00e5 f\u00f8rskolegruppe og begynt en m\u00f8ysommelig prosess med \u00e5 slite ut leksikon og atlas i bokhyllen hjemme. Ganske skoleklar, var hun, da beskjeden kom.", "- Pappa hadde f\u00e5tt seg ny jobb, s\u00e5 vi m\u00e5tte flytte til Sunndalen, bare ei uke f\u00f8r jeg skulle begynne i f\u00f8rsteklasse. Jeg hadde jo aldri sett noen av dem jeg skulle begynne i klasse med. Kjente ikke en sjel. Jeg var seks og et halvt \u00e5r og i sjokk. Helt \u00f8delagt. Det endte med at mor satt bakerst i klasserommet i fjorten dager.", "Men det gikk over. \u00abKari b\u00e5de ses og h\u00f8res godt\u00bb, sto det i meldeboka etter f\u00f8rste klasse.", "S\u00e5nn har det fortsatt. Sterkere, mer forst\u00e5elsesfull. Omsorgsfull, sier familie og venner.", "- Du er litt s\u00e5nn at du vil passe p\u00e5?", "- Ja.", "- Si fra til samfunnet?", "- Ja, ja, ja.", "Hun mangler ikke ting \u00e5 passe p\u00e5. Det er jordm\u00f8dre som vil ta over for leger. Det er blitt belastende for dem som st\u00e5r frem som kristen i dagens samfunn. Det er kroppspress p\u00e5 unge. Det er kommersen, det er pornoen. Det er", "internett.", "- Og det er fortsatt s\u00e5 mye undertrykking av kvinner! Vi blir fortsatt seksualisert og holdt, kanskje ubevisst, nede. Man m\u00e5 snakke med jentene sine om \u00e5 kunne st\u00e5 frem, men man m\u00e5 sannelig snakke med guttene sine ogs\u00e5. For de blir jo fortalt p\u00e5 sosiale medier at de skal v\u00e6re t\u00f8ffe og kule og sexy, og behandle jenter p\u00e5 s\u00e5nn og s\u00e5nn m\u00e5te.", "- Men, et sted i boka di skriver du at unge aldri har v\u00e6rt s\u00e5 likestilt som i dag? Det f\u00e5r jeg ikke til \u00e5 stemme med det kj\u00f8nnsdelte markedet for barneleker, sportsutstyr og kl\u00e6r?", "- Det er akkurat det som er s\u00e5 ambivalent, og s\u00e5 selvmotsigende. Det er jo et eget kapittel i boka om dette. Vi er jo verdens mest likestilte land. Og vi har formelt sett like rettigheter og plikter. Men s\u00e5 blir det s\u00e5 mange forvirrende signaler. Boka kommer til fordi jeg som mamma har observert den negative spiralen. At ting er blitt mer rosa og bl\u00e5tt. Delt opp. Utseendeidealet er blitt trangere, mer pornofisert, med disse glattbarberte kroppene, pupper og l\u00e5r og rumper og intimkirurgi og lefling med den seksualiserte kulturen, som er veldig kj\u00f8nnsdiskriminerende, mener jeg, da. Jeg synes synd p\u00e5 guttene som skal v\u00e6re macho. Det g\u00e5r i feil retning.", "- For annonser i avisen med t\u00f8ffe ski til t\u00f8ffe gutter p\u00e5 \u00e9n side, og s\u00f8te ski til prinsesser p\u00e5 den andre siden. Det hadde v\u00e6rt helt utenkelig p\u00e5 sytti- og \u00e5ttitallet?", "- Helt utenkelig. Rosa bibler til jenter og bl\u00e5 sangb\u00f8ker til gutter! Hva er greia? Greia er jo at da har vi dobbelt s\u00e5 mange barn \u00e5 handle til, de tjener mer penger. Og s\u00e5 er det en m\u00e5te \u00e5 holde jenter nede p\u00e5. Det er noen som har interesse av det fremdeles. Det er et aspekt ved samfunnet. Hvor kommer det fra? Er vi det bevisst? Hva gj\u00f8r vi med det?", "- Men det er skuffende av det norske samfunnet! Vi var jo p\u00e5 s\u00e5 god vei!", "- Ja, det er skuffende. Og vi var p\u00e5 god vei. Og vi er p\u00e5 god vei. Vi skal ikke svartmale. Det er flere jenter p\u00e5 medisinstudiet, flere p\u00e5 NTNU, og det er bra. Men det er noen undertoner som absolutt ikke er bra. Det m\u00e5 b\u00e5de m\u00f8dre og fedre gripe tak i.", "Anita Sylte, barndomsvenninne: - Kari var alltid vitebegj\u00e6rlig, og god til \u00e5 skrive. Midt i mattetimer kunne hun rekke opp h\u00e5nda og sp\u00f8rre om \u00abHvorfor har vi Pave?\u00bb. Slik kunne hun v\u00e6re. Slik jeg kjenner henne, burde hun nok heller v\u00e6rt journalist enn lege. Og hun er veldig sportsinteressert! Eric Heiden var det store forbildet. Vi var s\u00e5 gale at vi reiste til Trondheim. Det var 10 000, og vi fr\u00f8ys av oss t\u00e6rne for \u00e5 se rundene med Eric Heiden! Hun kan ogs\u00e5 v\u00e6re nedstrippa Kari, helt seg selv og slappe av. Vi har veldig gode samtaler.", "Primum non nocere. F\u00f8rst og fremst ikke skade. Det er noe av det f\u00f8rste legestudenter l\u00e6rer. Kanskje var det veterin\u00e6rfaren. Kanskje var det muligheten som \u00e5pnet seg med gode karakterer. Kanskje beskyttelsesgenet allerede hadde begynt \u00e5 dominere. Til tross for en dr\u00f8m om \u00e5 bli journalist, hun drev n\u00e6rmest kontoret til lokalavisa Tidens Krav som sommerjobb, og leverte reisereportasjer fra Burma og S\u00f8r-Amerika til Ukeadressa f\u00f8r noen andre hadde v\u00e6rt i Burma, endte hun p\u00e5 legestudiet. N\u00e5 har hun v\u00e6rt lege i tjue \u00e5r, fastlege i ti.", "- Jeg blir s\u00e5 ydmyk og f\u00f8ler meg s\u00e5 privilegert over \u00e5 f\u00e5 m\u00f8te folk. Det er det mest spesielle med \u00e5 v\u00e6re lege synes jeg. Og jeg m\u00f8ter folk p\u00e5 fastlegekontoret mitt som kommer og beretter ting som de aldri har sagt til en sjel. Og som de kanskje aldri kommer til \u00e5 si til noen heller. Det er bare mellom oss. Det \u00e5 bli kjent med forskjellige familier. En mor, og en mann, og \u00e5 ha tette skott mellom de samtalene - at de har tillit til at de kan komme til meg og snakke om ting. S\u00e5rbarheten som jeg liker \u00e5 s\u00f8ke.", "- Mer enn det somatiske?", "- Ja. Det \u00e5 v\u00e6re fastlege handler like mye om det psykologiske.", "- Du kunne like gjerne tenkt deg \u00e5 v\u00e6re psykiater?", "- Ja. Det er en av de tingene jeg synes er spennende. Jeg er absolutt ikke fremmed for det. Men du er p\u00e5 en m\u00e5te en minipsykiater som fastlege ogs\u00e5, for de fleste henviser vi ikke videre, vi har dem hos oss. Og detektivarbeidet! Slik du sikkert sitter og gj\u00f8r med meg n\u00e5. Analyserer. Fra det \u00f8yeblikket jeg roper opp personen p\u00e5 venterommet observerer jeg. Halter personen? Har han vondt? Hvordan setter de seg ned? Og s\u00e5 prater jeg. Og mens jeg prater, g\u00e5r kverna i hodet, for jeg har bare tjue minutter p\u00e5 \u00e5 hjelpe. Det er multitasking. Du blir s\u00e5 utrolig god til \u00e5 iaktta, samtidig som du m\u00e5 v\u00e6re til stede.", "Kari understreker hele tiden hvor takknemlig hun er. For familien. For livet. For skrivingen, for legejobben.", "- Men hender det ikke at du hater jobben din?", "- Hater? Nei, hva skulle det v\u00e6re? Kanskje hvis det er ineffektivitet og byr\u00e5krati. Ansvarspulverisering.", "- N\u00e5r du m\u00e5 gi de tunge beskjedene?", "- Det er vanskelig. Men ikke hat. Jeg er ydmyk overfor akkurat det. Jeg synes det er et \u00e6refullt oppdrag."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5c3b60af2a25e47a42befa2713d24435b3953954db369d03e2984ffb171234c1"}, {"field": "createtime", "value": "2017-05-20T09:04:54.000Z"}, {"field": "description", "value": "Fastlege, fembarnsmor og forfatter. Kari L\u00f8vendahl Mogstad vil beskytte ungdommen mot seg selv. Muligens har livet gjort henne t\u00f8ff nok."}, {"field": "dominantimage", "value": "http://www.adressa.no/pluss/magasin/article14750182.ece/xynfmj/ALTERNATES/w980-default/portsvh.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a947cc7defcc2cd0fb1b33e9b58a8ba7cfafdac0.jpg?59674b42"}, {"field": "dominantthumbnaildimensions", "value": "300x169"}, {"field": "heading", "value": ["forfatteren: - Jeg var en f\u00f8demaskin en stund -adressa.no", "Push it", "Alarm", "\u00d8rens lyd", "140 per minutt", "Styrke", "Hjertes\u00e5r", "Dyd", "Skolesjokket", "Girl power", "Menneskelegen"]}, {"field": "id", "value": "a947cc7defcc2cd0fb1b33e9b58a8ba7cfafdac0"}, {"field": "keyword", "value": ["Ukeadressa", "Signert", "Kroppspress", "Trondheim", "Surnadal", "Ungdom", "Helse"]}, {"field": "keywords", "value": "Ukeadressa,Signert,Kroppspress,Trondheim,Surnadal,Ungdom,Helse"}, {"field": "kw-category", "value": ["pluss", "magasin"]}, {"field": "kw-classification", "value": "family-and-parenting"}, {"field": "kw-company", "value": "cappelen damm"}, {"field": "kw-concept", "value": ["hvite blonder", "begynt", "unge", "negativ spiral", "lege", "snakke", "skrive", "dag", "mor", "jobb", "tenkt", "barn", "fastlege", "liv", "ting", "sosiale medier", "t\u00f8ff", "t\u00e5lmodig", "bok"]}, {"field": "kw-entity", "value": ["lars", "bakebollens", "st. olav", "fredrik", "skade", "bacchus", "fastlege munkholmen legesenter", "fredrik og selma", "tidens krav", "pave", "liv", "mogstad", "laurits", "rit", "burma og s\u00f8r-amerika", "hospital", "laurtiz", "erik", "kroppsklemma", "by\u00e5sen", "ukeadressa", "wind and fire", "skaden", "sunndalen", "ford galaxy", "nils", "signert", "biblioteket", "elna", "mari", "fyn", "adresseavisen", "sivert", "rosa"]}, {"field": "kw-location", "value": ["oslo", "hollywood", "earth", "danmark", "surnadal", "burma", "odense", "trondheim"]}, {"field": "kw-pageclass", "value": "article"}, {"field": "kw-person", "value": ["anita sylte", "henning mankell", "kari l\u00f8vendahl mogstad", "nils ivar leraand", "leo tolstoj", "inge l\u00f8vendahl", "nils ivar", "karl ove knausg\u00e5rd", "edvard munch", "selma mogstad leraan", "eric heiden"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14750182.ece/xynfmj/ALTERNATES/w980-default/portsvh.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abKroppsklemma\u00bb-forfatteren: - Jeg var en f\u00f8demaskin en stund"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/20/%C2%ABKroppsklemma%C2%BB-forfatteren-Jeg-var-en-f%C3%B8demaskin-en-stund-14750191.ece"}, {"field": "pageclass", "value": ["article"]}, {"field": "publishtime", "value": "2017-05-20T09:57:26.000Z"}, {"field": "recs-articleid", "value": "14750191"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-20T09:57:26.000Z"}, {"field": "recs-rawtitle", "value": "\u00abKroppsklemma\u00bb-forfatteren: - Jeg var en f\u00f8demaskin en stund -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Fastlege, fembarnsmor og forfatter. Kari L\u00f8vendahl Mogstad vil beskytte ungdommen mot seg selv. Muligens har livet gjort henne t\u00f8ff nok."}, {"field": "thumbnail", "value": "http://content-thumbnail.cxpublic.com/content/thumbnail200x150/a947cc7defcc2cd0fb1b33e9b58a8ba7cfafdac0.jpg?59674b42"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-07-13T10:28:18.000Z"}, {"field": "title", "value": "\u00abKroppsklemma\u00bb-forfatteren: - Jeg var en f\u00f8demaskin en stund"}, {"field": "url", "value": "http://www.adressa.no/pluss/magasin/2017/05/20/%c2%abKroppsklemma%c2%bb-forfatteren-Jeg-var-en-f%c3%b8demaskin-en-stund-14750191.ece"}, {"field": "urlhash", "value": "a947cc7defcc2cd0fb1b33e9b58a8ba7cfafdac0"}], "score": 0.5278081, "siteId": "9222270286501375973", "id": "a947cc7defcc2cd0fb1b33e9b58a8ba7cfafdac0"}

