{"fields": [{"field": "modifiedtime", "type": "time", "value": "2016-11-13T14:59:33.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Utenriks", "Frankrike", "francois holland"]}, {"field": "author", "value": ["michael seidelin", "politiken/adresseavisen"]}, {"field": "body", "value": ["\u00c9lys\u00e9e-palasset midt i Paris signaliserer makt og styrke, og den er reell. Frankrike har nettopp passert Storbritannia som verdens femte sterkeste \u00f8konomiske makt. Den franske atomv\u00e5penstyrken er respektert, og franske kommandosoldater kjemper i disse dager side om side med sine amerikanske kolleger i Irak.", "Som \u00f8verstkommanderende for landets v\u00e6pnede styrker - og som president med en innflytelse som if\u00f8lge grunnloven overstiger den amerikanske presidentens p\u00e5 flere omr\u00e5der - er Fran\u00e7ois Hollande et av verdens mektigste mennesker. Omgitt av soldatene i den republikanske garde med sine gull- og fj\u00e6rpyntede uniformer fra en svunnen tid, har han pr\u00f8vd \u00e5 leve opp til betegnelsen \u00abden republikanske monark\u00bb, som blir brukt om franske presidenter.", "N\u00e5 er imidlertid illusjonen brutt.", "- Jeg er sp\u00f8kelset i \u00c9lys\u00e9et, sier han sp\u00f8kefullt til journalistene G\u00e9rard Davet og Fabrice Lhomme i boken deres med den pirrende tittelen \u00abUn pr\u00e9sident ne devrait pas dire \u00e7a ...\u00bb: \u00abDet burde ikke en president si ...\u00bb, alts\u00e5.", "- Det \u00e5 v\u00e6re president er det samme som \u00e5 ikke ha venner. Hvis man er president m\u00e5 man akseptere ensomheten.", "Ronald Reagan uttrykte det samme etter at han hadde forlatt Det hvite hus. Fran\u00e7ois Hollande forteller imidlertid om makten og dens skyggesider mens han fortsatt ut\u00f8ver den, og boken gir et fascinerende innblikk bak maktens kulisser. Presidenten er til tider brutalt \u00e6rlig, og leserne kommer n\u00e6rmere inn p\u00e5 en mann som makten har forvandlet fra \u00e5 v\u00e6re \u00e5pen og kontakts\u00f8kende til \u00e5 bli formell og reservert.", "Det har gjort boken til en bestselger - men samtidig en politisk skandale. En president skal nemlig ikke ta bladet fra munnen p\u00e5 denne m\u00e5ten, mener kritikerne, og bokens tittel har derfor blitt profetisk. Etter utgivelsen av boken - som er bygd p\u00e5 61 m\u00f8ter med presidenten siden juli 2012 - har nemlig den franske presidenten store problemer. Bildet av en liten og litt overvektig mann som sitter alene ved tv-en i det forgylte palasset kveld etter kveld med m\u00e5ltidet p\u00e5 et brett foran seg, er ikke forenelig med en \u00abrepublikansk monark\u00bb.", "- Under alle omstendigheter betyr det politiske livet at man har mange forbindelser, men f\u00e5 venner ... Vennskap er sjeldent. Jeg kan telle vennene mine p\u00e5 \u00e9n h\u00e5nd, lyder Fran\u00e7ois Hollandes desillusjonerende kommentar.", "Fortellinger om ensomhet, oppgj\u00f8rene med sin tidligere partner og konfliktene med den n\u00e5v\u00e6rende, skuespillerinnen og filmprodusenten Julie Gayet, som for enhver pris vil gifte seg med Hollande, sjokkerer offentligheten.", "- Ja, det vil hun. Det koker. For en kvinne er det tross alt en f\u00f8lelsesmessig anerkjennelse, det er ikke for prestisjens skyld. Men jeg vil ikke gj\u00f8re det offisielt ... Hvis det var tilfellet ville man uunng\u00e5elig si at det handler om valgkamp, noe politisk, sier presidenten.", "Som flere kommentatorer p\u00e5peker henger han samtidig ut en anerkjent og moden skuespillerinne som en kvinne som bare dr\u00f8mmer om \u00e5 bli gift med ham.", "Det g\u00e5r heller ikke bedre med forholdet til kameratene i sosialistpartiet.", "- Vi m\u00e5 foreta en likvidering. Vi m\u00e5 beg\u00e5 harakiri, sier han om partiet han sto i spissen for i over 20 \u00e5r, og som sikret ham valget til presidentposten i 2012.", "Presidentens analyse er at partiet har overlevd seg selv, og at nye politiske konstellasjoner er n\u00f8dvendige.", "Det siste virker usannsynlig. I f\u00f8rste omgang er det nemlig presidenten selv som beg\u00e5r politisk selvmord, slik dagsavisen Le Monde skriver i en lederartikkel, og hans n\u00e6rmeste venner trygler ham om \u00e5 ikke stille til gjenvalg ved presidentvalget til v\u00e5ren.", "- Personlig, og som hans venn, \u00f8nsker jeg at han unng\u00e5r den ydmykelsen, sier presidentens n\u00e6rmeste venn, advokaten Jean-Pierre Mignard. Det var han som \u00e5pnet d\u00f8ren for Fran\u00e7ois Hollande da S\u00e9gol\u00e8ne Royale, presidentens partner og mor til deres fire barn, kastet ham ut fra hjemmet deres i 2007 p\u00e5 grunn av forholdet han den gang hadde til journalisten Val\u00e9rie Trierweiler.", "If\u00f8lge den nyeste meningsm\u00e5lingen er under ti prosent av velgerne forn\u00f8yde med presidentens innsats, og allerede f\u00f8r utgivelsen av boken var vennene i ferd med \u00e5 forlate det synkende skipet. I l\u00f8pet av 362 sider klarer han \u00e5 legge seg ut med forgjengeren Nicolas Sarkozy, flere av statsr\u00e5dene, president Barack Obama, landets dommere og til og med noen fotballspillere, som if\u00f8lge den ellers s\u00e5 fotballinteresserte presidenten har behov for \u00abhjernetrim\u00bb.", "Det store sp\u00f8rsm\u00e5let er hvorfor Fran\u00e7ois Hollande har \u00abskriftet\u00bb, slik flere av vennene hans formulerer det, overfor to journalister, fullt klar over at de ville referere samtalene?", "Opprinnelig overtalte journalistene G\u00e9rard Davet og Fabrice Lhomme fra avisen Le Monde den nyvalgte presidenten til \u00e5 delta i en bok om hans f\u00f8rste hundre dager i \u00c9lys\u00e9e-palasset. Det ble til noe mye st\u00f8rre. Presidenten elsker politisk journalistikk, og han liker \u00e5 v\u00e6re sammen med journalister.", "I det sekul\u00e6re Frankrike vekker hans tanker om muslimer og islamisering oppsikt, slik de kommer til uttrykk i boken.", "- Problemet er at muslimene viser seg mer som muslimer enn tidligere. Kanskje vil de anerkjennes, for andre er det snakk om provokasjon, for enkelte en radikalisering ... S\u00e5 lenge de skjulte seg sjokkerte det ingen. Men n\u00e5 ser man dem, kanskje fordi de er flere. I mange land skaper det ikke problemer. I Frankrike er det et problem.", "Fremtredende muslimer reagerte umiddelbart med sp\u00f8rsm\u00e5let om de n\u00e5 m\u00e5 skjule seg, og presidenten b\u00f8r ikke regne med \u00f8kt st\u00f8tte i de innvandreromr\u00e5dene som ble mobilisert ved siste valg.", "For offentlighetens del treffer han imidlertid presist i oppgj\u00f8ret med politisk islam og kritikken av muslimenes manglende engasjement i kampen mot terrorismen. Flertallet av befolkningen har samme holdning i disse sp\u00f8rsm\u00e5lene, og det samme er tilfellet med konstateringen om at integreringen ikke fungerer i de store innvandrerbydelene. Likevel kommer han galt ut.", "Presidenten henviser til fotballstjernene fra de siste \u00e5rene som for manges vedkommende er produkter av \u00ables quartiers\u00bb - innvandrerbydelene - som d\u00e5rlige eksempler.", "- Man har karene fra innvandrerbydelene, som ikke har noen bakgrunn, ingen verdier og som har reist fra Frankrike for tidlig ... De har g\u00e5tt fra \u00e5 v\u00e6re uoppdragne unger til \u00e5 bli s\u00f8kkrike stjerner uten de minste forberedelser. De er psykologisk sett ikke forberedt til \u00e5 vite hva som er bra og hva som er d\u00e5rlig.", "Fran\u00e7ois Hollandes uttalelser til journalistene falt f\u00f8r fotball-EM i Frankrike i sommer. Han henviste til det skandaleombruste laget fra VM i 2012 som passer til karakteristikken, mens det nye laget har et helt annet image.", "Helt uventet har den runde, joviale og fredelige Fran\u00e7ois Hollande utviklet seg til \u00e5 bli en \u00abkrigspresident\u00bb. Han har f\u00f8rt Frankrike til krig i Mali, franske soldater har stoppet borgerkrigen i Den sentralafrikanske republikk, og akkurat n\u00e5 letter jagerbombere fra hangarskipet \u00abCharles de Gaulle\u00bb i det \u00f8stlige Middelhavet for \u00e5 delta i operasjoner mot IS. Prisen er h\u00f8y, ogs\u00e5 for en president.", "- N\u00e5r jeg ser de amputerte og brannskadde mennene, sier jeg til meg selv: Dette kan de godt bebreide meg for.", "Han er sv\u00e6rt bevisst over at han sender menn og kvinner i d\u00f8den.", "- N\u00e5r man st\u00e5r overfor det f\u00f8rste d\u00f8dsfallet blir man klar over at man har tatt en alvorlig beslutning ... Man blir beveget hver gang. For det er jeg som har tatt beslutningen.", "Han var p\u00e5 stedet kort tid etter terroraksjonene mot den satiriske ukeavisen Charlie Hebdo i januar i fjor, og mot konserthallen Bataclan og de n\u00e6rliggende kafeene i Paris i november. Ved begge anledninger skulle han sammen med sine medarbeidere umiddelbart ta stilling til forl\u00f8pet av etterforskningen, beredskapen mot nye terrorhandlinger, kommunikasjon med befolkningen og kontakt med internasjonale statsledere.", "- Man blir kaldblodig, fordi det er s\u00e5 mange vanskelige ting \u00e5 ta stilling til. Det er gisselsituasjoner, terroraksjoner og milit\u00e6re angrep som skal organiseres ... Alt dette vil ikke si at man blir likegyldig, men man blir straks n\u00f8dt til \u00e5 skjule seg bak et skjold.", "Fran\u00e7ois Hollande har f\u00e5tt bred anerkjennelse for sine opptredener ved de mange dramatiske og tragiske begivenhetene som har preget hans snart fem \u00e5r ved makten, og han har opptr\u00e5dt menneskelig og verdig ved begravelser og minneh\u00f8ytideligheter for falne soldater og ofre for terrorismen.", "Kanskje du vil lese om Sn\u00e5samannens biografi ogs\u00e5?", "I debatten blir likevel disse viktige avsnittene i boken helt overskygget av en avsl\u00f8ring som nok en gang illustrerer presidentens manglende diskresjon og lysten til \u00e5 snakke ut.", "If\u00f8lge flere etterretningseksperter \u00f8ker antallet henrettelser av terrorister og gisseltakere utenfor Frankrikes grenser. Franske fly eller kommandosoldater har \u00abuskadeliggjort\u00bb utallige landsfiender, og under en samtale i oktober 2015 sp\u00f8r de to journalistene om hvor mange det er snakk om.", "- Jeg har minst gitt ordre om fire, innr\u00f8mmer han og forklarer hensikten bak den franske \u00ablicence to kill\u00bb.", "- Hvis det inneb\u00e6rer omkostninger og det ikke er strategisk, s\u00e5 er det ingen grunn til \u00e5 beslutte et angrep eller en operasjon. Hvis det er kostbart, men strategisk, s\u00e5 skal man gj\u00f8re det likevel.", "Disse avsl\u00f8ringene har f\u00f8rt til en str\u00f8m av kritikk fra opposisjonen, som beskylder presidenten for \u00e5 r\u00f8pe milit\u00e6re hemmeligheter.", "Ikke engang hans n\u00e6rmeste fors\u00f8ker \u00e5 forsvare ham. Alle pr\u00f8ver n\u00e5 \u00e5 redde sitt eget skinn ved \u00e5 ta avstand fra mannen som gjorde dem til etterretningssjefer, stabssjefer, parlamentarikere eller ministre.", "\u00abSp\u00f8kelset i \u00c9lys\u00e9et\u00bb er mer ensom enn noensinne.", "ukeadressa@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "6220e81da5504327bf7b1aa0cee2b182cb6f5d8bb4271970c06ab3a2a2f4af8d"}, {"field": "createtime", "value": "2016-11-13T15:03:36.000Z"}, {"field": "description", "value": "F\u00e5 m\u00e5neder f\u00f8r presidentvalget forteller president Fran\u00e7ois Hollande om baksiden av medaljen, om ensomheten i palasset, om terrorisme og brutte l\u00f8fter i en ny bok som sjokkerer b\u00e5de venner og fiender."}, {"field": "dominantimage", "value": "http://www.adressa.no/pluss/magasin/article13771777.ece/rp0l6p/ALTERNATES/w980-default/tb2d2660"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c50cd193d6a908459149957c523c2d16ee8809d.jpg?58ff7bed"}, {"field": "dominantthumbnaildimensions", "value": "300x169"}, {"field": "heading", "value": ["Sp\u00f8kelset i \u00c9lys\u00e9e-palasset -adressa.no", "Dameproblemer", "Den beste analytikeren", "Terrorisme og f\u00f8lelser"]}, {"field": "id", "value": "8c50cd193d6a908459149957c523c2d16ee8809d"}, {"field": "keyword", "value": ["Ukeadressa", "Utenriks", "Frankrike", "francois holland"]}, {"field": "keywords", "value": "Ukeadressa,Utenriks,Frankrike,francois holland"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "le monde"}, {"field": "kw-concept", "value": ["franske presidenten", "president"]}, {"field": "kw-entity", "value": ["\u00e9lys\u00e9et", "bataclan", "charles de gaulle", "s. prisen", "fran\u00e7ois hollande", "middelhavet", "s\u00e9gol\u00e8ne royale", "val\u00e9rie trierweiler", "fabrice lhomme", "jean-pierre mignard", "\u00e9lys\u00e9e", "g\u00e9rard davet og fabrice lhomme", "sn\u00e5samannens", "utenriks"]}, {"field": "kw-location", "value": ["irak", "mali", "paris", "storbritannia", "frankrike"]}, {"field": "kw-pageclass", "value": "article"}, {"field": "kw-person", "value": ["nicolas sarkozy", "g\u00e9rard davet", "charlie hebdo", "julie gayet", "barack obama", "ronald reagan"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13771777.ece/rp0l6p/ALTERNATES/w980-default/tb2d2660"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sp\u00f8kelset i \u00c9lys\u00e9e-palasset"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/11/13/Sp%C3%B8kelset-i-%C3%89lys%C3%A9e-palasset-13771778.ece"}, {"field": "pageclass", "value": ["article"]}, {"field": "publishtime", "value": "2016-11-13T14:59:33.000Z"}, {"field": "recs-articleid", "value": "13771778"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-11-13T14:59:33.000Z"}, {"field": "recs-rawtitle", "value": "Sp\u00f8kelset i \u00c9lys\u00e9e-palasset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "F\u00e5 m\u00e5neder f\u00f8r presidentvalget forteller president Fran\u00e7ois Hollande om baksiden av medaljen, om ensomheten i palasset, om terrorisme og brutte l\u00f8fter i en ny bok som sjokkerer b\u00e5de venner og fiender."}, {"field": "thumbnail", "value": "http://content-thumbnail.cxpublic.com/content/thumbnail200x150/8c50cd193d6a908459149957c523c2d16ee8809d.jpg?58ff7bed"}, {"field": "thumbnailfullheightdimensions", "value": "200x2355"}, {"field": "timestamp", "value": "2017-04-25T16:40:13.000Z"}, {"field": "title", "value": "Sjokk-bok fra den franske presidenten"}, {"field": "url", "value": "http://www.adressa.no/pluss/magasin/2016/11/13/Sp%c3%b8kelset-i-%c3%89lys%c3%a9e-palasset-13771778.ece"}, {"field": "urlhash", "value": "8c50cd193d6a908459149957c523c2d16ee8809d"}], "score": 0.47600102, "siteId": "9222270286501375973", "id": "8c50cd193d6a908459149957c523c2d16ee8809d"}

