{"fields": [{"field": "modifiedtime", "type": "time", "value": "2012-04-23T11:12:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Etter lang tids sykdom d\u00f8de Warren Zevon (bildet) av lungekreft i sitt eget hjem. Han ble 56 \u00e5r. Da hadde han 14 dager tidligere opplevd at hans siste album \u00abThe Wind\u00bb hadde g\u00e5tt inn p\u00e5 den amerikanske topp 20-lista.", "\u00abThe Wind\u00bb, som Adresseavisen ga terningkast fem i sin anmeldelse fredag, ble spilt inn hjemme hos ham selv siden han var for syk til \u00e5 forlate hjemmet. P\u00e5 albumet medvirker blant andre Bruce Springsteen, Jackson Browne, Ry Cooder, Emmylou Harris og en lang rekke andre toppmusikere.", "Sang om d\u00f8den", "I v\u00e5r anmeldelse av \u00abThe Wind\u00bb i fredagsavisen skrev vi blant annet at det meste betagende \u00f8yeblikket er hans versjon av Dylans \u00abKnockin' On Heavens Door\u00bb. Ogs\u00e5 i flere andre sanger er d\u00f8den tema. Et sted synger han for eksempel \u00abWill you stay with me to the end\u00bb.", "Det gjorde hans publikum. Etter en lang karriere der det kommersielt sett har g\u00e5tt b\u00e5de opp og ned, var det godt for Zevon \u00e5 oppleve at hans siste utgivelse ble tatt imot med begeistring av b\u00e5de kritikerne og et stort antall platekj\u00f8pere.", "Warren Zevon kunne skrive intense kj\u00e6rlighetsballader, men han utmerket seg mest som en satirisk og ironisk tekstforfatter.", "Mannen som en gang laget l\u00e5ten \u00abI'll Sleep When I'm Dead\u00bb omtalte ogs\u00e5 sin egen livstruende sykdom med store doser svart humor. - Jeg h\u00e5per jeg lever lenge nok til \u00e5 se den nye James Bond-filmen, sa han til Billboard Magazine i fjor. Et samlealbum med ham som kom i fjor, var prydet av et d\u00f8dningehode som r\u00f8kte pipe. Zevon hadde alltid en h\u00f8y stjerne hos sine musikerkolleger, og mange anser ham som en av de fremste amerikanske sangskriverne fra midten av 60-tallet og helt fram til i dag. Da Stage Dolls feiret 20-\u00e5rsjubileum sist l\u00f8rdag, spilte ogs\u00e5 de en Warren Zevon-l\u00e5t som et av sine ekstranumre.", "- Hils til Trondheim", "Zevon ble f\u00f8dt i Chicago i 1947 og hadde en urolig oppvekst. Hans far var profesjonell gambler og Zevon m\u00e5tte tidlig klare seg p\u00e5 egen h\u00e5nd.", "Etter en mislykket solodebut, spilte han i en periode piano med The Everly Brothers f\u00f8r han fikk sitt gjennombrudd med \u00abWarren Zevon\u00bb i 1976. Deretter fulgte tre andre sterke album f\u00f8r Zevon en periode dukket under for sitt enorme alkoholforbruk. I 1987 gjorde han et glimrende comeback med \u00abSentimental Hygiene\u00bb, der han har med seg b\u00e5de Neil Young, Bob Dylan og R.E.M.", "Zevon var alltid opptatt av Norge. - Hils til Trondheim, sa han da jeg intervjuet ham i Oslo i 1989. Han hadde spilt i Studentersamfundet \u00e5ret f\u00f8r og husket godt at arrang\u00f8rene hadde gitt ham en bok om Edvard Munch, som han var en stor beundrer av.", "Han rakk \u00e5 utgi et siste kritikerrost album, men s\u00f8ndag d\u00f8de Warren Zevon av lungekreft etter \u00e5 ha v\u00e6rt syk i ett \u00e5r."]}, {"field": "category0", "value": "kultur"}, {"field": "contenthash", "value": "91d22bf0a52861b53514f7161a608f94bf2c2605f0acfde8506c04021c15d4f5"}, {"field": "createtime", "value": "2015-12-27T14:58:54.000Z"}, {"field": "description", "value": "\u00abWarren Zevon skal d\u00f8. Aldri f\u00f8r har vi h\u00f8rt en artist ta en s\u00e5 kraftfull avskjed\u00bb, skrev vi sist fredag. S\u00f8ndag d\u00f8de han."}, {"field": "dominantimage", "value": "http://www.adressa.no/incoming/article1066299.ece5/ALTERNATES/w980-default/ver2%20Warren%20Zevon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bb957527ee64efc8f6091aa70bbf237a555a907d.jpg?5979ea3c"}, {"field": "dominantthumbnaildimensions", "value": "300x169"}, {"field": "heading", "value": "En stor sangskriver er d\u00f8d -adressa.no"}, {"field": "id", "value": "bb957527ee64efc8f6091aa70bbf237a555a907d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["the", "d\u00f8d", "spilt", "s\u00f8ndag d\u00f8de", "album"]}, {"field": "kw-entity", "value": ["knockin", "will", "ry cooder", "dead", "sleep when i", "studentersamfundet", "dylans", "the everly brothers", "the wind", "stage dolls", "sentimental hygiene", "adresseavisen", "billboard magazine", "on heavens door"]}, {"field": "kw-location", "value": ["trondheim", "oslo", "chicago", "norge"]}, {"field": "kw-pageclass", "value": "article"}, {"field": "kw-person", "value": ["jackson browne", "neil young", "warren zevon", "james bond", "bob dylan", "emmylou harris", "bruce springsteen", "edvard munch"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1066299.ece5/ALTERNATES/w980-default/ver2%20Warren%20Zevon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En stor sangskriver er d\u00f8d"}, {"field": "og-type", "value": "article"}, {"field": "og-url", "value": "http://www.adressa.no/kultur/article49108.ece"}, {"field": "pageclass", "value": ["article"]}, {"field": "publishtime", "value": "2003-09-08T22:21:06.000Z"}, {"field": "recs-articleid", "value": "2548134"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-09-08T22:21:06.000Z"}, {"field": "recs-rawtitle", "value": "En stor sangskriver er d\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00abWarren Zevon skal d\u00f8. Aldri f\u00f8r har vi h\u00f8rt en artist ta en s\u00e5 kraftfull avskjed\u00bb, skrev vi sist fredag. S\u00f8ndag d\u00f8de han."}, {"field": "thumbnail", "value": "http://content-thumbnail.cxpublic.com/content/thumbnail200x150/bb957527ee64efc8f6091aa70bbf237a555a907d.jpg?5979ea3c"}, {"field": "thumbnailfullheightdimensions", "value": "200x831"}, {"field": "timestamp", "value": "2017-07-27T13:27:24.000Z"}, {"field": "title", "value": "En stor sangskriver er d\u00f8d"}, {"field": "url", "value": "http://www.adressa.no/kultur/article49108.ece"}, {"field": "urlhash", "value": "bb957527ee64efc8f6091aa70bbf237a555a907d"}], "score": 0.7914578, "siteId": "9222270286501375973", "id": "bb957527ee64efc8f6091aa70bbf237a555a907d"}

