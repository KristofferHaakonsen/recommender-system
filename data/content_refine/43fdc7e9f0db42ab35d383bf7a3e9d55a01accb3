{"fields": [{"field": "modifiedtime", "type": "time", "value": "2012-04-23T12:41:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det stod at de skulle ta oss, b\u00e5de ungene v\u00e5re og meg, forteller Vera. Tenk - en norsk kvinne som er gift med en mann fra den andre siden av jordkloden. Det ble for mye for den anonyme brevskriveren, som truet familien p\u00e5 livet. Sint eller lei seg har Vera v\u00e6rt ved flere anledninger. Men dette var den eneste gangen hun ble redd.", "Familien tvilte", "Jimmy (49) er b\u00e5tbygger, Vera (46) er renholder. De har blokkleilighet, hytte og b\u00e5t som Jimmy har bygd selv. De har to voksne d\u00f8tre. Stort n\u00e6rmere gjennomsnittsparet kommer man ikke. Men Vera er fra Trondheim og Jimmy kommer fra Filippinene. Fortsatt er det uvanlig med ekteskap mellom en norsk kvinne og en asiatisk mann. For 24 \u00e5r siden skapte det mer enn bare hevede \u00f8yenbryn.", "De m\u00f8ttes i Oslo, butikkdamen og sj\u00f8mannen som ventet p\u00e5 hyre. 29. september 1978 var det bryllup i r\u00e5dhuset, med kun venner til stede. Det gikk fort, de hadde bare v\u00e6rt kj\u00e6rester noen m\u00e5neder, og Veras foreldre var skeptiske.", "- Pappa sa at han ikke hadde noe imot utlendinger, han ville bare ikke ha dem innp\u00e5 seg, minnes hun.", "Andre i familien var ogs\u00e5 tvilende. Vera hadde giftet seg med en filippiner - tenk hva naboene ville si! Presset p\u00e5 Jimmy var stort f\u00f8r det f\u00f8rste m\u00f8tet med svigerfamilien i jula det \u00e5ret.", "- Jeg var nerv\u00f8s da vi skulle dra til Trondheim, sier han.", "Bekjentskap kan overvinne fordommer. Etter hvert ble Jimmy og svigerfaren gode venner.", "Venner sviktet", "Ekteparet Gomez flyttet til Trondheim. Etter hvert gikk Jimmy i land - han ville ha mer tid sammen med familien etter at eldstedatteren Jannike var f\u00f8dt. Men det var ikke enkelt \u00e5 skaffe seg en ny jobb. Ogs\u00e5 Vera hadde plutselig et handikap i yrkeslivet - etternavnet. En potensiell arbeidsgiver var im\u00f8tekommende, helt til han fikk h\u00f8re navnet Gomez:", "\u00abEr du ikke norsk, du?\u00bb.", "Vera forklarte. Butikkeieren takket for praten - hun skulle f\u00e5 h\u00f8re fra dem.", "Hun h\u00f8rte aldri noe mer.", "Slik har en norsk kvinne f\u00e5tt f\u00f8rsteh\u00e5nds kjennskap til diskrimineringen som rammer utlendinger i arbeidslivet.", "- Folk sa mye rart. Og selv om de ikke sa noe, s\u00e5 merket jeg det p\u00e5 blikkene deres, forteller Vera.", "En ting var vitsingen om utlendinger i kantina p\u00e5 jobben. Det var nok ikke vondt ment, selv om det kunne v\u00e6re s\u00e5rende. Verre var det at folk sa hun hadde f\u00e5tt penger for \u00e5 gifte seg, slik at Jimmy kunne bli i Norge, at ingen norske menn ville ha henne, s\u00e5 hun m\u00e5tte ta til takke med en utlending og at innvandrere luktet vondt og var \u00abskitne\u00bb.", "- Jeg ble bekymret hvis Jimmy skulle lage mat, sier Vera.", "Hun fryktet at fremmedartet krydderduft skulle sjenere naboene.", "10 - 15 \u00e5r senere synes selv gamle bestem\u00f8dre at wok-gryta er god \u00e5 ha. Ingen klager over hvitl\u00f8kslukt lenger.", "- I starten var jeg redd for \u00e5 g\u00e5 sammen med Jimmy p\u00e5 gata i Trondheim, sier Vera.", "I Oslo, hvor ingen kjente henne, var det greit. Men i Trondheim f\u00f8ltes det vanskelig. Bare hvis faren til Vera ogs\u00e5 ble med ekteparet, f\u00f8lte hun seg trygg p\u00e5 at de fikk g\u00e5 i fred for blikk eller kommentarer.", "I disse f\u00f8rste \u00e5rene fant Vera ut hvem i omgangskretsen som var ekte venner. Noen inviterte gjerne henne hjem, men s\u00e5 helst at hun ikke tok med Jimmy.", "- Motstanden ga oss styrke. Vi ville ikke la oss knekke. Men jeg ble lei meg, og n\u00e5r jeg fortalte Jimmy hva som foregikk, ble det vondt for ham ogs\u00e5, sier Vera.", "M\u00f8tte familien", "Til tross for enkelte ubehagelige episoder, har Jimmy et bra inntrykk av Norge. De f\u00f8rste nordmennene han ble kjent med var sj\u00f8folk, som han kom godt overens med.", "- De hadde ikke noe imot at jeg fant meg ei norsk kone, forteller Jimmy.", "Men det vanket sp\u00f8kefulle bemerkninger om at de ikke forstod seg helt p\u00e5 ham. Matrosene mente bestemt at jentene i Jimmys hjemland var mye s\u00f8tere.", "Jimmys foreldre protesterte heller ikke p\u00e5 at s\u00f8nnen bosatte seg langt oppe i nord. De var glade p\u00e5 hans vegne.", "F\u00f8rst i 1985 bes\u00f8kte han Filippinene igjen. Vera traff ikke svigerfamilien sin f\u00f8r 15 \u00e5r etter bryllupet. Da reiste hun alene til Filippinene, slik at hun kunne bli kjent med ektemannens familie i fred og ro.", "- Det var ikke bare enkelt \u00e5 komme dit for f\u00f8rste gang, etter s\u00e5 mange \u00e5r. Men jeg fikk en fantastisk trivelig mottakelse, folk var s\u00e5 varme og \u00e5pne. Jeg skulle \u00f8nske at Jimmy hadde blitt tatt imot p\u00e5 samme m\u00e5te her i landet, sier Vera.", "Lettere for menn", "P\u00e5 midten av 80-tallet flyttet paret til Rjukan. Jimmy fikk jobb der, og tilv\u00e6relsen ble enklere. Men en dag l\u00e5 trusselbrevet i postkassa.", "- Jeg gikk til politiet og anmeldte saken. Da var jeg virkelig skremt, sier Vera.", "Familien flyttet tilbake til Trondheim etter noen \u00e5r. Utover 90-tallet synes Jimmy og Vera at det skjedde en holdningsendring.", "- F\u00f8r skar folk alle utlendinger over en kam. N\u00e5 er mange blitt mer nyanserte, sier Vera. Men fortsatt er hun p\u00e5 vakt ute blant folk.", "- Jeg har blitt kalt \u00abhore\u00bb fordi jeg er gift med Jimmy, og minnene sitter i. Da jeg var ung, forsvarte jeg meg ikke mot slike kommentarer, men det vil jeg gj\u00f8re hvis det skulle skje n\u00e5, sier Vera.", "Hun tror det var - og fortsatt er - mer akseptabelt for menn \u00e5 ha en utenlandsk ektefelle enn omvendt.", "- Hvis en mann finner seg en \u00abeksotisk\u00bb kone, s\u00e5 synes kompisene at han er noe til kar. Men en kvinne som har en mann med en annen hudfarge, kan risikere \u00e5 f\u00e5 h\u00f8re at hun er et svin og ei hore, sier Vera.", "Det finnes hindringer i et tokulturelt ekteskap. Spr\u00e5k er \u00e9n av dem - og i starten gikk det en del p\u00e5 engelsk og fingerspr\u00e5k mellom Vera og Jimmy. Norske kvinner er ogs\u00e5 mer selvstendige enn Jimmy var vant med fra hjemlandet.", "- Jimmy er en ordentlig familiefar. Trives hjemme, og liker at vi er to om ting, sier Vera. Men de er enige om at slike ting g\u00e5r seg til etter hvert. Kulturforskjeller er overkommelige.", "- Da vi giftet oss sa folk at det ikke ville vare. At vi var for forskjellige. Men neste \u00e5r feirer vi s\u00f8lvbryllup, sier de."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "718018357c681b9b8d6f126d27a21411ad63f0430b3b589c8be41de95dd3fbbb"}, {"field": "createtime", "value": "2017-05-08T18:33:09.000Z"}, {"field": "description", "value": "Vera Otn\u00e6s ble til Vera Gomez. Hun fikk mannen hun elsket, og trusselbrev om at hun var en skam for Norge."}, {"field": "dominantimage", "value": "http://www.adressa.no/incoming/article1017607.ece5/ALTERNATES/w980-default/ver2%20Gomez1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/43fdc7e9f0db42ab35d383bf7a3e9d55a01accb3.jpg?593c814f"}, {"field": "dominantthumbnaildimensions", "value": "300x169"}, {"field": "heading", "value": "Kj\u00e6rlighet over alle grenser -adressa.no"}, {"field": "id", "value": "43fdc7e9f0db42ab35d383bf7a3e9d55a01accb3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "science"}, {"field": "kw-concept", "value": ["gift", "kvinne", "norsk kvinne", "utlending", "familie", "mann", "kjent", "trondheim", "norsk"]}, {"field": "kw-entity", "value": ["jannike", "jimmy og vera", "trondheim og jimmy", "jimmy", "vera og jimmy"]}, {"field": "kw-location", "value": ["vera", "trondheim", "oslo", "filippinene", "norge", "rjukan"]}, {"field": "kw-pageclass", "value": "article"}, {"field": "kw-person", "value": ["vera otn\u00e6s", "vera gomez"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1017607.ece5/ALTERNATES/w980-default/ver2%20Gomez1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00e6rlighet over alle grenser"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article80745.ece"}, {"field": "pageclass", "value": ["article"]}, {"field": "publishtime", "value": "2002-12-12T13:05:00.000Z"}, {"field": "recs-articleid", "value": "2597874"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-12-12T13:05:00.000Z"}, {"field": "recs-rawtitle", "value": "Kj\u00e6rlighet over alle grenser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Vera Otn\u00e6s ble til Vera Gomez. Hun fikk mannen hun elsket, og trusselbrev om at hun var en skam for Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/43fdc7e9f0db42ab35d383bf7a3e9d55a01accb3.jpg?593c814f"}, {"field": "thumbnailfullheightdimensions", "value": "200x1485"}, {"field": "timestamp", "value": "2017-06-10T23:31:27.000Z"}, {"field": "title", "value": "Kj\u00e6rlighet over alle grenser"}, {"field": "url", "value": "http://www.adressa.no/nyheter/trondheim/article80745.ece"}, {"field": "urlhash", "value": "43fdc7e9f0db42ab35d383bf7a3e9d55a01accb3"}], "score": 0.40432623, "siteId": "9222270286501375973", "id": "43fdc7e9f0db42ab35d383bf7a3e9d55a01accb3"}

