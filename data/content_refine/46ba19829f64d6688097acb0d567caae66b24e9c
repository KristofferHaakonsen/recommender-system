{"fields": [{"field": "modifiedtime", "type": "time", "value": "2015-06-05T09:26:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor langbach", "tidligere dommer", "tidligere leder for domstoladministrasjonen"]}, {"field": "body", "value": ["Saken oppdateres.", "Sakene ble senere gjenopptatt, og han ble frifunnet for alle drapene. For \u00e5 f\u00e5 klarlagt hvordan dette kunne skje, nedsatte den svenske regjeringen Bergwallkommisjonen, hvor jeg var eneste norske medlem.", "Det m\u00e5 i rettferdighetens navn tas h\u00f8yde for at det er lett \u00e5 v\u00e6re etterp\u00e5klok, at Quick som person var en utfordring og at en tilst\u00e5ende seriemorder ikke var dagligdags kost for politiet. Men dette var et sakskompleks hvor n\u00e6rmest alt som kunne g\u00e5 galt, ogs\u00e5 gikk galt. Kommisjonen peker p\u00e5 en rekke feil og mangler ved etterforskningen, p\u00e5talemyndighetens arbeid, de sakkyndiges rolle og den rettslige behandlingen. Den viktigste grunnen til at alt gikk galt, var likevel at Quick l\u00f8y og selv ville bli d\u00f8mt.", "Det hele startet 1. mars 1993, da politiet m\u00f8tte opp p\u00e5 det psykiatriske sykehuset S\u00e4ter for \u00e5 avh\u00f8re Quick, som var under \u00abrettspsykiatrisk v\u00e5rd\u00bb der p\u00e5 bakgrunn av en dom noen \u00e5r tidligere. Overfor behandlingspersonalet hadde han begynt \u00e5 snakke om at han hadde drept unggutten Johan Asplund i Sundsvall for mange \u00e5r tilbake, og sykehuset hadde derfor varslet politiet. I dette avh\u00f8ret opprettholdt han \u00e5 ha beg\u00e5tt dette drapet, men m\u00e5tte ha atskillig hjelp av terapeuten for \u00e5 komme fram med detaljer. Terapeuten hadde for \u00f8vrig tatt ham med til Sundsvall i forkant av avh\u00f8ret, slik at han lettere skulle kunne fortelle om drapet. Ikke s\u00e6rlig smart med tanke p\u00e5 etterforskningen.", "I \u00e5rene som fulgte ble det gjennomf\u00f8rt et stort antall avh\u00f8r av Quick, som stadig tilsto nye drap og hvor detaljene til dels var ganske groteske, med innslag av partering og kannibalisme. Tre av drapene han ble d\u00f8mt for knyttet seg til Norge; dette gjaldt Gry Storvik, Trine Jensen og Therese Johannessen. Han tilsto ogs\u00e5 drap av to unge asyls\u00f8kere i Oslo, men de viste seg etter hvert \u00e5 bo i Sverige og v\u00e6re spill levende.", "Det mest sentrale funnet kommisjonen har gjort, var nok \u00e5 se den skremmende effekten av \u00abgruppetenkning\u00bb. Det var de samme personene i politi og p\u00e5talemyndighet som jobbet med alle sakene. Selv om de mener \u00e5 ha v\u00e6rt skeptiske, ble de tydeligvis fanget av tanken p\u00e5 at de satt med en seriemorder som kom med korrekte tilst\u00e5elser. Dette ble st\u00f8ttet av behandlingspersonalet p\u00e5 S\u00e4ter, som i terapien arbeidet med \u00e5 f\u00e5 Quick til \u00e5 \u00abhuske\u00bb hva han hadde gjort, og ogs\u00e5 av Sveriges mest kjente vitnepsykolog. Dette p\u00e5virket etterforskningen, s\u00e6rlig ved at det tydeligvis ikke gjorde noe inntrykk at Quick gjennomg\u00e5ende forklarte seg feilaktig i den f\u00f8rste fasen av sine tilst\u00e5elser. Forklaringen p\u00e5 at han forklarte seg uriktig var at han hadde problemer med \u00e5 kunne snakke om det som hadde skjedd.", "For \u00e5 ta et eksempel: Therese Johannessen forsvant fra bydelen Fjell i Drammen 3. juli 1988. Quick forteller i sine f\u00f8rste forklaringer om saken at han kom til Fjell midt p\u00e5 dagen og at det var fint v\u00e6r. Fjell beskriver han som et lite sted med et hundretalls eldre eneboliger. Therese var blond og hadde store fortenner. Faktum er at Fjell er en drabantby med boligblokker, at det regnet, at Therese hadde m\u00f8rkt h\u00e5r og manglet en fortann. Men via en rekke avh\u00f8r, hvor mer eller mindre ledende sp\u00f8rsm\u00e5l inng\u00e5r, ble forklaringene til slutt mer i samsvar med virkeligheten. Det hele toppet seg da politiet etter \u00e5 ha t\u00f8mt et vann hvor Quick sa \u00e5 ha kastet deler av levningene, fant hva som if\u00f8lge en norsk ekspert var en benbit fra et ungt menneske. I ettertid har det vist seg at dette ikke var noen benbit i hele tatt.", "Slik gruppetenkning har vi sett spor av ogs\u00e5 i politiarbeid i Norge, og vi ser det fremdeles. Det var vel det vi s\u00e5 i Fritz Moen-saken, og det synes \u00e5 ha v\u00e6rt en slik mekanisme som slo inn ogs\u00e5 da politiet i Hordaland tidlig i etterforskningen bestemte seg for at \u00e5tte \u00e5r gamle Monika hadde hengt seg i en beltereim. Slikt kan skje, hvis det ikke er bygd inn systemer for kritisk kvalitetskontroll. Djevelens advokat \u2013 den som drar alt i tvil \u2013 er her et sentralt element.", "Quick hadde jo forsvarere, og man kan jo undre p\u00e5 hva de gjorde. En forsvarer skal v\u00e6re lojal mot sin klient og st\u00f8tte klienten, og det var nettopp hva Quicks forsvarere valgte \u00e5 gj\u00f8re. Men n\u00e5r klienten er sterkt psykisk avvikende og til dels tungt medisinert, er det sp\u00f8rsm\u00e5l om ikke en forsvarer har et mer vidtrekkende ansvar: \u00e5 hindre at det skjer justismord.", "F\u00f8lgen ble i hvert fall at aktor ikke hadde noen motpart i retten \u2013 alle var enige om at han var skyldig \u2013 og derved ble saken ikke skikkelig belyst i retten. Det kan ogs\u00e5 sp\u00f8rres hvor dommerne var. Det er mulig svenske dommere er mer tilbakelente enn norske. Men n\u00e5r Quick ved en god del av drapene forklarer at han hadde medhjelpere, som riktignok nektet p\u00e5 alt, er det jo merkelig at ikke dommere v\u00e5kner og sier at de gjerne vil h\u00f8re hva disse medhjelpere egentlig har \u00e5 fortelle. Det kan virke som om ogs\u00e5 forsvarerne og dommerne ble sugd med i gruppetenkningen.", "Kommisjonen hadde ikke som oppdrag \u00e5 vurdere medias rolle. Men det er ingen tvil om at journalister i \u00e5revis gikk seg vill i blodt\u00e5ka p\u00e5 jakt etter fete overskrifter, heller enn \u00e5 drive kritisk journalistikk. At norske journalister sendte Quick utklipp om drap i Norge han ikke hadde tilst\u00e5tt, er heller ikke \u00e6rerikt mediearbeid. Men all \u00e6re til de journalistene som etter hvert v\u00e5knet, og som ved sitt arbeid bidro til at sakene ble gjenopptatt."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "cd4a5ed6388ca1ba41e4b33c421a66692688bb301f339b3436af8818f083ab0e"}, {"field": "createtime", "value": "2015-06-08T03:56:38.000Z"}, {"field": "description", "value": "F\u00f8r helga la \u00abBergwallkommisjonen\u00bb fram sin over 700 sider lange rapport om Thomas Quick-sakene, SOU 2015:52. Sture Bergwall \u2013 tidligere Thomas Quick \u2013 tilsto i sin tid over 30 drap. Han ble d\u00f8mt for \u00e5tte."}, {"field": "dominantimage", "value": "http://www.adressa.no/meninger/kronikker/article11165816.ece/n5688t/ALTERNATES/w980-default/thomasquick2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/46ba19829f64d6688097acb0d567caae66b24e9c.jpg?596e363b"}, {"field": "dominantthumbnaildimensions", "value": "300x169"}, {"field": "heading", "value": "Skremmende effekt av gruppetenkning -adressa.no"}, {"field": "id", "value": "46ba19829f64d6688097acb0d567caae66b24e9c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-concept", "value": ["drap", "tilsto", "saken", "politi", "skremmende effekt"]}, {"field": "kw-entity", "value": ["trine jensen og therese johannessen", "bergwallkommisjonen", "monika"]}, {"field": "kw-location", "value": ["sundsvall", "oslo", "hordaland", "sverige", "s\u00e4ter", "drammen", "norge", "fjell"]}, {"field": "kw-pageclass", "value": "article"}, {"field": "kw-person", "value": ["gry storvik", "johan asplund", "trine jensen", "fritz moen", "thomas quick", "therese johannessen", "sture bergwall"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article11165816.ece/n5688t/ALTERNATES/w980-default/thomasquick2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skremmende effekt av gruppetenkning"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article11165817.ece"}, {"field": "pageclass", "value": ["article"]}, {"field": "publishtime", "value": "2015-06-08T04:00:00.000Z"}, {"field": "recs-articleid", "value": "11165817"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-06-08T04:00:00.000Z"}, {"field": "recs-rawtitle", "value": "Skremmende effekt av gruppetenkning -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "F\u00f8r helga la \u00abBergwallkommisjonen\u00bb fram sin over 700 sider lange rapport om Thomas Quick-sakene, SOU 2015:52. Sture Bergwall \u2013 tidligere Thomas Quick \u2013 tilsto i sin tid over 30 drap. Han ble d\u00f8mt for \u00e5tte."}, {"field": "thumbnail", "value": "http://content-thumbnail.cxpublic.com/content/thumbnail200x150/46ba19829f64d6688097acb0d567caae66b24e9c.jpg?596e363b"}, {"field": "thumbnailfullheightdimensions", "value": "200x1377"}, {"field": "timestamp", "value": "2017-07-18T16:24:27.000Z"}, {"field": "title", "value": "Skremmende effekt av gruppetenkning"}, {"field": "url", "value": "http://www.adressa.no/meninger/kronikker/article11165817.ece"}, {"field": "urlhash", "value": "46ba19829f64d6688097acb0d567caae66b24e9c"}], "score": 0.8376648, "siteId": "9222270286501375973", "id": "46ba19829f64d6688097acb0d567caae66b24e9c"}

