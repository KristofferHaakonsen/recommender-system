{"fields": [{"field": "modifiedtime", "type": "time", "value": "2016-03-22T12:00:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Reiseguide", "Thailand", "Reisetrend", "\u00d8y", "Storby", "Reise", "Bryllup", "Berlin", "USA"]}, {"field": "author", "value": "camilla flaatten"}, {"field": "body", "value": ["Saken oppdateres.", "Dr\u00f8mmer du om \u00e5 st\u00e5 barbeint p\u00e5 en strand, for \u00e5 si ja til din kj\u00e6re? Eller sk\u00e5le i bobler i favoritt-storbyen din? Det er mange m\u00e5ter \u00e5 gifte seg p\u00e5.", "4939 ekteskap ble inng\u00e5tt utenlands i 2014 av totalt 22.887 ekteskap, if\u00f8lge Statistisk sentralbyr\u00e5 (SSB). D et betyr at hele et av fem par giftet seg utenlands.", "\u2014 \u00c5 gifte seg i utlandet kan bli billigere for b\u00e5de gjester og brudepar, mener forbruker\u00f8konom Silje Sandm\u00e6l i DNB.", "\u2014 For dem som likevel m\u00e5 reise til bryllupet, kan de spare penger ved \u00e5 ta turen utenlands. En innenlands fly- eller togtur kan v\u00e6re like dyr eller dyrere enn en flybillett til utlandet.", "Lokalet, overnatting, mat og drikke er ogs\u00e5 som regel billigere i utlandet. \u00c5 ordne h\u00e5r, sminke og blomster kan det ogs\u00e5 v\u00e6re penger \u00e5 spare p\u00e5.", "Her f\u00e5r du gode tips til den store dagen:", "Giftet seg i Central ParkFor Sarah Hee Wenaas Kristoffersen (36) og Anders Fredhjem Robsahm (36) betyr New York mye. De fikk en id\u00e9 om at byen kunne spille hovedrolle da de skulle gifte seg. Et lokalt firma fikset tillatelse til \u00e5 gifte seg i Central Park, en som viet dem og vigselsattest. Det kom p\u00e5 2000 dollar, eller rundt 17.000 kroner, mens flybilletter, bryllupsfest og opphold kom i tillegg.", "\u2014 For \u00e5 f\u00e5 attesten godkjent i Norge, m\u00e5 en s\u00f8rge for \u00e5 f\u00e5 et spesielt stempel, sier Kristoffersen.", "I desember reiste de med sin lille s\u00f8nn, forlovere og et vennepar over dammen. Det ble et intimt og vellykket bryllup i parken med fest i Koreatown.", "\u2014 Det ble billigere enn et bryllup her hjemme. Og s\u00e5 arrangerte vi fest for venner og familie i Norge etterp\u00e5, sier Kristoffersen, som r\u00e5der par som dr\u00f8mmer om utenlandsbryllup til \u00e5 ta sjansen.", "Trenger du en matguide?", "Har du et tips til reiseredaksjonen? Send oss gjerne en e-post!", "Thea Lopez (27) og Christian Berg (27) valgte Barcelona.", "\u2014 Vi kontaktet Sj\u00f8mannskirken, sendte ned foresp\u00f8rsel om dato og vips s\u00e5 var vi i gang. Det er litt tungvint ved at f\u00e5 snakker engelsk, men jeg tok i bruk mine gamle spanskkunnskaper, da l\u00f8ste det seg med b\u00e5de blomster og bryllupsfest, ler Thea Lopez, som er halvt chilensk.", "F\u00e5 flere tips fra brudepar som har giftet seg utenlands:", "De \u00f8nsket i utgangspunktet et lite bryllup, men da venner og familie fikk nyss om utenlandsid\u00e9en var det flere som falt for den. Totalt ble 38 gjester med p\u00e5 en snau uke til Barcelona. Kostnadsmessig endte bryllupsfesten p\u00e5 under 40.000 kroner.", "Paret f\u00f8ler det er mange som tror det er mye mer styr \u00e5 gifte seg utenlands enn hjemme, men Lopez understreker at det ikke er det.", "\u2014 Jeg var nerv\u00f8s, men alt gikk p\u00e5 skinner. Det ble en nydelig vielse, en super fotograf og hotellet hvor vi holdt festen var helt fantastisk. Virkelig et minne for livet, sier hun. Paret leide bil og reiste p\u00e5 bryllupsreise i Spania og S\u00f8r-Frankrike.", "En spennende liste:", "I fjor sommer bes\u00f8kte Marjan Farahmand (32) og P\u00e5l Vaage Martinsen (39) fra Skien Berlin, og falt pladask for byen. Da de kom hjem, bestemte de seg for at de ville gifte seg i l\u00f8pet av \u00e5ret. Siden ingen av dem er medlem av statskirken, ble det ambassadebryllup.", "Og hvorfor ikke i Berlin? De sendte en foresp\u00f8rsel til ambassaden en kveld, og fikk svar allerede morgenen etter.", "\u2014 De var utrolig serviceinnstilte og hyggelige, og da vi sa at vi \u00f8nsket \u00e5 gifte oss allerede tre uker senere, fikk vi ja. Vi \u00f8nsket oss en privat og liten seremoni, bare oss to. Men s\u00e5 ble foreldrene mine og broren min med, forteller Farahmand.", "Kanskje litt trist, men det g\u00e5r an:", "Hun \u00f8vde p\u00e5 \u00e5 lage sin egen frisyre, og moren til en venninne sydde brudekjole. En kompis av ektemannen hjalp til med \u00e5 finne en kaf\u00e9 ved en innsj\u00f8, hvor Farahmands stefar tok bryllupsbildene, samt en fin restaurant.", "\u2014 Alt gikk veldig fort, vi brukte bare noen f\u00e5 uker p\u00e5 planleggingen.", "- Hva med forlovere?", "\u2014 Du m\u00e5 ha vitner i ambassaden, og da fungerte min stefar og bror som det. De har plassbegerensning, s\u00e5 du kan ikke ha mer enn seks-\u00e5tte gjester. Og alle m\u00e5 ha med pass, sier Farahmand.", "Totalkostnaden endte p\u00e5 rundt 40.000 kroner med kjole, ringer og middag inkludert.", "\u2014 Jeg m\u00e5 f\u00e5 gitt ett r\u00e5d: Kj\u00f8p gifteringene hjemme! Vi ville kj\u00f8pe dem i Berlin, men jeg fant min dr\u00f8mmering hjemme og da ble det den. I Berlin var det opptil \u00e5tte ukers ventetid p\u00e5 ring. S\u00e5 da endte vi p\u00e5 en st\u00e5lring til 19 euro til P\u00e5l, ler Farahmand.", "Her f\u00e5r du gode tips til Berlin:", "Forbruker\u00f8konom Sandm\u00e6l r\u00e5der brudepar til s\u00e6rskilt en ting: Ha et budsjett .", "\u2014 F\u00f8r man dr\u00f8mmer seg helt vekk er man n\u00f8dt til \u00e5 vite hvor mye man har \u00e5 rutte med, og sett opp et budsjett. Tenk p\u00e5 hva som er viktig: Maten, vinen, at lokalet ikke stenger tidlig, bra musikk, kjolen, bryllupsreisen? Alt er viktig, men for \u00e5 f\u00e5 r\u00e5d til alt blir en kanskje n\u00f8dt til \u00e5 prioritere, sier hun.", "\u2014 For \u00e5 f\u00e5 inspirasjon p\u00e5 ting du kan gj\u00f8re selv, er \u00abDIY wedding\u00bb et godt s\u00f8keord p\u00e5 nett. DIY \u2013 st\u00e5r for do it yourself, r\u00e5der Sandm\u00e6l.", "Bryllup p\u00e5 budsjett?", "Flere nordmenn lar bryllupsplanleggere tilrettelegge den store dagen. Norske turoperat\u00f8rer som Ving og Star Tour tilbyr bryllupspakker, men flere sm\u00e5 akt\u00f8rer har de siste \u00e5rene spesialisert seg p\u00e5 europeiske land.", "\u2014 Mange kombinerer bryllup med ferie sammen med venner og familie.Travle hverdager gj\u00f8r at flere velger \u00e5 sette ut planlegging og tilrettelegging av selve bryllupet slik at de kan komme til dekket bord og nyte sammenkomsten, sier bryllupsplanlegger Ida Trudvang i Italiabryllup, som arrangerer bryllup for nordmenn over hele Italia.", "Lyst til \u00e5 gifte deg p\u00e5 en strand?", "Elisabeth Gr\u00f8sfjeld-Hern\u00e6s (33) og Carsten Hern\u00e6s (41) valgte en lokal bryllupsplanlegger da de giftet seg Praha i fjor h\u00f8st. Hun hjalp med alt det praktiske.", "\u2014 Dermed l\u00f8ste det seg med eventuelle spr\u00e5kproblemer ogs\u00e5. Det kostet rundt 12.000 kroner for planleggingen. P\u00e5 grunn av svak norsk krone ble bryllupet nesten 20.000 kroner dyrere enn forventet. Men det var verdt det, sier Elisabeth Gr\u00f8sfjeld-Hern\u00e6s.", "85 gjester reiste fra hjembyen Stavanger og resten av landet for \u00e5 feire paret. For 150.000 kroner fikk de alt til bryllupsdagen, middagen, kjole og ringer, mens gjestene i tillegg fikk sightseeing og trikketur til ving\u00e5rden rett ved et slott i den tsjekkiske hovedstaden.", "\u2014 Vi synes vi fikk mye for pengene. Her hjemme kunne alkoholen endt p\u00e5 den summen alene, hvis en skulle hatt \u00e5pen bar for s\u00e5 mange gjester, sier Gr\u00f8dfjeld-Hern\u00e6s.", "F\u00e5 flere tips fra brudepar som har giftet seg utenlands:", "Papirene kunne ordnes i Tsjekkia, men paret valgte en l\u00f8sning flere norske par velger:", "\u2014 Vi giftet oss p\u00e5 Tinghuset dagen f\u00f8r vi reiste til Praha. S\u00e5 ble det holdt en velsignelse i kirken der, som vi anser som v\u00e5r vielsen, sier hun.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen", "F\u00e5 enda mer reiseinspirasjon her:", "Bor dere i Norge, men skal gifte dere i utlandet, kan ekteskapet inng\u00e5s enten etter utenlandsk rett, eller etter norsk rett.", "Du m\u00e5 ha med f\u00f8lgende skjemaer til Skatteetaten:", "Egenerkl\u00e6ring.Forlovererkl\u00e6ring (minst \u00e9n forlover p\u00e5 hver side).Dersom en av dere er bosatt i utlandet, m\u00e5 dere legge ved informasjon om denne personens fulle navn, f\u00f8dselsdato, f\u00f8dested og statsborgerskap. Opplysningene kan skrives p\u00e5 et ark.Ekteskap inng\u00e5tt ved norsk utenriksstasjon foreg\u00e5r etter norsk rett. Det samme gjelder i stor utstrekning vielser ved norske sj\u00f8mannskirker.", "En oversikt over hvilke land man kan gifte seg i st\u00e5r oppf\u00f8rt p\u00e5 UDs hjemmeside.", "Det er ogs\u00e5 mulig \u00e5 gifte seg for utenlandsk myndighet, da etter vedkommende lands lover og regler. Mange land krever at det fremlegges pr\u00f8vingsattest utstedt av folkeregisteret.", "NB: Kontakt utenriksstasjonen i god tid f\u00f8r vielsen.", "Les mer p\u00e5 regjeringen.no.", "Kilder: Skatteetaten.no og Utenriksdepartementet", "Vis fakta", "Italia, Thailand, USA, Danmark og Spania er popul\u00e6re land mange nordmenn har valgt \u00e5 gifte seg i de siste \u00e5rene.", "Det er 33 ambassader hvor vigsel tilbys\u2013men reglene varierer mellom landene, if\u00f8lge UD.", "Topp fem sj\u00f8mannskirker med flest bryllup i 2014:", "Gran Canaria: 121", "K\u00f8benhavn: 117", "Mallorca: 103", "Costa del Sol: 76", "Miami: 67", "I tillegg har de kirker i 16 andre land. Sj\u00f8mannskirken kan p\u00e5 foresp\u00f8rsel vie par der de selv \u00f8nsker det - om det er p\u00e5 en fjelltopp, strand eller et annet sted.", "Kilde: Sj\u00f8mannskirken.no og regjeringen.no.", "Vis fakta"]}, {"field": "category0", "value": "reise"}, {"field": "contenthash", "value": "131f4493792b4c6d292a7705ab7683a5097b4da974c3d33959924ee2ff164b50"}, {"field": "createtime", "value": "2017-05-01T01:42:51.000Z"}, {"field": "description", "value": "Det kan bli rimeligere enn bryllup i Norge."}, {"field": "heading", "value": ["Slik gifter du deg i utlandet -adressa.no", "Sj\u00f8mannskirken i Barcelona", "Raskt planlagt ambassadebryllup", "\u2014 Ha et budsjett og legg en plan", "Mange kombinerer ferie og bryllup", "Storsl\u00e5tt i Praha"]}, {"field": "id", "value": "bdaee5e32c70cb9457f7ebf24c2bde5199fe255e"}, {"field": "keyword", "value": ["Reiseguide", "Thailand", "Reisetrend", "\u00d8y", "Storby", "Reise", "Bryllup", "Berlin", "USA"]}, {"field": "keywords", "value": "Reiseguide,Thailand,Reisetrend,\u00d8y,Storby,Reise,Bryllup,Berlin,USA"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["ekteskap inng\u00e5tt", "gifte", "bryllup", "40.000 kroner"]}, {"field": "kw-entity", "value": ["utenriksdepartementet", "star tour", "skien berlin", "skatteetaten", "sj\u00f8mannskirken", "spania og s\u00f8r-frankrike", "ving og star tour", "sol", "twitter", "canaria", "marjan farahmand", "koreatown", "danmark og spania", "statistisk", "tinghuset", "italiabryllup", "gr\u00f8dfjeld-hern\u00e6s"]}, {"field": "kw-location", "value": ["italia", "central park", "praha", "thailand", "barcelona", "stavanger", "tsjekkia", "norge", "new york"]}, {"field": "kw-pageclass", "value": "article"}, {"field": "kw-person", "value": ["p\u00e5l vaage martinsen", "silje sandm\u00e6l", "anders fredhjem robsahm", "elisabeth gr\u00f8sfjeld-hern\u00e6s", "carsten hern\u00e6s", "ida trudvang", "thea lopez", "central parkfor sarah hee wenaas kristoffersen"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/0c7bade5-f9d5-4c1b-9337-a5bb39289127?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik gifter du deg i utlandet"}, {"field": "og-type", "value": "article"}, {"field": "og-url", "value": "http://www.adressa.no/reise/Slik-gifter-du-deg-i-utlandet-8855b.html"}, {"field": "pageclass", "value": ["article"]}, {"field": "publishtime", "value": "2016-03-26T07:00:00.000Z"}, {"field": "recs-articleid", "value": "8855"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2016-03-26T07:00:00.000Z"}, {"field": "recs-rawtitle", "value": "Slik gifter du deg i utlandet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Det kan bli rimeligere enn bryllup i Norge."}, {"field": "thumbnail", "value": "http://content-thumbnail.cxpublic.com/content/thumbnail200x150/bdaee5e32c70cb9457f7ebf24c2bde5199fe255e.jpg?59978e53"}, {"field": "thumbnailfullheightdimensions", "value": "200x2031"}, {"field": "timestamp", "value": "2017-08-19T01:03:15.000Z"}, {"field": "title", "value": "Slik gifter du deg i utlandet"}, {"field": "url", "value": "http://www.adressa.no/reise/Slik-gifter-du-deg-i-utlandet-8855b.html"}, {"field": "urlhash", "value": "bdaee5e32c70cb9457f7ebf24c2bde5199fe255e"}], "score": 0.58150446, "siteId": "9222270286501375973", "id": "bdaee5e32c70cb9457f7ebf24c2bde5199fe255e"}

