{"fields": [{"field": "modifiedtime", "type": "time", "value": "2017-02-17T11:17:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Skiferie", "Fjell", "Vinter", "Reise", "Canada"]}, {"field": "author", "value": "hans kristian krogh-hanssen"}, {"field": "body", "value": ["\u2013 Dette virker jo ikke s\u00e5 veldig lovende ...", "En gruppe middelaldrende nordmenn st\u00e5r p\u00e5 terrassen til Northern Escape Heliskiing og sipper morgenkaffe. Utenfor h\u00f8ljregner det. Det er mars m\u00e5ned og ingen har sett sn\u00f8 siden de landet i den lille byen Terrace, to timers flytur fra Vancouver og inn i Canadas tilsynelatende endel\u00f8se villmark.", "Kvelden i forveien var det gjennomgang av sikkerhetsutstyr, helikopterinstrukser og skredtrening. N\u00e5 virker det hele litt overfl\u00f8dig.", "\u2013 De siste \u00e5rene har vi hatt mye av v\u00e6rfenomenet som kalles pineapple express. Det vil si varm og fuktig luft som kommer fra Hawaii. Temperaturen ligger fire grader over normalen og resultatet er halvparten av sn\u00f8mengden vi pleier \u00e5 ha. Men det sn\u00f8r i fjellet n\u00e5r det regner her nede i lavlandet, sier \u00d8yvind Aanes.", "Med flere sesonger bak seg som heliskiguide i Canada, vet nordmannen hva han prater om. Hver vinter kj\u00f8rer han over 300.000 h\u00f8ydemeter med pudder uten \u00e5 krysse et spor.", "\u2013 S\u00e5 hvor mye sn\u00f8 er det i fjellet?", "\u2013 Det ligger bare fire til fem meter p\u00e5 toppene. Vanligvis har vi n\u00e6rmere 10 meter p\u00e5 denne tiden. Vi har derimot 5500 eksklusive kvadratkilometer med helikopterl\u00f8yve til \u00e5 finne gode forhold p\u00e5. Det er ganske mye med tanke p\u00e5 at hele Jotunheimen er 3500 kvadratkilometer stort. Dere vil bli overrasket, smiler han og gir klarsignal til at vi kan lette.", "Etter \u00e5 fl\u00f8yet ut av t\u00e5ken i lavlandet, \u00e5pner utsikten seg til noe av det mest spektakul\u00e6re skiterrenget p\u00e5 kloden. Alpine topper stuper ned i rullende \u00e5ser og over i kupert skogsterreng med gigantiske redwoods, halvkledde i puddersn\u00f8.", "Stemningen i helikopteret stiger i takt med rapporten fra piloten; 30 centimeter t\u00f8rr styresn\u00f8 over natten og i morgentimene. Slik det pleier \u00e5 v\u00e6re.", "\u2013 Noen ganger kommer det over \u00e9n meter i d\u00f8gnet. Da blir det som regel mye kj\u00f8ring med cat, eller beltemaskin. Det m\u00e5 v\u00e6re god sikt for \u00e5 fly, men de fleste kunder f\u00e5r en god andel heliskidager ut av et ukesopphold, sier \u00d8yvind.", "Hvor vil verdens st\u00f8rste reiseguideselskapet sende deg i \u00e5r?", "Bj\u00f8rn Sloth er del av den norske gruppen. Han har v\u00e6rt p\u00e5 heliskiing i Canada flere ganger med forskjellige operat\u00f8rer. N\u00e5 snurper han konsentrert igjen alle \u00e5pninger hvor sn\u00f8 kan komme seg inn i skidressen.", "\u2013 Folk forventer jo \u00e5 fly hver dag, men det er sjelden vare. Derfor er back up med cat s\u00e5 viktig. Det er ogs\u00e5 fint med variasjonen du f\u00e5r med catskiing i skogen. Det er ofte der man har den beste sn\u00f8en, og man f\u00e5r kj\u00f8re i brattere terreng mellom tr\u00e6rne. Men helikopteret gir jo definitivt flest h\u00f8ydemeter p\u00e5 en dag. Hele pakken med heliskiing er en opplevelse for livet, sier han f\u00f8r de brede pudderplankene pekes nedover fjellet.", "Trenger du tips til skiturer?", "Seks voksne mannfolk h\u00f8res ut som en flokk kastrerte ulver da de f\u00f8rste h\u00f8ydemeterne slukes. Det er gledeshyl. Stort sett. I l\u00f8pet av de f\u00f8rste timene mistes to staver for godt og en gammel kneskade blir sl\u00e5tt opp.", "Og om du lurer \u2013 s\u00e5 har gjennomsnittsalderen p\u00e5 heliskiing en sammenheng med prislappen. Det vil si ganske h\u00f8y.", "Heliski-operat\u00f8rer markedsf\u00f8rer seg ikke til skibomser i 20-\u00e5rene. Snittet er 45 \u00e5r og oppover. Kneskader er med andre ord ikke noe nytt her.", "Heliskiing er slal\u00e5m eller snowboard iterreng utenfor de vanlige bakkene - som tilgjengeligj\u00f8res med helikopter istedenfor skiheis.", "Heliskiing s\u00e5 dagens lys allerede p\u00e5 1950-tallet i Alaska og Europa for \u00e5 f\u00e5 tilgang til fjernt terreng. Det ble en kommersielt idrett f\u00f8rst p\u00e5 midten av 60-tallet.", "Skiutstyret fraktes i en kurv under helikopteret.", "Kilde: Wikipedia", "600 h\u00f8ydemeter av det enorme pudderterrenget er alt vi bruker den f\u00f8rste dagen. Tre hundre meter p\u00e5 hver side av tregrensen p\u00e5 1500 moh.", "Nedenfor er sn\u00f8en v\u00e5t \u2013 h\u00f8yere har vind dannet litt \u00abpapp\u00bb p\u00e5 overflaten.", "\u2013 Det er dette vi kaller creaming. Noe som er en essensiell del av heliskiing. Vi finner den beste sn\u00f8en til enhver tid og bruker den for hva den er verdt. P\u00e5 vanvittige dager med lange nedkj\u00f8ringer rekker vi 15.000 h\u00f8ydemeter, forklarer \u00d8yvind n\u00e5r siste pudder-fugl har landet.", "Han tar seg \u00f8l og \u00f8sters sammen med feststemte skikj\u00f8rere tilbake p\u00e5 lodgen. Samtidig blir han bombardert med sp\u00f8rsm\u00e5l om v\u00e6rmeldingen for resten av uken. Den er ikke like helikoptervennlig.", "Da vi st\u00e5r med pudder til livet dagen etter og venter p\u00e5 \u00e5 bli plukket opp av beltevognen for tredje gang, er stemningen likevel up\u00e5klagelig.", "En sveitsisk kunde roper s\u00e5 det gjaller mellom gigantiske buskelegger;", "\u2013 Det sn\u00f8r jo kaninskinn ... det kan jo ikke bli noe bedre enn dette!", "Vi tipper at du ikke har bes\u00f8kt dette norske skiparadiset:", "Skiferdigheter og gruppe. Mindre grupper med homogene ferdigheter f\u00e5r mer ut av kj\u00f8ringen, flere l\u00f8ft og mindre venting p\u00e5 personer som henger igjen. Operat\u00f8rene er ogs\u00e5 mer fleksible p\u00e5 hva slags terreng man kan kj\u00f8re i om ferdighetene er like i en gruppe. S\u00f8rg for \u00e5 v\u00e6re i god form og ha god frikj\u00f8ringsteknikk.", "Sesong og forventning. Tradisjonelt sn\u00f8r det mye t\u00f8rt pudder tidlig p\u00e5 sesongen, men det er lengre og flere soldager med helikopter sent p\u00e5 sesongen. Det vil si mer bunnl\u00f8s skogkj\u00f8ring frem til midten av februar og mer alpine nedkj\u00f8ringer over skoggrensen og p\u00e5 bre senere p\u00e5 sesongen.", "Logistikk. Sjekk hvor langt tid det tar \u00e5 komme seg til lodgen. Transfer-tid fra n\u00e6rmeste flyplass varierer mye i Canada. En slitsom reise med stor tidsforskjell, gir utslag p\u00e5 hvordan oppholdet og formen din blir p\u00e5 en dyr skiferie.", "Hva er inkludert. Bruk tid p\u00e5 sjekke operat\u00f8rer og pakkel\u00f8sninger. Du f\u00e5r n\u00f8dvendigvis ikke bedre skikj\u00f8ring i en dyrere pakke. Du betaler mye for bostandard, mat og andre ting. Mindre helikoptre med sm\u00e5 grupper gj\u00f8r skikj\u00f8ringen mer fleksibel og g\u00f8y. Pakkene er ogs\u00e5 ofte basert p\u00e5 antall h\u00f8ydemeter med skikj\u00f8ring du \u00f8nsker pr. dag eller uke. Ubegrenset h\u00f8ydemeter med nedfart er ikke n\u00f8dvendig for alle. Du kan f\u00e5 heliskiing til en million kroner uken pr. pers om du vil, men for standard heliskiing i Canada er tommelfingerregelen 10.000 kroner pr. dag for en normalpakke og rundt 12.000 for en med ubegrenset h\u00f8ydemeter. Det gis ofte gode rabatter for \u00e5 bestille tidlig.", "Down days: Operat\u00f8rer som har kombinasjonen helikopter og catski \u00e5 anbefale. Man \u00f8ker prosenten skidager p\u00e5 et opphold betraktelig da en tr\u00e5kkemaskin ikke bryr seg om sn\u00f8v\u00e6r og t\u00e5ke. Sjekk ogs\u00e5 tilbudet rundt lodgen p\u00e5 andre aktiviteter.", "F\u00e5 flere tips til heliskiing i Canada p\u00e5 www.powderworld.no .", "Northern Escape Heliskiing ligger i Terrace, helt i nordvesthj\u00f8rnet av Britisk Columbia ved foten av Skeena-fjellene.", "Terrace er verdenskjent for sitt fantastiske skiterreng og en rekke kjente skifilmer, som norske Supervention, har segmenter herfra. Lodgen er lett tilgjengelig med fly fra Norge til Vancouver og lokalfly videre til Terrace.", "Flyreisen til Vancouver koster deg fra 5000 kroner med selskaper som Lufthansa og Air France. Air Canada er et av flere selskaper flyr deg videre tur/retur Terrace for cirka 1500 kroner.", "Sesongen varer fra desember til f\u00f8rste uken i april.", "En klassisk pakke koster fra 60.000 kroner for syv dager med heliskiing, inkluderer 30.300 h\u00f8ydemeter garantert pudder, catski p\u00e5 nededager, boutique hotell- og matopplevelse. Mer info: www.neheliskiing.com", "I Canada finnes det over 30 heliskioperasjoner bare i delstaten Britisk Columbia. Den st\u00f8rste er CMH heliskiing, canadianmountainholidays.com , som har en rekke lodger. Tilbyr alt fra privat heliskiing med egen vinkjeller p\u00e5 hytta, til basistilbud. Fire dager opphold og l\u00f8ft i en gruppe p\u00e5 11 skikj\u00f8rere koster fra 28.000 kroner.", "Hos whistlerheliskiing.com kan man kombinere en eller flere dager med skikj\u00f8ring i Whistler. En dag med helikopter og tre l\u00f8ft koster fra 6000 kroner.", "Du kan ogs\u00e5 reise p\u00e5 heliskiing en rekke andre steder rundt om i verden. I Norge er det derimot forbudt. Det n\u00e6rmeste alternativet er ved Riksgr\u00e4nsen i Sverige. Articelements.com tilbyr heliskiing fra mars til slutten av mai for 23.000 kroner for tre dager.", "Nord p\u00e5 Island ligger articheliskiing.com . Her f\u00e5r du en pakke p\u00e5 fire dager for cirka 60.000 kroner. Sesongen varer fra mars til ut juni.", "I Alpene er det i hovedsak Sveits og Italia som tillater heliskiing. Operat\u00f8rene flyr som oftest fra skianlegg p\u00e5 dags- eller pr. tur basis. Det er definerte fjell og ganske f\u00e5 punkter man har lov \u00e5 slippe av kj\u00f8rere p\u00e5 i Alpene. Nedkj\u00f8ringen vil ogs\u00e5 skille seg en del fra heliskiing i USA og Canada. Det er lengre turer, men mindre frigitt terreng tilgjengelig. Sn\u00f8forholdene varierer ofte mye fra topp til bunn.", "I Sveits flyr alpventura.ch deg fra 4700 kroner for en dag i Disentis. I Italia er heliski-courmayeur.com et godt alternativ for nedkj\u00f8ringer rundt Mont Blanc-massivet. Pris fra 3400 kroner for to l\u00f8ft. Sesong hele vinteren.", "I Russland, p\u00e5 Kamtsjatkahalv\u00f8ya, finner du heliskiing mer tiln\u00e6rmet canadiske forhold. Omgivelsene er spektakul\u00e6re, og du vil v\u00e6re omringet av aktive vulkaner. Sesongen er fra mars til juni og eaheliskiing.com er en operat\u00f8r. Pris p\u00e5 foresp\u00f8rsel."]}, {"field": "category0", "value": "reise"}, {"field": "contenthash", "value": "aa0a0708fe74b043edef60dc2dd915a7a051bbf6d4f8bd23d86084a35a978b56"}, {"field": "createtime", "value": "2017-02-17T09:52:36.000Z"}, {"field": "description", "value": "Vi testet alle skikj\u00f8reres dr\u00f8m \u2013 heliskiing i Canada."}, {"field": "heading", "value": ["Klar for \u00e5 kj\u00f8re ski ned fra himmelen? -adressa.no", "En meter i d\u00f8gnet", "Pisker kremen", "Slik planlegger du turen:", "Reisefakta:", "Her finner du ogs\u00e5 heliskiing:"]}, {"field": "id", "value": "2bd043e9b6d5e6793f608432ba84448708022969"}, {"field": "keyword", "value": ["Skiferie", "Fjell", "Vinter", "Reise", "Canada"]}, {"field": "keywords", "value": "Skiferie,Fjell,Vinter,Reise,Canada"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "air france"}, {"field": "kw-concept", "value": ["sesongen varer", "ubegrenset h\u00f8ydemeter", "60.000 kroner", "dag", "kj\u00f8re ski", "heliskiing"]}, {"field": "kw-entity", "value": ["lufthansa og air france", "northern escape heliskiing", "alaska og europa", "sveits og italia", "jotunheimen", "alpene", "riksgr\u00e4nsen", "skeena", "mont blanc", "supervention", "kamtsjatkahalv\u00f8ya"]}, {"field": "kw-location", "value": ["disentis", "hawaii", "island", "whistler", "russland", "norge", "sveits", "britisk columbia", "vancouver", "italia", "canada", "sverige", "terrace"]}, {"field": "kw-pageclass", "value": "article"}, {"field": "kw-person", "value": ["bj\u00f8rn sloth", "\u00f8yvind aanes"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/16e82ddb-e818-49b9-8598-0eb3ed3316f0?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klar for \u00e5 kj\u00f8re ski ned fra himmelen?"}, {"field": "og-type", "value": "article"}, {"field": "og-url", "value": "http://www.adressa.no/reise/Klar-for-a-kjore-ski-ned-fra-himmelen-9759b.html"}, {"field": "pageclass", "value": ["article"]}, {"field": "publishtime", "value": "2017-02-17T09:00:00.000Z"}, {"field": "recs-articleid", "value": "9759"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2017-02-17T09:00:00.000Z"}, {"field": "recs-rawtitle", "value": "Klar for \u00e5 kj\u00f8re ski ned fra himmelen? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Vi testet alle skikj\u00f8reres dr\u00f8m \u2013 heliskiing i Canada."}, {"field": "thumbnail", "value": "http://content-thumbnail.cxpublic.com/content/thumbnail200x150/2bd043e9b6d5e6793f608432ba84448708022969.jpg?59410fee"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-14T10:29:02.000Z"}, {"field": "title", "value": "Klar for \u00e5 kj\u00f8re ski ned fra himmelen?"}, {"field": "url", "value": "http://www.adressa.no/reise/Klar-for-a-kjore-ski-ned-fra-himmelen-9759b.html"}, {"field": "urlhash", "value": "2bd043e9b6d5e6793f608432ba84448708022969"}], "score": 0.4101907, "siteId": "9222270286501375973", "id": "2bd043e9b6d5e6793f608432ba84448708022969"}

