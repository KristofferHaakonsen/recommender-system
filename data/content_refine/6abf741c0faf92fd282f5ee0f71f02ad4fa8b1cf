{"fields": [{"field": "modifiedtime", "type": "time", "value": "2014-08-06T07:27:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trine jensen", "klikk.no"]}, {"field": "body", "value": ["Saken oppdateres.", "\u00abOne man's trash is another man's treasure\u00bb er uttrykket som har blitt virkelighet p\u00e5 universitetsomr\u00e5det ved University of Brighton i Storbritannia. Her har man nemlig bygget et helt hus utelukkende av s\u00f8ppel.", "Det er \u00f8ko-arkitekt og direkt\u00f8r ved arkitektkontoret BBM Sustainable Design , Duncan Baker-Brown, som - i samarbeid med universitetets bachelor-grad studenter - st\u00e5r bak det kreative og banebrytende prosjektet Waste House, som de siste ukene har h\u00f8stet oppmerksomhet verden over .", "- Waste House er et fors\u00f8k p\u00e5 \u00e5 bevise ikke bare at man kan bygge noe ut av ting som ikke er beregnet som byggematerialer , men ogs\u00e5 at det faktisk g\u00e5r an \u00e5 lage en permanent bygning ut av s\u00f8ppel, forklarte Baker-Brown nylig til design- og arkitekturnettstedet Dezeen .", "- Det har v\u00e6rt mange liknende prosjekter hvor man har bygget skur eller midlertidige bygninger av s\u00f8ppel, men \u00e5 g\u00e5 gjennom hele prosessen med \u00e5 s\u00f8ke byggetillatelse, og f\u00f8lge reelle byggelover, der var vi nok f\u00f8rst ute.", "If\u00f8lge universitetet er det spesielle prosjektet et fors\u00f8k p\u00e5 \u00e5 lage et slags levende laboratorium, hvor b\u00e5de studenter ved universiteter - og ogs\u00e5 bes\u00f8kende - kan f\u00e5 oppleve hva \u00f8ko-arkitektur ogs\u00e5 kan bety og v\u00e6re, og \u00e5 se bedre hva man faktisk kan bruke avfall til.", "- Waste House forsker p\u00e5 strategier for \u00e5 bygge er moderne, lavenergi og permanent bolighus, hvor mer enn 85% av byggematerialene brukt kommer fra byggeplasser og vanlig husholdsavfall, skriver universitetet p\u00e5 sine nettsider.", "- N\u00e5r huset er fullstendig ferdigstilt kommer det til \u00e5 v\u00e6re Storbritannias aller f\u00f8rste b\u00e6rekraftige hus som har f\u00e5tt energimerke \u00abA\u00bb.", "- Waste House er den f\u00f8rste permanente bygningen i Storbritannia som er laget av s\u00f8ppel, tiloversmaterialer og brukt plast fra byggeplasser, andre industrier og hjemmene v\u00e5re, bekrefter Baker-Brown til Bonytt.no.", "- Ideen er \u00e5 teste utholdenheten til disse undervurderte resurssene over de kommende \u00e5r, og universitetets Faculty of Science & Engineering har satt opp m\u00e5lere i husets ytre vegger for \u00e5 teste dette og sjekke hvordan det g\u00e5r med bygningen fremover.", "Arkitekten forklarer at et av prosjektets hovedm\u00e5l var \u00e5 bevise at det er ikke noe som er s\u00f8ppel, bare \u00abting som befinner seg p\u00e5 feil sted\u00bb.", "Prosjektet, som i tillegg fungerer som et permanent nytt designverksted og studiesenter for universitetets mange arkitektur og ingeni\u00f8rstudenter, er et samarbeid mellom arkitektene, studenter og frivillige.", "I 2008 laget BBM Sustainable Design, i samarbeid med den kjente arkitekten og programlederen p\u00e5 Storbritannias Channel 4, Kevin McCloud, \u00f8ko-huset \u00abThe House That Kevin Built\u00bb for TV programmet Grand Designs. Dette var Europas f\u00f8rste prefabrikkerte hus som var laget nesten utelukkende av \u00f8kologiske b\u00e6rekraftige materialer.", "\u00abThe House That Kevin Built\u00bb ble satt opp for bare to dager som et prosjekt, men hele 6000 mennesker kom innom for \u00e5 se p\u00e5 det unike huset i l\u00f8pet av disse dagene, noe som fikk BBM Sustainable Design til \u00e5 komme p\u00e5 tanken med \u00e5 sette opp noe slik som dette p\u00e5 en mer permanent basis, og la enda flere mennesker se og l\u00e6re av prosjektet.", "Siden 2009 har University of Brighton jobbet med \u00e5 f\u00e5 bygget en versjon av \u00abThe House That Kevin Built\u00bb p\u00e5 sitt universitetsomr\u00e5de, og i 2012 kom prosjektet endelig i gang.", "Og n\u00e5, mer enn 20000 gamle tannb\u00f8rster, to tonn brukte jeans, 4000 DVD-etuier, 2000 kassetter og 2000 brukte gulvfliser senere er Waste House en realitet.", "L\u00e6rere og studenter ved universitetet drar allerede stor nytte av prosjektet, og Waste House vil ogs\u00e5 v\u00e6re tilgjengelig for skoleklasser, kommunale bes\u00f8kende og andre h\u00f8yere utdanningsinstitusjoner som \u00f8nsker \u00e5 l\u00e6re mer om gr\u00f8nne byggeteknikker og \u00f8ko-arkitektur.", "- Vi kommer til \u00e5 arrangere work-shops og andre arrangementer hvor b\u00e5de kunstnere, designere, byggemestere, forskere og andre kan komme \u00e5 l\u00e6re av oss og av Waste House, forklarer Baker-Brown, som selv underviser i arkitektur ved universitetet,", "- M\u00e5let er selvsagt \u00e5 takle den enorme utfordringen vi st\u00e5r ovenfor n\u00e5r det gjelder \u00e5 finne m\u00e5ter \u00e5 redusere ressursbruk og avfall p\u00e5, og virkelig se effekten dette har p\u00e5 planeten v\u00e5r.", "Brightons Waste House vil bevise at materialer man f\u00f8r ikke engang hadde vurdert \u00e5 bruke i husbygging faktisk kan benyttes, og vil v\u00e6re like effektive som andre og mer konvensjonelle byggematerialer. For ikke \u00e5 snakke om mer milj\u00f8vennlige.", "- Her snakker vi teknologi p\u00e5 h\u00f8yt niv\u00e5, forklarer Baker-Brown.", "- Vi vil teste innovative gr\u00f8nne byggem\u00e5ter og materialer, og vil hele tiden m\u00e5le hvor effektive og funksjonelle disse er. M\u00e5let er ogs\u00e5 \u00e5 gj\u00f8re slik at tiden p\u00e5 byggeplasser reduseres, og \u00e5 bevise at isolasjon kan v\u00e6re noe annet enn det i dag er, og likevel fungere minst like bra.", "Tannb\u00f8rstene som blant annet er brukt som isolasjon i vegger kommer fra First og Business Class passasjerer p\u00e5 flygninger inn og ut av Gatwick-flyplassen i London.", "- Dette er tannb\u00f8rster som kun har v\u00e6rt brukt \u00e9n eneste gang, og som ville endt opp som s\u00f8ppel hadde de ikke kommet hit, sier arkitekten.", "- Ideen er ogs\u00e5 \u00e5 vise studenter at man b\u00f8r planlegge ventilasjon og isolasjon som en del av designet av huset, og vi har latt dette v\u00e5re eksponert her slik at alle kan se hvordan det fungerer og hva som egentlig skjer p\u00e5 innsiden av veggene.", "Huset har h\u00f8stet massiv oppmerksomhet allerede, men er ikke per i dag en b\u00e6rekraftig l\u00f8sning for folk flest, p\u00e5peker Baker-Brown.", "- Det finnes jo per i dag ikke noe sted \u00e5 hente 20.000 brukte tannb\u00f8rster p\u00e5, for eksempel, men m\u00e5let her er \u00e5 vise og inspirere. I tillegg vil vi jo med tiden og n\u00e5r vi begynner \u00e5 f\u00e5 resultat fra m\u00e5linger se hvor effektive tannb\u00f8rster faktisk er i \u00e5 isolere vegger. Det kan jo hende at det viser seg at dette faktisk ikke er den beste l\u00f8sningen, og da m\u00e5 vi tenke nytt igjen.", "Sivilingeni\u00f8r og seniorr\u00e5dgiver hos SINTEF Byggforsk, Hanna J. Larsen, tror Waste House i Brighton sprer et godt budskap og er et fantastisk verkt\u00f8y for undervisning, men er mer skeptisk til at man faktisk, og s\u00e6rlig i et norsk klima, kan bygge hus av olabukser og gamle tannb\u00f8rster.", "- Det er jo flott \u00e5 vise verden, og kanskje s\u00e6rlig studenter, at vi som samfunn har et enormt forbruk av produkter, og at veldig mye er bruk og kast, sier Larsen til Bonytt.no.", "- Men jeg tror nok ikke det er realistisk \u00e5 faktisk bruke disse materialene, som tannb\u00f8rster og gamle videokassetter, i hus som man skal bo og leve i.", "Sivilingeni\u00f8ren forklarer at man i Norge i dag benytter seg mye av resirkulerte materialer n\u00e5r man skal bygge hus og bygninger, men at disse har blitt gjenvunnet og m\u00e5ttet passere strenge sikkerhetskrav for \u00e5 kunne brukes.", "- Vi har strenge tekniske krav til b\u00e5de byggematerialer og isolering i Norge, men vi har absolutt de siste \u00e5rene blitt flinkere og flinkere til \u00e5 ta i bruk resirkulerte materialer n\u00e5r vi bygger nytt. Mange var skeptiske til dette til \u00e5 begynne med, men teknologien som brukes har utviklet seg enormt mye p\u00e5 f\u00e5 \u00e5r, og n\u00e5 er det helt vanlig \u00e5 benytte seg av denne typen byggematerialer, og man vet at egenskapene er like som de man finner i nye materialer.", "I Norge har vi et noe t\u00f8ffere klima enn det de er vant til i Storbritannia, og Larsen tror nok de har helt andre regler og begrensninger n\u00e5r det gjelder isolering enn det vi har \u00e5 forholde oss til.", "- Selv om isolering i all enkelhet dreier seg om \u00e5 fange luft og f\u00e5 den til \u00e5 st\u00e5 stille, s\u00e5 har vi i Norge ogs\u00e5 strenge krav til materialer som brukes utenp\u00e5 husene, og man skal ta h\u00f8yde for b\u00e5de slagregn, fukt og frost.", "Les ogs\u00e5:", "Fra rusten container til lekkert hjem", "Er dette verdens minste hotellrom?", "Disse hippe barene er ren interi\u00f8r-porno", "Saken er skrevet av og publisert p\u00e5 klikk.no"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "ee441cfee39401b8d899fbc66cf2c92e81f71c664d4dce65853e8eec8361eaec"}, {"field": "createtime", "value": "2016-03-30T14:49:48.000Z"}, {"field": "description", "value": "Mer enn 20 000 gamle tannb\u00f8rster, to tonn brukte jeans, 4000 DVD-etuier, 2000 kassetter og 2000 brukte gulvfliser senere er s\u00f8ppelhuset en realitet."}, {"field": "dominantimage", "value": "http://www.adressa.no/incoming/article9987783.ece/ALTERNATES/w980-default/Trashhouse1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6abf741c0faf92fd282f5ee0f71f02ad4fa8b1cf.jpg?5999ee23"}, {"field": "dominantthumbnaildimensions", "value": "300x169"}, {"field": "heading", "value": ["Dette huset er bygget av s\u00f8ppel -adressa.no", "Levende laboratorium", "Vil vise hva s\u00f8ppel egentlig er", "\u00abThe House That Kevin Built\u00bb", "Mastergrad i b\u00e6rekraftig design", "Vil inspirere fremtidens byggmestere", "Godt budskap, men..."]}, {"field": "id", "value": "6abf741c0faf92fd282f5ee0f71f02ad4fa8b1cf"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["prosjekt", "bygge", "tannb\u00f8rster", "s\u00f8ppel", "gamle tannb\u00f8rster", "hus", "design", "bruk", "universitetet", "tonn brukte jeans", "materialer", "brukte gulvfliser senere"]}, {"field": "kw-entity", "value": ["europas", "sustainable design", "university of brighton", "storbritannias channel 4", "engineering", "bonytt", "gatwick", "faculty of science", "grand designs", "first og business class", "dezeen", "the house that kevin built", "byggforsk", "waste house", "business class"]}, {"field": "kw-location", "value": ["norge", "london", "brighton"]}, {"field": "kw-pageclass", "value": "article"}, {"field": "kw-person", "value": ["hanna j. larsen", "duncan baker-brown", "kevin mccloud"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9987783.ece/ALTERNATES/w980-default/Trashhouse1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette huset er bygget av s\u00f8ppel"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9987788.ece"}, {"field": "pageclass", "value": ["article"]}, {"field": "publishtime", "value": "2014-08-06T07:27:18.000Z"}, {"field": "recs-articleid", "value": "9987788"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-08-06T07:27:18.000Z"}, {"field": "recs-rawtitle", "value": "Dette huset er bygget av s\u00f8ppel -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Mer enn 20 000 gamle tannb\u00f8rster, to tonn brukte jeans, 4000 DVD-etuier, 2000 kassetter og 2000 brukte gulvfliser senere er s\u00f8ppelhuset en realitet."}, {"field": "thumbnail", "value": "http://content-thumbnail.cxpublic.com/content/thumbnail200x150/6abf741c0faf92fd282f5ee0f71f02ad4fa8b1cf.jpg?5999ee23"}, {"field": "thumbnailfullheightdimensions", "value": "200x2051"}, {"field": "timestamp", "value": "2017-08-20T20:16:35.000Z"}, {"field": "title", "value": "Dette huset er bygget av s\u00f8ppel"}, {"field": "url", "value": "http://www.adressa.no/forbruker/hjem/article9987788.ece"}, {"field": "urlhash", "value": "6abf741c0faf92fd282f5ee0f71f02ad4fa8b1cf"}], "score": 0.64445156, "siteId": "9222270286501375973", "id": "6abf741c0faf92fd282f5ee0f71f02ad4fa8b1cf"}

