{"fields": [{"field": "modifiedtime", "type": "time", "value": "2012-04-17T17:40:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Norsk import\u00f8r for Spyder'en er BRP Norway i Trondheim, som med sn\u00f8scootere og ATV'er som hovedprodukter passerer en kvart milliard kroner i omsetning i \u00e5r. Selskapet har store forh\u00e5pninger til kanadiskproduserte Spyder som kom i salg p\u00e5 det amerikanske markedet f\u00f8rst for et halvt \u00e5r siden, og tror at 150 tildelte kj\u00f8ret\u00f8y fra fabrikken blir i minste laget for Norge.", "Det kan godt v\u00e6re riktig. Snart ti er allerede solgt i Norge, hvorav en i Trondheim. Flere blir det nok, for undertegnede har knapt kj\u00f8rt noe som tiltrekker seg maken til oppmerksomhet, og Spyder er morsom \u00e5 kj\u00f8re. Meget morsom.", "Men helt annerledes. Det vil si - folk som kj\u00f8rer mye sn\u00f8scooter vil kjenne seg igjen. Derimot protesterer mine motorsyklistreflekser iherdig i svingene. For mens motorsyklisten bare s\u00e5 vidt beveger styret for \u00e5 f\u00e5 et perfekt samspill mellom sentrifugalkraft og balanse gjennom svingen, s\u00e5 m\u00e5 Spyder mer aktivt styres i svingene, og g\u00e5r alltid rett opp og ned. Faktisk vil den helle litt utover som en bil i stedet for innover, som en motorsykkel. Dette er alts\u00e5 et helt annet konsept enn den trehjuls Piaggio scooteren som vi presenterte for et par uker siden, og som har to forhjul som legger seg over i svingene.", "Dus til slutt", "Det betyr at p\u00e5 Spyder vil ikke sentrifugalkreftene presse meg ned i setet, som p\u00e5 motorsykkelen, men tvinger l\u00e5r og legger p\u00e5 svingens innside til \u00e5 ta belastningen. Til \u00e5 begynne med er det en merkelig f\u00f8lelse. Etter 430 kilometers kj\u00f8ring begynner jeg \u00e5 bli dus med kj\u00f8ret\u00f8yet, i alle fall s\u00e5pass at jeg skj\u00f8nner at selv ihuga motorsyklister kan bli godvenner med Spyder. F\u00f8lelsen av \u00e5 danse gjennom svingene oppn\u00e5r man riktignok aldri, og der ligger jo mye av fascinasjonen med motorsykkelen. Til gjengjeld betyr et ekstra hjul foran at man ikke beh\u00f8ver \u00e5 v\u00e6re s\u00e5 livredd for grus eller olje p\u00e5 asfalten, skarpe hull eller helbom i forholdet mellom svingradius og balanse.", "Og s\u00e5 bremser Spyder makel\u00f8st godt med sine tre 260 millimeters bremseskiver, attp\u00e5til med fire stempler p\u00e5 hvert av framhjulene. Bremsene p\u00e5 alle hjul aktiveres med en pedal. Her finnes ingen h\u00e5ndbrems, derimot en parkeringsbrems.", "N\u00e5r man utfordrer Spyder litt i overkant, stepper elektroniske hjelpere inn og f\u00e5r sykkelen p\u00e5 rett spor. Hard bremsing i sving p\u00e5 l\u00f8st underlag er d\u00f8dssynd med motorsykkel, her greier man rett og slett ikke \u00e5 gj\u00f8re noe galt, selvsagt innenfor et normalt fartsomr\u00e5de. Det er bare \u00e5 tr\u00e5kke bremsepedalen i bunnen, s\u00e5 avgj\u00f8r ABS-systemet hvor mye bremsekraft som skal brukes. Det samme gjelder om hjulene begynner \u00e5 skli sideveis. Da kobles antiskrenssystemet inn.", "T\u00e5ler mye", "Man skal kj\u00f8re uhorvelig fort f\u00f8r det innerste framhjulet l\u00f8fter seg. Langt tidligere kjennes det ut som om akkurat det er i ferd med \u00e5 skje. P\u00e5 en tom parkeringsplass g\u00e5r det an \u00e5 kj\u00f8re s\u00e5 krappe svinger at hjulet letter noen centimeter fra bakken, men straks er hjelperne der og bremser ned de to andre hjulene samtidig som motorkraften reduseres, og vips! s\u00e5 senker innerhjulet seg ned til asfalten igjen. Dette betyr for det f\u00f8rste at du kjenner sentrifugalkreftene veldig godt veldig lenge f\u00f8r det er fare p\u00e5 ferde, for det andre at du \u00f8yeblikkelig f\u00e5r hjelp om innerhjulet l\u00f8fter seg, og for det tredje at dette knapt er tema under kj\u00f8ring innenfor norske fartsgrenser p\u00e5 t\u00f8rr asfalt.", "Spyder har en tusenkubikkers V2-motor fra \u00f8sterrikske Rotax, som er under samme kanadiske Bombardier-paraply som BRP. Motoren brukes ogs\u00e5 i BMW- og Aprilia-motorsykler med over 140 HK, men til Spyder er det tatt ut bare rundt hundre hestekrefter. N\u00e5r Spyder veier bare 316 kg, mindre enn enkelte tunge motorsykler, s\u00e5 sier det seg selv at her g\u00e5r det likevel unna. 0-100 km/t tar 3,9 sekunder, og toppfarten er elektronisk begrenset til 199 km/t. Undertegnede pr\u00f8vde ingen av delene, men det er ingen tvil om at motoren er kraftig nok.", "Girboks med revers", "En nyutviklet girboks opereres med pedal som p\u00e5 en alminnelig motorsykkel, men med en knapp p\u00e5 styret som aktiverer reversen i girboksen. Snart kommer ogs\u00e5 en halvautomat med giring p\u00e5 styret. Spyder er neppe f\u00f8rst og fremst beregnet p\u00e5 kj\u00f8rere med et eller annet handicap, men ikke minst for dem kan denne doningen v\u00e6re spennende. Det samme gjelder dem som aldri greier \u00e5 slappe av p\u00e5 to hjul, men likevel \u00f8nsker \u00e5 oppleve frihetsf\u00f8lelsen p\u00e5 motorsykkel.", "All den stund Spyder ikke legger seg over i svingene kunne pedaler og fothvilere v\u00e6rt mye lavere for \u00e5 unng\u00e5 anstrengt sittestilling med kraftig hofteknekk. Det sp\u00f8rs om ikke noen mulige kj\u00f8pere gjerne ville hatt en mer komfortabel sittestilling. Sv\u00e6rt aktiv kj\u00f8restil i stor fart vil riktignok medf\u00f8re hyppig overf\u00f8ring av kroppstyngde fra side til side, slik som p\u00e5 en sn\u00f8scooter, og da er det bra med h\u00f8ye fothvilere. I daglig kj\u00f8ring p\u00e5 \u00e5pne veier skal man ikke kj\u00f8re slik.", "Noe for seg selv", "Konklusjon: Noe helt for seg selv. Kan kj\u00f8res med bilf\u00f8rerkort. Gode kj\u00f8reegenskaper hvis man ikke tenker som en motorsyklist. Tryggere enn tohjuling p\u00e5 d\u00e5rlig underlag. Kraftig motor, fremragende bremser, masse elektronisk hjelp for f\u00f8reren. Moroklump."]}, {"field": "category0", "value": "bil"}, {"field": "contenthash", "value": "e651d5992b0f8ffdc8d7756eaccc322c8ae38b2e0db151184488e88a181d7ef7"}, {"field": "createtime", "value": "2017-05-01T07:29:32.000Z"}, {"field": "description", "value": "Dette kj\u00f8ret\u00f8yet ligner ingenting annet. BRP Can-Am Spyder ser ut som en sn\u00f8scooter med hjul, men oppleves som noe helt for seg selv. Den g\u00e5r som et uv\u00e6r, og kan kj\u00f8res med vanlig bilf\u00f8rerkort."}, {"field": "dominantimage", "value": "http://www.adressa.no/incoming/article1243590.ece5/ALTERNATES/w980-default/3hjul_1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1d6f8c7740e982f80fdd206a88134a58079ae116.jpg?5997707f"}, {"field": "dominantthumbnaildimensions", "value": "300x169"}, {"field": "heading", "value": "R\u00e5 sn\u00f8scooter med hjul -adressa.no"}, {"field": "id", "value": "1d6f8c7740e982f80fdd206a88134a58079ae116"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "rotax"}, {"field": "kw-concept", "value": ["elektronisk hjelp", "sn\u00f8scooter", "bremser", "motorsykkel", "hjul", "kj\u00f8re", "svingene"]}, {"field": "kw-entity", "value": ["piaggio", "bombardier", "can-am spyder", "p. motoren"]}, {"field": "kw-location", "value": ["norway", "trondheim", "aprilia", "norge"]}, {"field": "kw-pageclass", "value": "article"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1243590.ece5/ALTERNATES/w980-default/3hjul_1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "R\u00e5 sn\u00f8scooter med hjul"}, {"field": "og-type", "value": "article"}, {"field": "og-url", "value": "http://www.adressa.no/bil/article1069450.ece"}, {"field": "pageclass", "value": ["article"]}, {"field": "publishtime", "value": "2008-04-23T08:31:24.000Z"}, {"field": "recs-articleid", "value": "1655294"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-04-23T08:31:24.000Z"}, {"field": "recs-rawtitle", "value": "R\u00e5 sn\u00f8scooter med hjul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Dette kj\u00f8ret\u00f8yet ligner ingenting annet. BRP Can-Am Spyder ser ut som en sn\u00f8scooter med hjul, men oppleves som noe helt for seg selv. Den g\u00e5r som et uv\u00e6r, og kan kj\u00f8res med vanlig bilf\u00f8rerkort."}, {"field": "thumbnail", "value": "http://content-thumbnail.cxpublic.com/content/thumbnail200x150/1d6f8c7740e982f80fdd206a88134a58079ae116.jpg?5997707f"}, {"field": "thumbnailfullheightdimensions", "value": "200x1793"}, {"field": "timestamp", "value": "2017-08-18T22:55:59.000Z"}, {"field": "title", "value": "R\u00e5 sn\u00f8scooter med hjul"}, {"field": "url", "value": "http://www.adressa.no/bil/article1069450.ece"}, {"field": "urlhash", "value": "1d6f8c7740e982f80fdd206a88134a58079ae116"}], "score": 0.86850405, "siteId": "9222270286501375973", "id": "1d6f8c7740e982f80fdd206a88134a58079ae116"}

