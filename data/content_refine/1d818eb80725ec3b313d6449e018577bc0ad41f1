{"fields": [{"field": "modifiedtime", "type": "time", "value": "2016-11-18T08:19:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Arkitektur", "Hjemme hos", "Bolig"]}, {"field": "author", "value": "kjersti busterud"}, {"field": "body", "value": ["Saken oppdateres.", "\u2014 Her er listen jeg fikk, sier arkitekt i Aspekt Arkitekter AS, Eldrid Forsland Lorentzen, og viser frem et ark med punkter som \u00abVinduer fra tak til gulv, gjerne delt opp i flere felt\u00bb, \u00abMateriale eksternt: En miks av betong/mur/glass og tre\u00bb og \u00abPusset betongvegg i stue med innebygget peis\u00bb.", "Da barna flyttet hjemmefra satt Per og Trine Haaheim i likhet med mange andre igjen med et hus som var upraktisk for bare to.", "\u2014 Huset vi bodde i, var et gammelt funkishus fra 1954 som stadig m\u00e5tte flikkes p\u00e5. Vi \u00f8nsket oss et sted som var skreddersydd for to personer, og som ikke krevde stadig vedlikehold, sier Trine.", "De to vurderte \u00e5 flytte fra villastr\u00f8ket p\u00e5 Billingstad i Asker til leilighet i Oslo, men endte opp med \u00e5 skille ut en tomt fra den nesten to m\u00e5l store hagen.", "\u2014 Vi brukte mye tid p\u00e5 \u00e5 se p\u00e5 andre hus og finne frem til arkitekter som hadde laget hus vi likte. Vi hadde fem arkitekter innom, og med Eldrid fant vi tonen umiddelbart, sier hun.", "Har utsikt over sj\u00f8en og hele byen fra toppleiligheten:", "God tomteutnyttelsePer og Trine satte seg ned og skrev 20 \u00f8nsker hver for det nye huset. De 40 \u00f8nskene ble til slutt redusert til ti, som ble overlevert arkitekten.", "\u2014 Hun traff spikeren p\u00e5 hodet allerede med det f\u00f8rste utkastet til huset, og har klart \u00e5 oppfylle alle \u00f8nskene p\u00e5 listen, forteller Per.", "Arkitekten hadde ingenting imot en klar bestillingsliste.", "\u2014 De \u00f8nsket seg samme atmosf\u00e6re i huset som jeg liker. Og s\u00e5 likte jeg jo godt det siste punktet: \u00ab\u00c5pen for kreative l\u00f8sninger utenom det vanlige og det opplagte\u00bb, sier hun.", "Noen av l\u00f8sningene hun kom opp med, hadde ikke huseierne tenkt p\u00e5, slik som at innkj\u00f8rselen til garasjen er p\u00e5 siden av huset i stedet for rett inn fra gaten.\u2014 Eldrid har v\u00e6rt flink til \u00e5 f\u00e5 mye ut av en liten tomt uten at huset oppleves som en mur ut mot veien, sier Per.", "\u2014 Som arkitekt m\u00e5 jeg se huset opp mot omgivelsene: nabohusene, veien og terrenget. Her skjermer for eksempel peismuren i stua mot utsynet rett inn i naboens husvegg, mens bygningsvolumene er med p\u00e5 \u00e5 skape gode uteplasser. Velger du et typehus, blir det sjelden optimalt opp mot tomtesituasjon, adkomst, uteplasser, utsikt og solforhold. Dette huset er skreddersydd til tomten samtidig som det oppfyller \u00f8nsker og behov for dem som skal leve livet sitt der, sier hun.", "Huset har f\u00e5tt livsl\u00f8psstandard slik at eierne i utgangspunktet kan bo der livet ut.\u2014 Heissjakten st\u00e5r klar til den dagen vi ikke klarer trappen selv, smiler Per.", "N\u00e5 er g\u00e5rden en perle:", "Arkitekt er ingen beskyttet tittel. En person med master i arkitektur, det som tidligere het sivilarkitekt, kvalifiserer for medlemskap i Norske arkitekters landsforbund, og vil da ha tittelen arkitekt MNAL.", "Velg fortrinnsvis en arkitekt med erfaring. Be ogs\u00e5 om referanser, og kontakt disse for \u00e5 finne ut hva de er forn\u00f8yde og eventuelt misforn\u00f8yde med.", "V\u00e6r s\u00e5 tydelig og konkret som mulig i bestillingen. Beskriv detaljert \u00f8nsket resultat og \u00f8nsket fremgangsm\u00e5te. Oppsummer gjerne dine behov, ideer og planer i et dokument.", "F\u00e5 med avtalt pris, oppgj\u00f8rsform, tidsfrister og beskrivelse av \u00f8nsket resultat i den skriftlige kontrakten.", "Kilde: Forbrukerr\u00e5det", "Vis fakta", "Ikke alle vet hvor de skal begynne n\u00e5r behovet for arkitekthjelp melder seg.", "\u2014 Mange vet ikke helt hva en arkitekt er og hva vi kan tilby, sier leder for Arkitektenes R\u00e5dgivningstjeneste, Petter K. Tandstad.", "R\u00e5dgivningstjenesten tilbyr en halvtimes gratis r\u00e5dgivning p\u00e5 Arkitektenes Hus en gang i uken.\u2014 En arkitekt kan lovverk, forskrifter og prosesser og kan veilede deg gjennom hele byggeprosessen. Folk kommer til oss med alle slags sp\u00f8rsm\u00e5l, fra innredningssp\u00f8rsm\u00e5l til planer om nybygg, forteller han.", "Er du p\u00e5 leting etter arkitekt, finner du mange av arkitektkontorene som tar oppdrag for privatpersoner i Sm\u00e5husregisteret p\u00e5 hjemmesiden til Norske arkitekters landsforbund.", "\u2014 De fleste eneboliger i Norge er tegnet av arkitekt, ogs\u00e5 ferdighus, sier administrerende direkt\u00f8r i Arkitektbedriftene, Egil Skavang.", "Velger du et ferdighus, er imidlertid muligheten til medbestemmelse begrenset.\u2014 \u00d8nsker du en enebolig tegnet av arkitekt, vil arkitekten s\u00f8ke \u00e5 m\u00f8te dine spesifikke behov og ta utgangspunkt i naturen, stedet og omgivelsene. Det har blant annet mye \u00e5 si for hvor energieffektivt et bygg er, noe som er viktig i v\u00e5re dager, sier han.", "Arkitektbedriftene har gjort en unders\u00f8kelse av hvilke kvaliteter ved en bolig fagfolk anser som viktigst.", "\u2014 Tilgang p\u00e5 dagslys kom p\u00e5 topp. Og for \u00e5 utnytte dagslyset mest mulig, m\u00e5 bygget tilpasses omgivelsene, p\u00e5peker han.", "Hjemme hos skuespiller Kyrre Haugen Sydness og samboer Lone Torvik:", "Byggefeil underveisI utgangspunktet skulle Per og Trine Haaheim avslutte samarbeidet med arkitekten s\u00e5 fort tegningene var ferdige.", "\u2014 Men vi dro henne stadig med videre. Det var veldig fint \u00e5 ha henne med p\u00e5 laget p\u00e5 byggem\u00f8ter og oppf\u00f8lging underveis, sier Trine.", "\u2014 Det er viktig at de som bygger har forst\u00e5tt tegningene riktig, og det er ogs\u00e5 ulike detaljer som m\u00e5 l\u00f8ses underveis, sier Eldrid.", "\u2014 \u00c5 f\u00f8lge opp et byggeprosjekt krever at man kjenner prosessen og vet hva som er viktig \u00e5 sjekke p\u00e5 de ulike stadiene \u2013 for eksempel n\u00e5r det skal st\u00f8pes, forklarer hun.", "Et par feil ble likevel gjort underveis. Blant annet glemte h\u00e5ndtverkerne \u00e5 lage utsparing i betongdekket til trappel\u00f8pet.\u2014 Jeg og Trine sto og s\u00e5 p\u00e5 da de st\u00f8pte, og sa til oss selv: Skal det ikke v\u00e6re hull til trappen? Men tenkte at de sikkert hadde planer om \u00e5 lage \u00e5pningen i etterkant, forteller Per.", "Entrepren\u00f8ren oppdaget selv feilen, og \u00e5pning ble saget ut etter beste evne.", "\u2014 Det er umulig \u00e5 sage hull i betong uten at det blir en skj\u00f8t. Men n\u00e5 synes vi skj\u00f8ten og merkene etter pussemaskinen p\u00e5 veggen bare er fine \u2013 s\u00e5 det gikk jo bra til slutt, sier han.", "- Det ballet p\u00e5 seg, sier arkitekt og eier Ole Thomas R\u00f8dland:", "Egne interi\u00f8rvalgInteri\u00f8rvalgene har Per og Trine st\u00e5tt for selv, og de har brukt mye tid p\u00e5 \u00e5 finne farger og materialer som harmonerer og skaper en helhet gjennom huset.", "Fargen p\u00e5 peisen er hentet fra muren utenfor da den var v\u00e5t \u2013 paret syntes fargen var s\u00e5 fin at de ba maleren bruke samme farge. Fargen p\u00e5 alt av metall i huset er hentet fra et hus p\u00e5 Nes\u00f8ya.", "\u2014 Vi snek oss inn i hagen for \u00e5 finne fargekoden. Huseier lurte f\u00e6lt p\u00e5 hva vi holdt p\u00e5 med, sier Per.", "Gulvet er inspirert av gulv de har sett i barer, restauranter og kirker, og best\u00e5r av polert betong med en matt hinne over.\u2014 N\u00e5r man sliper betongen, kommer steinene i massen bedre frem. Det gir et fint spill i gulvoverflaten, sier Trine.", "Huset er fritt for lister og d\u00f8rterskler, delvis av praktiske \u00e5rsaker, men ogs\u00e5 for \u00e5 bevare de rene linjene. Utvendig skaper de ulike bygningsvolumene rom for to store terrasser, og skyved\u00f8rer gir mulighet til \u00e5 oppheve skillet mellom inne og ute.", "De originale l\u00f8sningene har skapt mye interesse.\u2014 Det er mange som ringer p\u00e5 d\u00f8ren og vil inn for \u00e5 se. Vi har vel hatt rundt 150 personer innom her siden vi flyttet inn, sier han.", "\u2014 De fleste husene i omr\u00e5det er ganske tradisjonelle, s\u00e5 det blir lagt merke til n\u00e5r noen bygger noe nytt, sier hun.", "Den eneste som har slitt med overgangen til nytt hus, er hunden.", "\u2014 Selv et \u00e5r etter at vi hadde flyttet l\u00f8p han rett opp mot det gamle huset n\u00e5r vi kom hjem fra tur, sier han."]}, {"field": "category0", "value": "bolig"}, {"field": "contenthash", "value": "93994319c450a7d6ce98e255e92406ac20c7515d201a7a7038553594928ff99c"}, {"field": "createtime", "value": "2016-11-30T17:30:33.000Z"}, {"field": "description", "value": "Da Per og Trine Haaheim skulle bygge nytt hus, satte de opp en liste med 20 \u00f8nsker hver. Og endte opp med akkurat det huset de dr\u00f8mte om."}, {"field": "heading", "value": "Bygde et dr\u00f8mmehus skreddersydd for to:"}, {"field": "id", "value": "1d818eb80725ec3b313d6449e018577bc0ad41f1"}, {"field": "keyword", "value": ["Arkitektur", "Hjemme hos", "Bolig"]}, {"field": "keywords", "value": "Arkitektur,Hjemme hos,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-company", "value": "aspekt arkitekter as"}, {"field": "kw-concept", "value": ["\u00f8nsket resultat", "nytt hus", "arkitekt", "arkitekters landsforbund", "dr\u00f8mmehus skreddersydd", "hus"]}, {"field": "kw-entity", "value": ["bolig", "arkitektenes r\u00e5dgivningstjeneste", "materiale", "sm\u00e5husregisteret", "per og trine haaheim", "vinduer", "pusset", "per og trine", "arkitektbedriftene", "nes\u00f8ya", "norske", "trine", "arkitektenes hus", "hjemme"]}, {"field": "kw-location", "value": ["billingstad", "asker", "oslo", "norge"]}, {"field": "kw-pageclass", "value": "article"}, {"field": "kw-person", "value": ["petter k. tandstad", "kyrre haugen sydness", "lone torvik", "eldrid forsland lorentzen", "trine haaheim", "ole thomas r\u00f8dland", "egil skavang"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/7988a0ad-d5c0-4bfd-b5b8-b900dc4e437b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bygde et dr\u00f8mmehus skreddersydd for to: - Det er mange som ringer p\u00e5 d\u00f8ren og vil inn for \u00e5 se."}, {"field": "og-type", "value": "article"}, {"field": "og-url", "value": "http://www.adressa.no/bolig/Bygde-et-drommehus-skreddersydd-for-to---Det-er-mange-som-ringer-pa-doren-og-vil-inn-for-a-se-9325b.html"}, {"field": "pageclass", "value": ["article"]}, {"field": "publishtime", "value": "2016-11-18T08:30:00.000Z"}, {"field": "recs-articleid", "value": "9325"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-11-18T08:30:00.000Z"}, {"field": "recs-rawtitle", "value": "Bygde et dr\u00f8mmehus skreddersydd for to: - Det er mange som ringer p\u00e5 d\u00f8ren og vil inn for \u00e5 se. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Da Per og Trine Haaheim skulle bygge nytt hus, satte de opp en liste med 20 \u00f8nsker hver. Og endte opp med akkurat det huset de dr\u00f8mte om."}, {"field": "thumbnail", "value": "http://content-thumbnail.cxpublic.com/content/thumbnail200x150/1d818eb80725ec3b313d6449e018577bc0ad41f1.jpg?598afb19"}, {"field": "thumbnailfullheightdimensions", "value": "200x2462"}, {"field": "timestamp", "value": "2017-08-09T12:07:53.000Z"}, {"field": "title", "value": "Bygde et dr\u00f8mmehus skreddersydd for to: - Det er mange som ringer p\u00e5 d\u00f8ren og vil inn for \u00e5 se."}, {"field": "url", "value": "http://www.adressa.no/bolig/Bygde-et-drommehus-skreddersydd-for-to---Det-er-mange-som-ringer-pa-doren-og-vil-inn-for-a-se-9325b.html"}, {"field": "urlhash", "value": "1d818eb80725ec3b313d6449e018577bc0ad41f1"}], "score": 0.69057524, "siteId": "9222270286501375973", "id": "1d818eb80725ec3b313d6449e018577bc0ad41f1"}

