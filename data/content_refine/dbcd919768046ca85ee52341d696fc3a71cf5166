{"fields": [{"field": "modifiedtime", "type": "time", "value": "2015-11-01T10:36:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Arne Sunde", "Portrettet", "Fertilitetsforskning", "Ukeadressa"]}, {"field": "author", "value": "halldis nerg\u00e5rd"}, {"field": "body", "value": ["Bilder av svulmende eggceller i ulike stadier pryder veggene i den nye fertilitetsklinikken p\u00e5 Bratt\u00f8ra. En h\u00e5ndskrevet protokoll er allerede full av blussende r\u00f8de hjerter. Det gror godt i laboratoriesk\u00e5lene rundt Norges mest feirede fertilitetsbiolog. Oppimot 8000 babyer har han v\u00e6rt med p\u00e5 \u00e5 lage. Og flere er p\u00e5 vei. Professor Arne Sunde fortsetter nesten som f\u00f8r, selv om han n\u00e5 kan kalle seg pensjonist.", "Aktuell: Pensjonerte seg nylig fra lederstillingen ved Fertilitetsseksjonen ved St. Olavs Hospital. N\u00e5 knyttet til Spiren, en ny privat klinikk i Trondheim.", "Alder: 65 \u00e5r.", "Bor: Ranheim.", "Familie: Gift med Ingrid Brattbakk. Har barna Eirik og Siri, Atle og Anders fra to tidligere forhold. Barnebarna Noah og Snorre betyr ogs\u00e5 mye.", "Utdanning: Sivilingeni\u00f8r i biokjemi/biofysikk fra NTH, doktorgrad fra forskning p\u00e5 testikkelfysiologi.", "Karriere: Sentral i forskerteamet som sto bak Norges f\u00f8rste \u00abpr\u00f8ver\u00f8rsbarn\u00bb sommeren 1984. Spesialistr\u00e5dgiver for WHO. Var blant stifterne av ESHRE (European Society for Human Reproduction and Embryology), selv president i organisasjonen fra 2003 til 2005. Internasjonalt regnes han blant de aller fremste i sitt forskermilj\u00f8. Mye brukt og sv\u00e6rt popul\u00e6r foreleser i inn- og utland. Har publisert en lang rekke vitenskapelige artikler. R\u00e5dgiver for NRK-programmet \u00abSchr\u00f8dingers katt\u00bb. NM-s\u00f8lv i sv\u00f8mming (stafett) tidlig i ungdommen.", "Leser: Mye science fiction, ellers faglitteratur.", "Lytter til : Rock, helst Stones og Queens, men ogs\u00e5 hiphop og Adele.", "24. september takket pr\u00f8ver\u00f8rspioneren for seg etter 35 fruktbare \u00e5r ved St. Olavs Hospital. Samarbeidet opph\u00f8rer ikke, men bindeleddet blir trolig Spiren, den vesle private klinikken ytterst mot Trondheimsfjorden. Her skal Sunde, if\u00f8lge egen beskrivelse, rusle rundt som en sjuende far i huset, som r\u00e5dgiver og inspirator, ikke eier.", "\u2013 Og millionene ruller inn?", "\u2013 Her blir jeg betalt for jobben jeg gj\u00f8r, ikke mer, svarer Sunde, uten snev av irritasjon. Sp\u00f8rsm\u00e5let overrasker neppe. Han kjenner flere som har tjent formuer p\u00e5 \u00e5 behandle barnl\u00f8se i privat regi. Markedet er enormt, og alt fra sv\u00e6re multinasjonale selskap til useri\u00f8se svindlere er ute etter pengene til fortvilte par som ikke greier \u00e5 lage barn p\u00e5 vanlig m\u00e5te.", "Sunde sukker og myser granskende ut over en blank bl\u00e5 fjord. Han vet ikke hva han kan gj\u00f8re for \u00e5 advare parene som reiser verden rundt i jakten p\u00e5 \u00abspesialistene\u00bb som kan oppfylle akkurat deres \u00f8nsker.", "\u2013 \u00c5 orientere seg i dette uoversiktlige markedet uten hjelp av fagfolk, er umulig. Kjeltringene presenterer tilbudene sine med samme overbevisende tyngde, med samme glossy brosjyrer og nettsider, som alle andre. Opplysninger om egen suksess kan s\u00e5 godt som aldri dokumenteres, fastsl\u00e5r professoren.", "Dagens fertilitetsmarked handler om mye mer enn \u00e5 starte et svangerskap. Det snakkes om s\u00e6d- og eggdonasjon, om surrogati og designbabyer. De siste lages p\u00e5 bestilling fra foreldre som gjerne ber om intelligente, lysh\u00e5rete, h\u00f8ye, slanke s\u00f8nner, uten sykdomsbringende gener av noe slag.", "\u00c5 bli behandlet med donors\u00e6d er noks\u00e5 vanlig i Norge, men eggdonasjon og surrogati er forbudt. Sunde er ingen prinsipiell motstander av noen av delene.", "\u2013 Men jeg ser helst at eggdonasjon og surrogati er noe som ordnes mellom familiemedlemmer eller n\u00e6re bekjente. Mellom m\u00f8dre og d\u00f8tre, s\u00f8stre eller venninner i helt spesielle situasjoner. N\u00e5r slike tjenester legges ut for kj\u00f8p og salg, er faren for grov utnyttelse overhengende.", "Fra sitt betydelige internasjonale kontaktnett er Sunde godt orientert om at enkelte regimer med store fattige folkegrupper har planer om \u00e5 bygge ut fertilitetstilbudet til rike babyshoppere fra hele kloden. At en slik business vil v\u00e6re ytterst innbringende, er ingen i tvil om. At fattige kvinner, av ren n\u00f8d, tvinges til \u00e5 selge eggceller eller \u00abrugeplass\u00bb i egen livmorvagina for sm\u00e5penger, for at andre skal tjene seg s\u00f8kkrike, nevnes sjeldnere.", "Han minner ogs\u00e5 om at helsevesenet her i landet m\u00e5 ta omkostningene om norske kvinner blir gravide med tvillinger eller trillinger etter behandling i utlandet. Slike svangerskap og f\u00f8dsler kan v\u00e6re sv\u00e6rt kritiske for b\u00e5de m\u00f8dre og barn. Ressurskrevende intensivbehandling over lengre perioder er ofte ogs\u00e5 n\u00f8dvendig. Med dette i bakhodet mener Sunde vi har gode grunner for \u00e5 tillate eggdonasjon i Norge, kanskje ogs\u00e5 surrogati, men innenfor bestemte rammer.", "Surrogati og eggdonasjon var fremmedord da en ung sivilingeni\u00f8r i biokjemi og biofysikk ble h\u00e5ndplukket til det nye pr\u00f8ver\u00f8rsprosjektet ved Regionsykehuset i Trondheim tidlig p\u00e5 1980-tallet. Sensasjonen Louise Brown, verdens f\u00f8rste pr\u00f8ver\u00f8rsbaby, var f\u00f8dt i England i 1978, og kappl\u00f8pet startet. Hvem ville lykkes neste gang? Gynekologer, biokjemikere og genetikere ved norske sykehus kastet seg inn i kappl\u00f8pet.", "\u2013 En uj\u00e5lete og sv\u00e6rt dyktig bedriftsleder som fort fikk orden p\u00e5 \u00f8konomien ved fertilitetsseksjonen da han tok over. En likandes kar, flink til \u00e5 involvere og til \u00e5 formidle, og en sv\u00e6rt ettertraktet foredragsholder over hele kloden. Snapper fort opp viktige nyheter i sitt sv\u00e6re internasjonale kontaktnett og snar til \u00e5 omsette ideene i eget milj\u00f8. Engasjerer seg i egen pasientgruppe, sier sjefen ved Kvinneklinikken ved St. Olavs.", "Arne Sunde husker enn\u00e5 telefonoppringningen som forandret alle framtidsplaner. Professor K\u00e5re Molne ville ha ham med i pr\u00f8ver\u00f8rsteamet. Han trengte en \u00abhormon-mann\u00bb. Og Sunde, som forsket p\u00e5 prostatakreft, var vel vant til hormoner, riktignok av et annet slag enn dem Molne etterlyste.", "\u2013 Neste dag m\u00f8tte jeg mine nye kolleger og ble straks overbevist. Dette ville jeg v\u00e6re med p\u00e5.", "Den f\u00f8rste pionerfasen var alt annet enn glamor\u00f8s. Penger fantes nesten ikke. De entusiastiske forskerne annekterte et tidligere kleslager ved gamle R\u00f8de Kors. De dro til byen og kj\u00f8pte billigste sort maling og malte selv. Det nye laboratoriet ble rosa og m\u00f8blert med kassert utstyr fra andre sykehusavdelinger. Mikroskop hadde de ikke, men p\u00e5 sene kvelder og netter fikk de l\u00e5ne mikroskop fra en annen avdeling. Et ultralydapparat m\u00e5tte ogs\u00e5 l\u00e5nes.", "\u00c5 delta p\u00e5 kongresser med utenlandske kolleger ble prioritert, og teamet fra Trondheim ble flinke til \u00e5 elge seg innp\u00e5 kapasiteter som hadde noe \u00e5 l\u00e6re bort. Innsatsen var ikke forgjeves.", "En kvinne fra Tr\u00f8ndelag var gravid i \u00e5ttende uke. Men opplysningen kunne ikke offentliggj\u00f8res. Den gravide m\u00e5tte unng\u00e5 alt av un\u00f8dig stress.", "Arbeider-Avisas redakt\u00f8r, som satt i sykehusets styre, ignorerte glatt den siste delen av Molnes oppfordring. Under en pause midt i m\u00f8tet ble han observert ute p\u00e5 gangen, pratende i telefon. Den som s\u00e5 og h\u00f8rte tenkte sitt og tipset Adresseavisens mange\u00e5rige helsemedarbeider, som omg\u00e5endes varslet egen kveldsdesk. Da viste klokka 22.15, og minuttene fram mot deadline var dyrebare. Men sensasjonsnyheten kom med i neste dags avis, beh\u00f8rig presentert med store typer aller \u00f8verst p\u00e5 f\u00f8rste side.", "Arne Sunde ler n\u00e5r han blir minnet om den hektiske aviskvelden.", "\u2013 Jeg skj\u00f8nte at nyheten ville \u00absprekke\u00bb straks Molne bestemte seg for \u00e5 orientere sykehusstyret. Men enda verre var det da veslejenta ble forl\u00f8st med keisersnitt sju m\u00e5neder senere. Da fikk pressen tipsene sine direkte fra operasjonsstua. En telefonk\u00f8 av journalister ventet oss utenfor d\u00f8rene.", "\u2013 Hvorfor lyktes akkurat dere i \u00e5 lage Norges f\u00f8rste pr\u00f8ver\u00f8rsbarn?", "\u2013 Det var nok en blanding av flaks og fornuftige avgj\u00f8relser. K\u00e5re Molne var en storartet leder. Han s\u00f8rget for at vi fikk ro til \u00e5 drive med v\u00e5rt og tok alltid st\u00f8yten n\u00e5r vi ble utsatt for kritikk. Ellers la han seg lite borti v\u00e5re saker.", "\u2013 Hva slags kritikk fikk dere?", "Sunde ler igjen og byr p\u00e5 mer kaffe mens et m\u00e5separ seiler p\u00e5 rolige vinger forbi vinduene.", "Om kritikken f\u00f8ltes upassende, f\u00f8rte nyvinningene uansett til at en rekke sp\u00f8rsm\u00e5l av moralsk, etisk, religi\u00f8s og politisk art m\u00e5tte avklares: N\u00e5r starter et menneskeliv? Fra hvilket tidspunkt har et foster krav p\u00e5 beskyttelse? N\u00e5r f\u00e5r et foster sjel? Er barnl\u00f8shet en sykdom? Og hvem skal betale regningen for behandlingen av barnl\u00f8se?", "\u2013 En sv\u00e6rt omsorgsfull og sv\u00e6rt travel s\u00f8nn som jeg er veldig stolt over. Som barn spurte og grov Arne om alt mulig. \u00c5 svare var ikke enkelt. Han l\u00e6rte tidlig \u00e5 sv\u00f8mme i Kyvannet like ved huset v\u00e5rt og var lenge aktiv i TS&LK. Observant sopp-plukker, forteller moren.", "Sunde fingrer med kaffekoppen. Dette er sp\u00f8rsm\u00e5l som filosofer, politikere og teologer fra ulike religioner fremdeles plundrer mye med. Professoren fra Trondheim sitter i dag i et spesialistutvalg i WHO som skal lage en internasjonal ordbok som klart definerer begreper rundt livets start. Enkelt er det ikke.", "\u2013 En jesuittprest forklarte meg at sjelen tar bolig i fosteret n\u00e5r celleutviklingen har kommet s\u00e5 langt at embryoet ikke kan dele seg i to og bli til tvillinger. For tvillinger f\u00e5r jo hver sin sjel, ikke \u00e9n p\u00e5 deling.", "\u2013 Hva tenker du om slike teorier?", "\u2013 Tro betyr mye for mange. Jeg er ofte i India og ser hvor viktig religi\u00f8se seremonier er for mine hinduistiske kolleger. Men jeg tror ikke p\u00e5 noe ekstra liv, verken f\u00f8r f\u00f8dselen eller etter d\u00f8den.", "I voksen alder har Sunde blitt kjent med flere transkj\u00f8nnende personer, og han synes de har l\u00e6rt ham mye.", "\u2013 Som biolog har jeg jobbet mye med kj\u00f8nn og hvordan kj\u00f8nn dannes b\u00e5de fysisk og psykisk. I Norge har vi strenge skranker rundt begre per som kj\u00f8nn og legning. Du er enten mann eller kvinne, hetero eller homo. Noen er ingen av delene. De flyter litt imellom. Vi b\u00f8r v\u00e6re \u00e5pen for at mennesker er f\u00f8dt forskjellige og godta dem som de er, sier han.", "Hjemme p\u00e5 privaten har Arne Sunde selv blitt far til fire, fra to kull. Og bestefar til to. Reproduksjonsmetodene er fremdeles av den gammeldagse sorten i Sunde-familien.", "Arne Sunde vokste opp ved Kyvannet p\u00e5 By\u00e5sen og l\u00e6rte tidlig \u00e5 sv\u00f8mme. I flere \u00e5r trente han med elitesv\u00f8mmerne i TS&LK og kom med p\u00e5 stafettlaget som tok NM-s\u00f8lv i 1966.", "\u2013 Jeg inns\u00e5 tidlig at jeg ikke er en vinnertype, ingen stor individualist som t\u00e5ler alt av smerte for \u00e5 komme f\u00f8rst i m\u00e5l. Jeg presterer nok best i en gruppe.", "\u2013 Moren din er visst mest forn\u00f8yd med at du vet mye om sopp?", "\u2013 Jeg tuslet ofte i fotefarene hennes og l\u00e6rte masse. \u00c5 v\u00e6re s\u00f8nn av en soppsakkyndig har sine fordeler. N\u00e5 er det min yngste som tusler sammen med meg. Vi har funnet noen rariteter som fagfolkene ved Vitenskapsmuseet interesserer seg for.", "For f\u00e5 \u00e5r siden fikk Arne og s\u00f8sknene \u00abutbetalt\u00bb hvert sitt forskudd p\u00e5 morsarven. Arnes forskudd var et hemmelig soppsted. I slutten av mai hvert \u00e5r kan firebarnsfaren h\u00f8ste fra en fast forekomst av v\u00e5rfagerhatt. En lite p\u00e5aktet art i Norge, men popul\u00e6r i England. Derfra har han ogs\u00e5 f\u00e5tt oppskrifter som hele familien nyter.", "Arne Sunde liker \u00e5 lage mat. Spesialitetene er retter fra Asia, alt fra indre Middelhav til Japan. I starten f\u00f8lger han oppskriftene n\u00f8ye for \u00e5 snuse seg fram til de viktigste smaksopplevelsene i hver rett. Etterp\u00e5 slipper han seg mer l\u00f8s.", "P\u00e5 reisene sine i \u00d8sten har han ogs\u00e5 spist mye rart. En gang ville japanske kolleger teste ut grensene for professorens matinteresse, og en sk\u00e5l levende mark ble plassert foran gjesten fra Norge.", "\u2013 Ja, ja, alt g\u00e5r med soyasaus, tenkte jeg og gaflet i meg den kravlende massen til tilskuernes begeistring.", "Senere har han forst\u00e5tt at testen m\u00e5 ha fungert som en viktig \u00abicebreaker\u00bb. Uansett hvor han m\u00f8ter japanere, opplever han at de tar seg en livlig liten pratepause p\u00e5 eget spr\u00e5k f\u00f8r de ler og peker p\u00e5 ham. At det er markm\u00e5ltidet som omtales, er han overbevist om.", "Ellers i fagmilj\u00f8ene er det Arne Sundes fremragende evner som formidler som oftest fremheves. Det sies at forelesningssalene fylles til trengsel hver gang han st\u00e5r p\u00e5 podiet. S\u00e6rlig i utlandet.", "\u2013 Hva er hemmeligheten?", "\u2013 \u00c5 v\u00e6re trygg p\u00e5 stoffet som skal formidles er helt avgj\u00f8rende. Trygghet handler ogs\u00e5 om \u00e5 v\u00e6re seg selv. I Norge bruker jeg derfor alltid dialekten min. R\u00e5det fikk vi fra den f\u00f8rste sjefen min p\u00e5 sykehuset, professor Kristen B. Eik N\u00e6s. Han drillet oss grundig f\u00f8r vi debuterte som foredragsholdere. Innslag av humor satte han ogs\u00e5 pris p\u00e5.", "\u2013 Hva slags humor?", "Sunde smiler. Forklaringen p\u00e5 suksessen handler trolig ogs\u00e5 om at han jobber med et fag som ang\u00e5r alle. De aller fleste kjenner noen som strever med \u00e5 f\u00e5 barn. Og problemet ser ut til \u00e5 \u00f8ke, s\u00e6rlig i v\u00e5r del av verden.", "\u2013 Mange utsetter svangerskap og barnef\u00f8dsler altfor lenge. Jeg minner alltid studentene om at det er bedre \u00e5 ha to, tre sn\u00f8rrete sm\u00e5unger n\u00e5r karriere-rotter\u00e6set starter enn \u00e5 risikere at karrierejaget hindrer dem i \u00e5 bli foreldre.", "Fertilitetsbiologen bekymrer seg over befolkningsutviklingen i Europa. Gjennomsnittsalderen til f\u00f8rstegangsf\u00f8dende kvinner har \u00f8kt i de fleste europeiske landene. Folketallet er ogs\u00e5 i ferd med \u00e5 g\u00e5 tilbake i mange stater.", "\u2013 Greier vi ikke \u00e5 opprettholde folketallet, greier vi heller ikke \u00e5 videref\u00f8re velferdsstaten. Jeg tror at Angela Merkel vet veldig godt hva hun gj\u00f8r n\u00e5r hun n\u00e5 \u00e5pner landegrensene for tusener av velutdannede syrere.", "\u2013 Du og dine kolleger blir uansett ikke arbeidsledige med det f\u00f8rste?", "\u2013 Nei, men jeg liker ikke at mange allerede fra starten av voksenlivet inkluderer v\u00e5re tilbud i egen familieplanlegginging. Stadig flere fryser ned egg og s\u00e6d i tilfelle de f\u00e5r problemer med \u00e5 bli foreldre senere i livet. V\u00e5re tilbud b\u00f8r alltid v\u00e6re del av en plan B, ikke plan A. I noen land er holdningene dessverre i ferd med \u00e5 snu seg p\u00e5 dette punktet.", "\u2013 En real og omtenksom storebror. Liker seg i skog og mark, til fjells og ved sj\u00f8en. Dyktig p\u00e5 oppussing, like god p\u00e5 grovarbeid som m\u00f8belsnekring. Flink til \u00e5 lage mat, opptatt av vin og \u00f8l, og en interessert pr\u00f8vesmaker for oss som st\u00e5r bak mikrobryggeriet To t\u00e5rn. Bryr seg om alt mulig. Har l\u00e6rt veldig mye av ham, sier broren.", "Ute p\u00e5 gangen sitter et par og venter p\u00e5 tur. Helt unge er de ikke. De aller fleste som kommer til Spiren har allerede v\u00e6rt gjennom flere mislykte fors\u00f8k p\u00e5 \u00e5 bli foreldre i regi av det offentlige helsevesenet.", "Arne Sunde f\u00f8ler med dem. Selv holder han aldri opp \u00e5 glede seg over hvert eneste barn som blir f\u00f8dt.", "\u2013 \u00c5 kikke ned i en barnevogn er like stort hver gang, sier pensjonisten, som fremdeles har mye \u00e5 bidra med. Invitasjoner til kongresser og m\u00f8ter omkring i verden str\u00f8mmer stadig inn. Men denne dagen skal han hjem til et kj\u00f8kken som er under oppussing. \u00c5 koble av med sag og skrumaskin er noe av det beste han vet. Dessuten har han et par artikler \u00e5 skrive. Til en ny utgave av \u00abJordmorboka\u00bb, blant annet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "380e14cbad78f1dc961f31b2b213d1a5ebedd68421463a80c81ca83512a06c11"}, {"field": "createtime", "value": "2016-10-14T21:31:02.000Z"}, {"field": "description", "value": "Han var med i teamet som laget Norges f\u00f8rste pr\u00f8ver\u00f8rsbarn. I dag er fruktbarhetseksperten Arne Sunde mest opptatt av svindlerne i bransjen."}, {"field": "dominantimage", "value": "http://www.adressa.no/pluss/magasin/article11749886.ece/s7eoi1/ALTERNATES/w980-default/20151007_RichardSagen_20151007_RichardSagen_20151007_RichardSagen__RS15542-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/dbcd919768046ca85ee52341d696fc3a71cf5166.jpg?591164b0"}, {"field": "dominantthumbnaildimensions", "value": "300x169"}, {"field": "heading", "value": ["\u00abFar\u00bb til 8000 -adressa.no", "Se opp for kjeltringer", "Moralisme hjelper lite", "\u2013 Det hjelper lite at vi i Norge hever v\u00e5re etiske og moralske pekefingre mot en slik praksis. Norske kvinner og menn drar uansett dit de f\u00e5r \u00f8nskene sine innfridd, sier Sunde.", "Mirakelbabyen", "For noks\u00e5 n\u00f8yaktig 32 \u00e5r siden skjedde mirakelet som f\u00f8rte til at professor K\u00e5re Molne ba om ordet under Regionsykehusets styrem\u00f8te 19. desember 1983. Sykehusets f\u00f8rste pr\u00f8ver\u00f8rsbarn var p\u00e5 vei.", "Kristenkonservativ kritikk", "\u2013 Kritikken kom mest fra kristenkonservativt hold. Fra psykiater Hans Olav Tungesvik blant annet. Han sendte en faks til den f\u00f8rste pr\u00f8ver\u00f8rsmammaen for \u00e5 fortelle at hun hadde v\u00e6rt med p\u00e5 \u00e5 lage et uetisk barn. Senere beklaget han alt sammen. Barnet var slett ikke uetisk, bare metodene.", "L\u00e6rt mye av transkj\u00f8nnede", "\u2013 Da jeg startet p\u00e5 kull nummer to, n\u00e6rmet jeg meg 50 og visste godt at sjansene for \u00e5 lykkes var betydelig redusert. Men alt gikk bra, jeg var 52 da minstemann ble f\u00f8dt.", "Soppekspertene", "Formidlingstalentet", "\u2013 Tja ... Faget mitt er forplantning, et omr\u00e5de som har fullt opp av folkelige uttrykk. Innimellom bruker jeg ord som pikk og bailla i stedet for penis og testikler. Studentene sovner ikke s\u00e5 ofte p\u00e5 mine forelesninger."]}, {"field": "id", "value": "dbcd919768046ca85ee52341d696fc3a71cf5166"}, {"field": "keyword", "value": ["Arne Sunde", "Portrettet", "Fertilitetsforskning", "Ukeadressa"]}, {"field": "keywords", "value": "Arne Sunde,Portrettet,Fertilitetsforskning,Ukeadressa"}, {"field": "kw-category", "value": ["pluss", "magasin"]}, {"field": "kw-concept", "value": ["kvinne", "internasjonale kontaktnett", "aller", "l\u00e6rt", "slag", "dag", "moren", "starte", "f\u00f8dt", "dele", "barn", "far", "liv", "norske kvinner", "land", "l\u00e6rte tidlig", "surrogati", "ellers", "par", "privat klinikk", "eggdonasjon", "ute", "kolleger", "forsket", "professor", "tidlig", "aller fleste", "kritikk", "sykehus", "senere"]}, {"field": "kw-entity", "value": ["schr\u00f8dingers", "jordmorboka", "olavs hospital", "r\u00f8de kors", "k. observant", "fertilitetsseksjonen", "noah og snorre", "atle og anders", "human reproduction", "embryology", "adele", "\u00f8sten", "kyvannet", "vitenskapsmuseet", "st. olavs", "european society", "by\u00e5sen", "o. var", "ute", "adresseavisens", "bratt\u00f8ra", "hans olav tungesvik", "middelhav", "st. olavs hospital", "european society for human reproduction", "eirik og siri", "regionsykehuset", "stones og queens", "spiren", "kvinneklinikken"]}, {"field": "kw-location", "value": ["europa", "england", "trondheimsfjorden", "japan", "asia", "tr\u00f8ndelag", "trondheim", "india", "norge"]}, {"field": "kw-pageclass", "value": "article"}, {"field": "kw-person", "value": ["louise brown", "ingrid brattbakk", "eik n\u00e6s", "kristen b. eik n\u00e6s", "k\u00e5re molne", "angela merkel", "arne sunde"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11749886.ece/s7eoi1/ALTERNATES/w980-default/20151007_RichardSagen_20151007_RichardSagen_20151007_RichardSagen__RS15542-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abFar\u00bb til 8000"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/11/01/%C2%ABFar%C2%BB-til-8000-11750135.ece"}, {"field": "pageclass", "value": ["article"]}, {"field": "publishtime", "value": "2015-11-01T10:36:17.000Z"}, {"field": "recs-articleid", "value": "11750135"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-11-01T10:36:17.000Z"}, {"field": "recs-rawtitle", "value": "\u00abFar\u00bb til 8000 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han var med i teamet som laget Norges f\u00f8rste pr\u00f8ver\u00f8rsbarn. I dag er fruktbarhetseksperten Arne Sunde mest opptatt av svindlerne i bransjen."}, {"field": "thumbnail", "value": "http://content-thumbnail.cxpublic.com/content/thumbnail200x150/dbcd919768046ca85ee52341d696fc3a71cf5166.jpg?591164b0"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-05-09T06:41:52.000Z"}, {"field": "title", "value": "Arne Sunde er \u00abfar\u00bb til 8000"}, {"field": "url", "value": "http://www.adressa.no/pluss/magasin/2015/11/01/%c2%abFar%c2%bb-til-8000-11750135.ece"}, {"field": "urlhash", "value": "dbcd919768046ca85ee52341d696fc3a71cf5166"}], "score": 0.583704, "siteId": "9222270286501375973", "id": "dbcd919768046ca85ee52341d696fc3a71cf5166"}

