{"fields": [{"field": "modifiedtime", "type": "time", "value": "2012-04-19T05:32:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det hadde murret en stund, s\u00e5 smalt det: I juli ble seks personer skadet i en sl\u00e5sskamp mellom mer\u00e5kerbygg og beboere p\u00e5 Nustadbo asylmottak. F\u00f8r helga m\u00f8ttes de i retten; en 24 \u00e5r gammel asyls\u00f8ker sto tiltalt for \u00e5 ha tatt kvelertak og g\u00e5tt i slagsm\u00e5l med kniv. Bygdefolk og asyls\u00f8kere bodde lenge i samme bygd som gode venner. Men s\u00e5 begynte vennskapet \u00e5 sl\u00e5 sprekker, og en fillesak f\u00f8rte til massesl\u00e5sskamp. Da politiet rykket ut til utestedet Sentrumsloftet var en fredelig sommernatt blitt til planker med spiker, knyttnever og kniv.", "Lei av prat", "S\u00e5 ble Morten Eidem forbannet. Mandagen etter at kompisen hadde sydd 28 sting i ansiktet var Eidem igjen p\u00e5 jobb p\u00e5 Mer\u00e5ker Kj\u00f8tt; slakteriet vegg i vegg med diskoteket hvor ulike kulturer hadde r\u00f8ket uklar. I matpausen ble diskusjonen h\u00f8ylytt, og Eidem bestemte seg for at tomt prat ikke lenger var nok. Han satte i gang en underskriftskampanje; han ville fjerne alle innvandrere med kriminell bakgrunn fra bygda. P\u00e5 torsdag ble listen lagt frem for formannskapet i kommunen.", "- Mange hadde en mening om det jeg gjorde, og de fleste st\u00f8ttet underskriftskampanjen. Mange hadde snakket om at noe m\u00e5tte gj\u00f8res, men ingen hadde gjort noe. Kanskje turde de ikke. Etter den siste sl\u00e5sskampen mente jeg at toppen var n\u00e5dd. Jeg la ut lister i de fleste av butikkene, men etter bare to uker m\u00e5tte jeg samle dem inn igjen. Jeg fikk hint om at folk i bygda mente det var nok, sier Eidem. Da hadde han allerede 400 navn p\u00e5 listene.", "- Det var mer enn jeg hadde forventet, og n\u00e5 skal listene ogs\u00e5 sendes Utenriksdepartementet. Vi m\u00e5 si klart fra om at kriminelle elementer m\u00e5 sendes hjem igjen. De f\u00f8rste innvandrerne som kom til Mer\u00e5ker var fredelige familier, og med dem var det null problem. Men s\u00e5 kom enslige menn som utnytter systemet, driver dank og ypper til sl\u00e5sskamp. Dem vil vi ikke ha, sier Eidem og legger inn en pris snus.", "- Det har alltid v\u00e6rt trivelig \u00e5 bo i Mer\u00e5ker, og slik vil vi at det skal fortsette.", "Taust p\u00e5 mottaket", "Tvers over veien for slakteriet ligger Nustadbo asylmottak. De som bor der vil ikke si s\u00e5 mye om hvordan de har opplevd sommeren, i alle fall ikke til avisen. Og Eidem vil ikke bli med innenfor d\u00f8rene, han f\u00e5r det plutselig travelt med \u00e5 komme seg tilbake p\u00e5 jobb. Asyls\u00f8kerne vil at tiden skal jobbe for dem. Med tiden h\u00e5per de p\u00e5 ny tillit fra bygdefolket, og de venter p\u00e5 svar fra norske myndigheter.", "- Mange har v\u00e6rt her i lang tid, noen i over ett \u00e5r. Og det t\u00e6rer p\u00e5 \u00e5 m\u00e5tte bo tett sammen med fremmede med annet spr\u00e5k og ulik kultur mens de venter p\u00e5 svar p\u00e5 asyls\u00f8knadene. Vi snakker selvsagt mye om det som skjedde i sommer, men det er p\u00e5 tide \u00e5 legge det som har skjedd bak oss, sier Bj\u00f8rn Reppe, som jobber p\u00e5 mottaket.", "P\u00e5 Nustadbo er elleve nasjonaliteter samlet. De har nok stridigheter seg i mellom; de trenger ikke ogs\u00e5 sl\u00e5ss med nordmenn.", "I sofaen foran fjernsynsskjermen sitter Isaera Cicak. Hun er fra Asarbadjan, men s\u00f8nnen p\u00e5 \u00e5tte m\u00e5neder ble f\u00f8dt i Mer\u00e5ker.", "- Vi har det bra her. Jeg g\u00e5r p\u00e5 butikken og folk smiler til meg, sier hun p\u00e5 en blanding av norsk, engelsk og tegnspr\u00e5k. Men underskriftskampanjen mot mottaket vil hun ikke snakke om.", "- Jeg syns det var un\u00f8dvendig. Smilet forsvinner og mer vil hun ikke si.", "- For meg er det bra \u00e5 bo i Mer\u00e5ker. Det er de unge som er problemet, b\u00e5de v\u00e5re og de som h\u00f8rer til i bygda, sier Muratovic Abdulah fra Bosnia.", "- Det har v\u00e6rt sl\u00e5ssing tidligere, men n\u00e5 har de unge p\u00e5 Nustadbo begynt \u00e5 holde seg hjemme i helgene. N\u00e5 kommer ungdommer hit i stedet; de kommer i bil, br\u00e5ker, drikker og kaster ting etter oss som bor her. Det er selvsagt ikke slik vi vil ha det, vi heller, sier Abdulah, som har bodd i kommunen i ni m\u00e5neder.", "U\u00f8nskede lykkejegere", "Et par kilometer fra mottaket ligger kommunehuset og kontoret til B\u00e5rd Langs\u00e5vold, ordf\u00f8reren som truet med \u00e5 stenge Nustadbo asylmottak etter sl\u00e5sskampen i sommer. Men i et ekstraordin\u00e6rt formannskapsm\u00f8te ble det enighet om at mottaket m\u00e5tte fortsette som f\u00f8r. Formannskapet ble ogs\u00e5 enig om \u00e5 nekte \u00e5 ta imot kriminelle asyls\u00f8kere, og de vil gj\u00f8re alt de kan for \u00e5 igjen skape et godt forhold mellom innvandrere og mer\u00e5kerbygg.", "- Vi har grepet fatt i problemet, forsikrer Langs\u00e5vold, som er forn\u00f8yd med at en sambygding startet underskriftskampanjen.", "- Det viser at folk i bygda bryr seg om sin egen hverdag. Kampanjen har v\u00e6rt med p\u00e5 \u00e5 f\u00f8re saken videre, og n\u00e5 m\u00e5 b\u00e5de kommunen, innbyggerne og mottaket arbeide mot et felles m\u00e5l; at vi igjen kan bo side om side i fred.", "For det har aldri v\u00e6rt noe problem med rasisme i Mer\u00e5ker, ikke f\u00f8r n\u00e5. De f\u00f8rste innvandrerene kom fra Bosnia i begynnelsen p\u00e5 90-tallet, og disse ble en naturlig del av bygda. Det var familier som kom til Mer\u00e5ker den gang, og mange av disse bor der fortsatt.", "- Men s\u00e5 kom lykkejegerne; enslige menn uten \u00e6rlige hensikter. Vi vil ikke ha s\u00e5nne kjeltringer, da legger vi heller ned mottaket. Vi har et gjennomsiktig bygdesamfunn, og tilliten har dessverre f\u00e5tt en alvorlig knekk, sier en skuffet Langs\u00e5vold. Men \u00e5 stenge kommune for innvandrere vil han helst slippe.", "- Mer\u00e5ker vil fortsatt ta i mot folk som har det vondt og som trenger et sted \u00e5 v\u00e6re. Det er lykkejegerne vi ikke vil ha. De m\u00e5 bort herifra fortest mulig f\u00f8r det igjen blir vill vest.", "- I kveld kommer det seks nye asyls\u00f8kere, sier Bj\u00f8rn Reppe.", "- Det er vel familier det da, sier ordf\u00f8reren. Men han f\u00e5r ikke det svaret han h\u00e5per; av de seks er tre ungkarer.", "Forst\u00e5elsesfulle gammelkarer", "P\u00e5 kafeteriaen p\u00e5 samvirkelaget drikker mannfolka formiddagskaffen. Ogs\u00e5 de prater om sommeren som har v\u00e6rt. Om redsel og sinne.", "- De er nok venner og bekjente de som skrev navnet sitt p\u00e5 disse listene mot mottaket. Jeg vil tro at det var de som deltok i sl\u00e5sskampen og venner av dem som skrev under, sier Per Klokhaug.", "- Jeg kan forst\u00e5 at det blir krangling og sl\u00e5ssing n\u00e5r de plasserer et asylmottak p\u00e5 et s\u00e5pass lite sted som Mer\u00e5ker. De som bor p\u00e5 mottaket g\u00e5r der m\u00e5ned etter m\u00e5ned uten \u00e5 vite noe om morgendagen. Eller hvor resten av familien er. Nei, det er nesten s\u00e5 jeg forst\u00e5r at de tyr til kniven, sier Klokhaug. Han har bodd p\u00e5 Gr\u00fcnerl\u00f8kka i Oslo i 22 \u00e5r, og er vant til \u00e5 bo tett inntil innvandrere.", "- Det handler om \u00e5 slipe av kantene slik at vi ikke blir s\u00e5 firkantet, sier han.", "- Det som har skjedd er veldig beklagelig. Men det er fort gjort n\u00e5r sinnene f\u00f8rst er satt i kok, sier Olaf Sagen.", "Gammelkarene har egentlig ikke noe imot de som bor p\u00e5 mottaket, de er heller litt brydd over det ungdommen har stelt i stand.", "- Men snakk med de unge, s\u00e5 f\u00e5r du vel andre meninger. Men s\u00e5 er det jo de som er ute om nettene. N\u00e5r br\u00e5ket er i gang, da ligger vi og sover, sier Sagen.", "Idyllen p\u00e5 vei tilbake", "- Alle problemene vi har hatt i det siste skyldes nok at mange enslige menn har kommet til Mer\u00e5ker, sier ogs\u00e5 lensmann, Odd Magnar Horten.", "- Integreringsprosessen begynte \u00e5 vakle da det ikke lenger var familier som kom. Enslige menn er dessverre mye vanskelige \u00e5 integrere, og mange av dem har en kriminell bakgrunn. I en periode var det et titalls innvandrere i Mer\u00e5ker som ikke gjorde annet enn \u00e5 lage ugagn. Og uansett hva som skjedde i bygda s\u00e5 var det de som fikk skylden. Det rammet alle innvandrerene, ogs\u00e5 de p\u00e5 mottaket som aldri har gjort en flue fortred. N\u00e5 har vi bedt myndigheten luke unna de kriminelle, og s\u00e5 m\u00e5 vi selvsagt ordne opp i egne rekker.", "- Urolighetene kuliminerte i midten av juli, men etter det har det v\u00e6rt veldig rolig. Det virker som om idyllen igjen har senket seg over Mer\u00e5ker, og vi f\u00e5r h\u00e5pe det fortsetter s\u00e5nn, sier lensmannen, som vil jobbe for at \u00e5rets sommerepisode i Mer\u00e5ker ikke gjentar seg. Men det tar tid \u00e5 bli venner igjen. \u00abDe f\u00f8rste innvandrerne som kom var fredelige familier. Men s\u00e5 kom enslige menn som utnytter systemet, driver dank og ypper til sl\u00e5sskamp. Dem vil vi ikke ha\u00bb", "\u00abDet er de unge som er problemet, b\u00e5de v\u00e5re og de som h\u00f8rer til i bygda\u00bb"]}, {"field": "category0", "value": "kultur"}, {"field": "contenthash", "value": "716535e0337fe5db2d4c4e565355e017620ab849d37990f196eeb67bb8a9309d"}, {"field": "createtime", "value": "2015-07-16T19:23:19.000Z"}, {"field": "description", "value": "Mer\u00e5kerbygg og asyls\u00f8kere havnet i m\u00f8ljeslagsm\u00e5l, og s\u00e5 ble det startet underskriftskampanje mot innvandrere. I dag har de sluttet \u00e5 sl\u00e5ss, men det tar tid \u00e5 bli venner igjen."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/67b8f1f83ef897ed242c65145df52a74d8de661d.jpg?5970dfd4"}, {"field": "dominantthumbnaildimensions", "value": "256x256"}, {"field": "heading", "value": "Glansbildet som revnet -adressa.no"}, {"field": "id", "value": "67b8f1f83ef897ed242c65145df52a74d8de661d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "law-government-and-politics"}, {"field": "kw-concept", "value": ["bygd", "menn", "mottaket", "innvandrere", "sl\u00e5sskamp", "enslige menn"]}, {"field": "kw-entity", "value": ["utenriksdepartementet", "mer\u00e5ker kj\u00f8tt", "gr\u00fcnerl\u00f8kka", "muratovic abdulah", "per klokhaug", "sentrumsloftet", "isaera cicak", "bosnia", "asarbadjan", "nustadbo"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["b\u00e5rd langs\u00e5vold", "bj\u00f8rn reppe", "odd magnar horten", "olaf sagen", "morten eidem"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Glansbildet som revnet"}, {"field": "og-type", "value": "article"}, {"field": "og-url", "value": "http://www.adressa.no/kultur/article353076.ece"}, {"field": "pageclass", "value": ["article"]}, {"field": "publishtime", "value": "2000-09-01T23:00:00.000Z"}, {"field": "recs-articleid", "value": "2225444"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-09-01T23:00:00.000Z"}, {"field": "recs-rawtitle", "value": "Glansbildet som revnet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Mer\u00e5kerbygg og asyls\u00f8kere havnet i m\u00f8ljeslagsm\u00e5l, og s\u00e5 ble det startet underskriftskampanje mot innvandrere. I dag har de sluttet \u00e5 sl\u00e5ss, men det tar tid \u00e5 bli venner igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/67b8f1f83ef897ed242c65145df52a74d8de661d.jpg?5970dfd4"}, {"field": "thumbnailfullheightdimensions", "value": "200x1623"}, {"field": "timestamp", "value": "2017-07-20T16:52:36.000Z"}, {"field": "title", "value": "Glansbildet som revnet"}, {"field": "url", "value": "http://www.adressa.no/kultur/article353076.ece"}, {"field": "urlhash", "value": "67b8f1f83ef897ed242c65145df52a74d8de661d"}], "score": 0.5561901, "siteId": "9222270286501375973", "id": "67b8f1f83ef897ed242c65145df52a74d8de661d"}

