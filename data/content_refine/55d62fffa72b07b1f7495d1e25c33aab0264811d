{"fields": [{"field": "modifiedtime", "type": "time", "value": "2012-06-20T09:46:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "Selv om flere av filmene hans er overvurdert, kan Quentin Tarantinos rolle og betydning i filmverden de siste 17 \u00e5ra vanskelig overvurderes. Debutfilmen \u00abReservoir Dogs\u00bb gav et kulturelt gjennombrudd av typen det g\u00e5r mange \u00e5r mellom. Med Gullpalme i Cannes for \u00abPulp Fiction\u00bb i 1994 ble han kronet kunstnerisk og kommersielt som b-kulturen og gladvoldens mester. Mer enn noen andre ble han regiss\u00f8ren som definerte amerikansk 90-tallsfilm. I tillegg har han p\u00e5virket yngre filmskapere over hele verden.", "Scenen i debutfilmen hvor Michael Madsen torturer en fyr og skj\u00e6rer av ham \u00f8ret mens han danser til tyggegummipop ved Stealers Wheels \u00abStuck In The Middle With You\u00bb, tok sadistisk gladvold til et nytt, kunstnerisk niv\u00e5 p\u00e5 film. Noe av tonen og stilen ble foredlet med enda st\u00f8rre og bredere eleganse i \u00abPulp Fiction\u00bb. Siden har verden v\u00e6rt full av unge filmnerder som har fors\u00f8kt seg i mesterens fotspor.", "Heftig bruk av musikk, morsom dialog full av referanser til popul\u00e6rkultur, hemningsl\u00f8se voldsscener og en egen evne til \u00e5 l\u00f8fte fram ikoniske filmansikt, har siden starten v\u00e6rt Tarantinos kjennetegn. Det har etter hvert blitt kjennetegn for stadig flere filmer og filmskapere.", "I motsetning til mange av sine etterplaprere, kan Tarantino b\u00e5de h\u00f8yt og lavt i filmhistorien. Han har ogs\u00e5 f\u00e5tt ros for sin evne til \u00e5 skape handlekraftige kvinnefigurer, som The Bride i \u00abKill Bill\u00bb-filmene og Pam Griers tittelfigur i \u00abJackie Brown\u00bb. \u00c5 gj\u00f8re ham til feminist er nok \u00e5 dra det vel langt. Fetisjist er mer dekkende. Han er uten tvil den st\u00f8rste fotfetisjisten p\u00e5 film, utenfor pornobransjen. At noen av kvinnefigurene hans er like hevngjerrige og brutale som mennene, handler nok mer om sex enn likestilling.", "\u00c5penbart inspirert av exploitation-film kj\u00e6ler Tarantinos kamera med kvinnekroppen og s\u00e6rlig med f\u00f8ttene. Etter \u00e5 ha dyrket Uma Thurmans bein gjennom flere filmer, tok han det enda lengre ut i \u00abDeath Proof\u00bb (2007) hvor kombinasjonen damebein og raske biler strengt tatt er det som b\u00e6rer filmen. I \u00abInglourious Basterds\u00bb lager han et Askepott-drama av f\u00f8ttene til Diane Kr\u00fcger i rollen som tysk dobbeltagent. Scenen hvor sjefsskurken inspiserer hennes f\u00f8tter for \u00e5 se om en sko han har funnet passer, er blant de bedre i filmen.", "Om Tarantino er god p\u00e5 kvinners f\u00f8tter og dialog, s\u00e5 viser de siste filmene hans en tiltagende mangel p\u00e5 kjerne, mangel p\u00e5 utvikling og en manglende evne til \u00e5 lage film som framst\u00e5r som noe mer enn lek med referanser og impulser fra et klamt gutterom.", "Alle filmene hans er verdt \u00e5 se, med element av mesterlig filmfortelling. Likevel virker det som om han har mistet noe av tr\u00f8kket. Etter et dr\u00f8yt ti\u00e5r som wonderboy har han mistet noe av sjarmen og det vesle han hadde p\u00e5 hjertet. Da den kom, virket \u00abJackie Brown\u00bb som en skuffelse etter de to forrykende f\u00f8rste filmene. I dag framst\u00e5r den som en av hans litt underkjente og mest levende filmer. Kanskje fordi den ble skrevet av en forfatter(Elmore Leonard) som \u00e5penbart har levd et liv ogs\u00e5 utenfor kinoen og videosjappa.", "Det er selvsagt for tidlig \u00e5 avskrive Quentin Tarantino. Det blir interessant \u00e5 se hvordan \u00abInglourious Basterds\u00bb som i morgen ogs\u00e5 har kinopremiere i USA gj\u00f8r det kommersielt. Kunstnerisk styrker den inntrykket av at mannen var bedre f\u00f8r, og at det er p\u00e5 tide at 46-\u00e5ringen blir voksen.", "TERJE EIDSV\u00c5G"]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "0a7e740906cac64dcb6ac8dc809e516472c3ae6fef5982c0f2bc4f2679f7e8e1"}, {"field": "createtime", "value": "2017-02-24T22:52:15.000Z"}, {"field": "description", "value": "Mye tyder p\u00e5 at Quentin Tarantino er i ferd med \u00e5 miste grepet, etter dr\u00f8yt ti \u00e5r som sentral, stilskapende filmskaper."}, {"field": "dominantimage", "value": "http://www.adressa.no/incoming/article1323126.ece5/ALTERNATES/w980-default/film%20tarantino"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/55d62fffa72b07b1f7495d1e25c33aab0264811d.jpg?58b0b91f"}, {"field": "dominantthumbnaildimensions", "value": "300x169"}, {"field": "heading", "value": "Dyktig og oppskrytt -adressa.no"}, {"field": "id", "value": "55d62fffa72b07b1f7495d1e25c33aab0264811d"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-company", "value": "the bride"}, {"field": "kw-concept", "value": "film"}, {"field": "kw-entity", "value": ["death proof", "uma thurmans", "askepott", "gullpalme", "inglourious basterds", "stuck in the middle with you", "stealers wheels", "kill bill", "pulp fiction", "reservoir dogs"]}, {"field": "kw-location", "value": "cannes"}, {"field": "kw-pageclass", "value": "article"}, {"field": "kw-person", "value": ["diane kr\u00fcger", "quentin tarantino", "jackie brown", "michael madsen", "pam griers", "elmore leonard"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1323126.ece5/ALTERNATES/w980-default/film%20tarantino"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dyktig og oppskrytt"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article1370492.ece"}, {"field": "pageclass", "value": null}, {"field": "publishtime", "value": "2009-08-20T09:22:29.000Z"}, {"field": "recs-articleid", "value": "865437"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2009-08-20T09:22:29.000Z"}, {"field": "recs-rawtitle", "value": "Dyktig og oppskrytt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "Mye tyder p\u00e5 at Quentin Tarantino er i ferd med \u00e5 miste grepet, etter dr\u00f8yt ti \u00e5r som sentral, stilskapende filmskaper."}, {"field": "thumbnail", "value": "http://content-thumbnail.cxpublic.com/content/thumbnail200x150/55d62fffa72b07b1f7495d1e25c33aab0264811d.jpg?58b0b91f"}, {"field": "thumbnailfullheightdimensions", "value": "200x1686"}, {"field": "timestamp", "value": "2017-02-24T22:52:15.000Z"}, {"field": "title", "value": "Dyktig og oppskrytt"}, {"field": "url", "value": "http://www.adressa.no/kultur/film/article1370492.ece"}, {"field": "urlhash", "value": "55d62fffa72b07b1f7495d1e25c33aab0264811d"}], "score": 0.60065097, "siteId": "9222270286501375973", "id": "55d62fffa72b07b1f7495d1e25c33aab0264811d"}

