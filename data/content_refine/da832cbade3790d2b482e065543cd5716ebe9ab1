{"fields": [{"field": "modifiedtime", "type": "time", "value": "2012-06-20T08:11:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jenter under den seksuelle lavalder selger sex i Trondheim. Vi vet at det skjer, sier politioverbetjent Arve Nordtvedt ved forebyggende avdeling i S\u00f8r-Tr\u00f8ndelag politidistrikt. Han vil ikke si hvor gamle de yngste barna er, men kaller dem skolejenter.", "Selger seg for kl\u00e6r", "- Det bekymringsfulle er at mange av disse er normale, norske unger som bor i Trondheim og g\u00e5r p\u00e5 skole. Mange av jentene selger seksuelle tjenester for \u00e5 f\u00e5 penger til dyre merkekl\u00e6r som de ikke f\u00e5r fra foreldrene. V\u00e5rt inntrykk er ogs\u00e5 at dette er tilfeller som er spredt over hele byen, og ikke en bestemt gjeng eller et spesielt milj\u00f8. Det virker som mange heller ikke er innblandet i annen kriminalitet, forteller Nordtvedt. Politioverbetjenten mener dette er et nytt fenomen her i byen.", "- For en del \u00e5r tilbake s\u00e5 vi dette bare i narkomilj\u00f8et. Dette sier jo noe om samfunnet vi lever i, mener Nordtvedt, som har inntrykk av at kj\u00f8perne er voksne menn av b\u00e5de norsk og utenlandsk opprinnelse. Sexsalget kan foreg\u00e5 p\u00e5 fest eller andre m\u00f8teplasser, og involverer som regel ikke bakmenn eller halliker.", "- Her er det m\u00f8rketall. For eksempel har det v\u00e6rt en del tilfeller i Trondheim der foreldre har kommet til oss. Disse har oppdaget datteren i dyre kl\u00e6r som de ikke har kj\u00f8pt, og etter hvert blitt kjent med at hun har solgt sex for \u00e5 f\u00e5 penger. Men s\u00e5 har jenta nektet \u00e5 forklare seg til politiet. Da er det vanskelig \u00e5 komme videre med saken, sier han.", "Kjent fra narkomilj\u00f8et", "- Det er lett \u00e5 tenke at dette bare er et Oslo-fenomen, men i prostitusjonsmilj\u00f8et i hovedstaden er det alltid noen som har begynt i ung alder i Trondheim. Det skjer og har skjedd i mange \u00e5r, sier Liv Jessen, leder for PRO-senteret i Oslo, som er et nasjonalt kompetansesenter for prostitusjon.", "Jessen understreker at hun ikke kjenner trondheimsmilj\u00f8et, men tviler p\u00e5 at det er snakk om bare \u00abvanlige\u00bb jenter som fungerer bra ellers i samfunnet.", "- De unge prostituerte bruker ofte mer rus enn jevnaldrende, og har generelt mer utflytende adferd. Her er prostitusjon bare en del av bildet, tror hun.", "Jessen mener det er sv\u00e6rt viktig \u00e5 gripe fatt i slike barn og unge raskt.", "Trondheims-politiet registrerer ogs\u00e5 at mange begynner \u00e5 lefle med narkotika i sv\u00e6rt ung alder. Da er det \u00abenkelt\u00bb \u00e5 opps\u00f8ke steder der narkoselgere holder til, og tilby sex i bytte mot stoff. Men i Trondheim i 2003 er alts\u00e5 helt vanlige forbruksvarer ogs\u00e5 m\u00e5let.", "Liten kunnskap", "Politiet og Trondheim kommune vet ikke hvor mange jenter, eller gutter, som selger sex i Trondheim i dag. Det har nemlig aldri blitt utf\u00f8rt en omfattende kartlegging av prostitusjon i byen. \u00abKunnskapsniv\u00e5et blant fagfolk i byen er lavt. Fagmilj\u00f8ene er langt mer preget av usikkerhet og sp\u00f8rsm\u00e5l enn av meninger og svar\u00bb, skrev nylig Kirkens Bymisjon til kommunen.", "Den eneste unders\u00f8kelsen som ber\u00f8rer problemet, ble utf\u00f8rt blant ungdomsskoleelever i byen for \u00e5tte \u00e5r siden, i 1995. Da oppgav 40 av om lag 3000 barn, eller 1,3 prosent, i prosjektet \u00abUng i Trondheim\u00bb at de hadde solgt seksuelle tjenester. En unders\u00f8kelse utf\u00f8rt av NOVA i 2001, viste at 1,4 prosent av alle ungdommer mellom 14 og 17 \u00e5r i Oslo hadde solgt sex. I Bergen kom det ett \u00e5r tidligere fram at rundt 50 barn i samme aldersgruppe prostituerte seg.", "- De som n\u00e5 er voksne prostituerte, og som startet tidlig, forteller alltid at de opplevde det som et stort svik at de voksne ikke brydde seg. Noen er nok ikke bevisst p\u00e5 muligheten for at barn selger seg, men selv de som aner at noe kan v\u00e6re galt, lukker \u00f8ynene fordi dette er s\u00e5 vanskelig. Dette gjelder l\u00e6rere, helses\u00f8stre, barnevern og andre som burde ha tatt aff\u00e6re, sier Jessen.", "Hun mener jevnlig kursing av ansatte i politiet og sosiale instanser m\u00e5 til.", "- Det verste som kan skje er at man lar dette skure og g\u00e5."]}, {"field": "category0", "value": "nyheter"}, {"field": "contenthash", "value": "ca24c6abca260108a41df43a8fe70e075c9476b1070009d7eecd21fd6eebad79"}, {"field": "createtime", "value": "2017-04-28T15:10:04.000Z"}, {"field": "description", "value": "Helt vanlige jenter under 16 \u00e5r selger kroppen sin til fremmede menn, for \u00e5 f\u00e5 r\u00e5d til dyre motekl\u00e6r. Andre bytter sex mot narkotika. Men ingen vet hvor mange barn som prostituerer seg."}, {"field": "dominantimage", "value": "http://www.adressa.no/incoming/article1071147.ece5/ALTERNATES/w980-default/ver2%20politi005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/da832cbade3790d2b482e065543cd5716ebe9ab1.jpg?5978c0e2"}, {"field": "dominantthumbnaildimensions", "value": "300x169"}, {"field": "heading", "value": "Barn selger sex i Trondheim -adressa.no"}, {"field": "id", "value": "da832cbade3790d2b482e065543cd5716ebe9ab1"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["selger", "jenta", "barn", "sex", "trondheim", "selger sex", "barn selger", "ung", "barn selger sex"]}, {"field": "kw-entity", "value": ["kirkens bymisjon", "ung"]}, {"field": "kw-location", "value": ["s\u00f8r-tr\u00f8ndelag", "trondheim", "oslo", "bergen"]}, {"field": "kw-pageclass", "value": "article"}, {"field": "kw-person", "value": ["arve nordtvedt", "liv jessen"]}, {"field": "kw-sentiment", "value": "negative"}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1071147.ece5/ALTERNATES/w980-default/ver2%20politi005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barn selger sex i Trondheim"}, {"field": "og-type", "value": "article"}, {"field": "og-url", "value": "http://www.adressa.no/nyheter/article54437.ece"}, {"field": "pageclass", "value": ["article"]}, {"field": "publishtime", "value": "2003-07-20T19:57:12.000Z"}, {"field": "recs-articleid", "value": "842413"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-07-20T19:57:12.000Z"}, {"field": "recs-rawtitle", "value": "Barn selger sex i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Helt vanlige jenter under 16 \u00e5r selger kroppen sin til fremmede menn, for \u00e5 f\u00e5 r\u00e5d til dyre motekl\u00e6r. Andre bytter sex mot narkotika. Men ingen vet hvor mange barn som prostituerer seg."}, {"field": "thumbnail", "value": "http://content-thumbnail.cxpublic.com/content/thumbnail200x150/da832cbade3790d2b482e065543cd5716ebe9ab1.jpg?5978c0e2"}, {"field": "thumbnailfullheightdimensions", "value": "200x1026"}, {"field": "timestamp", "value": "2017-07-26T16:18:42.000Z"}, {"field": "title", "value": "Barn selger sex i Trondheim"}, {"field": "url", "value": "http://www.adressa.no/nyheter/article54437.ece"}, {"field": "urlhash", "value": "da832cbade3790d2b482e065543cd5716ebe9ab1"}], "score": 0.88246363, "siteId": "9222270286501375973", "id": "da832cbade3790d2b482e065543cd5716ebe9ab1"}

