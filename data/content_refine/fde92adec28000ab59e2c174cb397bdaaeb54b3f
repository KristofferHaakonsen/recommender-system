{"fields": [{"field": "modifiedtime", "type": "time", "value": "2012-08-23T08:58:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "MELDINGENE om at Elton John hadde p\u00e5dratt seg en lei influensa n\u00e5dde Trondheim i g\u00e5r morges. Under konserten i svenske Sundsvall kvelden f\u00f8r hadde megastjernen etter sigende slitt seg gjennom konserten med en durabelig forkj\u00f8lelse.", "Kanskje var det s\u00e5 ille at han m\u00e5tte avlyse konsertene i Trondheim og Bergen? Men, plateselskapet tr\u00f8ster med at herren er p\u00e5 bedringens vei og at han p\u00e5 ingen m\u00e5te skal avlyse Trondheim.", "Hvis Elton hadde go'foten, var det kanskje mulig med et lite intervju? Det var en sn\u00f8balls sjanse i helvete.", "\u00abHan gir ingen intervjuer\u00bb var omkvedet fra plateselskap og arrang\u00f8rer. Heller ikke de fikk innpass hos celebriteten.", "Vi ga likevel ikke opp og stilte oss opp bak Hornemannsg\u00e5rden ved Torvet. Der skulle Elton oppholde seg f\u00f8r konserten, det visste vi. Og vi visste at han kom direkte fra Trondheim lufthavn V\u00e6rnes i g\u00e5r kveld. Sammen med tre vakter utstyrt med Matrix-solbriller stilte vi oss opp ved porten.", "- Dere kan bare glemme det, dere kommer ikke til \u00e5 se noe likevel. Dette kommer til \u00e5 g\u00e5 veldig fort, svarte den ene vakten surt. Og FBI-agenten hadde rett. F\u00f8r vi visste ordet av det, hadde en svart Mercedes med sotete vinduer svingt inn bak sperringen. Bak satt en mann med briller. Det var nok Elton John.", "S\u00e5 mens Elton satt inne i Hornemannsg\u00e5rden, mens han lette etter kveldens brillepar i brillesamlingen sin, drakk farris og spiste halstabletter, dro vi i stedet p\u00e5 vorspiel med plateselskapet p\u00e5 Britannia. P\u00e5 balkongen til en suite p\u00e5 toppen av hotellet fant vi blant annet Trondheims st\u00f8rste festfikser, Ole Dalen.", "- F\u00e5r dere ikke intervjue Elton John? Dere f\u00e5r ta meg i stedet da, ler Dalen. Han er bare s\u00e5nn passelig fan, men mener likevel at Elton har skrevet noen forferdelig flotte l\u00e5ter.", "- Mitt favorittalbum er \u00abGoodbye Yellow Brick Road\u00bb. Den fineste l\u00e5ten er den sangen fra filmen L\u00f8venes Konge som jeg ikke husker hva heter, sier Dalen som er litt skuffet over at mannen ikke drar i gang en konsert med et skikkelig orkester p\u00e5 scenen. Tr\u00f8nderrocker Torstein Flakne fra Stage Dolls hadde ogs\u00e5 tatt turen for \u00e5 h\u00f8re p\u00e5 en storhet fra glam-rockens glansdager.", "- Jeg var fan av Elton John p\u00e5 1980-tallet, men siden har forholdet til ham v\u00e6rt mer perifert. Jeg h\u00e5per at han spiller de gode, gamle l\u00e5tene som \u00abGoodbye yellow . . .\u00bb, \u00abRocket Man\u00bb og \u00abDaniel\u00bb, sier Flakne.", "Daniel Slung\u00e5rd Lio (10) gleder seg ogs\u00e5 til balladen \u00abDaniel\u00bb. Han kom p\u00e5 vorspielet sammen med mamma og ordf\u00f8rer Anne Kathrine Slung\u00e5rd.", "- Egentlig har jeg ikke s\u00e5 mye peiling p\u00e5 Elton John, men jeg har jo blitt litt hjernevasket av mamma opp gjennom oppveksten. Jeg husker ikke titlene, men tror jeg kommer til \u00e5 kjenne igjen alle l\u00e5tene, sier Daniel. Mammaen innr\u00f8mmer at 50 Cents eller Eminem hadde v\u00e6rt mer stas for s\u00f8nnen. Da er det godt at hun selv gleder seg som en unge.", "- Jeg er skikkelig fan og har v\u00e6rt p\u00e5 konsert med ham to ganger tidligere. Mitt musikkliv passerer i revy n\u00e5r jeg h\u00f8rer ham. Musikken hans har betydd my for meg i tre ti\u00e5r, sier Slung\u00e5rd.", "- Helt herlig!", "Vi forlater forfesten og g\u00e5r opp mot Torvet i stedet. Der m\u00f8ter vi den lokale arrang\u00f8ren S\u00f8ren Hjort som stresser f\u00f8r kveldens konsert.", "- Hvis tr\u00f8nderne ikke kommer og h\u00f8rer p\u00e5 en slik stor artist i dette knallv\u00e6ret, og med s\u00e5pass mange \u00f8lkraner, s\u00e5 skj\u00f8nner jeg ikke hva man skal lokke folk med, sier Hjort.", "Hjort l\u00f8per videre, mens vi venter p\u00e5 artisten. Presis klokka 20 kommer den bebrillede stjernen ut p\u00e5 scenen, tar en slurk lettbrus, setter seg ned ved pianoet og sl\u00e5r den f\u00f8rste akkorden til \u00abYour Song\u00bb id\u00e9t sola forsvinner bak hotell Residence.", "- Han er bare helt herlig! Venninnene Tove Hansen, Beate Asb\u00f8ll, Monica Bj\u00f8rn\u00f8 og Kirsti Rokkones (alle 35 \u00e5r) kan ikke f\u00e5r sagt hvor digg det er \u00e5 v\u00e6re p\u00e5 Elton John-konsert. - Vi har ventet her p\u00e5 Elton siden klokka fem. Og han skuffer ikke! Jeg gleder meg mest til \u00abCandle in the wind\u00bb, sier Bj\u00f8rn\u00f8.", "Vorspiel"]}, {"field": "category0", "value": "kultur"}, {"field": "contenthash", "value": "621992e5947d116cc2733785c825296d603469d94aa03dd3fb55de484d6a9a52"}, {"field": "createtime", "value": "2017-05-01T04:39:05.000Z"}, {"field": "description", "value": "Vi hadde h\u00f8rt rykter om at han var syk og at han kanskje droppet konserten i Trondheim. Men Elton John kom, spilte for 10 000 tr\u00f8ndere og dro hjem igjen i g\u00e5r kveld."}, {"field": "dominantimage", "value": "http://www.adressa.no/incoming/article1062119.ece5/ALTERNATES/w980-default/ver2%20ellton6"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fde92adec28000ab59e2c174cb397bdaaeb54b3f.jpg?59735e3f"}, {"field": "dominantthumbnaildimensions", "value": "300x169"}, {"field": "heading", "value": "Da Elton John kom til byen -adressa.no"}, {"field": "id", "value": "fde92adec28000ab59e2c174cb397bdaaeb54b3f"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["kveld", "konsert"]}, {"field": "kw-entity", "value": ["trondheim og bergen", "l\u00f8venes konge", "cents", "goodbye yellow brick road", "matrix", "torvet", "monica bj\u00f8rn\u00f8 og kirsti rokkones", "slung\u00e5rd", "bj\u00f8rn\u00f8", "rocket man", "stage dolls", "your song", "candle", "residence", "britannia", "kirsti rokkones", "eminem", "hornemannsg\u00e5rden"]}, {"field": "kw-location", "value": ["v\u00e6rnes", "sundsvall", "trondheim", "mercedes"]}, {"field": "kw-pageclass", "value": "article"}, {"field": "kw-person", "value": ["s\u00f8ren hjort", "elton john", "beate asb\u00f8ll", "daniel slung\u00e5rd lio", "monica bj\u00f8rn\u00f8", "tove hansen", "torstein flakne", "ole dalen", "anne kathrine slung\u00e5rd"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1062119.ece5/ALTERNATES/w980-default/ver2%20ellton6"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Elton John kom til byen"}, {"field": "og-type", "value": "article"}, {"field": "og-url", "value": "http://www.adressa.no/kultur/article56420.ece"}, {"field": "pageclass", "value": ["article"]}, {"field": "publishtime", "value": "2003-06-30T07:14:27.000Z"}, {"field": "recs-articleid", "value": "903327"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2003-06-30T07:14:27.000Z"}, {"field": "recs-rawtitle", "value": "Da Elton John kom til byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Vi hadde h\u00f8rt rykter om at han var syk og at han kanskje droppet konserten i Trondheim. Men Elton John kom, spilte for 10 000 tr\u00f8ndere og dro hjem igjen i g\u00e5r kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/fde92adec28000ab59e2c174cb397bdaaeb54b3f.jpg?59735e3f"}, {"field": "thumbnailfullheightdimensions", "value": "200x1510"}, {"field": "timestamp", "value": "2017-07-22T14:16:31.000Z"}, {"field": "title", "value": "Da Elton John kom til byen"}, {"field": "url", "value": "http://www.adressa.no/kultur/article56420.ece"}, {"field": "urlhash", "value": "fde92adec28000ab59e2c174cb397bdaaeb54b3f"}], "score": 1.1110058, "siteId": "9222270286501375973", "id": "fde92adec28000ab59e2c174cb397bdaaeb54b3f"}

