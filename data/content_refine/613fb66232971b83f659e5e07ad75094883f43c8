{"fields": [{"field": "modifiedtime", "type": "time", "value": "2016-07-29T19:37:44.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "medisin", "Museum", "historie", "trondheimshistorie"]}, {"field": "author", "value": ["linn kristin nordseth", "kristin slotter\u00f8y"]}, {"field": "body", "value": ["Legen forh\u00f8rte seg om utsiktene til \u00e5 leve av legegjerningen. \u00abHer kurerer man seg selv med multeb\u00e6r og \u00f8l fra L\u00fcbeck!\u00bb la amtmannen til.", "I dag syns vi det er helt naturlig \u00e5 opps\u00f8ke lege, men slik har det ikke alltid v\u00e6rt.", "P\u00e5 \u00d8ya ligger landets eneste medisinske museum som befinner seg p\u00e5 et levende sykehus.", "- Jeg har sett et bl\u00e5hvalhjerte. Det er like stort som en bil. Blod\u00e5rene er s\u00e5 store at man kan sv\u00f8mme rundt i dem! sier ni og et halvt \u00e5r gamle Jonas Haugen Hansen, som st\u00e5r og ser p\u00e5 en koloss av et kn\u00f8lhvalhjerte som hviler i en stor glassmonter. Kn\u00f8lhvalhjertet er en del av den anatomiske samlingen p\u00e5 St. Olavs Hospital. Samlingen brukes i sommer som en del av programmet til det medisinske museet, som ni\u00e5ringen bes\u00f8ker i regi av vitenskapsmuseets sommerskole.", "Medisinsk museum eies av det integrerte universitetssykehuset St. Olavs Hospital og Det medisinske fakultet ved NTNU. Museet ble offisielt \u00e5pnet 30. januar 2014.", "Museet ligger i Olavs Kyrres gate 10, i 3. etasje i Kunnskapssenteret ved St. Olavs Hospital og Det medisinske fakultet i Trondheim.", "\u00c5pningstiden er fra 6.30-21.00 og museet har \u00e5pent b\u00e5de p\u00e5 hverdager og i helgene.", "Til daglig er museet ubemannet, men skoleklasser og andre grupper kan bestille omvisning.", "Museets m\u00e5l er \u00e5 v\u00e6re en kunnskapskilde for leg og l\u00e6rd. Museet h\u00e5per \u00e5 bidra til refleksjon og perspektiv, og at skoleklasser, pasienter, arrangementsdeltagere, ansatte, byens borgere og andre kan ha glede av museet.", "Kilde: www.ntnu.no/web/medisinskmuseum/om", "P\u00e5 programmet st\u00e5r ogs\u00e5 utstillingen Ung helse, som handler om barn p\u00e5 sykehus f\u00f8r og n\u00e5.", "Svein Carstens er professor i samfunnsfag ved NTNU og har ogs\u00e5 en doktorgrad i medisinsk historie. I forbindelse med doktorgraden skrev Carstens artikkelen \u00abHvem var pasientene p\u00e5 1800-tallets sykehus i Trondheim?\u00bb.", "- Det var knapt en privatpraktiserende lege i Trondheim i 1814, men det var imidlertid milit\u00e6rleger i byen og s\u00e5 tok skarpretteren (b\u00f8ddelen) imot dem som hadde behov for kirurgiske inngrep. Han hadde noen grunnleggende kunnskaper i anatomi. Inntil opprettelsen av det medisinske fakultetet i Oslo i 1814 var kirurgi og medisin faktisk to adskilte fag, sier Carstens.", "Han forteller at all sykdom f\u00f8r i tiden ble gitt en \u00abhumoralpatologisk \u00e5rsak\u00bb. Man mente at de fire legemsv\u00e6skene blod, slim, svart galle og gul galle hadde ulike egenskaper som m\u00e5tte v\u00e6re i balanse for at mennesket skulle holde seg friskt. Ble det for mye blod, s\u00e5 ble individet sangvinsk og oppstemt, og denne tilstanden kunne kureres med \u00abfortidens antibiotika\u00bb, nemlig \u00e5relating. \u00c5relating ble mer eller mindre brukt i nesten alle medisinske sammenhenger, og det hjalp p\u00e5 ett vis selv om det ikke n\u00f8dvendigvis kurerte pasienten.", "- Likevel fortsatte medisinerne med det, fordi de s\u00e5 at pasienten ble lettere og at feberen gikk ned. Ikke fordi pasienten ble bedre, men fordi blodprosenten ble lavere, forklarer han.", "Ett av de f\u00f8rste sykehusene i Trondheim l\u00e5 i Moursundveita og var i drift fra siste halvdel av 1700-tallet. Dette sykehuset ble ikke bestyrt av en lege f\u00f8r ca. 1870. Inntil da var det en kvinnelig \u00f8konom som ledet driften av sykehuset og behandlingen av pasientene.", "Men hvem var egentlig pasientene p\u00e5 1800-tallets sykehus i Trondheim? I og med at medisinsk hjelp ikke var alle forunt p\u00e5 denne tiden, er det lett \u00e5 tenke at de som kom seg p\u00e5 sykehus m\u00e5 ha v\u00e6rt heldige. Eller?", "- Innenfor rammen av \u00abhumoralpatologisk medisin\u00bb var ikke sykehuset noe bra sted \u00e5 oppholde seg for \u00e5 bli frisk. Sykehuset slik vi kjenner det i dag, er en forholdsvis moderne institusjonstype, sier Carstens.", "I Trondheim har man statistikk over pasientene tilbake til begynnelsen av 1800-tallet. Helt frem til 1900 var det vanlig at syke som hadde eget hjem ble behandlet hjemme. Derfor var det en overvekt av ugifte menn og kvinner p\u00e5 sykehuset.", "- I praksis var det da snakk om tjenestefolk, sj\u00f8folk, fattige og dagleiere. At disse havnet p\u00e5 sykehus har sammenheng med dyptg\u00e5ende sosiale endringer der tjenestefolket etter hvert ble skj\u00f8vet ut av husholdet og i prinsippet ble arbeidskraft i et marked hvor arbeidsgiver ikke lenger hadde noe ansvar for dem, sier han.", "P\u00e5 sykehuset i Kongens gate hadde de i 1805 til og med problemer med prostituerte som tok med seg kunder inn p\u00e5 sykehuset. Inntil den franske revolusjonen var det kirken som hadde ansvaret for sykehusene, men etter dette tok staten over ansvaret. Det var f\u00f8rst da de sosiale strukturene endret seg drastisk. Barn var ogs\u00e5 underrepresentert p\u00e5 sykehus, fordi barns sykdom lenge ble ansett som et familieanliggende, forklarer Carstens.", "- Vi skal faktisk et stykke ut p\u00e5 1900-tallet f\u00f8r legene ble sluppet l\u00f8s p\u00e5 barna, sier han.", "Fortidens medisinere var ikke slik som i dag opptatt av \u00e5 behandle sykdom ved \u00e5 gi pasientene medisin. I bunn og grunn var det ikke all verden medisinerne hadde \u00e5 tilby heller.", "- Legens prim\u00e6re oppgave var \u00e5 legge forholdene til rette for at kroppens eget sykdomsbehandlende system fikk fungere uhindret. Det var kroppen selv som m\u00e5tte lege sykdommen. Til et godt stykke ut p\u00e5 1900-tallet var det \u00e5 f\u00e5 regelmessig n\u00e6ringsrik mat et av de viktigste behandlingsregimene i kampen mot sykdom, sier Carstens.", "I motsetning til i dag, trodde man ogs\u00e5 at sykdommer kunne blande seg med hverandre, og at de kunne transformere seg fra en form til en annen. En nesebl\u00f8dning kunne bli til en hjernebl\u00f8dning. F\u00f8r etableringen av bakterieteorien, hadde ikke sykdom noen bakenforliggende \u00e5rsak. Kj\u00f8nnssykdommer ble ansett som helbredet hvis symptomene opph\u00f8rte av seg selv.", "- Fortiden var sv\u00e6rt ulik v\u00e5r tid. Tenk bare p\u00e5 at f\u00f8r 1620 var ikke hjertet en pumpe som forsynte kroppen med blod. Blodet ble if\u00f8lge samtidens kunnskapsregime produsert i leveren og forbrukt som brennstoff i kroppen. Ingen sirkulasjon. Hjertet var kroppens viktigste f\u00f8lelsesorgan. Det er derfor vi fortsatt benytter hjertet som symbol p\u00e5 kj\u00e6rlighet og sorg, sier han.", "Hjerter i ulike st\u00f8rrelser og konserveringsformer finnes det mange av i den anatomiske samlingen p\u00e5 \u00d8ya, som n\u00e5 planlegges \u00e5 bli en del av det medisinske museet. Museet \u00e5pnet i januar 2014 og eies og drives i fellesskap av St. Olavs Hospital og det medisinske fakultet ved NTNU. Fra h\u00f8sten av vil museet starte opp et nytt formidlingstilbud som er rettet mot grunnskolene i Trondheim og andre interesserte. Omviserne er selv leger og forskere.", "- Dette er det eneste medisinske museet her til lands som befinner seg p\u00e5 et levende sykehus! Med andre ord er det kjempeunikt, sier Mona \u00d8deg\u00e5rden, gjenstandsforvalter og utstillingsformgiver ved det medisinske museet. Hun mener det er viktig \u00e5 skape litt blest rundt museet, siden mange rett og slett ikke er klar over at tilbudet finnes.", "- Det er til og med folk som jobber her p\u00e5 sykehuset, som ikke aner at museet eksisterer, tilf\u00f8yer hun.", "Henrik Sahlin Pettersen er f\u00f8rsteamanuensis ved det medisinske fakultet og en av legene som er omviser ved det medisinske museet. Han har tidligere v\u00e6rt engasjert i Unge forskere, ungdomsorganisasjonen som arbeider for \u00e5 \u00f8ke interessen for forskning blant ungdom. Han syns det er viktig \u00e5 gi barn og unge en naturlig og \u00e5pen tiln\u00e6rming til medisinfaget.", "- Det er viktig at medisinen ikke blir s\u00e5 mystisk for ungene. De stiller spontane og \u00e6rlige sp\u00f8rsm\u00e5l, og det setter jeg pris p\u00e5, sier Sahlin Pettersen.", "Fra doktorperspektiv syns han det er interessant \u00e5 se alle de ulike organene fra anatomisk samling:", "- Det \u00e5 se tverrsnittene av organene og relasjonene de ulike organene har til hverandre, det er uvanlig for oss og spennende, sier han.", "Ivar Skj\u00e5k Nordrum, patolog og professor i rettsmedisin, er leder for medisinsk museumsutvalg. Skj\u00e5k Nordrum ble bedt om \u00e5 lede arbeidet med \u00e5 bygge opp det medisinske museet, som han h\u00e5per vil vokse med tiden.", "- Vi \u00f8nsker \u00e5 bygge ut museet med en st\u00f8rre gjenstandsutstilling og en digitalisering av tilbudet etter hvert som det utvides. Det medisinske museet skal v\u00e6re et sted for leg og l\u00e6rd. Vi planlegger \u00e5 innlemme den anatomiske samlingen v\u00e5r og intervjue en rekke sentrale personer som kan v\u00e6re en del av et digitalt tilbud, sier han.", "Som patolog har Skj\u00e5k Nordrum selv v\u00e6rt vitne til en rivende utvikling innen patologifaget de tre siste ti\u00e5rene. I dag er man for eksempel i stand til \u00e5 identifisere egenskaper i vevet som det ikke hadde v\u00e6rt mulig \u00e5 f\u00e5 \u00f8ye p\u00e5 p\u00e5 1970-tallet.", "- Vi patologer ser f\u00f8rst og fremst p\u00e5 vevs- og cellepr\u00f8ver i mikroskop, og en del av oss obduserer. Patologifaget er sentralt i all kreftdiagnostikk. Omfanget av pr\u00f8vene som tas i dag er av en helt annen grad enn f\u00f8r, og teknologiske nyvinninger gj\u00f8r at vi f\u00e5r tatt en god del tilleggsanalyser, sier Skj\u00e5k Nordrum.", "Etter andre verdenskrig har det v\u00e6rt en storstilt utbygging av patologiavdelinger rundt om i landet, og her i Trondheim fikk vi en egen patologiavdeling i 1960. Selv om det ble gjort vevsunders\u00f8kelser og obduksjoner allerede tidlig p\u00e5 1900-tallet i Trondheim, og det ble ansatt en lege som fungerte b\u00e5de som patolog og mikrobiolog i mellomkrigstiden ved sykehuset, s\u00e5 ble det ikke ordentlig sving p\u00e5 sakene f\u00f8r etter krigen, forteller Skj\u00e5k Nordrum.", "Men ikke engang en patolog med 35 \u00e5rs erfaring t\u00f8r si noe om hvordan det medisinske helhetstilbudet vil se ut hundre \u00e5r frem i tid og hvor gamle vi blir da.", "Vil det g\u00e5 s\u00e5 langt at vi blir 150 \u00e5r gamle og henger i et horn p\u00e5 veggen?", "- Haha, jeg h\u00e5per da endelig ikke det! Arvestoffene og kromosomene vi har slites jo med tiden, s\u00e5 det er vel meningen at vi skal d\u00f8 p\u00e5 et gitt tidspunkt. Det som f\u00f8rst og fremst gj\u00f8r at vi lever betraktelig lenger n\u00e5 enn f\u00f8r i tiden, er at vi har tatt knekken p\u00e5 de viktigste infeksjonssykdommene med antibiotikaen og penicillinet. De sosiale forholdene er ogs\u00e5 bedre og mange av yrkene v\u00e5re er nok ogs\u00e5 mindre slitsomme.", "Du vet kanskje ikke hva skrofulose og radesyke er? Det er ikke s\u00e5 rart, for det gj\u00f8r ikke medisinerne heller. Vi skal tilbake til Svein Carstens, som med sin doktorgrad i medisinsk historie forklarer at menneskene stort sett d\u00f8de av de samme tingene f\u00f8r som n\u00e5, men navnene p\u00e5 tilstandene var forskjellige fordi de var skrudd inn i et annet paradigme. Kroppslig sykdom var ogs\u00e5 p\u00e5 en helt annen m\u00e5te en integrert del av det \u00e5 leve, eldes og d\u00f8.", "- Vondtene og plagene var en del av livet. Tanken om et smertefritt og problemfritt liv er ny. Lidelsen og d\u00f8den h\u00f8rte livet til. Barned\u00f8deligheten var mye h\u00f8yere f\u00f8r i tiden, men ble man f\u00f8rst voksen, s\u00e5 levde man i grunnen ikke s\u00e5 mye kortere enn i dag, sier Carstens.", "Den humoralpatologiske medisinen tok utgangspunkt i at dannede mennesker var mer sykelige enn vanlige folk. De kultiverte hadde beveget seg bort fra naturtilstanden til mennesket og ble av den grunn mer sykelige. Folk flest forholdt seg fryktsomme, men naturlig til sykdom. Hvorvidt det var store forskjeller p\u00e5 helsa til folk rundt om i de forskjellige bydelene f\u00f8r i tiden, vet man ikke s\u00e5 mye om, forteller Carstens.", "- Bruk av lege slik vi kjenner det i dag ble ikke vanlig i Trondheim f\u00f8r etter slutten av andre verdenskrig og med fremveksten av velferdsstaten. F\u00f8r det var det dyrt og vanskelig \u00e5 komme seg til lege. I bunn og grunn l\u00e5 det hele sv\u00e6rt lenge i Guds hender. Det er vanskelig for oss \u00e5 forst\u00e5, men Gud var udiskutabelt sann. Jeg tror vi hadde kirketukt, alts\u00e5 allmenn plikt til \u00e5 m\u00f8te til gudstjeneste hver s\u00f8ndag i Norge frem til 1865, utdyper han.", "Det er med oss mennesker som med andre arter. Noen er f\u00f8dt skr\u00f8pelige mens andre t\u00e5ler det meste. Den eldgamle operasjonsmetoden trepanering er et tydelig eksempel p\u00e5 det, if\u00f8lge Carstens.", "- Da boret man alts\u00e5 et hull i kraniet til folk for \u00e5 slippe ut onde \u00e5nder. Det finnes mennesker der ute som har blitt utsatt for dette over 20 ganger, langt fra den moderne sivilisasjonen, og som har overlevd. Teknikken brukes fremdeles i dag, men da ikke for \u00e5 drive ut onde \u00e5nder. Det er faktisk Black & Decker som leverer utstyret, sier han.", "Selv om det ikke lenger er blod, slim, svart galle og gul galle som styrer medisinen, er ikke l\u00e6ren helt visket bort fra v\u00e5r moderne tidsalder. Den er faktisk en del av dagligtalen v\u00e5r.", "- Ta for eksempel n\u00e5r du sier til en kollega: \u00abNei, s\u00e5 hyggelig at du er i godt hum\u00f8r.\u00bb Godt hum\u00f8r betyr at kroppsv\u00e6skene, det vil si humorene, er i balanse, og at du er frisk og opplagt. Godt eller d\u00e5rlig hum\u00f8r viser alts\u00e5 tilbake til det humoralpatologiske sykdomsparadigmet uten at nesten noen i dag er klar over hva de sier n\u00e5r de bruker begrepet hum\u00f8r!"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3775bdfe3de5f49a8312f1530ee5190257f393522b040eb884f046cb470aeb33"}, {"field": "createtime", "value": "2016-07-29T18:45:40.000Z"}, {"field": "description", "value": "\u00abHer i byen er det da ingen som kan finne p\u00e5 \u00e5 opps\u00f8ke en lege om man blir syk\u00bb, var svaret den f\u00f8rste legen som ville etablere seg i Trondheim fikk av amtmannen."}, {"field": "dominantimage", "value": "http://www.adressa.no/pluss/magasin/article13100261.ece/56rljv/ALTERNATES/w980-default/9%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/613fb66232971b83f659e5e07ad75094883f43c8.jpg?598308b8"}, {"field": "dominantthumbnaildimensions", "value": "300x169"}, {"field": "heading", "value": ["Multeb\u00e6r og \u00f8l fra L\u00fcbeck -adressa.no", "Blod, slim, svart og gul galle", "Fortidens sykehus fulle av fattige", "Kroppen m\u00e5tte fikse det selv", "Unikt museum", "Trondheims f\u00f8rste patologiavdeling i 1960", "Henge i et horn p\u00e5 veggen?", "Skrofulose og radesyke", "Balanse i humorene"]}, {"field": "id", "value": "613fb66232971b83f659e5e07ad75094883f43c8"}, {"field": "keyword", "value": ["Ukeadressa", "medisin", "Museum", "historie", "trondheimshistorie"]}, {"field": "keywords", "value": "Ukeadressa,medisin,Museum,historie,trondheimshistorie"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-concept", "value": ["medisin", "medisinske museet", "sykehus", "medisinske fakultet", "leg", "museet"]}, {"field": "kw-entity", "value": ["unge", "moursundveita", "\u00f8ya", "olavs hospital", "black", "kongens", "st. olavs hospital", "ung", "u. fra", "kunnskapssenteret", "museum", "decker", "st. olavs hospital og det", "gud", "u. museet", "olavs kyrres"]}, {"field": "kw-location", "value": ["trondheim", "l\u00fcbeck", "oslo", "norge"]}, {"field": "kw-pageclass", "value": "article"}, {"field": "kw-person", "value": ["skj\u00e5k nordrum", "svein carstens", "mona \u00f8deg\u00e5rden", "henrik sahlin pettersen", "sahlin pettersen", "jonas haugen hansen", "ivar skj\u00e5k nordrum"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article13100261.ece/56rljv/ALTERNATES/w980-default/9%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Multeb\u00e6r og \u00f8l fra L\u00fcbeck"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/07/29/Multeb%C3%A6r-og-%C3%B8l-fra-L%C3%BCbeck-13100262.ece"}, {"field": "pageclass", "value": ["article"]}, {"field": "publishtime", "value": "2016-07-29T19:37:44.000Z"}, {"field": "recs-articleid", "value": "13100262"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-07-29T19:37:44.000Z"}, {"field": "recs-rawtitle", "value": "Multeb\u00e6r og \u00f8l fra L\u00fcbeck -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "\u00abHer i byen er det da ingen som kan finne p\u00e5 \u00e5 opps\u00f8ke en lege om man blir syk\u00bb, var svaret den f\u00f8rste legen som ville etablere seg i Trondheim fikk av amtmannen."}, {"field": "thumbnail", "value": "http://content-thumbnail.cxpublic.com/content/thumbnail200x150/613fb66232971b83f659e5e07ad75094883f43c8.jpg?598308b8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-03T11:27:52.000Z"}, {"field": "title", "value": "Har du skrofulose eller radesyke?"}, {"field": "url", "value": "http://www.adressa.no/pluss/magasin/2016/07/29/Multeb%c3%a6r-og-%c3%b8l-fra-L%c3%bcbeck-13100262.ece"}, {"field": "urlhash", "value": "613fb66232971b83f659e5e07ad75094883f43c8"}], "score": 0.44407812, "siteId": "9222270286501375973", "id": "613fb66232971b83f659e5e07ad75094883f43c8"}

