{"fields": [{"field": "modifiedtime", "type": "time", "value": "2016-01-25T09:34:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["egil eide", "h\u00f8vedsmann", "kystlaget trondhjem"]}, {"field": "body", "value": ["Saken oppdateres.", "Trondheim er en by med sterk maritim historie og er fremdeles en viktig havneby i norsk sammenheng. I l\u00f8pet av de siste \u00e5rene har det v\u00e6rt et stort fokus p\u00e5 \u00e5 omforme havneomr\u00e5dene til omr\u00e5der for boliger og kontorer, og spesielt gjennom byutviklingsarbeidet i Nyhavna ser vi at stadig mer av Trondheims havneomr\u00e5der ikke lenger kan brukes som havn.", "Arkitekt Ole Wiig presenterte i juletida planer og visjoner for havneomr\u00e5det i Trondheim der han foresl\u00e5r en ny bydel \u00abTordenskiold\u00bb med 1500 nye beboere p\u00e5 Vestre Kanalhavn. Det legges opp til \u00e5 bygge en gangbru over kanalen, og mange av bygningene er tegnet til dels inne i selve kanalen. Planene har utl\u00f8st hallelujastemning hos politikerne. Desto mer urovekkende er det \u00e5 se at sv\u00e6rt f\u00e5 hittil har kommet med motforestillinger. De nye planene representerer nemlig en kraftig inngripen i kanalen som vil f\u00e5 store konsekvenser for b\u00e5ttrafikken og hvordan vi bruker og opplever dette unike byrommet. Ved \u00e5 bygge flere bruer og beslaglegge kaiomr\u00e5der der det hittil har ligget b\u00e5ter, vil kanalen miste sin maritime karakter og funksjon.", "Arkitekter og byplanleggere viser til Nedre Elvehavn som en vellykket byutvikling med kj\u00f8pesenter, leiligheter, kontorbygg og restauranter. Men det er lite som forteller hva dette verftsomr\u00e5det har betydd for byen og industrialiseringen av regionen. I dag kan vi skue en vinsj, et par forfalne heisekraner med knuste vindusruter og en gjenfylt t\u00f8rrdokk der s\u00f8ppelet flyter i vannet. Det er ingenting som p\u00e5 en aktiv og levende m\u00e5te formidler byens stolte skipsbyggertradisjoner og maritime historie.", "I kanalhavna har mennesker fremdeles en unik mulighet til \u00e5 oppleve autentisk maritim virksomhet gjennom veteranfart\u00f8y, sm\u00e5 og store tradisjonsb\u00e5ter, kajakker, fritidsb\u00e5ter, Fl\u00f8tmannsb\u00e5ten og ikke minst Munkholmb\u00e5ten som trafikkerer kanalhavna. B\u00e5ttrafikken i kanalen er med p\u00e5 \u00e5 gi byen puls og sjel. I tillegg er det p\u00e5 Vestre Kanalhavn et variert maritimt n\u00e6ringsliv som har behov for kaifasiliteter og en kanalhavn som fungerer. Disse bedriftene har virksomheter som spenner fra skipshandel og mekanisk verksted, til opplevelsesbasert turisme, charterb\u00e5ter og restaurantfart\u00f8y. Mange av disse bedriftene opplever stadig d\u00e5rligere rammebetingelser i kanalhavna.", "Dessverre er det mange byplanleggere, arkitekter og politikere som ikke forst\u00e5r at flere gangbruer over kanalen vil v\u00e6re en meget effektiv m\u00e5te \u00e5 kvele denne b\u00e5ttrafikken, \u2013 selv om disse bruene skal kunne \u00e5pnes. I praksis viser det seg \u00e5 v\u00e6re en omfattende og komplisert prosess \u00e5 koordinere de mange bru\u00e5pningene som skal gjennomf\u00f8res for at st\u00f8rre fart\u00f8y skal kunne passere. Etter at den nye svingbrua kom p\u00e5 plass ved Skansen, har brukerne av kanalhavna opplevd stadig flere innskrenkninger av bru\u00e5pningstidene, og dette f\u00f8rer til frustrasjon og resignasjon hos mange brukere av kanalen. Kystlaget Trondhjem har gjennom flere henvendelser til politikere og byplankontoret pekt p\u00e5 de uheldige konsekvensene flere bruer over kanalen vil f\u00e5: Flere bruer vil rett og slett gj\u00f8re det umulig \u00e5 ha st\u00f8rre fart\u00f8y med mast i kanalen, og dette vil ta livet av kanalhavna som et levende maritimt byrom.", "Veteranb\u00e5tene ved Fosenkaia er et yndet fotomotiv for turister som bes\u00f8ker byen, og vi opplever en jevn str\u00f8m av mennesker som g\u00e5r langs kaiene for \u00e5 oppleve, lukte, h\u00f8re og se autentisk kystkultur og ekte maritim virksomhet som ikke st\u00e5r der som en kulisse, men som faktisk lever og er vitalt. Mange husker fremdeles \u00e5ret 1997 da Kystens Landsstevne ble arrangert i Trondheim, og kanalhavna var full av tradisjonsb\u00e5ter fra hele landet. Mer enn 100000 mennesker bes\u00f8kte Fosenkaia, Adresseavisen skrev at \u00abEn ny bydel er f\u00f8dt\u00bb, og byens befolkning fikk \u00f8ynene opp for hvilket fantastisk byrom vi har midt i byen. Kystlaget Trondhjems visjon er at kanalen skal utvikles til \u00e5 bli en arena for aktiv formidling av kystkultur og samtidig gi gode rammebetingelser for maritimt n\u00e6ringsliv og rekreasjon for byens befolkning. Vi \u00f8nsker at byfiskerne fremdeles skal legge til i Ravnkloa og at store og sm\u00e5 fritidsfart\u00f8y, yrkesfart\u00f8y og veteranfart\u00f8y skal kunne bruke kanalhavna aktivt.", "I en av fotomontasjene til arkitekt Wiig ser vi kanalen med nye bygninger, en moderne passasjerb\u00e5t, og ei ny gangbru. Den som ser godt etter, observerer at mastene til en tradisjonell seilb\u00e5t stikker opp inneklemt bak gangbrua. Denne b\u00e5ten vil v\u00e6re fanget i kanalen og vil f\u00e5 store problemer med \u00e5 man\u00f8vrere for \u00e5 komme ut de f\u00e5 gangene brua \u00e5pnes. Dette illustrerer utopien i forestillingen om at flere bruer over kanalen lar seg forene med aktiv bruk av kanalen som havn for st\u00f8rre mastefart\u00f8y. Arkitekt Wiig \u00f8nsker seg til og med en kopi av Tordenskiolds skute \u00abDen Hvite \u00d8rn\u00bb liggende inneklemt mellom bruene. N\u00e6rmere Disneyland er det vanskelig \u00e5 komme!", "I februar f\u00e5r Trondheim havn ny havnedirekt\u00f8r som vil m\u00e5tte ta stilling til disse utfordringene. Vi utfordrer Trondheim havn og v\u00e5re politikere til \u00e5 tenke helhetlig p\u00e5 at byen trenger en levende havn \u2013 ikke bare dyre leiligheter og kontorbygg som fortrenger den gode maritime virksomheten som faktisk fins i byen. Arkitekt Wiig \u00f8nsker seg h\u00f8ye ambisjoner for Trondheim som universitetsby. Da b\u00f8r han huske at havet og v\u00e5re maritime n\u00e6ringer er noe av det mest fremtidsrettede som fins, \u2013 og til dette trenger vi ikke flere d\u00f8de vannspeil men en levende og funksjonell havn.", "egil@navartech.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "cbbf60c6f8e52e2fb2b91594a22ab5d0cc488078184fb51da0ef141bf81586a5"}, {"field": "createtime", "value": "2016-01-23T09:13:56.000Z"}, {"field": "description", "value": "Det ville v\u00e6re tragisk om en ny bydel med navn etter sj\u00f8helten Tordenskiold skulle bli det som tar livet av maritim virksomhet i kanalhavna."}, {"field": "dominantimage", "value": "http://www.adressa.no/meninger/kronikker/article12052295.ece/7jn1mq/ALTERNATES/w980-default/Historiske%20treb%C3%A5teri%20kanalen.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ef8816a41c79210191d017097f11b332bb955fd4.jpg?59831dda"}, {"field": "dominantthumbnaildimensions", "value": "300x169"}, {"field": "heading", "value": "Havna m\u00e5 ikke bli Disneyland -adressa.no"}, {"field": "id", "value": "ef8816a41c79210191d017097f11b332bb955fd4"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["kanalen", "havn", "brua", "maritim", "maritim virksomhet", "kanalhavna", "byen"]}, {"field": "kw-entity", "value": ["tordenskiold", "vestre kanalhavn", "ravnkloa", "kystens landsstevne", "nyhavna", "fosenkaia", "fl\u00f8tmannsb\u00e5ten", "trondhjem", "nedre elvehavn", "disneyland", "skansen", "adresseavisen", "den hvite \u00f8rn", "munkholmb\u00e5ten"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": "ole wiig"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article12052295.ece/7jn1mq/ALTERNATES/w980-default/Historiske%20treb%C3%A5teri%20kanalen.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Havna m\u00e5 ikke bli Disneyland"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/2016/01/23/Havna-m%C3%A5-ikke-bli-Disneyland-12052296.ece"}, {"field": "pageclass", "value": ["article"]}, {"field": "publishtime", "value": "2016-01-23T04:00:00.000Z"}, {"field": "recs-articleid", "value": "12052296"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2016-01-23T04:00:00.000Z"}, {"field": "recs-rawtitle", "value": "Havna m\u00e5 ikke bli Disneyland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Det ville v\u00e6re tragisk om en ny bydel med navn etter sj\u00f8helten Tordenskiold skulle bli det som tar livet av maritim virksomhet i kanalhavna."}, {"field": "thumbnail", "value": "http://content-thumbnail.cxpublic.com/content/thumbnail200x150/ef8816a41c79210191d017097f11b332bb955fd4.jpg?59831dda"}, {"field": "thumbnailfullheightdimensions", "value": "200x1324"}, {"field": "timestamp", "value": "2017-08-03T12:58:02.000Z"}, {"field": "title", "value": "Havna m\u00e5 ikke bli Disneyland"}, {"field": "url", "value": "http://www.adressa.no/meninger/kronikker/2016/01/23/Havna-m%c3%a5-ikke-bli-Disneyland-12052296.ece"}, {"field": "urlhash", "value": "ef8816a41c79210191d017097f11b332bb955fd4"}], "score": 0.72726065, "siteId": "9222270286501375973", "id": "ef8816a41c79210191d017097f11b332bb955fd4"}

