{"fields": [{"field": "modifiedtime", "type": "time", "value": "2012-04-17T01:42:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jo stein moen forfatter."}, {"field": "body", "value": ["Saken oppdateres.", "Etter at den spanske venstresiden i februar 1936 hadde vunnet en knapp seier i parlamentsvalget, var landet i m\u00e5neder preget av kaos. I juli ble regjeringen utsatt for et mislykket milit\u00e6rkupp ledet av en gruppe generaler. Kuppet utviklet seg til en tusen dager lang borgerkrig som kostet om lag en halv million mennesker livet. Nesten like mange r\u00f8mte landet.", "Norge spilte en beskjeden rolle i den spanske borgerkrigen. Men borgerkrigen spilte en hovedrolle i det norske samfunnet fra 1936 til 1939. Den var lenge dominerende enkeltsak i avisene, og frontene i samfunnsdebatten var sylskarpe. Guttorm Hansen, som var aktiv i arbeiderungdomslaget i Namsos, opplevde borgerkrigen i Spania som sin ungdoms \u00abVietnamkrig\u00bb.", "Over hele Tr\u00f8ndelag ble det etablert lokale hjelpekomiteer for den spanske republikken. Kl\u00e6r, mat og penger ble samlet inn i en landsomfattende solidaritetskampanje, den f\u00f8rste i sitt slag, og direkte foranledning til stiftelsen av Norsk Folkehjelp.", "Mange tr\u00f8ndere engasjerte seg i krigen. Noen kjempet i de internasjonale brigadene p\u00e5 spansk jord, blant dem Johan Wesselvold og Einar Aunmo fra R\u00f8ros, Fritjof Andersen, Odd Ressem, Einar Ydstie og Odd Olsen fra Trondheim, samt Erling Nordstr\u00f8m fra Steinkjer. De to sistnevnte mistet livet. Olsen falt i det avgj\u00f8rende Ebro-slaget 1938, mens Nordstr\u00f8m d\u00f8de i Francos fengsel. Forretningsmannen Sverre Gisvold jr. fra Trondheim kjempet p\u00e5 oppr\u00f8rernes side ved Guernica.", "Statsminister Johan Nygaardsvold var ansvarlig for linjen i Spania-sp\u00f8rsm\u00e5let. Norge fulgte sine naboland og den britiske regjeringen i konsekvent ikke-innblanding, den s\u00e5kalte non-intervensjonspolitikken, som s\u00e6rlig utenriksminister Koht var talsmann for. Man fors\u00f8kte \u00e5 isolere borgerkrigen og fratok den spanske regjering muligheten til \u00e5 skaffe v\u00e5pen p\u00e5 normal m\u00e5te. Samtidig ble v\u00e5pen, ammunisjon og titusener av regul\u00e6re italienske tropper sendt fra Mussolini. Hitler sendte tusener av velutstyrte soldater, blant annet Condorlegionen, som bombet Guernica og andre spanske byer fra lufta. Russiske v\u00e5pen av varierende kvalitet ble solgt til regjeringen.", "Arbeiderpartiregjeringen var under sterkt press. Etter hvert som oppr\u00f8rerne avanserte, og krigen ub\u00f8nnh\u00f8rlig n\u00e6rmet seg sin avslutning, intensiverte norske redere og n\u00e6ringsliv kravet om handel og forst\u00e5else med Franco-Spania. Samtidig krevde en ut\u00e5lmodig partiorganisasjon og fagbevegelsen aktiv solidaritet med Spania, anf\u00f8rt av redakt\u00f8r Martin Tranm\u00e6l, som stadig utfordret den norske linjen. Det lille, aktive kommunistpartiet arbeidet m\u00e5lrettet med \u00e5 rekruttere og sende norske frivillige til Spania, selv om det var ulovlig fra v\u00e5ren 1937. Mer enn to hundre nordmenn reiste.", "Borgerkrigen f\u00f8rte til en kulturmobilisering langt utover Hemingways b\u00f8ker, Nerudas dikt, Capas fotografier og Picassos \u00abGuernica\u00bb. Den norske kulturfronten besto av diktere som Nordahl Grieg, Ingeborg Refling Hagen og Arnulf \u00d8verland. Ogs\u00e5 i Tr\u00f8ndelag engasjerte kunstnere seg. P\u00e5 et lite sm\u00e5bruk p\u00e5 \u00d8rlandet vevet Hannah Ryggen uforsonlige kunstverk mot Franco. F\u00e5 m\u00e5neder etter borgerkrigens utbrudd vevet hun sitt f\u00f8rste Spania-teppe, det monumentale \u00abGru\u00bb, med et gr\u00e5tende barn knelende p\u00e5 gulvet. Senere fulgte hun opp med teppet \u00abLa hora se Aproxima/Spania 1938\u00bb, med Franco framstilt som en djevel.", "Den norske hjelpekomiteen for Spania etablerte sammen med den svenske komiteen et fullt utstyrt sykehus i Spania, p\u00e5 st\u00f8rrelse med datidens Rikshospital. Femten norske leger og sykepleiere bemannet det norsk-svenske sykehuset i Alcoy i 1937. Den f\u00f8rste legen som reiste var Gunnar Finsen, som var distriktslege p\u00e5 Sings\u00e5s da borgerkrigen br\u00f8t ut. Han var milit\u00e6rlege p\u00e5 Hegra festning under kampene mot tyskerne.", "De f\u00f8rste \u00e5rene under tysk styre ledet Spania-veteraner rundt Asbj\u00f8rn \u00abOsvald\u00bb Sunde milit\u00e6r kamp og sabotasje mot okkupantene. Sunde var f\u00f8dt i Vikna og hadde selv v\u00e6rt ambulansesj\u00e5f\u00f8r og kommandosoldat i Spania.", "Til manges skuffelse overlevde Franco-regimet verdenskrigen. Regimet ble kalt \u00abvenstresidens trauma\u00bb, og Spania-saken ble en real utfordring for regjeringen Gerhardsen. I februar 1946 vedtok bystyret i Trondheim enstemmig \u00abdet bestemte h\u00e5p\u00bb at FN skulle fjerne Franco, og at Norge skulle \u00ab\u00f8ve p\u00e5trykk og bruke de midler som m\u00e5 antas \u00e5 f\u00f8re fram\u00bb for \u00e5 innf\u00f8re demokrati. Det f\u00f8rte ikke fram. Franco styrte sitt land med jernh\u00e5nd til sin d\u00f8d i 1975. Dragkampen om forholdet til Spania varte i mange \u00e5r. Gradvis ble forholdet normalisert. Men Norge ble \u00abFranco-Spanias fiende nummer 1\u00bb, fordi man nektet Spania medlemskap i NATO. Einar Gerhardsen, som selv hadde bes\u00f8kt Spania under borgerkrigen, hadde ingen sympati med Franco-regimet. Spania ble med i NATO f\u00f8rst syv \u00e5r etter at den aldrende diktatoren var borte.", "Francos d\u00f8d innledet overgangen til spansk demokrati. Et sentralt element var \u00abEl pacto de olvido\u00bb, glemselspakten, som innebar at fortiden skulle glemmes, og skyld ikke fordeles. I dag st\u00e5r glemselspakten for fall, og en betent, vanskelig politisk og historisk prosess preger landet. Etter at sosialistpartiet vant valget i 2004 er flere monumenter fra Franco-tiden tatt ned. I 2005 ble en rytterstatue av Franco fjernet fra regjeringskvartalet i Madrid, i nattens mulm og m\u00f8rke. Inntil 2006 prydet en Franco-statue det nasjonale milit\u00e6rakademiet i Zaragoza. Tross delte meninger skal borgerkrigens tapere minnes, og massegraver \u00e5pnes over hele landet. Om lag femti nordmenn ligger i ukjent grav i Spania, deriblant to tr\u00f8ndere.", "Statsminister Zapatero, hvis bestefar ble henrettet av oppr\u00f8rerne fordi han var lojal offiser i regjeringsh\u00e6ren i 1936, fikk i 2007 vedtatt en lov om historisk minne, der Francos kupp og diktaturet for f\u00f8rste gang ble offisielt ford\u00f8mt. Men siste ord er ikke sagt. Den tragiske borgerkrigen er fortsatt et \u00e5pent s\u00e5r i dagens Spania.\u00bf\u00bf", "josmoen@online.no", "(Kronikkforfatteren har skrevet boka \u00abTusen dager: Norge og den spanske borgerkrig 1936-39\u00bb sammen med Rolf S\u00e6ther. Boka kommer p\u00e5 Gyldendal forlag til h\u00f8sten.)"]}, {"field": "category0", "value": "meninger"}, {"field": "contenthash", "value": "2f65347a5ddc6615232a7fb93c0ae896160fdd9f5baf065fbe2d67e0c45ff4eb"}, {"field": "createtime", "value": "2017-04-30T12:27:51.000Z"}, {"field": "description", "value": "I dag er det n\u00f8yaktig sytti \u00e5r siden general Franco triumferende erkl\u00e6rte seieren i den spanske borgerkrigen. F\u00e5 dager tidligere hadde oppr\u00f8rstroppene rullet inn i Madrid uten motstand. Den spanske republikken var knust."}, {"field": "dominantimage", "value": "http://www.adressa.no/incoming/article1305046.ece5/ALTERNATES/w980-default/La%20hora-1938"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/06594a512a7fa7084038fdcbd6fb2b1640f77385.jpg?59872248"}, {"field": "dominantthumbnaildimensions", "value": "300x169"}, {"field": "heading", "value": "Den spanske tragedien -adressa.no"}, {"field": "id", "value": "06594a512a7fa7084038fdcbd6fb2b1640f77385"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": "gyldendal"}, {"field": "kw-concept", "value": ["spanske borgerkrig", "norsk", "spansk", "borgerkrig"]}, {"field": "kw-entity", "value": ["koht", "sunde", "hemingways", "vietnamkrig", "condorlegionen", "guernica", "nordahl grieg", "nerudas", "aproxima", "rikshospital", "mussolini", "einar ydstie og odd olsen", "tusen", "franco", "franco-spania", "asbj\u00f8rn", "sings\u00e5s", "ingeborg refling hagen og arnulf \u00f8verland", "\u00f8rlandet", "gru", "johan wesselvold og einar aunmo", "zapatero", "osvald", "ebro", "picassos", "norsk folkehjelp", "kronikkforfatteren"]}, {"field": "kw-location", "value": ["namsos", "capas", "r\u00f8ros", "tr\u00f8ndelag", "trondheim", "alcoy", "norge", "hegra", "spania", "madrid", "vikna", "steinkjer", "zaragoza"]}, {"field": "kw-pageclass", "value": "article"}, {"field": "kw-person", "value": ["martin tranm\u00e6l", "erling nordstr\u00f8m", "arnulf \u00f8verland", "einar gerhardsen", "sverre gisvold", "gunnar finsen", "einar ydstie", "guttorm hansen", "fritjof andersen", "odd ressem", "johan nygaardsvold", "odd olsen", "einar aunmo", "rolf s\u00e6ther", "ingeborg refling hagen", "o. einar gerhardsen", "johan wesselvold", "hannah ryggen"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1305046.ece5/ALTERNATES/w980-default/La%20hora-1938"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den spanske tragedien"}, {"field": "og-type", "value": "article"}, {"field": "og-url", "value": "http://www.adressa.no/meninger/article1301960.ece"}, {"field": "pageclass", "value": ["article"]}, {"field": "publishtime", "value": "2009-03-31T11:49:53.000Z"}, {"field": "recs-articleid", "value": "1411426"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-31T11:49:53.000Z"}, {"field": "recs-rawtitle", "value": "Den spanske tragedien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "I dag er det n\u00f8yaktig sytti \u00e5r siden general Franco triumferende erkl\u00e6rte seieren i den spanske borgerkrigen. F\u00e5 dager tidligere hadde oppr\u00f8rstroppene rullet inn i Madrid uten motstand. Den spanske republikken var knust."}, {"field": "thumbnail", "value": "http://content-thumbnail.cxpublic.com/content/thumbnail200x150/06594a512a7fa7084038fdcbd6fb2b1640f77385.jpg?59872248"}, {"field": "thumbnailfullheightdimensions", "value": "200x1820"}, {"field": "timestamp", "value": "2017-08-06T14:06:00.000Z"}, {"field": "title", "value": "Den spanske tragedien"}, {"field": "url", "value": "http://www.adressa.no/meninger/article1301960.ece"}, {"field": "urlhash", "value": "06594a512a7fa7084038fdcbd6fb2b1640f77385"}], "score": 0.5764206, "siteId": "9222270286501375973", "id": "06594a512a7fa7084038fdcbd6fb2b1640f77385"}

