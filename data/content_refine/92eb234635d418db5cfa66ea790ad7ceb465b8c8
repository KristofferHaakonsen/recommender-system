{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Professoren legger ikke skjul p\u00e5 at han synes Bovims oppfordring er i overkant optimistisk. Et ekko fra opplysningstiden, mener han.", "Falske nyheter, rykter og usannheter i forbindelse med presidentvalget i USA er bakteppet for at Gunnar Bovim gikk ut med sin oppfordring. Han ber NTNUs forskere bidra til at samfunnsdebatten skal v\u00e6re opplyst og faktabasert, s\u00e6rlig i den kommende valgkampen.", "LES OGS\u00c5: Kunnskap i stedet for synsing og l\u00f8gn", "- Rektor skal ha ros for samfunnsengasjementet. Men han tr\u00e5kker utenfor komfortsonen. Der kan man f\u00e5 dyktig med juling. Han undervurderer hvor lett det er for en politiker \u00e5 angripe en forsker. Det finnes journalister som langer ut mot samfunnsforskningen med den st\u00f8rste selvf\u00f8lgelighet, og uten fnugg av dokumentasjon.", "LES OGS\u00c5: Vi m\u00e5 vise mot i samfunnsdebatten", "Samtidig b\u00e6rer oppfordringen preg av at deler av universitets-Norge ikke har dyp innsikt i politiske prosesser og medienes virkem\u00e5te. Valgkamper er kamp om ordet. Skal man kommunisere uten et veldig klart budskap, er dette den vanskeligste tiden \u00e5 f\u00e5 noe p\u00e5 trykk.", "Jenssen mener vitenskap og politikk er vesensforskjellig.", "LES OGS\u00c5: Bovim vil heve lista ved ansettelser", "- I politikken er handling det sentrale. Du m\u00e5 tro at du gj\u00f8r det rette. I vitenskapen er tvil det sentrale. \u00c5 tvile p\u00e5 etablerte sannheter. Ja, vi f\u00e5r ny og bedre viten, men ikke handling. Man kan h\u00e5pe at vitenskapen skal gi dypere innsikt. Tendensen er imidlertid at man vet stadig mer om stadig mindre. Da mister forskerne relevans, s\u00e6rlig for politikk. Folk lar seg hisse opp over at det lyves i politikken. Men det er mange typer l\u00f8gn. Det vanlige problemet blant norske politikere er at de bare forteller om medaljens fremside.", "Professoren bruker mye tid p\u00e5 formidling, og sier han har kolleger som bruker altfor mye tid.", "LES OGS\u00c5: Rektor har gitt oss en stor oppgave", "- Alle forskere er ikke Frank Aarebrot. Vi har fremragende fagfolk, men de er ute av stand til \u00e5 sette ord p\u00e5 hva de driver med. Mistroen til journalister er dyp. Forskere vil helst sitte i fred og holde p\u00e5 med sine ting. Bovim er inne p\u00e5 noe n\u00e5r han savner teknologer og naturvitenskapsfolk i debatten. I noen fag er eksakt vitenskap et mantra. Vi vil ha folk som vet hvor str\u00f8mmen g\u00e5r, og n\u00e5r kjemiske landinger blir eksplosive. Disse fagene f\u00e5r autoritet fordi ingen andre forst\u00e5r hva de driver med. Samfunnsvitere er en langt lettere skyteskive. Alle har en mening om det vi snakker om.", "Professoren mener at drivkreftene bak Brexit og Trump har v\u00e6rt tydelige lenge.", "- Politikken er profesjonalisert og elitepreget. Profesjonelle r\u00e5dgivere og reklame tar over mer og mer. Valg blir mindre viktig, valgdeltagelsen synker og partiene mister medlemmer. Byr\u00e5krater og s\u00e6rinteressert har \u00f8kt sin makt. Det \u00f8kende spriket mellom politikere og velgere har skapt grunnlag for populistiske bevegelser.", "LES OGS\u00c5: Kaller Trumps innvandringsstopp en fallitt for demokratiet", "H\u00f8yrepopulisme i land som Ungarn, Polen og Nederland, sentrumspopulisme i Italia og Argentina og venstrepopulisme i Spania og Hellas. I den vestlige verden har ulikhetene \u00f8kt, uten at noen ser ut til \u00e5 bry seg. Dette har sl\u00e5tt over i innvandringsdebatten, b\u00e5de i USA og i Europa. Mange ville ha Trump, men de kan ble veldig skuffet. Jeg tror ikke at flere professorer trenger \u00e5 v\u00e6re rett medisin. Politikken m\u00e5 vitaliseres, kontaktflaten m\u00e5 styrkes og politikerne b\u00f8r v\u00e6re mer opptatt av \u00e5 h\u00f8re p\u00e5 folk, enn \u00e5 lede dem.", "Mens Bovim er bekymret for valgkampen, frykter ikke Jenssen Trump-tilstander. Fremgangen til Senterpartiet skyldes ikke at Trygve Slagsvold Vedum er blitt en mini-Trump, mener han. Kommunereform, ulvedebatt og skillet mellom by og land har gitt partiet plenty vind i seilene. Jensen vil heller ikke henge merkelappen populisme p\u00e5 Fremskrittspartiets nye programmer.", "LES OGS\u00c5: Den nye sannheten", "- Frp overrasker med stor ansvarlighet. De har utviklet seg i retning H\u00f8yre mye raskere enn jeg hadde trodd. I 2013 var det lite som skilte. I dag er det enda mindre."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "0b1b3c04d0cd8f88b2597f1f9b0ce4dfbc540b70c59a155f3f2cc3b37967c7b0"}, {"field": "createtime", "value": "2017-02-04T21:32:30.000Z"}, {"field": "description", "value": "Rektor Gunnar Bovim har bedt ansatte bidra til en faktabasert valgkamp. Ikke lett, if\u00f8lge Anders Todal Jenssen, en av de mest aktive NTNU'ere i samfunnsdebatten."}, {"field": "dominantimage", "value": "http://www.adressa.no/pluss/nyheter/article14157117.ece/i2rw18/ALTERNATES/w980-default/IMG_politiskeskandaler1__1_1_8EUHHJ"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/92eb234635d418db5cfa66ea790ad7ceb465b8c8.jpg?58971d3f"}, {"field": "dominantthumbnaildimensions", "value": "300x169"}, {"field": "heading", "value": ["Professor tror ikke flere professorer er rett oppskrift -adressa.no", "To verdener", "Ikke alle er Frank", "Demokratisk slitasje", "Ikke Trump i Norge"]}, {"field": "id", "value": "92eb234635d418db5cfa66ea790ad7ceb465b8c8"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-concept", "value": ["politikk", "professor", "politiker", "dyp innsikt", "viten", "forsker", "valgkamp"]}, {"field": "kw-entity", "value": ["senterpartiet", "h\u00f8yre", "brexit og trump", "jenssen trump", "fremskrittspartiets", "italia og argentina", "spania og hellas", "polen og nederland"]}, {"field": "kw-location", "value": ["europa", "ungarn"]}, {"field": "kw-pageclass", "value": "article"}, {"field": "kw-person", "value": ["anders todal jenssen", "gunnar bovim", "frank aarebrot", "trygve slagsvold vedum"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article14157117.ece/i2rw18/ALTERNATES/w980-default/IMG_politiskeskandaler1__1_1_8EUHHJ"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Professor tror ikke flere professorer er rett oppskrift"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/02/04/Professor-tror-ikke-flere-professorer-er-rett-oppskrift-14157118.ece"}, {"field": "pageclass", "value": null}, {"field": "publishtime", "value": "2017-02-04T21:31:13.000Z"}, {"field": "recs-articleid", "value": "14157118"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-02-04T21:31:13.000Z"}, {"field": "recs-rawtitle", "value": "Professor tror ikke flere professorer er rett oppskrift -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Rektor Gunnar Bovim har bedt ansatte bidra til en faktabasert valgkamp. Ikke lett, if\u00f8lge Anders Todal Jenssen, en av de mest aktive NTNU'ere i samfunnsdebatten."}, {"field": "thumbnail", "value": "http://content-thumbnail.cxpublic.com/content/thumbnail200x150/92eb234635d418db5cfa66ea790ad7ceb465b8c8.jpg?58971d3f"}, {"field": "thumbnailfullheightdimensions", "value": "200x1751"}, {"field": "timestamp", "value": "2017-02-05T12:40:31.000Z"}, {"field": "title", "value": "- Alle forskere er ikke Frank Aarebrot"}, {"field": "url", "value": "http://www.adressa.no/pluss/nyheter/2017/02/04/Professor-tror-ikke-flere-professorer-er-rett-oppskrift-14157118.ece"}, {"field": "urlhash", "value": "92eb234635d418db5cfa66ea790ad7ceb465b8c8"}], "score": 0.6108341, "siteId": "9222270286501375973", "id": "92eb234635d418db5cfa66ea790ad7ceb465b8c8"}

