{"fields": [{"field": "modifiedtime", "type": "time", "value": "2013-05-21T14:47:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Eliteserien"}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "\u00c5penheten, rausheten, jovialiteten og sjarmen forsvant.", "Hvorfor? Hva skjedde? Hvor gikk det galt p\u00e5 veien? Hvem har ansvaret?", "Mye har forandret seg etter at Nils Arne Eggen og Knut Skoglund forsvant. F\u00e5 av endringene er til det bedre.", "I sine siste \u00e5r som Rosenborg-trener snakket Nils Arne Eggen varmt om \u00e5 gj\u00f8re seg selv uerstattelig. Det aller siste r\u00e5det Rosenborgs glorifiserte formann Knut Skoglund ga sin kj\u00e6re klubb, var dette: \"Ta vare p\u00e5 \u00e5penheten\".", "Ingen av dem fikk det som de ville.", "Etter at de to nevnte, sterke herrer abdiserte har det v\u00e6rt \u00e5r med maktkamper, sparking av trenere, interne krangler, noen har sagt opp og noen er blitt skj\u00f8vet ut d\u00f8ren med tvang.", "Adresseavisen har snakket med folk i og rundt klubben, med h\u00f8y og lav. De reagerer p\u00e5 at kulturen, det som gjorde klubben til et helt spesielt fenomen i norsk idrett, forvitres til det ugjenkjennelige. Brakka p\u00e5 Lerkendal er ikke hva den var, verken for dem som har sin arbeidsplass der eller for bes\u00f8kende.", "Med kulturendringen forsvant \u00e5penheten, rausheten, jovialiteten og sjarmen som gjorde Rosenborg elsket over hele landet.", "Hvorfor? Hva skjedde? Hvor gikk det galt p\u00e5 veien? Hvem har ansvaret?", "Det er en lang historie...", "Den aller korteste versjonen ligger i denne advarselen som Nils Arne Eggen kom med i samtale \u00c5ge Hareide som nyansatt etterf\u00f8lger til Go'foten: \"\u00c5ge, du m\u00e5 aldri gi fra deg makta! La ikke de d\u00e6rre businessfolka f\u00e5 ta over klubben\".", "I enkeltes analyse var det her det gikk galt. Ut gikk idealistene, inn kom bl\u00e5russen \u2014 b\u00f8rsen tok makten over katedralen. Kulturen i en bedrift bygges gradvis og endres sm\u00e5tt om senn avhengig av hvem som er de viktigste bidragsyterne. Nils Arne Eggens \u00e5nd kom til \u00e5 prege milj\u00f8et til de innerste kroker av Brakka.", "Han var slitsom \u00e5 leve med i det daglige, men i ettertid ser medarbeiderne verdien av hans postulater. De ser hvordan Eggen holdt alle ansatte p\u00e5 t\u00e5 hev og passet p\u00e5 at noen grunnleggende verdier ble ivaretatt. Savnet av orkdalingens hese stemme er \u00f8red\u00f8vende.", "Frem fra Eggens skygge kom direkt\u00f8r Nils Skutle. Han albuet seg frem og samlet all makt p\u00e5 sitt hj\u00f8rnekontor. Skutle er en visjon\u00e6r leder, med uts\u00f8kt nese for god butikk, han beskrives som kunnskapsrik og intelligent, og irriterende vanskelig \u00e5 diskutere med. Skutle skal ha sin del av \u00e6ren for at Rosenborg utad fremst\u00e5r som en klubb med moderne fasiliteter og sunn \u00f8konomi.", "Klubben er gjeldfri med en egenkapital p\u00e5 285 millioner kroner.", "Men Nils Skutle m\u00e5 ogs\u00e5 ta ansvaret for at bedriftens indre helse skranter. Personalpolitikk er ikke Skutles sterke side. Tidligere trener Per Joar Hansen sa det en gang slik: \"N\u00e5r alle problemene feies under teppet, blir det til slutt d\u00e5rlig med takh\u00f8yden\".", "F\u00f8r gikk diskusjonene h\u00f8ylytt b\u00e5de i Brakka og i media. Nils Arne Eggen hadde den (u)vanen at han tenkte h\u00f8yt, og noen av tankene n\u00e5dde avisene f\u00f8r de n\u00e5dde medarbeiderne. N\u00e5 er Rosenborg-brakka blitt en konfliktfri sone.", "Det h\u00f8res ikke en diskusjon, ikke en krangel. Det er ja-mennesker i alle kontorene, og noen som velger \u00e5 holde kjeft. De som opponerte er borte. Enten har de sluttet, de er st\u00f8tt ut eller de holder kjeft.", "Noen endringer skjer fordi de m\u00e5, noen er bevisste valg som p\u00e5virker kulturen. Her er ett av dem som p\u00e5st\u00e5s \u00e5 ha virket sterkt inn p\u00e5 hele Rosenborg-kulturen:", "Per J\u00f8rgensen, markedssjef og leder av Rosenborg Arena, var en sprelsk representant for den folkelige Rosenborg-kulturen. Han var til og med oppvokst i bydelen Rosenborg. J\u00f8rgensen gjorde en god jobb med \u00e5 bygge opp Rosenborg Arena og ble hentet tilbake til salgsavdelingen for \u00e5 f\u00e5 fart p\u00e5 omsetningen.", "Der var en ny sjef p\u00e5 plass, Erik Espeseth som var hentet fra Stab\u00e6k og B\u00e6rum. Det var akkurat det valget sto mellom; ekte B\u00e6rum mot ekte", "Rosenborg, den profesjonelle markedsf\u00f8reren mot den sjarmerende byrampen.", "J\u00f8rgensen satte som betingelse at han ikke ville ha Espeseth som sjef. De ble sidestilt. Man kan trygt si at de to ikke fant kjemien og det var tydelig for enhver at slik kunne det ikke fortsette. J\u00f8rgensen hadde de ansatte p\u00e5 sin side. Espeseth hadde st\u00f8tte ovenfra.", "Skutle innkalte til m\u00f8te i det store bl\u00e5 rommet som heter Rollen. Sverre Brandhaug, Grete \u00d8iaas, Endre Storholdt, Odd Rustad og B\u00f8rre Gundersen var der, sammen med Skutle, J\u00f8rgensen og Espeseth.", "Det ble et rabalderm\u00f8te over tre timer som det fortsatt snakkes om. Espeseth fikk tydelig beskjed fra sine underordnede om sine svake sider. De som hadde v\u00e6rt med en stund sa krystallklart fra at nykommeren var u\u00f8nsket.", "Alle ventet p\u00e5 Skutles grep. Det kom under den \u00e5rlige turen til Kanari\u00f8yene. Skutle kalte J\u00f8rgensen inn til m\u00f8te. Markedssjefen med RBK-blod i \u00e5rene ble satt til \u00e5 selge drakter. Mannen fra B\u00e6rum fikk v\u00e6re med p\u00e5 \u00e5 stake ut kursen videre.", "Kort tid etterp\u00e5 sa J\u00f8rgensen opp.", "Nils Arne Eggen s\u00e5 ganske sikkert signalene p\u00e5 at mye av det han bygget opp forvitret. Han \u00f8nsket \u00e5 ivareta kontinuiteten og kulturen i Rosenborg. \"Vi kan ikke g\u00e5 forbi Ola en gang til\", skal han ha sagt da ny trener skulle ansettes etter \u00c5ge Hareide.", "Media hadde lenge v\u00e6ret at Hareide heller ville v\u00e6re landslagssjef enn RBK-sjef. Rosenborg nektet i det lengste \u00e5 innse realiteten og reagerte sterkt da Hareide slapp katten ut av sekken. \"Han er blitt uspiselig for oss\", sa en tydelig oppbrakt Rune Bratseth p\u00e5 TV 2 fra Beograd der Rosenborg nettopp hadde gjort enda en internasjonal bragd.", "F\u00f8r det hadde Bratseth sagt at Ola By Rise m\u00e5tte ut og st\u00e5 p\u00e5 egne ben i en annen klubb f\u00f8r han kunne bli RBKs hovedtrener. Forholdet mellom sportsdirekt\u00f8r og trener var i ferd med \u00e5 skjene ut f\u00f8r serien kom i gang. Det kan virke som om By Rise aldri hadde full tillit.", "I l\u00f8pet av vinteren 2004 utviklet det seg en merkelig situasjon. By Rise hevder i ettertid \u00e5 ha signalisert at han trengte en midtstopper til. Sportsdirekt\u00f8ren hevder at Ola fikk de spillerne han ville ha. De kan i beste fall anklages for \u00e5 ha kommunisert d\u00e5rlig med hverandre.", "Bratseths skepsis til By Rises evner som trener var s\u00e5 tydelig at den skinte gjennom i det daglige. Sommeren 2004 var det mange som forsto at Ola ikke ville f\u00e5 forlenget sin kontrakt ved sesongslutt. Bare ikke By Rise selv. Media maste og gnog om hvorvidt Ola By Rise hadde tillit.", "Sportssjefen avslo \u00e5 besvare sp\u00f8rsm\u00e5let. Etter hvert kom ogs\u00e5 spillernes gryende misn\u00f8ye med reningene opp. Dagbladet sprengte nyheten om at Ola By Rise satt p\u00e5 oppsigelse. Saken var av ute av kontroll. By Rise forlangte svar p\u00e5 om han hadde tillit, eller stilte kabinettssp\u00f8rsm\u00e5l, definisjonen avhenger av hvem man snakker med.", "21. oktober 2004 satt Harald Brattbakk og Erik Hoftun ille ber\u00f8rt ved siden av Ola By Rise p\u00e5 en pressekonferanse og forklarte hvorfor de ville ha endringer, og hvordan de likevel skulle klare \u00e5 fullf\u00f8re sesongen sammen med en trener de ikke var forn\u00f8yd med.", "I dagene etterp\u00e5 lot spillerne det tydelig skinne gjennom at de f\u00f8lte seg brukt av ledelsen. \"Sp\u00f8r de der borte\", svarte de journalistene og pekte mot Brakka.", "Den generelle oppfatningen var at Rosenborg taklet saken d\u00e5rlig. Klubben ble stemplet som konfliktsky og ute av stand til \u00e5 etterleve sine egne postulater. \u00c5penheten var ikke stor nok til \u00e5 \u00e5pne d\u00f8rer mellom kontorene i samme etasje.", "To \u00e5r etter Nils Arne Eggens avgang hadde en trener r\u00f8mt og en annen var spist opp. Klubben var kommet i drift for v\u00e6r og vind. Og det skulle bli verre.", "Neste kort i trenerkabalen var By Rises assistent Per Joar Hansen. Assistenten til assistenten, som ironiske tunger presenterte ham. Han ble utstyrt med f\u00f8lgende tunge ballast: \"Den beste troppen i Rosenborg noensinne\" og kastet ut p\u00e5 dypt vann med beskjed om \u00e5 sv\u00f8mme inn til seriegull.", "Spillemessig s\u00e5 det lovende ut p\u00e5 v\u00e5rparten, minst like bra som i flere av Nils Arne Eggens sesonger, men da resultatene ikke kom, mistet Perry sin autoritet i spillergruppa. 7. august var det slutt. Styrelederen ga Per Joar Hansen beskjed f\u00f8r kampen om at han m\u00e5tte g\u00e5 ved tap.", "Lillestr\u00f8m scoret to m\u00e5l p\u00e5 Lerkendal, Rosenborg scoret ett og det ble i all hast arrangert en pressekonferanse der Per Joar Hansen fikk lov til \u00e5 si at han trakk seg som trener. Styreleder Ove Snuru\u00e5s regisserte en verdig avslutning.", "S\u00e5 startet jakten p\u00e5 en Rosenborg-trener som kunne vare. Klubben hadde ikke r\u00e5d til \u00e5 mislykkes en gang til. Jobben tok tid og den ble gjort grundig. I den prosessen ble Rosenborg kraftig uenig med seg selv. Men det fikk ingen nyss om, for all uenighet m\u00e5tte for enhver pris holdes innenfor veggene.", "P\u00e5 den ene siden sto sportsdirekt\u00f8r Rune Bratseth og andre som ville ha Tom Nordlie. P\u00e5 den andre siden direkt\u00f8r Nils Skutle og formann Ove Snuru\u00e5s som gikk inn for Per-Mathias H\u00f8gmo. Alle holdt kortene s\u00e5 tett til brystet at de m\u00e5tte leke gjemsel.", "Snuru\u00e5s og Ragnhild Meirik dro til Vejle i Danmark for \u00e5 intervjue H\u00f8gmo i dypeste hemmelighet. Sportsdirekt\u00f8ren var ikke med. Da styret skulle stemme over treneransettelsen ble resultatet 3-3. Per-Mathias H\u00f8gmo ble ansatt med formannens dobbeltstemme.", "Ledelsen s\u00e5 behovet for \u00e5 gi H\u00f8gmo en sterk st\u00f8ttespiller i trenerteamet. Knut Torbj\u00f8rn Eggen var mannen de \u00f8nsket seg, men det lot seg ikke gj\u00f8re av forskjellige \u00e5rsaker.", "De som trodde p\u00e5 H\u00f8gmo s\u00e5 behov for \u00e5 styrke Rosenborgs kompetanse ogs\u00e5 p\u00e5 styreplan. Bj\u00f8rge Stensb\u00f8l ble kontaktet. Den tidligere sjefen i Olympiatoppen satt med en kompetanse som gjorde ham ettertraktet i mange bedrifter. Men ikke i Rosenborg. Ikke hadde han s\u00e5 veldig sterk tenning p\u00e5 oppgaven heller.", "\u00c5 g\u00e5 inn i en bedrift der alle piler peker i feil retning er ikke veldig fristende. Stensb\u00f8ls gode venn Per-Mathias H\u00f8gmo fikk ingen lett jobb. Nytreneren manglet st\u00f8ttespillere og m\u00e5tte sl\u00e5ss for \u00e5 f\u00e5 gjennomf\u00f8re sine ideer, ideer som br\u00f8t med fortiden.", "H\u00f8gmo m\u00e5tte sette ting p\u00e5 spissen, for eksempel m\u00e5tte det et krisem\u00f8te til for \u00e5 f\u00e5 ansatt Knut T\u00f8rum som assistenttrener. Det har v\u00e6rt f\u00f8rt flere slike slag i kulissene og det bidro kanskje til at H\u00f8gmo til slutt bukket under for presset og ba om sykmelding.", "Rosenborgs styre var under hardt press etter \u00e5 ha feilet igjen med ansettelsen av Per Joar Hansen. En selvransakelse ledelsen kom til var at klubben hadde hvilt for lenge p\u00e5 laurb\u00e6rene fra den eventyrlige epoken under Nils Arne Eggen. RBK hadde sovet i timen og sakket akterut.", "Adresseavisen var blant dem som krevde handling og tydelige grep. Formann Ove Snuru\u00e5s ble avkrevd svar. Intervjuet fra 31. august 2005 ble skjebnesvangert for ham og kan vise seg \u00e5 bli avgj\u00f8rende for Rosenborgs utvikling. Etter \u00e5 ha ligget lavt i terrenget, fremsto Snuru\u00e5s plutselig som en handlingens mann. Han hadde brukt tiden til \u00e5 legge planer.", "Snuru\u00e5s s\u00e5 behovene for endringer. Begge direkt\u00f8rene, Rune Bratseth og Nils Skutle, skulle f\u00e5 nye arbeidsoppgaver. Snuru\u00e5s store tabbe var \u00e5 r\u00f8pe dette f\u00f8r det var vedtatt i styret. N\u00e5 startet en av de viktige maktkampene i Rosenborgs historie.", "Skutle ville ikke la seg omplassere til en mindre betydningsfull stilling. Han tok for seg styremedlemmene en for en. Da styret m\u00f8ttes for \u00e5 behandle saken, oppdaget Snuru\u00e5s til sin forbauselse at han sto alene om en beslutning han trodde han hadde full st\u00f8tte for \u00e5 gjennomf\u00f8re.", "Etter den opplevelsen stilte formannen kabinettssp\u00f8rsm\u00e5l og gikk av. Saken avsl\u00f8rte at Rosenborg hadde et vaklevorent styre. Snuru\u00e5s var den viktigste linken tilbake til den glorifiserte styreleder Knut Skoglund. Han hadde v\u00e6rt Skoglunds n\u00e6rmeste r\u00e5dgiver i mange \u00e5r og kjente klubben ut og inn. Med Snuru\u00e5s ute forsvant enda en av de gamle b\u00e6rerne av Rosenborg-kulturen.", "Tapet av humankapital var merkbart n\u00e5, og p\u00e5fallende nok: Nesten alle de viktige kulturb\u00e6rerne som sluttet h\u00f8rte til i sportslig avdeling. Nils Arne Eggen og Knut Skoglund fikk f\u00f8lge av Ola By Rise, Per Joar Hansen og Bj\u00f8rn Hansen. Fra spillergruppa skallet det ogs\u00e5 av med tungvektere selv om generasjonsskiftet tok lengre tid enn godt var.", "I tillegg sluttet profilerte medarbeidere som Per J\u00f8rgensen og Endre Storholt. Avskallingen fra storhetstiden har g\u00e5tt ut over kontinuiteten i en klubb som brukte nettopp uttrykket kontinuitet som et mantra. Noen ble st\u00f8tt ut, noen forsvant av mistrivsel. \u00d8konomisjefen var den siste som m\u00e5tte g\u00e5. Han var en av dem som v\u00e5get \u00e5 hevde sin mening. Hans avskjed var ikke fredelig.", "Misn\u00f8yen bredte seg som ringer i vannet da den sportslige motgangen tiltok. Det toppet seg rundt \u00e5rsm\u00f8tet. Medlemmene ville ha endringer, men hadde ingen gode kandidater \u00e5 sl\u00e5 i bordet med.", "Ola By Rise var lansert og ga etter hvert etter for presset, men ble stoppet av arbeidsgiveren sin.", "Det vakte oppsikt da Ingolv H\u00f8yland ble innstilt som nestleder. Motstanderne kunne ikke la v\u00e6re \u00e5 peke p\u00e5 b\u00e5ndene mellom han og Nils Skutle, golfvenner og omgangsvenner som de er. Valgkomiteen ville vrake det sportslige alibiet Tor Robert Johansen, men medlemmene vraket Ingolf H\u00f8yland og fikk p\u00e5 den m\u00e5ten signalisert sin misn\u00f8ye.", "\u00c5rsm\u00f8tet ville ha en h\u00e5nd p\u00e5 rattet.", "Maktkampen tok en uventet vending den mandagskvelden i februar. F\u00f8r \u00e5rsm\u00f8tet var det noen som \"snakket sammen\". Nils Skutle og Terje Svendsen var to av dem, og de involverte Nils Arne Eggen for at han skulle bruke sin autoritet under \u00e5rsm\u00f8tet. Forsamlingens irritasjon var s\u00e5 sterk at selv ikke Eggens anbefalinger fant n\u00e5de.", "Han ble buet ut av sine egne, noe som falt ham sv\u00e6rt tungt for brystet. Og kanskje enda smerteligere? De som hadde \"snakket sammen\" lot ham i stikken. Ingen av dem tok ordet og st\u00f8ttet Eggen da han trengte det.", "En m\u00e5ned senere sa han til Adresseavisen: \"Jeg trodde jeg la opp i 2001, men stadig vekk kommer det telefoner der de ber meg om \u00e5 tr\u00f8 til. Jeg tror det er greit for klubben at de slipper \u00e5 forholde seg til meg lenger\". Eggen sa opp avtalen om foredragsvirksomhet og takket for seg. Indignasjonen var s\u00e5 sterk at han vurderte \u00e5 si opp medlemskapet sitt.", "Mange, s\u00e6rlig innad i klubben, ser p\u00e5 Nils Skutle som en trussel mot Rosenborgs kultur. Klubbens sterke mann f\u00e5r karakteristikken bl\u00e5russ. Rosenborg Ballklub har v\u00e6rt forankret i en sosialdemokratisk \u00e5nd. Her stanger interessene til gamle og nye medlemmer mot hverandre. De med fartstid og hjerte i klubben ser med frykt p\u00e5 hvordan verdigrunnlaget endrer seg.", "Nils'ene Eggen og Skutle har st\u00e5tt forbausende samlet utad, enda s\u00e5 grunnleggende uenige de er. Eggen var talsmann for \u00e5 dele noe av Rosenborgs rikdom. Han \u00f8nsket \u00e5 v\u00e6re raus n\u00e5r han kj\u00f8pte spillere og snakket varmt om \u00e5 gj\u00f8dsle underskogen i n\u00e6romr\u00e5det.", "Eggen praktiserte rausheten i en slik grad at de andre lederne m\u00e5tte sette p\u00e5 h\u00e5ndbrekket for \u00e5 bremse lekkasjen fra pengebingen.", "Et av Nils Skutles mest brukte ord er \"profesjonalisering\". Han vil utvikle Rosenborg, jobber hardt innenfor sin organisasjon Norsk Toppfotball med \u00e5 spisse toppen. Han argumenterer sterkt og godt for at Rosenborg skal ha mer penger av tv-avtalen og toppfotballens pott. I det rette selskap kan han uttrykke \u00f8nske om \u00e5 lage et norsk G14 som gj\u00f8r oppr\u00f8r mot Norges Fotballforbund og tar makten over produktet norsk toppfotball.", "Den siste tv-avtalen var et sviende nederlag for Skutle og hans likesinnede i andre toppklubber. De hevder at Fotballforbundet stikker av med for mye av potten. Landslaget skaper lite verdier i forhold til klubbene, men NFF stikker av med mesteparten av inntektene fra milliardavtalen.", "Omkvedet blant folk som har jobbet i Brakka en stund er at trivselen er borte, og med den driven til \u00e5 st\u00e5 p\u00e5. \"Ikke mange av dem som jobber der i dag som har hjerte i klubben\", sier en.", "\"Klubben preges av en tankegang jeg ikke f\u00f8ler meg vel i\", sier en annen.", "Sv\u00e6rt f\u00e5 har lyst til \u00e5 st\u00e5 frem og kritisere klubben \u00e5penlyst. De er redde for konsekvensene. Samtidig understreker de at de er glad i klubben sin og \u00f8nsker \u00e5 gjenskape det milj\u00f8et og verdigrunnlaget som var.", "I takt med at organisasjonen har vokst, har ogs\u00e5 kl\u00f8ften mellom spillerne og markedsavdelingen \u00f8kt. Tidligere var det en sterk \"vi-f\u00f8lelse\" i hele huset. Alle f\u00f8lte at de sto sammen med laget i seier og tap. Alle ansatte hadde hjerte i klubben.", "Noe gikk tapt p\u00e5 veien inn i profesjonaliseringen. Spillerne ser p\u00e5 markedsavdelingen mer som en plage, og businessgutta sliter med responsen blant spillerne.", "\"Markedskreftene, kommersen, blir viktigere og viktigere. Stadig trekkes vi inn i nye tiltak for \u00e5 dyrke merkevaren og tilfredsstille sponsorene. Vi settes under press om \u00e5 spille i selvlysende fotballsko\", sa Christer Basma i et intervju med A-magasinet.", "Den sindige h\u00f8yrebacken er en av dem som har v\u00e6rt med lengst. Han har sett endringene komme snikende og bekymrer seg for den nye kursen. I intervjuet sier han ogs\u00e5:", "\"Vi er i ferd med \u00e5 distansere oss stadig mer fra vanlige folk. Da jeg kom var b\u00e5de spillergruppen og lederne gjennomsyret av lojalitet til Rosenborg\".", "Ogs\u00e5 Basma savner Nils Arne Eggen, b\u00e5de p\u00e5 godt og vondt: \"Nils Arne drev med oppdragelse, men han var en slitsom oppdrager. Han l\u00e6rte oss folkelighet helt ned til det \u00e5 takke ordentlig for maten. Mange ganger f\u00f8lte vi at han var ute etter oss. Det var et helvete av og til. P\u00e5 den tiden var vi ekstreme p\u00e5 folkelighet. N\u00e5 drar vi oss bort fra folkeligheten og gj\u00f8r oss st\u00f8rre enn vi er. Vi m\u00e5 ikke glemme at vi bare spiller fotball\".", "Basma var oppdratt i Eggens \u00e5nd og ble motvillig sendt Tr\u00f8ndelag rundt for \u00e5 spille oppvisningskamper. Etter en av dem ville spillerne hjem igjen etter \u00e5 ha scoret sine m\u00e5l og dusjet vekk svetten. Men Eggen kommanderte dem ut av bussen og inn p\u00e5 samfunnshuset for \u00e5 spise karbonade. Spillerne fikk beskjed om ikke bare \u00e5 spise kj\u00f8ttkakene, men ogs\u00e5 \u00e5 v\u00e6re blid og like maten de ble servert.", "Det sies at mange av de ansatte p\u00e5 Lerkendal hadde lyst til \u00e5 heise flagget den dagen plage\u00e5nden fra Orkdal gikk ut d\u00f8ren som f\u00f8rtidspensjonist i 2002. I dag ville de samme personene helt sikkert heist flagget om Nils Arne Eggen kom tilbake."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "5791918c0749c9b48071c8c9666277b7ee7d3f49e3d02371d8eeeebcba2d48a1"}, {"field": "createtime", "value": "2017-03-16T17:27:52.000Z"}, {"field": "description", "value": "TRONDHEIM: Rosenborg krabber opp av den sportslige b\u00f8lgedalen. Vanskeligere synes oppgaven med \u00e5 gjenreise den beundrede Rosenborg-kulturen, det som gjorde klubben til et symbol."}, {"field": "heading", "value": ["Klubben som tok skade p\u00e5 sin sjel -adressa.no", "Mye turbulens", "Skutle vant maktkampen", "Stilte krav", "Ola hadde aldri tillit", "Stemplet som konfliktsky", "Halvparten \u00f8nsket Nordli", "Skjebnesvangert intervju", "Vendte Eggen ryggen", "- Skutle - en trussel", "Vi-f\u00f8lelsen visket ut"]}, {"field": "id", "value": "a9ba8da75f1bd454096b73c7e3fe79277fa24617"}, {"field": "keyword", "value": "Eliteserien"}, {"field": "keywords", "value": "Eliteserien"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["heist flagget", "klubb", "norsk toppfotball"]}, {"field": "kw-entity", "value": ["lerkendal", "rosenborg arena", "per-mathias h\u00f8gmo", "fotballforbundet", "harald brattbakk og erik hoftun", "eggen", "nils skutle og terje svendsen", "norsk toppfotball", "per j\u00f8rgensen", "per j\u00f8rgensen og endre storholt", "per joar hansen", "a-magasinet", "nils arne eggen og knut skoglund", "stab\u00e6k og b\u00e6rum", "rune bratseth og nils skutle", "norges fotballforbund", "nils", "olympiatoppen", "ballklub", "eggen og skutle", "per joar hansen og bj\u00f8rn hansen", "adresseavisen", "perry", "skoglunds", "brakka"]}, {"field": "kw-location", "value": ["beograd", "orkdal", "danmark", "b\u00e6rum", "tr\u00f8ndelag", "vejle", "kanari\u00f8yene"]}, {"field": "kw-pageclass", "value": "article"}, {"field": "kw-person", "value": ["christer basma", "rune bratseth", "ingolv h\u00f8yland", "ragnhild meirik", "bj\u00f8rn hansen", "nils skutle", "by rise", "\u00e5ge hareide", "endre storholt", "tom nordlie", "knut torbj\u00f8rn eggen", "terje svendsen", "harald brattbakk", "bj\u00f8rge stensb\u00f8l", "knut t\u00f8rum", "knut skoglund", "nils arne", "tor robert johansen", "erik hoftun", "ove snuru\u00e5s", "ola by rise", "ingolf h\u00f8yland", "erik espeseth", "nils arne eggen"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/f693ffdc-1e65-46bb-8921-c94e81f98ea4?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Klubben som tok skade p\u00e5 sin sjel"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Klubben-som-tok-skade-pa-sin-sjel-49534b.html"}, {"field": "pageclass", "value": ["article"]}, {"field": "publishtime", "value": "2006-09-16T11:12:54.000Z"}, {"field": "recs-articleid", "value": "49534"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2006-09-16T11:12:54.000Z"}, {"field": "recs-rawtitle", "value": "Klubben som tok skade p\u00e5 sin sjel -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "TRONDHEIM: Rosenborg krabber opp av den sportslige b\u00f8lgedalen. Vanskeligere synes oppgaven med \u00e5 gjenreise den beundrede Rosenborg-kulturen, det som gjorde klubben til et symbol."}, {"field": "thumbnail", "value": "http://content-thumbnail.cxpublic.com/content/thumbnail200x150/a9ba8da75f1bd454096b73c7e3fe79277fa24617.jpg?59419cc1"}, {"field": "thumbnailfullheightdimensions", "value": "200x3073"}, {"field": "timestamp", "value": "2017-06-14T20:29:53.000Z"}, {"field": "title", "value": "Klubben som tok skade p\u00e5 sin sjel"}, {"field": "url", "value": "http://www.adressa.no/100Sport/fotball/Klubben-som-tok-skade-pa-sin-sjel-49534b.html"}, {"field": "urlhash", "value": "a9ba8da75f1bd454096b73c7e3fe79277fa24617"}], "score": 0.4360887, "siteId": "9222270286501375973", "id": "a9ba8da75f1bd454096b73c7e3fe79277fa24617"}

