{"fields": [{"field": "modifiedtime", "type": "time", "value": "2012-04-18T18:01:27.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "vegard smevoll07200kultur@adresseavisen.no"}, {"field": "body", "value": ["Saken oppdateres.", "Oslo-bandet Gluecifer som blir omtalt som \u00abKings Of Rock\u00bb er straks historie. De spiller sin aller siste konsert i USA om to uker. Fansen kunne ikke f\u00e5tt en bedre avskjedsgave. Vokalist Biff Malibu, fra n\u00e5 av mest Frithjof Jacobsen har skrevet bok. \u00ab101 - Et \u00e5r p\u00e5 turn\u00e9 med Gluecifer\u00bb er landets f\u00f8rste rockedagbok i bokform.", "- Det var faktisk forlaget som ringte meg. De hadde sett mine dagboklignende skriverier p\u00e5 nettsida v\u00e5r, og mente at dette kunne det bli bok av, sier Frithjof.", "- De spurte om jeg kunne tenke meg \u00e5 skrive mer, og det sa jeg ja til. S\u00e5 det er mine dagboknotater som er blitt til denne boka. Jeg bodde i Berlin i to m\u00e5neder i januar og februar og skrev ferdig.", "Mytene", "I motsetning til det som ofte er vanlig for biografier i dag, har Frithjof Jacobsen skrevet boka selv, uten profesjonell hjelp av en forfatter.", "- Dette er ikke en biografi om Gluecifer. Da m\u00e5tte noen eksterne ha skrevet den. Jeg kunne ikke st\u00e5tt for alle guttas meninger, vi er alt for forskjellige til det selvsagt. Dette er mine opplevelser av det \u00e5 v\u00e6re p\u00e5 turn\u00e9 med Gluecifer.", "- Fordelen er at vi aldri har v\u00e6rt verdensstjerner. Vi er ikke h\u00f8ytsvevende artister som enten sitter i et fly eller p\u00e5 et hotellrom. Vi har alltid v\u00e6rt n\u00e6rmere virkeligheten. Vi har kj\u00f8rt turn\u00e9buss og v\u00e6rt p\u00e5 nachspiel med fansen. Det er ikke s\u00e5 mange ledd mellom oss og de som h\u00f8rer p\u00e5 musikken v\u00e5r, sier Frithjof.", "- Dette h\u00e5per jeg det er blitt mange morsomme historier av, som ikke er pyntet p\u00e5, fortsetter han.", "Trondheimsvenner?", "Boka forteller om alle de 101 spillejobbene bandet gjorde i hele Europa i l\u00f8pet av 2004, beskrevet som Gluecifers beste \u00e5r. Det er ogs\u00e5 gjort plass til historier fra lenger tilbake i tid. Som da Frithjof og kameratene overtok stereoanleggene p\u00e5 hjemme alene-fester som unggutter. Eller da Gluecifer spilte for 25 stykker p\u00e5 Nedre Elvehavn under 1000-\u00e5rsjubileet i 1997, og byen fikk navnet \u00abShitty City\u00bb.", "- Ja, det stemmer nok det, den l\u00e5ta handler om Trondheim. Dere likte ikke oss, s\u00e5 da skulle jaggu ikke vi like dere heller. Selvsagt var det lett \u00e5 fri til fansen i Oslo med at vi hatet Trondheim, men egentlig var det jo bare en gimmick. - Fotballen har kanskje litt av skylden for dette?", "- Ja, det er jo egentlig merkelig at dere ikke blir hata mye mer! Jeg tror nok en del godter seg over nedturen til Rosenborg i \u00e5r.", "Frithjof Jacobsen kan tr\u00f8ste oss med at Gluecifers anstrengte forhold til Trondheim er historie, og at konserten de holdt p\u00e5 Bl\u00e6st like etter plateslippet av \u00abAutomatic Thrill\u00bb i januar i fjor er en av bandets beste.", "Konserten er som alle andre viet et eget avsnitt i boka. Spesielt et visst restaurantbes\u00f8k p\u00e5 Solsiden like f\u00f8r konserten.", "Vi g\u00e5r inn og blir m\u00f8tt av en servit\u00f8r p\u00e5 rundt tretti. Han har kreativ skjeggvekst, Premier League-sveis og briller. Vi f\u00e5r noen menyer, og han begynner \u00e5 avertere hardt for en combo - et utvalg tapas som kj\u00f8kkenet bestemmer, servert i en eller annen spennende rekkef\u00f8lge. Det m\u00e5 noe forklaring til f\u00f8r vi f\u00e5r fram budskapet om at vi ikke er s\u00e5 veldig sultne og bare vil ha litt mat som vi gjerne kunne tenke oss \u00e5 bestemme selv ut fra den menyen vi nettopp har f\u00e5tt utdelt. Men en \u00f8l hadde v\u00e6rt godt.", "- Kanskje en Dahls, foresl\u00e5r jeg for \u00e5 vise min inng\u00e5ende kjennskap til tr\u00f8ndersk kultur.", "- Her g\u00e5r de stoort s\u00e6tt i Sanmiigu\u00e6ll.", "- H\u00e6?", "- Sanmiigu\u00e6ll, de e et spansk \u00f8l.", "- Ja, det stemmer det. En av dem da.", "- Flere som ska ha Sanmiigu\u00e6ll?", "- Jeg tar en s\u00e5nn jeg \u00f2g.", "- En Sanmiigu\u00e6ll?", "- Ja takk.", "- En Farris til meg, takk.", "- Itj Sanmiigu\u00e6ll?", "- Nei, bl\u00e5 Farris er fint.", "- OK, da vart de tre Sanmiigu\u00e6ll og en bl\u00e5 Farris.", "Han forsvinner opp en trapp, og vi blir sittende rundt bordet og si Sanmiigu\u00e6ll ca f\u00f8rti ganger. Etter hvert f\u00e5r vi ogs\u00e5 noen tr\u00f8nderske tapas som er fullt p\u00e5 h\u00f8yde med maten i en middels norsk milit\u00e6rleir. Herr Sanmiigu\u00e6ll kommer bort noen ganger i l\u00f8pet av m\u00e5ltidet og sp\u00f8r om det smaker. Det smaker, sier jeg da, men unnlater \u00e5 spesifisere hvordan. Jeg er jo trondheimsvenn n\u00e5. (utdrag fra boka \u00ab101 - Et \u00e5r p\u00e5 turn\u00e9 med Gluecifer\u00bb)", "- Det er s\u00e5 komisk med de som skal fremst\u00e5 som s\u00e5 verdensvante. Vi har jo v\u00e6rt litt rundt de siste \u00e5rene. Vi har spist tapas p\u00e5 spanske restauranter ogs\u00e5. Og s\u00e5 skulle han godeste Sanmiigu\u00e6ll fortelle oss hva slags mat dette var. - Men han gjorde jo s\u00e5 klart bare jobben sin han. Han er sikkert en hyggelig fyr, men s\u00e5 er han en av mange slike figurer vi har m\u00f8tt p\u00e5 v\u00e5r vei, og som vi har hatt det morsomt med, forteller Frithjof Jacobsen, som n\u00e5 m\u00e5 finne seg nye folk \u00e5 trives sammen med.", "- Jeg har allerede v\u00e6rt p\u00e5 min f\u00f8rste forlagsfest. Det var skikkelig bra det alts\u00e5. Nydelig mat og drita poeter. Jeg koste meg, jeg. Og etter innsatsen jeg har lagt ned med boka mi, skj\u00f8nner jeg mer om hva som kreves for \u00e5 skrive en bok. De som skriver romaner er jo genier. Se p\u00e5 Anne B. Ragde for eksempel. Hun er produktiv, men skriver i tillegg s\u00e5 utrolig bra. Det er ingen l\u00f8se tr\u00e5der, og alt henger i hop, sier Frithjof tydelig imponert.", "Sin egen bok er han ikke rett mann til \u00e5 bed\u00f8mme. Men han blir ikke lei seg om den skulle selge bra.", "- Det hadde v\u00e6rt kult det. Jeg har v\u00e6rt opptatt av at den ikke skulle bli s\u00e5 dyr, og rett under to hundre kroner er jo ikke s\u00e5 verst. Det er bare litt mer enn en plate. Og jeg mener nok at den er mer verdt enn en middels plate, men kanskje litt mindre verdt enn en superplate.", "Blir radiojournalist", "Gluecifer spilte sin siste konsert i \u00abShitty City\u00bb Trondheim onsdag i forrige uke under Uka. I helga har de tatt farvel med Bergen, Oslo og sitt andre hjem Troms\u00f8. Gluecifer-eventyret avsluttes p\u00e5 Hard Rock Cafe i New York 28. oktober.", "- Grunnen til at vi gir oss er ikke mer dramatisk enn at vi har lyst \u00e5 gj\u00f8re noe helt annet. Og s\u00e5 er vi s\u00e5 utrolig godt forn\u00f8yd med det vi har oppn\u00e5dd, sier Frithjof med blanke \u00f8yne.", "N\u00e5 venter journalistjobb i NRK p\u00e5 rockestjernen.", "- Lytt p\u00e5 radio, det er det jeg vil si. Jeg gleder meg til \u00e5 st\u00e5 opp til en vanlig jobb, men det er klart at det blir trist \u00e5 v\u00e5kne en dag i november og skj\u00f8nne at den beste historien i mitt liv er over, sier Frithjof Jacobsen, som er Biff Malibu i Gluecifer bare noen dager til."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "3e0af8794b27fd92f111356e8638d3d5985c7a798ee993e94f2fe2b409fed89a"}, {"field": "createtime", "value": "2017-01-02T10:22:45.000Z"}, {"field": "description", "value": "Biff Malibu i Gluecifer har dokumentert et helt \u00e5r med boka \u00ab101 - Et \u00e5r p\u00e5 turn\u00e9 med Gluecifer\u00bb."}, {"field": "dominantimage", "value": "http://www.adressa.no/incoming/article1148450.ece5/ALTERNATES/w980-default/BIFF"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b13d813b7686dd1d22bef84b62ae1edabd74c927.jpg?5991573e"}, {"field": "dominantthumbnaildimensions", "value": "300x169"}, {"field": "heading", "value": "Biff Malibu p\u00e5 turn\u00e9 -adressa.no"}, {"field": "id", "value": "b13d813b7686dd1d22bef84b62ae1edabd74c927"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["turn\u00e9", "skrevet bok", "bok"]}, {"field": "kw-entity", "value": ["bl\u00e6st", "biff malibu", "kings of rock", "gluecifer", "hard rock cafe", "uka", "solsiden", "shitty city", "premier league", "nedre elvehavn", "automatic thrill", "sanmiigu\u00e6ll", "dahls", "rosenborg", "farris"]}, {"field": "kw-location", "value": ["europa", "oslo", "trondheim", "berlin", "troms\u00f8", "new york", "bergen"]}, {"field": "kw-pageclass", "value": "article"}, {"field": "kw-person", "value": ["frithjof jacobsen", "anne b. ragde"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1148450.ece5/ALTERNATES/w980-default/BIFF"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Biff Malibu p\u00e5 turn\u00e9"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article581787.ece"}, {"field": "pageclass", "value": ["article"]}, {"field": "publishtime", "value": "2005-10-18T08:10:01.000Z"}, {"field": "recs-articleid", "value": "2100508"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2005-10-18T08:10:01.000Z"}, {"field": "recs-rawtitle", "value": "Biff Malibu p\u00e5 turn\u00e9 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Biff Malibu i Gluecifer har dokumentert et helt \u00e5r med boka \u00ab101 - Et \u00e5r p\u00e5 turn\u00e9 med Gluecifer\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/b13d813b7686dd1d22bef84b62ae1edabd74c927.jpg?5991573e"}, {"field": "thumbnailfullheightdimensions", "value": "200x1610"}, {"field": "timestamp", "value": "2017-08-14T07:54:38.000Z"}, {"field": "title", "value": "Biff Malibu p\u00e5 turn\u00e9"}, {"field": "url", "value": "http://www.adressa.no/kultur/musikk/article581787.ece"}, {"field": "urlhash", "value": "b13d813b7686dd1d22bef84b62ae1edabd74c927"}], "score": 0.9652974, "siteId": "9222270286501375973", "id": "b13d813b7686dd1d22bef84b62ae1edabd74c927"}

