{"fields": [{"field": "modifiedtime", "type": "time", "value": "2012-04-17T13:32:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Adressa skriver 13. mai om at kunnskapsminister B\u00e5rd Vegard Solhjell og SV vil innf\u00f8re en obligatorisk gratis f\u00f8rskole for alle fem\u00e5ringer som skal v\u00e6re p\u00e5 minst 12 timer i uka. Kunnskapsministeren sier at vi har undervurdert ungenes glede av \u00e5 l\u00e6re, og at denne reformen vil gi alle fem\u00e5ringer muligheten til \u00e5 bryne seg p\u00e5 grunnleggende begreper, bokstaver, tall og sosiale ferdigheter. Tilbudet skal gis i barnehagen \u00e5ret f\u00f8r de begynner i grunnskolen. \u00c5rsaken til at Solhjell foresl\u00e5r obligatorisk f\u00f8rskole er at altfor mange barn g\u00e5r ut av skolen uten grunnleggende kunnskaper. En sideeffekt av forslaget vil bli at barnehageplassen for fem\u00e5ringer blir langt billigere for foreldrene enn i dag. Kunnskapsministerens utspill blir kommentert p\u00e5 lederplass i Adressa 14. mai: \u00abReformen skal bedre norske elevers lese- og skrivekyndighet. Det kan v\u00e6re en god ide. Men vi tror at skolen er og blir den viktigste arenaen for \u00e5 l\u00f8se skolens problemer.\u00bb I argumentasjonen for Reform 97 og skolestart for seks\u00e5ringen ble det lagt vekt p\u00e5 at den nye f\u00f8rsteklassen skulle inneholde det beste fra b\u00e5de barnehagen og skolen. Selv om man satset p\u00e5 lek i skolen ved skolestart for seks\u00e5ringene, viser evalueringen av Reform 97 (1999-2003) utf\u00f8rt av Norges Forskningsr\u00e5d at man i liten grad benytter leken som et pedagogisk virkemiddel for at barna skal l\u00e6re og utvikle spr\u00e5klig kompetanse. Klette m.fl. (2003) registrerte f\u00e5 eksempler p\u00e5 at barnedrevet lek ble brukt som pedagogisk virkemiddel ved tilegnelse av skriftspr\u00e5klig kompetanse, og l\u00e6reren deltok bare unntaksvis i leken selv og fikk dermed ikke utnyttet leken som arena for l\u00e6ring av nye ferdigheter. Hva om man istedenfor \u00e5 gj\u00f8re barnehagen mer \u00abf\u00f8r-skolsk\u00bb, slik Solhjell \u00f8nsker, lot sm\u00e5skolen bli mer p\u00e5virket av pedagogikken man bruker i barnehagen? Kanskje man da ville n\u00e5 de m\u00e5lene Solhjell er p\u00e5 jakt etter? Frode S\u00f8bstad (2002) gjorde en unders\u00f8kelse i 5 barnehager om foreldrenes syn p\u00e5 kvaliteten, som en del av prosjektet \u00abDen norske barnehagekvaliteten\u00bb. Foreldrene til fire- og fem\u00e5ringene ble bedt om \u00e5 angi hva de mente var viktig for barnet i barnehagen. I prioritert rekkef\u00f8lge ga foreldrene f\u00f8lgende svar: At barnet f\u00e5r leke med andre barn, l\u00e6rer seg \u00e5 omg\u00e5s andre mennesker, har det morsomt sammen med andre barn og voksne, f\u00e5r omsorg og trygghet fra de voksne, f\u00e5r v\u00e6re med p\u00e5 \u00e5 oppleve naturen, og at barnet f\u00e5r l\u00e6re noe som en forberedelse til skolen. Det er verdt \u00e5 merke seg at de tre momentene som kom \u00f8verst handler om sosialt samspill, noe som ogs\u00e5 er i overensstemmelse med prioriteringene i Rammeplanen for barnehagens innhold og oppgaver (2006). Skoleforberedelse er rangert p\u00e5 6. plass, og det er bare halvparten av foreldrene som trekker fram dette omr\u00e5det. Leseferdigheter er et argument for dette nye f\u00f8rskoletilbudet, slik det var da seks\u00e5ringene ble tatt inn i skolen. I 2007 gikk de f\u00f8rste barna som startet i skolen som seks\u00e5ringer ut 10-klasse. Det er f\u00e5, om noen, forskningsresultater som viser at denne forskyvingen av skolestarten har f\u00f8rt til noen bedring for kunnskapsniv\u00e5et til de som n\u00e5 g\u00e5r ut av grunnskolen. Den neste PISA-unders\u00f8kelsen i 2009, som igjen vil ha fokus p\u00e5 lesing, vil i s\u00e5 m\u00e5te bli spennende \u00e5 lese. Selv om undertegnede er skeptisk til slike nasjonale kunnskapstester. Forskning, for eksempel p\u00e5 \u00abfem-\u00e5ringsprosjektet\u00bb, som var et fors\u00f8k med gratis barnehage for alle fem\u00e5ringer i bydel Gamle Oslo, viser at barn med innvandrerbakgrunn har fordel av \u00e5 \u00e5 g\u00e5 i barnehage f\u00f8r de begynner i skolen. M\u00e5let med fem-\u00e5ringsprosjektet var \u00e5 f\u00e5 flere barn med innvandrerbakgrunn til \u00e5 begynne i barnehage, for p\u00e5 denne m\u00e5ten \u00e5 legge til rette for bedre integrering og spr\u00e5koppl\u00e6ring. If\u00f8lge NOVAs evaluering av prosjektet var fors\u00f8ket effektivt fordi nesten alle som fikk tilbudet om barnehage, takket ja. Andelen minoritetsspr\u00e5klige barn med barnehageplass er ellers lavere enn gjennomsnittet. I 2007 hadde bare 51 prosent av innvandrerbarn i alderen 0-5 \u00e5r barnehageplass. Resultater fra blant annet fem-\u00e5ringsprosjektet viser at det er et behov for \u00e5 jobbe for at flere minoritetspr\u00e5klige barn skal begynne i barnehagen. Et gratis barnehagetilbud til alle fem\u00e5ringer ville derfor v\u00e6re et godt middel for \u00e5 stimulere barns spr\u00e5kutvikling og gi et godt utgangspunkt f\u00f8r skolestart. Med dette som bakgrunn er jeg glad for at Solhjell foresl\u00e5r et tilbud som vil bidra til \u00e5 senke barnehagesatsene for fem\u00e5ringene, men jeg er skeptisk til tanken bak dette utspillet og til hvordan dette tilbudet skal organiseres innenfor barnehagehverdagen. Skal alle fem\u00e5ringen bli tatt ut av de andre hverdagsaktivitetene for 2 timer undervisning daglig, eller skal 5-\u00e5ringen ha undervisningsdager noen f\u00f8rskoledager i uken? Rammeplanen for barnehagene undervurderer ikke ungenes glede av \u00e5 l\u00e6re. L\u00e6ring om seg selv, om andre mennesker, om samspill og om den fysiske verden omkring, er prosesser som er med p\u00e5 \u00e5 skape mening i barns liv. Ivar Bj\u00f8rgen (1993) skriver at l\u00e6ring er en aktivitet individet selv m\u00e5 utf\u00f8re, noe som krever at man har l\u00e6reevne og beherskelse av egne l\u00e6reprosess. Et slikt barneperspektiv p\u00e5 l\u00e6ring finner man i barnehagen. Barnehagen skal styrke barns l\u00e6ring b\u00e5de i formelle og uformelle l\u00e6ringssituasjoner. Man trekker ikke noe klart skille mellom formelle og uformelle l\u00e6ringssituasjoner i barnehagen, der begge har en pedagogisk hensikt. I sosialt samspill i lek og hverdagsaktiviteter skjer det ofte en spontan kommunikasjon knyttet til fagomr\u00e5dene beskrevet i Rammeplanen for barnehager. Jeg stiller sp\u00f8rsm\u00e5lstegn ved Solhjell og SVs barndomssyn? Har barndommen noe verdi i seg selv eller er den kun et ledd i \u00e5 skape \u00f8kt brutto nasjonalprodukt? Blir det bedre for barn hvis vi sk\u00e5rer bedre enn finnene i neste PISA-unders\u00f8kelse? I Rammeplanen for barnehagen st\u00e5r det at \u00e5 se omsorg og oppdragelse, lek, hverdagsaktiviteter og l\u00e6ring i sammenheng, er et s\u00e6rtrekk ved norsk barnehagetradisjon. La oss jobbe for \u00e5 styrke kvaliteten ved s\u00e6rtrekket i barnehagen og h\u00e5pe at ogs\u00e5 skolen inspireres av det! knk@dmmh.no"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "338fa3642c71725616ddf8f94643c7f205d70c6ace27d3e0563ad0e22841b576"}, {"field": "createtime", "value": "2017-04-30T22:17:42.000Z"}, {"field": "description", "value": "Vil et f\u00f8rskoletilbud for fem\u00e5ringene i barnehagen f\u00f8re til bedre kvalitet i barnehagen?"}, {"field": "dominantimage", "value": "http://www.adressa.no/incoming/article1263078.ece5/ALTERNATES/w980-default/knut_kvaran"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9fdc7a34061767ea8e3162d6805523e9a23bae54.jpg?59805ae8"}, {"field": "dominantthumbnaildimensions", "value": "300x169"}, {"field": "heading", "value": "F\u00f8rskole for fem\u00e5ringer -adressa.no"}, {"field": "id", "value": "9fdc7a34061767ea8e3162d6805523e9a23bae54"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["pedagogisk virkemiddel", "sosialt samspill", "barn", "uformelle l\u00e6ringssituasjoner", "l\u00e6re", "skolen", "barnehage", "ungenes glede"]}, {"field": "kw-entity", "value": ["reform 97", "rammeplanen", "adressa", "norges forskningsr\u00e5d", "gamle oslo"]}, {"field": "kw-pageclass", "value": "article"}, {"field": "kw-person", "value": ["frode s\u00f8bstad", "b\u00e5rd vegard solhjell", "ivar bj\u00f8rgen"]}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1263078.ece5/ALTERNATES/w980-default/knut_kvaran"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rskole for fem\u00e5ringer"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1142004.ece"}, {"field": "pageclass", "value": ["article"]}, {"field": "publishtime", "value": "2008-08-28T07:25:00.000Z"}, {"field": "recs-articleid", "value": "1572470"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-08-28T07:25:00.000Z"}, {"field": "recs-rawtitle", "value": "F\u00f8rskole for fem\u00e5ringer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Vil et f\u00f8rskoletilbud for fem\u00e5ringene i barnehagen f\u00f8re til bedre kvalitet i barnehagen?"}, {"field": "thumbnail", "value": "http://content-thumbnail.cxpublic.com/content/thumbnail200x150/9fdc7a34061767ea8e3162d6805523e9a23bae54.jpg?59805ae8"}, {"field": "thumbnailfullheightdimensions", "value": "200x1304"}, {"field": "timestamp", "value": "2017-08-01T10:41:44.000Z"}, {"field": "title", "value": "F\u00f8rskole for fem\u00e5ringer"}, {"field": "url", "value": "http://www.adressa.no/meninger/kronikker/article1142004.ece"}, {"field": "urlhash", "value": "9fdc7a34061767ea8e3162d6805523e9a23bae54"}], "score": 1.001853, "siteId": "9222270286501375973", "id": "9fdc7a34061767ea8e3162d6805523e9a23bae54"}

