{"fields": [{"field": "modifiedtime", "type": "time", "value": "2016-11-16T20:23:57.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Mikael Dorsin", "Eliteserien", "Rosenborg BK"]}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Fotballagentene er en av mange snyltere i fotballens \u00f8konomi. En ting er at de i mange sammenhenger er et sv\u00e6rt fordyrende og litt un\u00f8dvendig ledd \u2013 om man ser bort fra at spillerne trenger hjelp til \u00e5 forhandle og kvalitetssikre kontraktene.", "Fotball har en uregulert \u00f8konomi med relativt fri flyt av penger. Mange klubber opplever at agentene er mest opptatt av sine egne provisjoner. Som eksempel kan man bruke Mino Raiola, agenten som solgte Paul Pogba til Manchester United og tok seg betalt med 220 millioner kroner for den tjenesten.", "En effekt av agentens virksomhet som er mindre p\u00e5aktet, er deres negative p\u00e5virkning p\u00e5 unge spillere. For \u00e5 tjene sine penger m\u00e5 agentene motivere spillerne til \u00e5 s\u00f8ke seg bort fra klubben de er fostret opp i. Jeg h\u00e5per det ikke er Micke Dorsins skyld at Jonas Svensson n\u00e5 ser ut til \u00e5 ha bestemt seg for \u00e5 forlate Rosenborg.", "Hvis det er noe unge fotballspillere trenger, s\u00e5 er det gode rollemodeller. De trenger forbilder som kan fortelle dem at de ikke skal v\u00e6re misforn\u00f8yd med \u00e5 spille p\u00e5 det \u00f8verste niv\u00e5et i Norge, og i dette tilfellet Norges klart beste klubb. En mann tidlig i 20-\u00e5rene skal ikke v\u00e6re misforn\u00f8yd med \u00e5 leve godt av \u00e5 drive med det morsomste han vet.", "Det er lett \u00e5 skj\u00f8nne Rosenborgs misn\u00f8ye med at kapteinen og forbildet kan tenkes \u00e5 spille en dobbeltrolle i garderoben. Hvis Micke Dorsin har vervet spillere for sin agent Per Jonsson, som han senere har g\u00e5tt i kompaniskap med, s\u00e5 beveger han seg inn i en gr\u00e5sone. Dorsin bryter neppe noen lover og regler, men de etiske betenkelighetene er mer enn god nok grunn til \u00e5 la v\u00e6re. For ikke \u00e5 snakke om hensynet og lojaliteten til arbeidsgiveren.", "Denne saken b\u00f8r bli gjenstand for dr\u00f8fting i fotballforbundets etiske r\u00e5d, s\u00e5 f\u00e5r man r\u00e5d om hvor grensene skal g\u00e5 for ettertiden.", "At dette skjer i Rosenborg, den norske klubben som tydeligst har st\u00e5tt opp mot agentenes \u00f8kende innflytelse i fotballen, f\u00f8les helt feil. Og det f\u00f8les like feil at den spilleren de senere \u00e5rene som har v\u00e6rt hyllet for sin lojalitet til klubben, skal ha deltatt i en uetisk virksomhet som er i strid med klubbens interesser. Jeg synes jeg h\u00f8rer Nils Arne Eggens sinte brumling over denne saken.", "Erik Hoftun og Roar Strand fikk en helt spesiell plass i publikums hjerter fordi de takket nei til gode tilbud i utlandet og var trofaste til Rosenborg gjennom hele sin karriere. Det fotballen trenger er flere slike forbilder som st\u00e5r opp for fotballens verdier. Da m\u00e5 unge spillere slippe p\u00e5virkning fra agenter som settere griller i hodet p\u00e5 dem.", "Utviklingen g\u00e5r i en annen lei. Omsetningstakten \u00f8ker og agentene fungerer som katalysatorer i en u\u00f8nsket utvikling. Agentene driver frem overganger som aldri burde forekommet. Litt for ofte ser vi at spillere selges til et niv\u00e5 de ikke er modne for. God l\u00f8nn veier ikke opp for nederlaget med \u00e5 bli veid og funnet for lett. Altfor mange kommer hjem med halen mellom beina og brutte ambisjoner. I noen tilfeller blir overgangen til utlandet begynnelsen p\u00e5 slutten.", "Det positive med denne saken er en jevnere maktfordeling mellom agentene i Rosenborg-garderoben. Det er aldri heldig n\u00e5r agent f\u00e5r s\u00e5 stor innflytelse som Stars & Friends hadde, og kan p\u00e5virke et flertall av spillerne med reforhandlinger og overganger.", "Det er en illusjon \u00e5 tro at man kan fjerne fotballagentene fra kartet, men klubber og forbund m\u00e5 jobbe med \u00e5 begrense deres innflytelse."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "f357d209ffdbfe7c9db0a5fbb56a1da2f07a06c95d8d24e6a9e69035b61f7afb"}, {"field": "createtime", "value": "2016-12-20T08:03:40.000Z"}, {"field": "description", "value": "Det er urovekkende at agentenes fangarmer n\u00e5r helt inn i Rosenborg-garderoben, og merkelig at Micke Dorsin ikke forst\u00e5r at dette er galt."}, {"field": "heading", "value": "\u00abMicke Dorsin mistet helteglorien i garderoben\u00bb -adressa.no"}, {"field": "id", "value": "d1fe0992138e30d01226b69e76c2f84d2cc8a28d"}, {"field": "keyword", "value": ["Mikael Dorsin", "Eliteserien", "Rosenborg BK"]}, {"field": "keywords", "value": "Mikael Dorsin,Eliteserien,Rosenborg BK"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-company", "value": "manchester united"}, {"field": "kw-concept", "value": ["unge spillere", "spille", "agent", "klubb", "mistet helteglorien"]}, {"field": "kw-entity", "value": ["micke dorsin", "erik hoftun og roar strand", "stars", "mino raiola", "per jonsson", "rosenborg bk", "friends"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["roar strand", "jonas svensson", "nils arne eggens", "paul pogba", "erik hoftun"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/fbf66f41-c88c-4302-8931-c6ac56cbe304?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u00abMicke Dorsin mistet helteglorien i garderoben\u00bb"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Micke-Dorsin-mistet-helteglorien-i-garderoben-218209b.html"}, {"field": "pageclass", "value": ["article"]}, {"field": "publishtime", "value": "2016-11-16T20:23:57.000Z"}, {"field": "recs-articleid", "value": "218209"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-11-16T20:23:57.000Z"}, {"field": "recs-rawtitle", "value": "\u00abMicke Dorsin mistet helteglorien i garderoben\u00bb -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Det er urovekkende at agentenes fangarmer n\u00e5r helt inn i Rosenborg-garderoben, og merkelig at Micke Dorsin ikke forst\u00e5r at dette er galt."}, {"field": "thumbnail", "value": "http://content-thumbnail.cxpublic.com/content/thumbnail200x150/d1fe0992138e30d01226b69e76c2f84d2cc8a28d.jpg?597514c1"}, {"field": "thumbnailfullheightdimensions", "value": "200x1127"}, {"field": "timestamp", "value": "2017-07-23T21:27:29.000Z"}, {"field": "title", "value": "\u00abMicke Dorsin mistet helteglorien i garderoben\u00bb"}, {"field": "url", "value": "http://www.adressa.no/100Sport/fotball/Micke-Dorsin-mistet-helteglorien-i-garderoben-218209b.html"}, {"field": "urlhash", "value": "d1fe0992138e30d01226b69e76c2f84d2cc8a28d"}], "score": 1.4527278, "siteId": "9222270286501375973", "id": "d1fe0992138e30d01226b69e76c2f84d2cc8a28d"}

