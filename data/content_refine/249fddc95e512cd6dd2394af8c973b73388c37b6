{"fields": [{"field": "modifiedtime", "type": "time", "value": "2015-08-24T10:29:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Pstereo", "Anmeldelse", "Musikkanmeldelser"]}, {"field": "author", "value": "kai kristiansen"}, {"field": "body", "value": ["Saken oppdateres.", "Med sine to f\u00f8rste album gjorde Ben Bridwell og hans Band Of Horses episk storformatsrock til allemannseie i 2006 og 2007. M\u00f8tet mellom det lavm\u00e6lte og patosfylte, bunnsolid h\u00e5ndverk, country-referanser og Bridwells lyse stemme fikk virkelig bandet til \u00e5 skinne. Selvsagt godt hjulpet av mesterverket \u00abFuneral\u00bb fra debuten \u00abEverything all the time\u00bb.", "Etter hvert har de hatt flere utskiftinger av medlemmer, og i dag er gruppa i stor grad Bridwells prosjekt. Det musikalske nedslagsfeltet er ogs\u00e5 blitt bredere, noe som av og til f\u00e5r de til \u00e5 fremst\u00e5 som et streit country- eller americana-band. Det har nok bidratt til at Band Of Horses n\u00e5 f\u00f8les litt som g\u00e5rsdagens nyheter.", "Konserten p\u00e5 Marinen viste uansett at de har et fint knippe l\u00e5ter \u00e5 st\u00f8tte seg p\u00e5, og at publikum setter pris p\u00e5 \u00e5 f\u00e5 h\u00f8re dem. Brorparten var fra de to f\u00f8rste platene, men ogs\u00e5 nyere materiale. Ofte med den karakteristiske dynamikken mellom det tunge og det lette, og med den melankolske klangbunnen som preger nettopp \u00abFuneral\u00bb.", "Allerede helt i starten , under \u00abThe First Song\u00bb og \u00abThe Great Salt Lake\u00bb, var det till\u00f8p til allsang foran scenen. Og bra var det, for her var det musikken alene som m\u00e5tte b\u00e6re opplevelsen. Bortsett fra Bridwell, som vandret litt rundt omkring, var dette en konsert blottet for fiksfakseri eller publikumsfrieri. De fem musikerne sto (og satt) som regel helt i ro, og lot musikken tale for seg. Bass, trommer, gitar, hammond-orgel, noe pedalsteel og Bridwells skingrende stemme. Det var det.", "Man skal ha forventninger til l\u00f8rdagens headliner p\u00e5 Pstereo, og denne gangen ble de bare delvis innfridd.", "\u00abFactory\u00bb og \u00abNo one\u2019s gonna love you\u00bb ble to andre h\u00f8ydepunkter i et sett som ogs\u00e5 hadde sine svakheter, i form av anonyme l\u00e5ter der bandet mistet karakter. Her kom de ekstreme kvalitetene i Bridwells stemme heller ikke til sin rett. Et par ganger virket bandet nesten ugjenkjennelig og sto i fare for \u00e5 bikke over i det intetsigende. Tidvis savnet jeg ogs\u00e5 bandf\u00f8lelsen. Innimellom bidro dette til at musikken f\u00f8ltes b\u00e5de tom og hul.", "Men s\u00e5 kommer det en ny sang og vi tilgir dem feiltrinnet.", "Spesielt da de dro i gang den imponerende finalen, som startet med \u00abOde to LRC\u00bb, fortsatte med den obligatoriske \u00abFuneral\u00bb og avsluttet med \u00abIs there a ghost\u00bb. Den siste som planlagt ekstranummer. Da fremsto bandet i all sin prakt, og med den patosen vi forbinder dem med.", "Akkurat da var det ikke noe annet sted jeg heller ville ha v\u00e6rt enn akkurat der, p\u00e5 Marinen en sommernatt i 2015."]}, {"field": "category0", "value": "kultur"}, {"field": "contenthash", "value": "68b0d2d96d682b3fffe8b32bde383f5814e868665ccecdf716a908709f3ef97d"}, {"field": "createtime", "value": "2015-08-23T05:15:06.000Z"}, {"field": "description", "value": "Solid, pen og stor stadionindie, med en glitrende finale. Men tidvis ogs\u00e5 tomt og hult."}, {"field": "dominantimage", "value": "http://www.adressa.no/incoming/article11455265.ece/k8kthh/ALTERNATES/w980-default/boh_lav.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/249fddc95e512cd6dd2394af8c973b73388c37b6.jpg?599aaad7"}, {"field": "dominantthumbnaildimensions", "value": "300x169"}, {"field": "heading", "value": "Litt for lite hestekrefter -adressa.no"}, {"field": "id", "value": "249fddc95e512cd6dd2394af8c973b73388c37b6"}, {"field": "keyword", "value": ["Pstereo", "Anmeldelse", "Musikkanmeldelser"]}, {"field": "keywords", "value": "Pstereo,Anmeldelse,Musikkanmeldelser"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["the", "bandet", "stemme", "musikken"]}, {"field": "kw-entity", "value": ["pstereo", "funeral", "marinen", "the great salt lake", "the first song", "everything", "band of horses"]}, {"field": "kw-location", "value": "ode"}, {"field": "kw-pageclass", "value": "article"}, {"field": "kw-person", "value": "ben bridwell"}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article11455265.ece/k8kthh/ALTERNATES/w980-default/boh_lav.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Litt for lite hestekrefter"}, {"field": "og-type", "value": "article"}, {"field": "og-url", "value": "http://www.adressa.no/kultur/article11455270.ece"}, {"field": "pageclass", "value": ["article"]}, {"field": "publishtime", "value": "2015-08-23T06:08:25.000Z"}, {"field": "recs-articleid", "value": "11455270"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-08-23T06:08:25.000Z"}, {"field": "recs-rawtitle", "value": "Litt for lite hestekrefter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Solid, pen og stor stadionindie, med en glitrende finale. Men tidvis ogs\u00e5 tomt og hult."}, {"field": "thumbnail", "value": "http://content-thumbnail.cxpublic.com/content/thumbnail200x150/249fddc95e512cd6dd2394af8c973b73388c37b6.jpg?599aaad7"}, {"field": "thumbnailfullheightdimensions", "value": "200x1351"}, {"field": "timestamp", "value": "2017-08-21T09:41:43.000Z"}, {"field": "title", "value": "Litt for lite hestekrefter"}, {"field": "url", "value": "http://www.adressa.no/kultur/article11455270.ece"}, {"field": "urlhash", "value": "249fddc95e512cd6dd2394af8c973b73388c37b6"}], "score": 0.66194093, "siteId": "9222270286501375973", "id": "249fddc95e512cd6dd2394af8c973b73388c37b6"}

