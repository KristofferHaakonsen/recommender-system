{"fields": [{"field": "modifiedtime", "type": "time", "value": "2015-08-21T11:30:15.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "morten samdal"}, {"field": "body", "value": ["Saken oppdateres.", "P\u00e5 postkassa til en av naboene til kirkeg\u00e5rden p\u00e5 Moholt er blekket etter kulepenna som skrev \u00abOla Schr\u00f8der R\u00f8yset\u00bb p\u00e5 en hvit lapp, i ferd med \u00e5 falme. I likhet med mannen som b\u00e6rer navnet.", "For mange av dem som ligger under jorda, kun noen meter fra inngangsd\u00f8ra til Ola, begynte nedbrytingsprosessen av kroppen den dagen de d\u00f8de.", "For Ola startet prosessen den dagen han ble f\u00f8dt. Legene ga ham maks to \u00e5r \u00e5 leve. De tok feil. Mamma og pappa tok ham med p\u00e5 turer verden over de neste \u00e5rene, for at s\u00f8nnen skulle f\u00e5 oppleve mest mulig - fordi han skulle d\u00f8 fra dem f\u00f8r han ble ten\u00e5ring. Det gjorde han ikke.", "Diagnosen spinal muskelatrofi er en sykdom som svekker all muskulatur i kroppen til de som rammes. Det finnes flere grader, men de fleste som f\u00e5r den, d\u00f8r av den mens de enn\u00e5 er barn.", "LES OGS\u00c5: Denne statusen ga Kristine fra Trondheim fire jobbintervjuer", "\u2013 Jeg har mitt l\u00f8p, som alle andre har sitt, sier Ola til den saken, i visshet om at det kan skje n\u00e5r som helst.", "Han som tryglet legen om \u00e5 f\u00e5 d\u00f8 da han var barn. Han som fremdeles, hver natt, \u00f8nsker \u00e5 d\u00f8, men som likevel er glad han lever n\u00e5r han v\u00e5kner om morgenen.", "De siste \u00e5rene har vel egentlig alle bare g\u00e5tt og ventet p\u00e5 at han skulle g\u00e5 i oppl\u00f8sning, at han snart var \u00e5 finne under torva med de andre p\u00e5 kirkeg\u00e5rden. At v\u00e6r og vind til slutt skulle viske navnetrekket vekk fra postkassen.", "\u2013 Vi tok noen bilder p\u00e5 en jordhaug etter en nylig gravd gravplass, som vi sp\u00f8kefullt tenkte \u00e5 sende over til forlaget som promobilder for boka v\u00e5r. Vi la Ola horisontalt p\u00e5 toppen, s\u00e5 han s\u00e5 d\u00f8d ut. Morbide saker, ler s\u00f8skenbarnet Arne Schr\u00f8der Kvalvik.", "Hva er dette for en gjeng, egentlig?", "Kvalvik har nettopp skrevet boken \u00abMin fetter Ola og meg\u00bb. En over 200 sider lang detaljert gjenfortelling av samtaler de to s\u00f8skenbarna i mellom. Den friske, kule og tilsynelatende vellykka musikeren, som har vunnet to Spellemannspriser med bandet 120 Days, i m\u00f8te med den d\u00f8dsd\u00f8mte, funksjonshemmede 22-\u00e5ringen, som mista funksjonen i svelgemuskelen for noen \u00e5r siden. Han som n\u00e5 m\u00e5 spytte i en kopp hvert femte minutt.", "\u2013 Ja, det er jeg som er Ola med koppen, sier han selv, i det assistenten Vilde tar bort en plastkopp med spytt og setter den tilbake i vinduskarmen.", "Arne, som til vanlig bor p\u00e5 Nesodden, sitter n\u00e5 i sofaen i leiligheten til Ola og ser kul ut med hipsterskjegget sitt.", "Feige lag, vel?", "\u2013 Hver gang Ola ble lagt inn p\u00e5 sykehuset og han kanskje skulle d\u00f8, fikk hele familien melding. Jeg aner ikke hvor mange ganger jeg har f\u00e5tt den beskjeden. S\u00e5 mange ganger at jeg har blitt redd for \u00e5 ta telefonen. Ola har samtidig f\u00e5tt rykte p\u00e5 seg for \u00e5 v\u00e6re den perfekte funksjonshemmede. Aktiv politiker, i full jobb, sylskarp i hodet, alltid blid og sosial. En s\u00e5nn funksjonshemmet som samfunnet vil ha og hyller. Det virket som om han taklet alt og fikk til det meste han ville. Slik var det ikke \u2013 heldigvis, sier Arne.", "\u2013 Jeg har f\u00f8lt at jeg har feika hele livet, svarer 22-\u00e5ringen.", "Lik adressa.no p\u00e5 Facebook", "Arne tok kontakt med Ola p\u00e5 Facebook en dag i februar 2014. Da hadde han ikke m\u00f8tt ham eller snakket med ham p\u00e5 syv \u00e5r \u2013 ikke siden den dagen Ola ble konfirmert. Han kan erindre noen familieferier sammen fra da de var barn, men det var vel det. N\u00e5 hadde han plutselig en plan om \u00e5 skrive bok om fetteren.", "\u2013 Jeg er vel den siste i familien folk trodde kom til \u00e5 gj\u00f8re noe s\u00e5nt. Ikke har jeg v\u00e6rt god p\u00e5 \u00e5 holde kontakten, og ikke har jeg v\u00e6rt veldig interessert i de funksjonshemmedes rettigheter. Kjipt, men sant. Jeg er kanskje den som har spurt minst om Ola opp gjennom \u00e5rene.", "\u2013 Du er ingen Lars Monsen som hjelper folk uten f\u00f8tter opp fjell?", "\u2013 Haha, nei. Det er nettopp det. Det er sikkert givende for dem som deltar, men det der er jo kun underholdning. En blind hjelper en d\u00f8v, s\u00e5 bestiger de plutselig fjell sammen? Det er jo ganske langt fra virkeligheten til en funksjonshemmet i dag. Det har jeg l\u00e6rt av Ola.", "\u2013 Ja, hva skulle jeg gjort p\u00e5 en fjelltopp? Dette er ogs\u00e5 litt av grunnen til at jeg sa ja til Arne. Han er den eneste jeg kunne se for meg \u00e5 v\u00e6re 100 prosent meg selv overfor. Det jeg kunne love var brutal \u00e6rlighet. Og han hadde jo opplevd verden med alt det inneb\u00e6rer. Han hadde nok gjort seg opp sine tanker og fordommer om meg ogs\u00e5.", "\u2013 Og det er akkurat det \u2013 fordommene g\u00e5r begge veier. Ola trodde jo at jeg hadde en fl\u00f8rt i hver havn. Alts\u00e5, jeg har v\u00e6rt i mange byer, men jeg kan ikke skryte p\u00e5 meg mye action p\u00e5 den m\u00e5ten ...", "Og da de to m\u00f8ttes i skjul for begges familier i en hotellbar i Drammen for f\u00f8rste gang, var det egentlig seg selv Arne tenkte mest p\u00e5.", "\u2013 Mye av grunnen til at jeg satte i gang med dette, var at jeg ville utforske min egen angst. Det sa litt stopp da vi la ned bandet i 2012. Jeg, som hadde alt \u2013 barn, hus, et godt forhold \u2013 satt igjen med en f\u00f8lelse av tungsinn, et svart hull. Jeg tenkte at Ola kanskje kunne hjelpe meg med \u00e5 f\u00e5 et nytt perspektiv p\u00e5 ting. Finne ei mening med livet ...", "F\u00f8lg Adresseavisen p\u00e5 Instagram", "Det neste \u00e5ret fortsatte de \u00e5 m\u00f8tes i skjul. Assistent Vilde husker med skrekk og gru den gangen hun fant en ukjent mann i gjestesenga i leiligheten til Ola. \u00abGod morgen\u00bb, l\u00f8d det fra et tr\u00f8tt tryne som spratt opp bak ei dyne. Da hadde Arne sneket seg opp til Trondheim for \u00e5 snakke med Ola til sene nattetimer. Arne var bare lagret som Ivar F. Andresen p\u00e5 mobilen, ja, han p\u00e5 IFA-eska, s\u00e5 ingen skulle fatte mistanke.", "\u2013 Ola er litt paranoid, skj\u00f8nner du, skyter Arne inn.", "\u2013 Hadde noen i familien f\u00e5tt vite det, hadde de stoppet oss. Jeg hadde ikke kunnet v\u00e6re s\u00e5 \u00e6rlig. Husk, jeg kommer fra et menighetsmilj\u00f8. Og jeg har skjult mye for folk. Jeg var klar for \u00e5 la maska falle n\u00e5. Jeg vil ikke bare v\u00e6re en glad abnormalitet lenger.", "For det hjalp ikke med alle h\u00e5ndsp\u00e5leggelsene og b\u00f8nnene fra det konservative kristne milj\u00f8et han s\u00f8kte til i ten\u00e5rene. Han skal fremdeles d\u00f8 tidligere enn de fleste av oss andre.", "\u2013 Folk har pr\u00f8vd \u00e5 fikse meg mange ganger. Det var kanskje ikke s\u00e5 bra, det der. Eller, det var med sikkerhet ikke bra! Som 14-\u00e5ring trodde jeg at antall spr\u00f8ytestikk jeg fikk p\u00e5 sykehuset var Guds m\u00e5te \u00e5 straffe meg p\u00e5. Jo flere ganger jeg ble stukket, desto sintere var han p\u00e5 meg. Var jeg snill, slapp jeg med f\u00e5. Jeg rota meg inn i det der opplegget selv, og heldigvis klarte jeg \u00e5 rote meg ut av det. Jeg tror vel p\u00e5 en Gud i dag ogs\u00e5, men jeg er nok n\u00e6rmere agnostiker. Om effekten av mine b\u00f8nner skyldes placeboeffekt eller at det faktisk finnes en Gud, er det samme for meg.", "Noen solstr\u00e5ler glir inn gjennom vinduet og reflekteres i plastikken p\u00e5 filmene i dvd-samlinga, som dekker en hel vegg fra gulv til tak p\u00e5 stua. Nei, for han laster ikke ned ulovlig! Og hvilke filmer? Jo, mest action. 22-\u00e5ringen elsker fart og spenning. Han er jo tross alt kjent for \u00e5 sette nedover bratte bakker i halsbrekkende full fart, helst med beundrende blikk fra s\u00f8te jenter han vet han aldri kan f\u00e5. Mang en gang har foreldrene f\u00e5tt en telefon med beskjed om at \u00abn\u00e5 ligger han i gr\u00f8fta igjen\u00bb. Han som r\u00e5kj\u00f8rte i Londons gater med rullestolen, bare for \u00e5 f\u00e5 ekte kjeft av forbipasserende, som hvilken som helst annen idiot, bare det ikke var den likegyldige medlidenheten han er s\u00e5 altfor vant med og s\u00e5 evinnelig lei av.", "Det var jo en m\u00e5te \u00e5 vises p\u00e5, det og. Bryte overflata. Spille en rolle. V\u00e6re kul.", "En ekte rullestolmisbruker.", "P\u00e5 kj\u00f8kkenet st\u00e5r oppvasken fra i g\u00e5r, og p\u00e5 kottet ligger n\u00e6rmest et \u00e5rs forbruk av toalettpapir. Ola liker \u00e5 hamstre p\u00e5 tilbud. Og s\u00e5 slipper han jo \u00e5 handle toalettpapir p\u00e5 lang tid. Godt med det som er unnagjort! For\u00f8vrig er det akkurat s\u00e5 rotete som man kunne forvente av en ung mann i sin beste alder. Det finnes ingen bilder av ham fra de uttallige gangene han har v\u00e6rt d\u00f8den n\u00e6r p\u00e5 sykehus. Han dveler ikke ved det.", "Ola begynner \u00e5 vippe frem og tilbake p\u00e5 stolen. Han vil ikke alltid si det h\u00f8yt, men assistent Vilde ser ut til \u00e5 vite at det er et tegn p\u00e5 at spyttet holder p\u00e5 \u00e5 samle seg opp i munnen igjen.", "Den helvetes koppen.", "\u2013 Da lillebror Simon var fem-seks \u00e5r, ble det helt vanlig for ham \u00e5 hjelpe meg med \u00e5 spytte, ved \u00e5 holde koppen inntil munnen min. S\u00e5 hverdagslig ble det, at han begynte med spyttekopp selv. I begynnelsen brukte vi en s\u00e5nn kaffekopp med lokk p\u00e5, av typen man f\u00e5r kj\u00f8pt p\u00e5 Narvesen. For jeg pr\u00f8vde \u00e5 skjule det overfor venner, familie og resten av verden at jeg n\u00e5 var enda et steg n\u00e6rmere d\u00f8den. En gang vi var ute og kj\u00f8rte bil, sa Simon: \u00abMamma, se! Han mannen p\u00e5 fortauet har spyttekopp, han ogs\u00e5.\u00bb Simon trodde at alle som hadde en kaffe fra Narvesen brukte koppen til \u00e5 spytte i. Slike hendelser plasserer meg et steg n\u00e6rmere ham. Han lever p\u00e5 en m\u00e5te i min verden, forteller Ola om lillebroren i boka.", "Simon, som elsker teater, som n\u00e5 skal begynne p\u00e5 ungdomsskolen, lillebroren som Ola \u00abkidnappet\u00bb med til butikken og overrasket ved \u00e5 kj\u00f8pe en Playstation. De som lekte detektiver utenfor akvariet i \u00c5lesund n\u00e5r noen russ hadde brutt seg inn og herjet med pingviner. De som lekesloss i gamle dager, mens Ola enn\u00e5 hadde litt muskelkraft.", "Simon, som er grunnen til at Ola i dag \u00f8nsker \u00e5 leve videre, han som f\u00e5r ham til \u00e5 tenke p\u00e5 seg selv som normal \u2013 ikke som et avvik. I forhold til alle andre f\u00f8ler han seg som en handikappet i rullestol. I forhold til Simon er han en person med hjerne, hjul og batteri. Simon, som f\u00f8rste juledag for to \u00e5r siden kom og sa: \u00abOla, jeg syns du skal leve jeg, men om du drar, skal jeg dra \u00f2g, s\u00e5 ikke du blir alene i himmelen.\u00bb", "\u2013 Selv n\u00e5r jeg mister evnen til \u00e5 kommunisere. Selv n\u00e5r jeg ikke lenger puster selv. N\u00e5r hele jeg er redusert til en eneste, stor \u00f8konomisk utgift, selv da skal jeg bite det i meg, all verdens smerte, for lillebror, forklarer Ola videre til fetteren i boka, som er dedisert til den 13 \u00e5r gamle broren.", "For han har \u00f8nsket \u00e5 d\u00f8. Trollveggen, med et fritt fall p\u00e5 tusen meter eller Vestkapp ved Stad, med fem hundre rett ned.", "\u2013 Hele perioden fra jeg var \u00e5tte til tretten \u00e5r var en berg- og dalbane. Da tenkte jeg masse p\u00e5 \u00e5 d\u00f8 og \u00f8nsket det inderlig flere ganger. Man har de gangene man tror man d\u00f8r, de gangene man faktisk holder p\u00e5 \u00e5 d\u00f8, de gangene man er redd for \u00e5 d\u00f8 og de gangene man \u00f8nsker \u00e5 d\u00f8. Det \u00e5 faktisk d\u00f8 tror jeg blir alt dette p\u00e5 en gang.", "Og det er stadig n\u00e6re p\u00e5. Midt opp i arbeidet med boka fikk Arne en sms. Rett etter \u00e5 ha lagt sin egen datter Alva i senga, satt d\u00f8ra p\u00e5 gl\u00f8tt og poppet en \u00f8l med selskap av en katt som burde v\u00e6rt kastrert.", "\u00abInnlagt p\u00e5 St. Olavs, og det f\u00f8les mer alvorlig n\u00e5. Familien er p\u00e5 vei. Simon blir tolv i morgen, og n\u00e5 \u00f8delegger jeg bursdagen hans som vanlig. N\u00e5 er jeg redd, Arne. Her har du min fullmakt s\u00e5 du f\u00e5r gitt ut samtalene v\u00e5re, for jeg vil at de skal ut. Jeg har to vitner til stede, en lege og en sykepleier. H\u00e5per det holder. Takk for m\u00f8tene. Ola\u00bb", "\u2013 Utrolig typisk at han hadde ordnet med vitner. Det er s\u00e5 Ola, ler Arne.", "Lo gjorde han ikke den kvelden i november i fjor.", "\u2013 Alt ble plutselig s\u00e5 mye n\u00e6rmere. Faen i helvete, liksom, skulle jeg begynne \u00e5 bry meg n\u00e5 da? Det var jo mine demoner jeg skulle bekjempe. Det ble en vekker. Det var f\u00f8rste gang jeg virkelig kjente det p\u00e5 kroppen. Skulle Ola virkelig d\u00f8 n\u00e5? Det var ikke som f\u00f8r. Han d\u00f8de jo aldri f\u00f8r...", "Fetterne ser p\u00e5 hverandre. Det blir helt stille.", "\u2013 Haha, jeg er en douchebag, alts\u00e5, sier Arne.", "\u2013 Ja, du kan v\u00e6re litt slem, sier Vilde.", "Ola flirer og vipper p\u00e5 stolen med den lille fj\u00e6rlette supersensitive spaken av kork p\u00e5 styringspanelet. Det er akkurat nok kraft i to av fingertuppene til at han kan man\u00f8vrere doningen.", "\u2013 Han har f\u00e5tt meg irritert et par ganger, ja. Spesielt da vi snakket om kj\u00e6rester, da ble jeg forbanna. Selv om vi kom litt n\u00e6rmere hverandre etter hvert, s\u00e5 er vi uenige der, alts\u00e5.", "\u2013 Ja, du m\u00e5 skjerpe deg. Mange av de tankene om kj\u00e6rlighetssorg og damer som er uoppn\u00e5elige, er de samme som for hvilken som helst hormonell 15-20-\u00e5ring. Ola skylder p\u00e5 funksjonshemminga. Jeg mener han m\u00e5 ta litt mer initiativ selv og t\u00e5le \u00e5 bli s\u00e5ret.", "\u2013 Meeeen ...", "Ola sitrer etter \u00e5 komme til orde.", "\u2013 Hysj, du n\u00e5! Hvor mange ganger har du tatt kontakt med ei jente? Ingen? Bare fordi du sitter i en stol?", "\u2013 H\u00f8r her. Sett denne hypotesen p\u00e5 pr\u00f8ve ...", "Arne avbryter igjen. Han vet hva som kommer. En rasjonell tankerekke som veier argumenter for og i mot. At det ikke er logisk at en jente vil bli hans kj\u00e6reste. At forelskelse kun er kjemikalier i sving. Og ingen vil jo dessuten g\u00e5 ombord i et synkende skip, som Ola bruker \u00e5 si.", "\u2013 Kj\u00e6rlighet er ikke logisk ... Dessuten ramser du bare opp hindringer.", "Allerede p\u00e5 slutten av barneskolen slo \u00abrealiteten\u00bb, som Ola kaller det, inn som en flodb\u00f8lge. De andre guttene sendte lapper til fnisete jenter. Han verken sendte eller fikk lapper. Han var ikke et seksuelt vesen. \u00abHan kunne like en jente, men en jente kunne aldri like ham\u00bb, forteller han til Arne i boka.", "\u2013 Det er jo en helt sinnssyk alder. Det er jo ingen periode i livet man har s\u00e5 sterke f\u00f8lelser \u2013 funksjonsfrisk eller ei, sier Arne.", "Ola er enig i at han ofte tyr til logisk tenking og fornuft. Alt skal v\u00e6re veloverveid, og f\u00f8lelser er et onde man skal stenge ute. Det er en slags forsvarsmekanisme. For mens kroppen svinner hen, blir han intellektuelt sett stadig smartere.", "\u2013 Det er alt jeg har igjen. Se p\u00e5 denne kroppen. Folk ser den naken d\u00f8gnet rundt. Det er som om den ikke er min lenger. Jeg tror ikke jeg kan dempe f\u00f8lelsene, men jeg kan l\u00e6re meg \u00e5 kontrollere trangen.", "\u2013 Du kompenserer ved \u00e5 rasjonalisere?", "\u2013 Jeg vet i detalj hvordan man skal bygge et fly teoretisk sett, men den praktiske biten vil jeg aldri kunne f\u00e5 100 prosent forst\u00e5else for. P\u00e5 samme m\u00e5te sliter jeg med \u00e5 forst\u00e5 det sosiale spillet rundt kj\u00e6rligheten. Jeg har mine grunner til at jeg er slik, for med min \u00f8delagte kropp er jeg usikker p\u00e5 hvor mye hjernen min ville taklet om ogs\u00e5 hjertet hadde blitt s\u00e5ret. Et knust legeme er ikke en dritt i forhold til et knust sinn.", "Og forelsker seg gj\u00f8r han jo. Som i den assistenten han pent spurte om kunne slutte frivillig, slik at f\u00f8lelsene hans skulle avta. Hun krevde seks m\u00e5neders l\u00f8nn for \u00e5 g\u00e5. Han m\u00e5tte betale fra egen lomme.", "\u2013 S\u00e5 n\u00e5 er jeg en halv sjel og 122 000 kroner fattigere. Jeg har alts\u00e5 g\u00e5tt igjennom en skilsmisse, uten engang \u00e5 v\u00e6rt gift. Du skal f\u00e5 sitte p\u00e5 din rosa sky og kaste ut Shakespeare-sitater, Arne. Men ikke tro i ett sekund at jeg kj\u00f8per illusjonen din. For jeg lever i min verden og du i din, utbasunerer Ola i kj\u00e6rlighetskapittelet i boka, som begge to synes er det viktigste.", "\u2013 Jeg skj\u00f8nner dette er vanskelig for Ola, men det er synd om funksjonshemmede skal sitte i hver sin kjellerleilighet og tenke disse tankene. Jeg h\u00e5per det vi har snakket om kan komme til nytte for flere, sier Arne.", "Ola snakker litt lavt, og veier sine ord. Han er kjent for \u00e5 v\u00e6re velartikulert. N\u00e5 er det ikke mange muskler igjen i kroppen. N\u00e5 venter han bare p\u00e5 at de som styrer stemmeb\u00e5ndene ogs\u00e5 skal forvitre ut i stillheten. Den fryktede innestengte tomheten. Bare \u00f8ynene igjen.", "\u2013 Blir det s\u00e5nn pinne og tastatur da, eller?", "\u2013 Jeg blir vel som Stephen Hawking, bare uten den geniale hjernen! Jeg h\u00e5per jeg kan f\u00e5 et s\u00e5nn tankeb\u00e5nd rundt hodet. De finnes i dag, og kan registrere om man for eksempel tenker opp eller ned, ja eller nei, og slike ting. Men s\u00e5nt utstyr koster mye penger... Jeg har valgt \u00e5 ikke tenke for mye p\u00e5 det forel\u00f8pig.", "\u2013 Sier du at vi skal f\u00e5 h\u00f8re alt du tenker? Huff, det kan fort bli slitsomt, sier Arne.", "\u2013 Det blir mye galgenhumor p\u00e5 dere?", "\u2013 Det hadde ikke g\u00e5tt uten, gliser 22-\u00e5ringen.", "Ola sliter med \u00e5 sove. Assistenter snur ham hele natten gjennom, pustemaskinen h\u00f8res ut som en traktor og han m\u00e5 spytte konstant.", "For noen \u00e5r siden fant han ut at alkohol fikk ham til \u00e5 falle lettere til ro.", "\u2013 Hvis jeg drikker litt, s\u00e5 sovner jeg fortere. Jeg blir ikke bare liggende og tenke. Det er som en jevn god summetone i hodet som f\u00e5r meg til \u00e5 slappe av.", "Aldri ravende full, men etter hvert ble det mer og mer. Et halvt minutt tar det fra vodkaen treffer magesekken til han f\u00e5r virkning. Ved \u00e5 gjenta dette fire ganger hvert 20. minutt, slipper tankene etter hvert taket. Den perfekte medisin.", "\u2013 Jeg fikk en kompis til \u00e5 blande vodka med bruspulver og vitaminer i en saftflaske for \u00e5 lure assistentene, som ga meg det rett i PEG-en (hullet p\u00e5 magen, Ola spiser ikke mat selv).", "Til slutt drakk han seks dager i uka. Da han var rundt 18 \u00e5r, holdt alkoholen p\u00e5 \u00e5 ta livet hans.", "\u2013 Jeg var p\u00e5 fest og feilberegnet mengde. Jeg tok en halvflaske whiskey rett i PEG-en. Jeg fikk spy i lungene, stoppet \u00e5 puste og havnet p\u00e5 intensiven. Igjen. Alt bygde seg opp til at jeg kunne d\u00f8 av misbruket mitt. Det er noe av det jeg skammer meg mest av i dag. Jeg skammer meg derimot overhodet ikke over det som skjedde i Danmark, selv om mange kanskje kommer til \u00e5 tro at jeg gj\u00f8r det.", "\u2013 Danmark?", "\u2013 N\u00e5 kommer det. P\u00e5 dette tidspunktet var ogs\u00e5 jeg klar for en erotisk fortelling.", "Arne henviser til det andre m\u00f8tet deres. Rett etter at Ola hadde fortalt om psykologen som nektet \u00e5 gi ham piller for \u00e5 dempe sexlysten.", "\u2013 Jeg lurte litt p\u00e5 det der. Kan han egentlig f\u00e5 st\u00e5kuk? Det er egentlig et s\u00e5nt sp\u00f8rsm\u00e5l man bare ikke sp\u00f8r funksjonshemmede om. Boka er full av s\u00e5nne sp\u00f8rsm\u00e5l.", "I to \u00e5r planla Ola det i skjul. \u00abFeriereisen\u00bb til Danmark. F\u00f8lelsen av \u00e5 r\u00f8mme fra fengselet, etter ha gravd en tunnel i flere \u00e5r. Alternativet var egentlig \u00e5 g\u00e5 tilbake til alkoholen.", "Han hadde avtalt m\u00f8tet p\u00e5 nettet via et firma som lovlig organiserer m\u00f8ter mellom prostituerte og funksjonshemmede. Moralsk forkastelig for de fleste. Spesielt i milj\u00f8et han selv kommer fra. Gud ble neppe glad for dette. Helvete neste. Men plutselig satt den da 20 \u00e5r gamle gutten fra \u00c5lesund der. P\u00e5 et hotellrom i K\u00f8benhavn med en dansk prostituert som str\u00f8k h\u00e5nda si mot skrittet hans og tok av seg undert\u00f8yet. Og det f\u00f8ltes mer himmelsk enn djevelsk.", "Joda, han f\u00e5r ereksjon. Ogs\u00e5 p\u00e5 runde to.", "\u00abEndelig, etter tjue \u00e5r, fikk jeg forlate kroppen min. En blanding mellom magisk eufori og p\u00e5trengende smerte, det var slik det f\u00f8ltes. Det lille jeg har av muskler i kroppen, inkludert muskler jeg ikke ante fantes, de anspente seg i ett og samme sekund, samtidig som lungene makset inn p\u00e5 luft, og absolutt all tyngde, all anspenthet, stiv nakke, vondt i hodet, depresjon, alt, n\u00e5r hele kroppen f\u00f8rst anstrengte seg, for deretter \u00e5 slippe, da falt jeg, gjennom luften og mot lyset, raskere enn anspentheten, raskere enn m\u00f8rket, s\u00e5 raskt at alt opph\u00f8rte, alt slapp taket, og jeg ble l\u00f8ftet ut i en annen dimensjon\u00bb, er noen av beskrivelsen han ga Arne i samtalene som f\u00f8rte til boka.", "I dag angrer han ikke et sekund p\u00e5 at han ble \u00abhorekunde\u00bb. 12 000 kroner fattigere. Et liv rikere. Kriminalisert i eget land.", "\u2013 Vet du hva? Det handlet ikke s\u00e5 mye om \u00e5 f\u00e5 tilfredsstilt seksualdriften. Det handlet mer om \u00e5 f\u00e5 dekket et emosjonelt behov, som jeg bare kan f\u00e5 gjennom intimitet. For noen er kanskje disse jentene stakkarslige mennesker som m\u00e5 reddes fra seg selv, for meg var de som reddende engler sendt fra himmelen.", "\u2013 Jeg synes det er fantastisk \u00e5 f\u00e5 et innblikk i hvordan dette var for Ola, og jeg h\u00e5per han gj\u00f8r det igjen. Jeg h\u00e5per flere funksjonshemmede gj\u00f8r det, sier Arne.", "Muligens kommer ford\u00f8mmelsen. Veldig f\u00e5 av Olas n\u00e6rmeste vet om reisen til Danmark. Landet dit de fleste av oss andre drar p\u00e5 sykkeltur, familieferie og til Legoland.", "Ola dro ogs\u00e5 til Danmark for \u00e5 f\u00e5 lov til \u00e5 v\u00e6re litt mer som oss andre.", "Et helt vanlig navn p\u00e5 en helt vanlig postkasse, men som ikke bare lar seg viske bort og forsvinne ut i intet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f540d92e7c43178c04ed87c1bf651f4efa8a84705801aa21dbe4ab88493de32a"}, {"field": "createtime", "value": "2015-08-21T10:35:23.000Z"}, {"field": "description", "value": "Kroppen hans visner vekk, muskel for muskel. For Ola (22) er brutal \u00e6rlighet det viktigste n\u00e5. Snart skal han miste stemmen."}, {"field": "dominantimage", "value": "http://www.adressa.no/pluss/magasin/article11444842.ece/z2lhpi/ALTERNATES/w980-default/IMG_7122.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e1f60a5603dccc181aca59ac07da69e5f2f1c55c.jpg?596fd523"}, {"field": "dominantthumbnaildimensions", "value": "300x169"}, {"field": "heading", "value": ["En hjerne med hjul -adressa.no", "M\u00f8ttes i skjul", "En glad abnormalitet", "Lever for lillebror", "\u2013 Faen, skal han d\u00f8 n\u00e5?", "Fornuftens logikk", "Lite smart vodkamiks", "Jakten p\u00e5 n\u00e6rhet"]}, {"field": "id", "value": "e1f60a5603dccc181aca59ac07da69e5f2f1c55c"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": "facebook"}, {"field": "kw-concept", "value": ["kroner fattigere", "kropp", "brutal \u00e6rlighet", "visner vekk", "tenke", "miste stemmen", "leve", "dag", "glad abnormalitet", "funksjonshemmet", "bok", "steg n\u00e6rmere"]}, {"field": "kw-entity", "value": ["st. olavs", "spellemannspriser", "kristine", "vilde", "legoland", "playstation", "stad", "londons", "simon", "vestkapp", "gud", "shakespeare", "narvesen", "moholt"]}, {"field": "kw-location", "value": ["nesodden", "ola", "\u00e5lesund", "k\u00f8benhavn", "danmark", "days", "trondheim", "alva", "drammen"]}, {"field": "kw-pageclass", "value": "article"}, {"field": "kw-person", "value": ["ola schr\u00f8der r\u00f8yset", "arne schr\u00f8der kvalvik", "stephen hawking", "lars monsen", "ivar f. andresen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11444842.ece/z2lhpi/ALTERNATES/w980-default/IMG_7122.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "En hjerne med hjul"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11444843.ece"}, {"field": "pageclass", "value": ["article"]}, {"field": "publishtime", "value": "2015-08-21T11:30:15.000Z"}, {"field": "recs-articleid", "value": "11444843"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-21T11:30:15.000Z"}, {"field": "recs-rawtitle", "value": "En hjerne med hjul -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Kroppen hans visner vekk, muskel for muskel. For Ola (22) er brutal \u00e6rlighet det viktigste n\u00e5. Snart skal han miste stemmen."}, {"field": "thumbnail", "value": "http://content-thumbnail.cxpublic.com/content/thumbnail200x150/e1f60a5603dccc181aca59ac07da69e5f2f1c55c.jpg?596fd523"}, {"field": "thumbnailfullheightdimensions", "value": "200x4403"}, {"field": "timestamp", "value": "2017-07-19T21:54:43.000Z"}, {"field": "title", "value": "Olas (22) kropp visner vekk. Snart skal han miste stemmen."}, {"field": "url", "value": "http://www.adressa.no/pluss/magasin/article11444843.ece"}, {"field": "urlhash", "value": "e1f60a5603dccc181aca59ac07da69e5f2f1c55c"}], "score": 0.4181119, "siteId": "9222270286501375973", "id": "e1f60a5603dccc181aca59ac07da69e5f2f1c55c"}

