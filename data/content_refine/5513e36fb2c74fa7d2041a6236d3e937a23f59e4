{"fields": [{"field": "modifiedtime", "type": "time", "value": "2013-10-30T11:53:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein bj\u00f8ru"}, {"field": "body", "value": ["Saken oppdateres.", "Dette er noen av p\u00e5standene som Norsk Kyllings advokat", "er mente \u00e5 f\u00f8re bevis for under andre dag av avskjedssaken som tidligere kvalitetssjef Frank Vidar Harstad har anlagt mot sin tidligere arbeidsgiver.", "Arbeidsrettssaken i Trondheim gir et enest\u00e5ende innsyn i bedriften p\u00e5 St\u00f8ren som er blitt et milliardforetagende med 320 ansatte. For \u00e5 vinne frem i arbeidsretten, m\u00e5 Norsk Kyllings n\u00e5v\u00e6rende ledelse brette ut alt de mener var galt mens kvalitetssjefen satt ved roret sammen med gr\u00fcnderen Agnar \u00d8sthus. Det er ikke pent det som n\u00e5 kommer frem. Intetanende forbrukere som har kj\u00f8pt produkter med et annet innhold enn det varedeklarasjonen viser, har betalt mye av prisen.", "\u2013 Frank Vidar Harstad er ansvarlig for massive regelbrudd ved driften av Norsk Kylling, og dette gjelder s\u00e6rlig forhold som har med matvaresikkerhet \u00e5 gj\u00f8re, sa Norsk Kyllings advokat Jan Fougner. Sammen med advokatfullmektig Mina Hoff fra advokatfirmaet Wiersholm fors\u00f8kte de \u00e5 f\u00f8re bevis for at Harstad systematisk og over tid hadde beg\u00e5tt grove pliktbrudd. N\u00e5r han ikke godtok \u00e5 fratre frivillig, var ikke avskjed til \u00e5 unng\u00e5, mente de.", "Fougner sa det ikke holdt at Harstad fraskrev seg ansvar ved \u00e5 skylde p\u00e5 daglig leder og styreleder. Han viste til at det tilh\u00f8rte Harstads arbedsoppgaver \u00e5 \u00absikre at kvaliteten p\u00e5 produktene tilfredsstiller mattrygghet.\u00bb", "Sentralt i saken st\u00e5r bruken av mekanisk utbeinet kj\u00f8tt, s\u00e5kalt MUK. Dette er kj\u00f8tt som fremkommer ved mekanisk atskillelse av kj\u00f8tt fra knokler og skrog etter at det er utbeinet manuelt. Dette er kj\u00f8tt av d\u00e5rligere kvalitet, og som har st\u00f8rre bakterieinnhold og mindre holdbarhet enn annet kj\u00f8tt. Produsentene er p\u00e5lagt av myndighetene \u00e5 merke at et produkt inneholder denne type kj\u00f8tt. MUK-kj\u00f8ttet utvinnes ved at man kj\u00f8rer det gjennom en separeringsmaskin. Ved Norsk Kylling skjedde dette ved at man kj\u00f8rte skrotten to ganger i maskinen \u2013 en gang med lavtrykk og en gang med h\u00f8ytrykk. Kj\u00f8tt utvunnet med lavtrykk definerte Harstad og Norsk Kylling med en annen betegnelse enn MUK \u2013 noe Mattilsynet var uenige i.", "Harstad aksepterte ikke Mattilsynets argumenter. MUK ble brukt i p\u00f8lse, men ogs\u00e5 i kj\u00f8ttdeig som ikke var varmet. Norsk Kylling fikk mange reklamasjoner p\u00e5 kj\u00f8ttdeig i denne perioden, og det kom ogs\u00e5 melding om at personer var blitt syke.", "Remas policy var \u00e5 ikke bruke MUK. De betraktet dette som et kvalitetsstempel, og det ble kommunisert til media og forbrukere. Rema tillot ikke bruk av MUK, men Norsk Kylling l\u00f8ste dette ved \u00e5 kalle det noe annet.", "\u2013 Harstad s\u00f8rget for at produkter systematisk ble feildeklarert, sa advokat Jan Fougner. Det var de samme r\u00e5stoffene i Remas produkter som de som ble levert til andre kjeder og som var merket med MUK-innhold.", "Advokatene mente \u00e5 f\u00f8re bevis for at Bunnpris, Den Stolte Hane og et stort antall private forbrukere som hadde reklamert p\u00e5 kyllingprodukter, ble feilinformert n\u00e5r de henvendte seg til kvalitetssjefen ved Norsk Kylling.", "Vekta som veide inn kylling hos Norsk Kylling skal ha v\u00e6rt bevisst feil innstilt slik at den gjennomsnittlig skulle vise to prosent mindre enn reell vekt. Dette skal ha v\u00e6rt en langvarig praksis, og f\u00f8rt til uriktig oppgj\u00f8r til kyllingprodusentene. Et vitne vil bli h\u00f8rt om dette forholdet senere i rettssaken.", "\u2013 Dette betyr i s\u00e5 fall at kyllingprodusentene fikk for lite betalt, og at dette kan dreie seg om bedrageri i millionklassen, repliserte rettens administrator Rune Lium.", "Den tidligere ledelsen ved Norsk Kylling hevder at dette er et kj\u00f8lefradrag (veiing av kj\u00f8ttet avkj\u00f8lt) og at dette er i samsvar med bransjepraksis. Advokatfullmektig Mina Hoff avviste dette og sa det ikke er grunnlag for et slikt trekk i vekten. Vekten er for\u00f8vrig nullstilt etter at det kom ny daglig leder 1. oktober i fjor.", "Advokatene la frem dokumenter som viste at det under Frank Vidar Harstads ledelse, ble brukt gamle r\u00e5varer i blant annet p\u00f8lser.", "Produksjon med opp til fem \u00e5r gamle r\u00e5varer fortsatte i 2011 og 2012, ogs\u00e5 etter at Rema tok over som eiere. Dette skal ha v\u00e6rt Harstads ansvar fordi han skal ha p\u00e5lagt medarbeidere \u00e5 bruke de innfrosne r\u00e5varene.", "Forbrukere meldte om harsk smak, beinrester i pakkene og sterk lukt . Det var en produksjon ute av kontroll. Til slutt fikk en p\u00f8lsemaker i produksjonen p\u00e5 St\u00f8ren nok. Han skrev i en mail til styreleder: \u2013 Stopp lyvingen!", "Saken fortsetter i dag med partsforklaring fra Frank Vidar Harstad, og senere i uken med h\u00f8ring av vitner. Saken vil ikke bli avsluttet f\u00f8r ut i neste uke."]}, {"field": "category0", "value": "nyheter"}, {"field": "category1", "value": "nyheter|sortrondelag"}, {"field": "contenthash", "value": "3f3ecc5c2b9f26c1466f934c59ff77bb55b9303a55ee9662e22368d3b98a6a54"}, {"field": "createtime", "value": "2017-05-01T22:58:42.000Z"}, {"field": "description", "value": "Norsk Kylling skal ha brukt opptil fem \u00e5r gamle r\u00e5varer i kyllingklubber."}, {"field": "dominantimage", "value": "http://www.adressa.no/nyheter/sortrondelag/article8533235.ece/ALTERNATES/w980-default/JPS_kylling4.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5513e36fb2c74fa7d2041a6236d3e937a23f59e4.jpg?5974fc99"}, {"field": "dominantthumbnaildimensions", "value": "300x169"}, {"field": "heading", "value": ["- Brukte fem \u00e5r gamle r\u00e5varer -adressa.no", "D\u00e5rlig kj\u00f8tt", "Kalte det noe annet", "Feil innstilt vekt", "Harske p\u00f8lser", "\u2013 Stopp lyvingen!"]}, {"field": "id", "value": "5513e36fb2c74fa7d2041a6236d3e937a23f59e4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "sortrondelag"]}, {"field": "kw-classification", "value": "business"}, {"field": "kw-concept", "value": ["advokat", "saken", "bruk", "r\u00e5varer", "gamle r\u00e5varer", "kylling", "kj\u00f8tt"]}, {"field": "kw-entity", "value": ["wiersholm", "rema", "mattilsynet", "st\u00f8ren", "harstad og norsk kylling", "k. de", "den stolte hane", "bunnpris", "k. dette", "norsk kylling"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["rune lium", "agnar \u00f8sthus", "jan fougner", "frank vidar harstad", "mina hoff"]}, {"field": "kw-taxonomy", "value": ["nyheter", "nyheter/sortrondelag"]}, {"field": "og-image", "value": "http://www.adressa.no/nyheter/sortrondelag/article8533235.ece/ALTERNATES/w980-default/JPS_kylling4.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Brukte fem \u00e5r gamle r\u00e5varer"}, {"field": "og-type", "value": "article"}, {"field": "og-url", "value": "http://www.adressa.no/nyheter/sortrondelag/article8533239.ece"}, {"field": "pageclass", "value": ["article"]}, {"field": "publishtime", "value": "2013-10-30T09:19:18.000Z"}, {"field": "recs-articleid", "value": "8533239"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|sortrondelag"}, {"field": "recs-publishtime", "value": "2013-10-30T09:19:18.000Z"}, {"field": "recs-rawtitle", "value": "- Brukte fem \u00e5r gamle r\u00e5varer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/sortrondelag"]}, {"field": "teaser", "value": "Norsk Kylling skal ha brukt opptil fem \u00e5r gamle r\u00e5varer i kyllingklubber."}, {"field": "thumbnail", "value": "http://content-thumbnail.cxpublic.com/content/thumbnail200x150/5513e36fb2c74fa7d2041a6236d3e937a23f59e4.jpg?5974fc99"}, {"field": "thumbnailfullheightdimensions", "value": "200x1550"}, {"field": "timestamp", "value": "2017-07-23T19:44:25.000Z"}, {"field": "title", "value": "- Brukte fem \u00e5r gamle r\u00e5varer"}, {"field": "url", "value": "http://www.adressa.no/nyheter/sortrondelag/article8533239.ece"}, {"field": "urlhash", "value": "5513e36fb2c74fa7d2041a6236d3e937a23f59e4"}], "score": 0.5631962, "siteId": "9222270286501375973", "id": "5513e36fb2c74fa7d2041a6236d3e937a23f59e4"}

