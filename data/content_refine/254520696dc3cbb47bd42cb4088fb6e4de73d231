{"fields": [{"field": "modifiedtime", "type": "time", "value": "2016-03-24T19:43:23.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["ingunn r\u00f8ren", "ingrid fredriksen", "bergens tidende"]}, {"field": "body", "value": ["Saken oppdateres.", "KAN HAN SOM ikke t\u00e5ler melk, spise gluten? Kan eggeallergikeren spise tomat? Hvordan var det igjen? Om noen minutter stormer 68 sultne unger inn d\u00f8rene i matsalen p\u00e5 H\u00e5landsdalen leirskole. To kokker st\u00e5r dypt konsentrerte ved matbordet merket \u00abDietter\u00bb. I hendene holder de ukens liste over elevenes allergier. Den er som vanlig lang. \u00abT\u00e5ler ikke egg i mat, har hveteallergi\u00bb. \u00abReagerer p\u00e5 kiwi og r\u00e5 gulrot\u00bb. \u00abHar c\u00f8liaki, trenger glutenfri mat\u00bb.", "-  F\u00f8r laget vi bare mat. Det vi driver med n\u00e5 er ren vitenskap, sier Marit Tanger\u00e5s Gr\u00f8nevik. Hun har v\u00e6rt kokk p\u00e5 leirskolen i 20 \u00e5r, n\u00e5 er hun avdelingsleder p\u00e5 kj\u00f8kkenet. Hver uke lager hun og teamet mat til rundt 70 nye unger i alderen 11- 13 \u00e5r.", "DAGENS LUNSJMENY i H\u00e5landsdalen er klar: P\u00f8lser, pasta med karbonarasaus, salat og hjemmebakte horn. Men kokkene m\u00e5 passe n\u00f8ye p\u00e5: Selv den enkleste mat kan gj\u00f8re noen syke. Hveteallergikerne m\u00e5 ha glutenfri pasta, mens melkeallergikerne m\u00e5 ha egen saus, melkefrie p\u00f8lser og eget, melkefritt sm\u00f8r. Muslimske barn som ikke skal ha svinekj\u00f8tt, f\u00e5r kyllingp\u00f8lser. Vegetarianere f\u00e5r soyap\u00f8lser. Salaten er uten gulrot og eple, siden noen av barna ikke t\u00e5ler det. Hornene er bakt uten melk, og er ikke penslet med egg.", "-  Vi f\u00e5r lange lister med allergier og matintoleranse hver eneste uke. Hvis det er en uke det ikke meldes inn noen allergiske elever, regner vi med at det er en kommunikasjonssvikt med skolen. S\u00e5 sjelden er det, sier Tanger\u00e5s Gr\u00f8nevik.", "Matallergier blant barn \u00f8ker s\u00e5 raskt at Folkehelseinstituttet kaller det et stort folkehelseproblem. Opp mot \u00e5tte prosent av alle barn har en matallergi, og det er aller flest tilfeller hos barn under fem \u00e5r.", "-  Vi ser en voldsom, reell \u00f8kning i allergier generelt, og matallergier er noe av det som \u00f8ker mest, sier Anna Bistrup, sykepleier og spesialr\u00e5dgiver for Astma- og Alleriforbundet.Det finnes ikke n\u00f8yaktige tall p\u00e5 \u00f8kningen, fordi det ikke finnes noe nasjonalt register for allergi og intoleranse i forbindelse med mat. Dessuten vokser mange barn overf\u00f8lsomheten av seg etter hvert.", "-  Er maten v\u00e5r blitt farligere, eller er det vi som er blitt sykere?", "-  Tja, si det. Vi vet for lite om hvorfor det er slik. Men det vi ser er at veldig mange fortvilte foreldre ringer oss og er usikre p\u00e5 hva barna t\u00e5ler. Utredningstilbudet er ulikt fra kommune til kommune, og kunnskapsniv\u00e5et om matallergi varierer stort fra lege til lege, sier Bistrup.Ellen Namork, seniorforsker p\u00e5 Folkhelseinstituttet, omtaler matallergier som \u00abet stort handikap\u00bb.", "-  Foreldrene er konstant engstelige, og livene til barna blir vanskeligere. Vi ser spesielt mange sm\u00e5 barn som n\u00e5 rammes av matallergi, sier hun.", "DET RINGER i en bjelle, d\u00f8rene g\u00e5r opp og 68 unger inntar plassene i matsalen p\u00e5 H\u00e5landsdalen. De har v\u00e6rt ute i mange timer, ridd p\u00e5 hest, g\u00e5tt p\u00e5 ski og jobbet med gl\u00f8dende jern i smien.", "-  Jeg er skrubbsulten, sier en gutt som haster forbi i retning buffeen. Ogs\u00e5 den vanlige maten er n\u00f8ye merket med hva den inneholder. Alle spisesteder er p\u00e5lagt \u00e5 merke maten med 14 allergener, alts\u00e5 ingredienser som kan utl\u00f8se allergi.P\u00e5 allergibordet med spesialtilpasset mat, st\u00e5r hvite skilt ved hver eneste plastdekkede sk\u00e5l. P\u00e5 forh\u00e5nd har foreldrene fylt ut et detaljert skjema, der de svarer p\u00e5 sp\u00f8rsm\u00e5l som \u00abkan barnet spise mat som inneholder melkeproteiner selv om de ikke t\u00e5ler \u00e5 drikke melk?\u00bb og \u00abEr barnet s\u00e5 allergisk mot egg eller sitrusfrukt at det ikke kan v\u00e6re egg/sitrus i rommet? \u00abVed diettbordet forsyner Helga Brekke Aadland (12) seg med glutenfri pasta.", "-  Det er fint n\u00e5r det er s\u00e5 godt merket som her. Jeg har c\u00f8liaki, og blir veldig d\u00e5rlig hvis jeg spiser gluten, sier tolv\u00e5ringen.F\u00f8r Helga fikk diagnosen c\u00f8liaki hadde hun store magesmerter, og var mye borte fra skolen fordi hun var syk.", "-  Jeg fikk diagnosen da jeg gikk i 3. klasse, og etter det har jeg nesten ikke hatt frav\u00e6r. N\u00e5 holder jeg meg frisk hvis jeg ikke spiser mat med gluten, sier hun.", "-  Smaker den glutenfrie maten det samme som \u00abvanlig\u00bb mat?", "-  Jeg vet ikke. Det er s\u00e5 lenge siden jeg har spist gluten, sier 12-\u00e5ringen. GOD MAT: Mathias Pedersen Beev (t.v.) og Sondre Elias Haugen fra Alv\u00f8en skole koser seg ved matbordet. Sondre m\u00e5 passe p\u00e5 hva han tar p\u00e5 tallerkenen.", "VED SIDEN AV passer Eivind Korten p\u00e5 \u00e5 ta de melkefrie p\u00f8lsene.", "-  Jeg har v\u00e6rt allergisk mot melk siden jeg var liten. Jeg m\u00e5 v\u00e6re litt forsiktig med hva jeg spiser, men det pleier \u00e5 g\u00e5 fint. N\u00e5r det serveres pizza tar jeg bare av osten, s\u00e5 kan jeg spise resten, sier han.", "Sondre Elias Haugen forsyner seg rutinert ved allergibordet. 12-\u00e5ringen fra Alv\u00f8en vet godt hva han m\u00e5 unng\u00e5.", "-  Jeg t\u00e5ler ikke egg, hvete, melk, soya eller pean\u00f8tter, ramser han opp. I tillegg er han allergisk mot hest, hund og katt.Noen ganger er det kjedelig \u00e5 ikke kunne forsyne seg av alt det andre barn spiser.", "-  Men det g\u00e5r greit n\u00e5r maten er godt merket, s\u00e5nn som her. Da kan jeg spise nesten som de andre, sier Sondre.-  Jeg fikk hakeslepp da Sondre ble allergitestet p\u00e5 sykehuset. Vi visste han reagerte p\u00e5 melk, men blodpr\u00f8ven viste mange flere allergier. Jeg fikk litt vondt av ham da. Men n\u00e5 merker vi det godt b\u00e5de p\u00e5 hum\u00f8ret og energiniv\u00e5et n\u00e5r han er flink til \u00e5 holde seg unna maten han ikke t\u00e5ler, sier moren, S\u00f8lvi Fredriksen.", "N\u00d8YE MERKET: Hver uke kommer rundt 70 nye barn til leirskolen i H\u00e5landsdalen. Da kommer ogs\u00e5 nye lister med allergier. - Vi f\u00e5r det alltid til, men hvert m\u00e5ltid krever n\u00f8ye planlegging, sier avdelingsleder p\u00e5 kj\u00f8kkenet, Marit Tanger\u00e5s Gr\u00f8nevik.", "S\u00c5 MYE SOM 40 prosent av befolkningen har hatt eller vil f\u00e5 allergiske reaksjoner i l\u00f8pet av livet, if\u00f8lge Astma- og Allergiseksjonen hos Landsforeningen for hjerte- og lungesyke.", "Hvorfor er nordmenn blitt s\u00e5 allergiske?", "Husene v\u00e5re er renere, og vi er mindre ute, der pollen og naturlige bakterier lever. Da blir vi ikke eksponert s\u00e5 mye som f\u00f8r for det biologiske mangfoldet. Vaskemidler og hudpleie inneholder kjemikalier og parfyme som kan virke allergifremkallende.", "Dette er bare noen av grunnene til at stadig flere opplever reaksjoner som irritert hud, mageplager eller problemer med luftveiene. Matvarene v\u00e5re inneholder ogs\u00e5 flere tilsetningsstoffer. Men vi vet fremdeles for lite om hvorfor s\u00e5 mange er allergiske mot alt mulig, if\u00f8lge Bistrup fra Astma- og Allergiforbundet.Rundt en million nordmenn reagerer p\u00e5 pollen, if\u00f8lge forbundet. Mange av dem utvikler en s\u00e5kalt kryssallergi, der de ogs\u00e5 reagerer p\u00e5 matvarer som frukt og gr\u00f8nnsaker.", "M\u00c5 PASSE P\u00c5: Helga Brekke Aadland (12) har c\u00f8liaki, og m\u00e5 v\u00e6re n\u00f8ye med \u00e5 ikke f\u00e5 i seg gluten. - Det g\u00e5r fint n\u00e5r maten er s\u00e5 godt merket som her, da blir jeg ikke syk, sier hun.", "\u00c5 STANSE \u00d8KNINGEN og f\u00e5 ned forekomsten av astma og allergi, spesielt hos barn under 12 \u00e5r, er hovedm\u00e5let i Helsedirektoratets Nasjonale Strategi for forebygging av astma- og allergisykdommer.", "-  F\u00e5r man stilt diagnose om matallergi eller matintoleranse tidlig, kan man gi barn og voksne med store plager et bedre liv, sier H\u00e5vard Tr\u00f8nnes, overlege p\u00e5 Barneklinikken p\u00e5 Haukeland universitetssykehus. Han har allergi som sitt spesialfelt, og jobber p\u00e5 Seksjon for infeksjon, lungesykdommer og akuttmedisin.", "-  Vondt i magen er vanlig hos barn. Vi regner at med at rundt ti prosent av barn fra fem\u00e5rsalderen og 10- 25 prosent av skolebarn plages med tilbakevendende magesmerter, sier overlegen, som har jobbet innen feltet i over ti \u00e5r.Foreldrene \u00f8nsker ofte \u00e5 finne ut om det er noe barna spiser eller drikker som er \u00e5rsaken til plagene, og tar kontakt med lege. Der henvises de til Barneklikken for videre tester.", "-  Det er viktig \u00e5 utelukke \u00e5rsaker som forstoppelse, c\u00f8liaki, tarmsykdom eller matallergier. Men hos over 90 prosent av disse barna finner man ingen \u00e5rsak til mageplagene, sier Tr\u00f8nnes.Det er stor forskjell p\u00e5 matallergi og matintoleranse. Matallergi aktiverer immunforsvaret, og kan gi kraftige symptomer som hevelse i ansiktet og munnen, utslett, magesmerter, oppkast, diar\u00e9 eller pustevansker. De vanligste allergiene vokser de fleste av seg, mens allergier mot n\u00f8tter, fisk og skalldyr kan vare livet ut. Matintoleranse er mindre alvorlig, og symptomene begrenser seg oftest til magesmerter, oppbl\u00e5sthet og l\u00f8s mage.", "DEN LILLE ETT\u00c5RINGEN strekker nysgjerrig ut armen, og smiler n\u00e5r damene i hvite frakker strammer b\u00e5ndet rundt den lubne overarmen. Gleden g\u00e5r raskt over i et skrik n\u00e5r n\u00e5len treffer blod\u00e5ren, og blodet trekkes over i spr\u00f8yten.", "BLODPR\u00d8VE: Den lille jenten p\u00e5 ett \u00e5r er ikke s\u00e6rlig forn\u00f8yd med n\u00e5len som stikkes i armen hennes p\u00e5 Barneklinikken p\u00e5 Haukeland.", "De aller fleste blodpr\u00f8ver som tas her er allergi-tester, men akkurat denne ett\u00e5ringen skulle f\u00e5 m\u00e5lt blodprosenten.P\u00e5 laboratoriet p\u00e5 Barneklinikken p\u00e5 Haukeland tas mellom 40 og 50 blodpr\u00f8ver av barn hver eneste dag, de aller fleste er allergitester.", "-  Vi har veldig travle dager, sier bioingeni\u00f8r Tehseem Akhter.Hun forsegler reagensr\u00f8ret med det m\u00f8rker\u00f8de blodet, og gj\u00f8r klar for neste pr\u00f8ve. Den lille jenten i rosa dress f\u00e5r en smokk i munnen, et rosa klistremerke i h\u00e5nden og en god kos fra mamma. Noen sekunders fortvilelse er over. P\u00e5 venterommet utenfor sitter en rekke foreldre med sm\u00e5 barn, noen av dem er bare babyer.", "-  P\u00e5 en ekstra travel dag tar vi opp mot 60 blodpr\u00f8ver av barn. Er det noen av dem som handler om noe annet enn allergi, blir vi nesten overrasket, sier bioingeni\u00f8r Akhter.", "ET PAR korridorer unna kommer en sykepleier b\u00e6rende p\u00e5 et brett med masse sm\u00e5 reagensr\u00f8r. R\u00f8rene er fylt av blank v\u00e6ske, som er ekstrakt fra helt vanlige matvarer som egg, melk og gluten.", "Fakta: Barn og matallergi", "Opp mot \u00e5tte prosent av alle norske barn har en matallergi eller intoleranse.", "Antallet har \u00f8kt kraftig de siste \u00e5rene.", "Det er aller flest tilfeller hos barn under fem \u00e5r.", "Reaksjonene er ofte mageplager som diar\u00e9, magesmerter eller luft i magen.", "De alvorligste reaksjonene kan v\u00e6re utslett, pustebesv\u00e6r, opphovnet munn eller ansikt.", "Barn reagerer mest p\u00e5 melk, egg og n\u00f8tter.", "Mange barn vokser av seg matoverf\u00f8lsomheten n\u00e5r de blir litt eldre.", "Kilde: Folkehelseinstituttet, Astma- og Allergiforbundet, Helsenorge.no", "-  Vi tar en dr\u00e5pe og drypper den p\u00e5 underarmen til barnet, sier sykepleier Sylvelin Nat\u00e5s og demonstrerer. Dette kalles prikktesting, og er en m\u00e5te \u00e5 se om huden viser en allergisk reaksjon. De minste som kommer inn til disse testene er spedbarn p\u00e5 bare \u00e5tte uker.", "-  Men det er heldigvis sjelden vi tester s\u00e5 sm\u00e5 babyer, og gj\u00f8r vi det er det for melkeallergi. Mammaen er redd for at babyen reagerer p\u00e5 noe i morsmelken fordi barnet skriker, har oppkast, diar\u00e9 eller utslett, sier Nat\u00e5s. Sykepleieren gjennomf\u00f8rer mange prikkester p\u00e5 barn hver eneste uke. Viser huden en allergisk reaksjon, f\u00e5r barna videre tester og oppf\u00f8lging p\u00e5 Barneklinikken. Men ofte gir testene null utslag. rakt av vanlige norske matvarer. En dr\u00e5pe dryppes p\u00e5 barnets underarm for \u00e5 se om huden f\u00e5r en allergisk reaksjon. Dette kalles prikktesting.", "STRESS I HVERDAGEN , vantrivsel p\u00e5 skolen, engstelse eller forstyrret bakterieflora i tarmen er bare noen av grunnene til at barn har vondt i magen, if\u00f8lge overlege Tr\u00f8nnes.", "-  Vi m\u00f8ter ofte foreldre som p\u00e5 forh\u00e5nd har gjort seg opp en klar mening om at barnet ikke t\u00e5ler egg, melk eller hvete. I mange tilfeller er det sv\u00e6rt vanskelig \u00e5 n\u00e5 inn med at barna ikke er intolerante, sier overlegen.Han ser foreldre som setter barn p\u00e5 strenge dietter. Dette er sv\u00e6rt uheldig, dersom det ikke er medisinsk grunnlag for det, mener han.", "-  Barn f\u00e5r et forstyrret forhold til mat fra de er bitte sm\u00e5, og dette kan vare inn i voksenlivet. Spesialdietter p\u00e5virker ogs\u00e5 det sosiale livet. Det er ikke kjekt \u00e5 v\u00e6re den som aldri kan spise det vennene kan i barnebursdager og bes\u00f8k, sier legen.", "Barn som f\u00e5r mangelsykdommer eller er underern\u00e6rt p\u00e5 grunn av strenge dietter er de mest ekstreme tilfellene. P\u00e5 melkefrie dietter er det sv\u00e6rt krevende \u00e5 passe p\u00e5 at barnet f\u00e5r i seg nok kalsium p\u00e5 andre m\u00e5ter.", "-  Vi f\u00e5r inn rundt ett barn i \u00e5ret som har hatt et s\u00e5 ekstremt restriktivt kosthold at vi ser vekstforstyrrelser i skjelettet. Jeg har selv sett buede knokler og ben som ikke utvikler seg riktig fordi barna f\u00e5r i seg for lite kalsium, sier legen.Barneklinikken samarbeider tett med Seksjon for Klinisk Spesialallergologi p\u00e5 Haukeland, som er en spesialklinikk for allergi. De melder ogs\u00e5 om \u00f8kt p\u00e5gang, uten at verken de eller Barneklinikken har konkrete tall p\u00e5 utviklingen. Det er fordi diagnosene i henvisningene ofte er un\u00f8yaktige, og fordeles p\u00e5 ulike seksjoner.", "TRAVELT: - P\u00e5 en ekstra travel dag tar vi opp mot 60 blodpr\u00f8ver av barn. Er det noen av dem som handler om noe annet enn allergi, blir vi nesten overrasket, sier bioingeni\u00f8r Tehseem Akhter p\u00e5 laboratoriet p\u00e5 Barneklinikken.", "P\u00c5 NETTET florerer diskusjonene mellom foreldre som mener barna blir urolige av ulike matvarer.-  Andre foreldre \u00abhjelper\u00bb deg \u00e5 stille diagnose p\u00e5 dine egne barn i diskusjonstr\u00e5der p\u00e5 nett, sier overlege Tr\u00f8nnes. Han kommer med en kraftig advarsel til alle foreldre:", "-  Det kan v\u00e6re direkte skadelig for barnas helse. Dette er privatpersoner uten medisinsk kompetanse, som skal hjelpe \u00e5 kurere barnet ditt, uten \u00e5 noen gang ha m\u00f8tt det. G\u00e5 heller til legen!", "Ogs\u00e5 Rikshospitalet f\u00e5r inn flere norske barn som er feilern\u00e6rt p\u00e5 grunn av ekstremdietter. Feilern\u00e6ring f\u00e5r st\u00f8rre konsekvenser for barn enn for voksne, fordi barn er i rask vekst og utvikling.", "-  Foreldre driver selvdiagnostisering i et helt annet omfang enn vi har sett tidligere. N\u00e5r de kutter ut mange matvaregrupper er det fare for feilern\u00e6ring. De mangler kunnskap om hvordan de skal erstatte viktige n\u00e6ringsstoffer i maten de tar vekk fra kostholdet, sier \u00d8stberg Landaas.Bekymringen deles av Astma- og Allergi-forbundet.", "-  V\u00e5r hovedbekymring er at barn ikke blir godt nok utredet i forhold til hva som er \u00e5rsakene til plagene. Altfor mange barn blir satt p\u00e5 \u00abfeile\u00bb dietter, enten av foreldre eller leger, sier Bistrup, spesialr\u00e5dgiver for Astma- og Alleriforbundet.Sykepleieren minner om at mange barn kan vokse av seg b\u00e5de intoleranse og allergier.", "-  Mange sm\u00e5barn t\u00e5ler ikke melk, egg og n\u00f8tter. N\u00e5r de er litt st\u00f8rre kan de t\u00e5le det igjen. Dette er det sv\u00e6rt mange som ikke vet. Derfor er god oppf\u00f8lging helt vesentlig, sier hun.", "ALLERGENER: For hvert m\u00e5ltid fyller kokkene ut et skilt med hvilke allergener maten inneholder, og hvilken kokk som har hatt ansvaret. Skiltet settes p\u00e5 matbordet, i tillegg til sm\u00e5 skilt ved hver rett.", "MANGE AV OSS tror vi lider av ulike typer matintoleranse, uten at vi egentlig gj\u00f8r det. 1,2 millioner nordmenn, alts\u00e5 rundt 60 prosent av befolkningen, mener selv de har en matoverf\u00f8lsomhet. Dette til tross for at kun fem prosent av befolkningen har f\u00e5tt p\u00e5vist matintoleranse- eller allergi. Dette viste en unders\u00f8kelse InFact gjorde for VG i 2015.I 2012 unders\u00f8kte Lovisenberg Diakonale Sykehus 84 pasienter med uforklarlige mageplager, som pasientene selv mente var matintoleranse. Flesteparten hadde symptomer p\u00e5 utmattelse eller fibromyalgi, som er kroniske muskelsmerter. Rikshospitalet i Oslo ser samme tendens.", "-  N\u00e5r barna testes i v\u00e5rt behandlingsprogram, der de f\u00e5r mat med gluten en uke og glutenfri mat den andre uken, er det under en tredjedel som f\u00e5r symptomforverring den uken de spiser gluten, sier Vibeke \u00d8stberg Landaas, klinisk ern\u00e6ringsfysiolog tilknyttet Rikshospitalet. Testen er en blindtest, slik at barna ikke vet om de spiser mat med eller uten gluten.", "-  Hvordan reagerer foreldrene n\u00e5r de f\u00e5r vite at gluten ikke er \u00e5rsaken?-  Noen blir glade, andre blir lei seg. De har lett lenge etter et svar p\u00e5 barnets problemer, og n\u00e5 m\u00e5 de lete videre, sier Landaas.", "Hun erfarer at fokuset p\u00e5 mat er skjevfordelt i befolkningen.", "-  P\u00e5 godt og vondt er det langt st\u00f8rre fokus p\u00e5 kosthold i familier med ressurssterke foreldre, sier ern\u00e6ringsfysiologen.", "-  Er matintoleranse blitt svaret p\u00e5 alt av utslett og mageproblemer?", "-  Ja, det tror jeg, sier Landaas.", "SULTNE: Unger som er i aktivitet hele dagen, spiser mye mat. Lunsjen g\u00e5r ned p\u00e5 h\u00f8ykant. - Det er knallg\u00f8y her, sier Idunn Straume fra Alv\u00f8en skole (nr to fra h\u00f8yre ved bordet i forgrunnen). De andre elevene ved bordet er: Jonathan Kj\u00f8rsvik Arn\u00f8y (fra venstre) S\u00f8r\u00e5sh\u00f8gda skole, Ruben Tobias L\u00f8tveit, S\u00f8r\u00e5sh\u00f8gda skole, Mathias Johnsen, Alv\u00f8en skole, Olivia Lexau Str\u00f8mmen, Alv\u00f8en skole og Stina Ingebrigtsen Kjelsvik, Alv\u00f8en skole.", "DU HAR kanskje lagt merke til de voksende hyllene med spesialmat n\u00e5r du handler mat p\u00e5 butikken.-  Om vi f\u00e5r mye henvendelser om allergivennlig mat? Det kan du trygt si. Det er voldsomt, sier Linn Anne Bjelland Brunborg, leder for ern\u00e6ring og sunnhet i Orkla Foods Norge. De eier merkevarer som Toro og Grandiosa.", "-  Glutenfrie produkter p\u00e5 det norske markedet har hatt en vekst p\u00e5 74 prosent de siste to \u00e5rene, sier hun.", "Glutenfrie bakemikser, pizza og kornblandinger er det som har bidratt mest til veksten.", "-  Betyr dette at halve Norge er blitt overf\u00f8lsomme for gluten?", "-  Nei, men b\u00e5de befolkningen og produktene har endret seg siden vi begynte \u00e5 produsere glutenfri mat p\u00e5 70-tallet. Produktene er bedre, dermed ser vi at mange velger glutenfritt til hele familien hvis de har en allergiker. I tillegg er det nok noen som oppfatter glutenfri mat som trendy, sier Bjelland Brunborg.", "-  Det er nok ogs\u00e5 en god del som selvdiagnostiserer seg, og begynner p\u00e5 en glutenfri diett uten at det n\u00f8dvendigvis er noen god grunn til det. Da gj\u00f8r de livet sitt vanskeligere enn n\u00f8dvendig, sier Brunborg.", "AKTIVT: En uke p\u00e5 H\u00e5landsdalen leirskole byr p\u00e5 en rekke aktiviteter. Hest er alltid mest popul\u00e6rt blant jentene, mens \u00e5 v\u00e6re i bakstehuset og smien er popul\u00e6rt hos begge kj\u00f8nn.", "SYNNE Odland Aase (13) var bare tre m\u00e5neder gammel da legene p\u00e5 Haukeland fastslo at hun er allergisk mot egg, melk, gulr\u00f8tter, n\u00f8tter, kiwi og pollen.Synnes mamma, Ingunn Odland Aase, var ikke overrasket, siden Synnes eldre bror er allergisk mot mange matvarer. Begge m\u00e5 ha med seg en EpiPen overalt hvor de drar. EpiPen er en spr\u00f8yte som skal settes rett i l\u00e5ret som akuttbehandling hvis barna hovner opp i halsen og f\u00e5r problemer med \u00e5 puste.", "-  Det er krevende \u00e5 ha barn som er allergiske mot mange typer mat. Vi m\u00e5 alltid sjekke hva all mat inneholder. Vi kontakter ofte restauranter i forkant og sp\u00f8r om de kan tilrettelegge for oss, sier Odland Aase.Hun har problemer med \u00e5 forst\u00e5 de som setter barna p\u00e5 strenge dietter uten at det er n\u00f8dvendig.-  Det er mye arbeid med planlegging og tilberedning av mat. Jeg hadde aldri gjort dette hvis jeg ikke m\u00e5tte, sier hun.", "LANGE LISTER: - For 20 \u00e5r siden gikk det flere uker mellom hver gang det kom elever med matallergi. N\u00e5 er det lange lister med allergier og intoleranser hver uke, sier kokkene Marit Tanger\u00e5s Gr\u00f8nevik og Ingvild Aadland. P\u00c5", "LEIRSKOLEKJ\u00d8KKENET i H\u00e5landsdalen er det hektisk aktivitet med forberedelser til dagens middag. En diger gryte med saus putrer p\u00e5 komfyren. Den mindre gryten ved siden av er med allergitilpasset saus, n\u00f8ye merket med fargede post it-lapper med barnas navn.", "Dessertene er en krevende \u00f8velse for kokkene. I dag serveres fruktsalat. Kokkene lager en stor porsjon til alle. Fra en diger boks henter kokken ut dagens aktuelle allergi-skilt, og merker sk\u00e5lene til allergikerne. \u00abUten eple\u00bb. \u00abUten kiwi\u00bb. \u00abUten banan\u00bb.", "-  Er det noe alle barna t\u00e5ler?", "Stillhet.", "Kokkene tenker.", "-  Jeg tror ikke vi har hatt noen elever som har v\u00e6rt allergiske mot gr\u00f8nn salat, sier Marit Tanger\u00e5s Gr\u00f8nevik."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "1730966994e75798851fe7dfab8134923afe1f07a026a0afa9b44e87a0598c6e"}, {"field": "createtime", "value": "2016-03-24T19:44:43.000Z"}, {"field": "description", "value": "Dagens barn er s\u00e5 allergiske mot mat at det er blitt et folkehelseproblem. Hva har skjedd med oss - og med maten v\u00e5r?"}, {"field": "dominantimage", "value": "http://www.adressa.no/incoming/article12496404.ece/rdg3ni/ALTERNATES/w980-default/Planlagt%20INNGANGSBILDE%20SIDE%201%20og%202%20(1).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/254520696dc3cbb47bd42cb4088fb6e4de73d231.jpg?596b77d6"}, {"field": "dominantthumbnaildimensions", "value": "300x169"}, {"field": "heading", "value": "- F\u00f8r laget vi bare mat. Det vi driver med n\u00e5 er ren vitenskap -adressa.no"}, {"field": "id", "value": "254520696dc3cbb47bd42cb4088fb6e4de73d231"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "family-and-parenting"}, {"field": "kw-concept", "value": ["mat", "allergisk reaksjon", "glutenfri mat", "spist gluten", "aller flest", "aller flest tilfeller", "barn", "ekstra travel dag"]}, {"field": "kw-entity", "value": ["landsforeningen", "toro og grandiosa", "tehseem akhter", "helsedirektoratets nasjonale strategi", "h\u00e5landsdalen", "dietter", "tanger\u00e5s gr\u00f8nevik", "epipen", "synnes", "seksjon", "haukeland", "alleriforbundet", "seksjon for klinisk spesialallergologi", "folkehelseinstituttet", "rikshospitalet", "allergi", "astma", "stina ingebrigtsen kjelsvik", "allergiseksjonen", "alv\u00f8en", "landaas", "marit tanger\u00e5s gr\u00f8nevik og ingvild aadland", "s\u00f8r\u00e5sh\u00f8gda", "allergiforbundet", "helsenorge", "anna bistrup", "klinisk spesialallergologi", "brunborg", "infact", "barneklikken", "lovisenberg diakonale sykehus 84", "folkhelseinstituttet", "orkla foods norge", "barneklinikken"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["h\u00e5vard tr\u00f8nnes", "idunn straume", "ingunn odland aase", "linn anne bjelland brunborg", "eivind korten", "ruben tobias l\u00f8tveit", "jonathan kj\u00f8rsvik arn\u00f8y", "marit tanger\u00e5s gr\u00f8nevik", "\u00f8stberg landaas", "sylvelin nat\u00e5s", "vibeke \u00f8stberg landaas", "mathias johnsen", "bjelland brunborg", "ellen namork", "sondre elias haugen", "olivia lexau str\u00f8mmen", "ingvild aadland", "s\u00f8lvi fredriksen", "mathias pedersen beev", "helga brekke aadland", "odland aase"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article12496404.ece/rdg3ni/ALTERNATES/w980-default/Planlagt%20INNGANGSBILDE%20SIDE%201%20og%202%20(1).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- F\u00f8r laget vi bare mat. Det vi driver med n\u00e5 er ren vitenskap"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/03/24/F%C3%B8r-laget-vi-bare-mat.-Det-vi-driver-med-n%C3%A5-er-ren-vitenskap-12496410.ece"}, {"field": "pageclass", "value": ["article"]}, {"field": "publishtime", "value": "2016-03-24T19:43:23.000Z"}, {"field": "recs-articleid", "value": "12496410"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-03-24T19:43:23.000Z"}, {"field": "recs-rawtitle", "value": "- F\u00f8r laget vi bare mat. Det vi driver med n\u00e5 er ren vitenskap -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Dagens barn er s\u00e5 allergiske mot mat at det er blitt et folkehelseproblem. Hva har skjedd med oss - og med maten v\u00e5r?"}, {"field": "thumbnail", "value": "http://content-thumbnail.cxpublic.com/content/thumbnail200x150/254520696dc3cbb47bd42cb4088fb6e4de73d231.jpg?596b77d6"}, {"field": "thumbnailfullheightdimensions", "value": "200x3264"}, {"field": "timestamp", "value": "2017-07-16T14:27:34.000Z"}, {"field": "title", "value": "- F\u00f8r laget vi bare mat. Det vi driver med n\u00e5 er ren vitenskap"}, {"field": "url", "value": "http://www.adressa.no/pluss/nyheter/2016/03/24/F%c3%b8r-laget-vi-bare-mat.-Det-vi-driver-med-n%c3%a5-er-ren-vitenskap-12496410.ece"}, {"field": "urlhash", "value": "254520696dc3cbb47bd42cb4088fb6e4de73d231"}], "score": 0.52541065, "siteId": "9222270286501375973", "id": "254520696dc3cbb47bd42cb4088fb6e4de73d231"}

