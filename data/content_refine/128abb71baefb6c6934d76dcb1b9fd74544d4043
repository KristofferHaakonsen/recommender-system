{"fields": [{"field": "modifiedtime", "type": "time", "value": "2012-04-18T20:47:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lars gisn\u00e5s"}, {"field": "body", "value": ["Saken oppdateres.", "Dine rettigheter og plikter ved kj\u00f8p og salg av fast eiendom reguleres av Lov om avhending av fast eiendom (avhendingsloven). Loven omfatter kj\u00f8p og salg mellom n\u00e6ringsdrivende og mellom forbrukere.", "Her er en innholdet i lovteksten, forenklet av Forbrukerr\u00e5det (www.forbrukerradet.no) for deg.", "Kj\u00f8rereglene", "N\u00e5r du skal kj\u00f8pe eller selge en bolig, er det viktig at disse faktorene er p\u00e5 plass:", "* Avtale om kj\u00f8p/salg av fast eiendom b\u00f8r inng\u00e5s skriftlig.", "* Avtalen b\u00f8r beskrive eiendommen og regulere overdragelsen s\u00e5 godt som mulig.", "* Eiendommen skal v\u00e6re i slik stand som offentlige bestemmelser krever, hvis ikke annet er avtalt.", "* Selgeren har opplysningsplikt om alle viktige forhold ved eiendommen.", "* Det er en mangel dersom kj\u00f8peren ikke har f\u00e5tt opplysninger om forhold ved eiendommen som selgeren kjente til, og som kj\u00f8peren hadde grunn til \u00e5 regne med \u00e5 f\u00e5, dersom man kan anta at opplysningene ville virket inn p\u00e5 avtalen.", "* Kj\u00f8peren b\u00f8r alltid lese grundig igjennom alle dokumenter og g\u00e5 p\u00e5 visning f\u00f8r avtale blir gjort.", "* Dersom det er forsinkelser og mangler, m\u00e5 kj\u00f8peren reklamere/klage skriftlig innen rimelig tid og senest fem \u00e5r etter overtakelse.", "* Ved avtalebrudd kan b\u00e5de kj\u00f8per og selger gj\u00f8re krav gjeldende overfor den andre parten.", "Loven er tvingende", "Nedenfor tar vi for oss det som er viktig ved forbrukerkj\u00f8p. Forbrukerkj\u00f8p vil si at eiendommen hovedsakelig er til personlig bruk for kj\u00f8peren med familie, som ved kj\u00f8p av bolig og fritidseiendom. Selgeren kan godt v\u00e6re en privatperson, det kreves ikke at han er en profesjonell selger.", "I forbrukerkj\u00f8p er deler av loven tvingende. Det vil si at de viktigste reglene ikke kan fravikes til skade for kj\u00f8peren.", "Hva omfatter loven?", "Loven omfatter kj\u00f8p og salg av fast eiendom. Med fast eiendom menes tomten/grunnen og det som er varig knyttet til grunnen, f.eks. bygninger, grunnmur, tre o.l.", "Loven gjelder dersom du kj\u00f8per", "* enebolig, rekkehus, selveierleilighet, g\u00e5rdsbruk, hytte e.l.", "* tomt", "* et hus og ei tomt under ett.", "Loven brukes alts\u00e5 ved overf\u00f8ring av eiendomsrett til en fast eiendom. Overf\u00f8ring av tomtefesterett omfattes ogs\u00e5 av loven. Loven gjelder bare ved frivillige overdragelser som salg, bytte eller gave.", "Hva loven ikke omfatter", "N\u00e5r du kj\u00f8per en bygning eller en innretning som mangler varig tilknytning til grunnen, gjelder ikke loven. Den gjelder heller ikke n\u00e5r kj\u00f8p/salg har til form\u00e5l \u00e5 fjerne den varige tilknytningen som er tilfelle n\u00e5r du kj\u00f8per", "* et nedrevet hus der materialene ikke lenger har tilknytning til grunnen", "* et hus for nedriving (uten tomten)", "* et ferdighus som blir levert i seksjoner for plassering p\u00e5 ferdig grunnmur", "* bygningsdeler til huset, f.eks. tak, vegger, d\u00f8rer osv.", "* tr\u00e6r for hogst", "* grus som du skal kj\u00f8re bort.", "Loven gjelder heller ikke avtaler om oppf\u00f8ring av ny bolig", "Kj\u00f8per du ei tomt, og avtalen omfatter at selgeren skal f\u00f8re opp et hus p\u00e5 tomten, gjelder bustadoppf\u00f8ringslova, og ikke avhendingsloven.", "Salg av rett til aksje-, parts- eller obligasjonsleilighet faller ogs\u00e5 utenfor loven. Her er det ikke snakk om salg av eiendomsrett, men av leierett.", "Avtalen", "En avtale om kj\u00f8p av fast eiendom b\u00f8r inng\u00e5s skriftlig. Muntlige avtaler er ogs\u00e5 bindende, men de vil v\u00e6re vanskeligere \u00e5 dokumentere i ettertid. Begge parter kan kreve at avtalen blir satt opp skriftlig. Det er viktig \u00e5 lage en avtale om beskriver eiendommen s\u00e5 godt som mulig. Den vil v\u00e6re til nytte hvis det blir uenighet i ettertid. Husk at loven bare er et ytre rammeverk som supplerer avtalen, og gir rettigheter ved avtalebrudd.", "Her er de viktigste forhold som b\u00f8r inn i avtalen:", "* Pris, betalingsm\u00e5te - tid og sted", "* Tidspunkt for overdragelsen", "* Finansiering, sikkerhet", "* Heftelser, bruksretter", "* Offentlige planer, p\u00e5bud, tiltak p\u00e5 naboeiendom", "* Forsikring av eiendommen", "Salget", "F\u00f8r overlevering plikter selgeren \u00e5 rydde og rengj\u00f8re eiendommen. Det gjelder b\u00e5de huset og tomten. N\u00e5r kj\u00f8peren har oppfylt sine plikter, dvs. f\u00f8rst og fremst \u00e5 betale kj\u00f8pesummen og eventuelle kostnader, har han krav p\u00e5 \u00e5 f\u00e5 skj\u00f8te.", "Skj\u00f8tet er en overdragelseserkl\u00e6ring fra selger til kj\u00f8per der eiendomsretten blir overf\u00f8rt. Deretter b\u00f8r skj\u00f8tet tinglyses. Det vil si at det skal f\u00f8res inn i tinglysingsb\u00f8kene hos sorenskriveren eller byskriveren, slik at kj\u00f8peren er registrert som eier av eiendommen.", "Ved salg uten eiendomsmegler, skal kj\u00f8peren v\u00e6re klar over at det kan v\u00e6re fare for dobbeltsalg, f\u00f8r eiendomsoverdragelsen blir tingslyst.", "Tidspunktet for overdragelsen blir bestemt av partene i avtalen. Er ikke noe avtalt, kan kj\u00f8peren kreve \u00e5 f\u00e5 overta eiendommen ved tredje m\u00e5nedsskiftet etter at bindende kj\u00f8psavtale ble inng\u00e5tt.", "Mangler", "Krav til eiendommen", "Eiendommen skal v\u00e6re i samsvar med det som er avtalt mellom partene. Det som er avtalt f\u00f8lger av muntlig og skriftlig informasjon gitt av selger eller hans representant ved salget, herunder ogs\u00e5 takst og tilstandsrapport, dessuten hvordan eiendommen fremsto p\u00e5 salgstidspunktet.", "Dersom avtalen ikke gir noen n\u00e6rmere beskrivelse av eiendommens tilstand, har loven satt opp noen vanlige krav til eiendommer flest. Loven sier at deler av og funksjoner ved eiendommen skal ha den standarden som liknende eiendommer normalt skal ha. Dette gjelder b\u00e5de kvaliteten p\u00e5 bygningsmaterialer og utf\u00f8ringen av bygningsarbeider. Huset skal f.eks. v\u00e6re normalt isolert, d\u00f8rer og vinduer skal v\u00e6re hele, og taket skal v\u00e6re tett, dersom dette er i samsvar med den standarden liknende eiendommer/bygninger skal ha.", "Offentlige bestemmelser", "Eiendommen skal v\u00e6re i samsvar med offentlige bestemmelser, om ikke annet er avtalt. Det betyr for eksempel at elektrisk anlegg og pipe skal v\u00e6re i forskriftsmessig stand.", "Selgerens opplysningsplikt", "Selger har plikt til \u00e5 gi opplysninger til kj\u00f8per om alle viktige forhold ved eiendommen som han selv kjenner eller m\u00e5 kjenne til. Dette er opplysninger som kj\u00f8per har grunn til \u00e5 regne med \u00e5 f\u00e5. For eksempel skal det opplyses om at det har v\u00e6rt vannlekkasje/fukt i kjeller, dersom dette ikke er fullt utbedret. Ogs\u00e5 informasjon om d\u00e5rlig vanntrykk, eller offentlige eller private planer i nabolaget som selgeren kjenner til, faller inn under opplysningsplikten. Dersom selger unnlater \u00e5 opplyse om negative omstendigheter ved eiendommen, kan dette utgj\u00f8re en mangel.", "De opplysningene selger gir om eiendommen skal v\u00e6re korrekte. Det hjelper ikke at selger gir opplysninger i god tro, dersom det viser seg i ettertid at opplysningene er feil. Selger hefter ikke bare for egne opplysninger, men ogs\u00e5 for opplysninger gitt av eiendomsmegler eller opplysninger i takst, tilstandsrapport osv. Opplysningene m\u00e5 imidlertid ha noe \u00e5 si for kj\u00f8peren. Dersom opplysningene ikke har noen betydning for kj\u00f8pet, dvs. avtalens innhold og prisen, vil de neppe bli regnet som en mangel.", "Eiendommen skal ha det tilbeh\u00f8ret som normalt f\u00f8lger med, for eksempel fast utstyr som ovner, antenneanlegg, fast kj\u00f8kkeninnredning og ellers det som m\u00e5tte v\u00e6re avtalt. Dersom du lurer p\u00e5 om for eksempel garderobeskap f\u00f8lger med, sp\u00f8r megleren/selgeren. Be om \u00e5 f\u00e5 svaret skriftlig, f\u00f8r du legger inn bud p\u00e5 eiendommen.", "Eiendom solgt \u00absom den er\u00bb eller \u00absom besiktiget\u00bb", "I v\u00e5re dager selges de fleste eiendommer med en klausul \u00absom den er\u00bb eller \u00absom besiktiget\u00bb. Selv om en slik passus utgj\u00f8r en innskrenking i kj\u00f8pers rettigheter, inneb\u00e6rer ikke dette at selger har anledning til \u00e5 foreta en fullstendig ansvarsfraskrivelse. Kj\u00f8per vil alltid kunne kreve erstatning for mangler som skyldes brudd p\u00e5 selgerens opplysningsplikt. Hvor mye ansvar selgeren kan fraskrive seg i en \u00absom den er\u00bb-klausul er usikkert.", "Kj\u00f8perens unders\u00f8kelsesplikt", "Det kreves normalt ikke mer av kj\u00f8peren enn at han g\u00e5r p\u00e5 en visning f\u00f8r han kj\u00f8per. Etter at man har overtatt eiendommen b\u00f8r man imidlertid g\u00e5 igjennom eiendommen for \u00e5 se om den er i henhold til det som er avtalt. Kj\u00f8peren kan ikke hevde at det foreligger mangler dersom han kjente eller m\u00e5tte kjenne til manglene da avtalen ble inng\u00e5tt.", "Kj\u00f8perens krav hvis det er mangler", "Holde tilbake penger", "Dersom kj\u00f8peren oppdager mangler i tiden mellom akseptet av budet og overtakelsen av eiendommen, kan det gi grunnlag for enten \u00e5 kreve mangelen rettet for selgerens regning, eller for \u00e5 holde tilbake en tilsvarende del av kj\u00f8pesummen. Unders\u00f8k dette n\u00e6rmere med megleren. V\u00e6r oppmerksom p\u00e5 at mangler som oppdages f\u00f8r overtakelsen ikke n\u00f8dvendigvis kan dekkes under eierskifteforsikringen til selger.", "Retting", "Dersom kj\u00f8peren oppdager mangler etter overtakelsen, kan han gj\u00f8re en rekke mangelskrav gjeldende. Kj\u00f8peren kan for eksempel kreve at mangelen rettes, hvis det skjer uten urimelig kostnad eller ulempe for selgeren. Selgeren har ogs\u00e5 rett til \u00e5 f\u00e5 utbedret mangelen selv, dersom det skjer uten urimelig ulempe for kj\u00f8peren. Dersom selgeren ikke har f\u00e5tt anledning til \u00e5 fors\u00f8ke \u00e5 utbedre mangelen selv, kan kj\u00f8perens krav mot selgeren falle bort. Dersom det er snakk om akutte feil og mangler, for eksempel at et vannr\u00f8r st\u00e5r og spruter, kan derimot kj\u00f8per alltid utbedre mangelen direkte selv.", "Det samme gjelder i forbrukerkj\u00f8p av ny bolig, selv om selgeren ikke selv har st\u00e5tt for oppf\u00f8ringen, s\u00e5 lenge selgeren har inng\u00e5tt avtalen som ledd i n\u00e6ringsvirksomhet.", "Prisavslag", "Dersom selgeren ikke utbedrer mangelen kan kj\u00f8peren kreve prisavslag tilsvarende kostnadene med \u00e5 f\u00e5 mangelen rettet.", "Heving", "Kj\u00f8peren kan heve avtalen, dersom mangelen inneb\u00e6rer et vesentlig kontraktsbrudd, dvs. at kj\u00f8pet er vesentlig forfeilet for kj\u00f8peren. Heving betyr at selgeren f\u00e5r eiendommen tilbake mot at kj\u00f8peren f\u00e5r pengene tilbake. Dette gjelder ikke dersom eiendommen er blitt forringet etter at kj\u00f8peren overtok den.", "Erstatning", "Alene eller i tillegg til de \u00f8vrige mangelskrav, kan kj\u00f8peren kreve erstattet sitt \u00f8konomiske tap eller utlegg som f\u00f8lge av mangelen.", "Forsinkelse", "Dersom selgeren ikke oppfyller sine forpliktelser, som \u00e5 gi fra seg skj\u00f8tet eller ikke overlater bruken av eiendommen til avtalt tid, blir det forsinkelse. Da kan ogs\u00e5 kj\u00f8peren gj\u00f8re gjeldende sine krav. Dette gjelder selvsagt ikke dersom kj\u00f8peren selv er \u00e5rsak til forsinkelsen.", "Oppfyllelse", "Kj\u00f8peren kan kreve at selgeren oppfyller sine forpliktelser etter avtalen, hvis ikke dette hindres av \u00e5rsaker selgeren ikke kan noe for.", "Heving", "Kj\u00f8peren kan heve avtalen dersom forsinkelsen er et vesentlig kontraktsbrudd.", "Holde tilbake penger", "Kj\u00f8peren kan holde tilbake et bel\u00f8p som er n\u00f8dvendig for \u00e5 sikre kravene sine p\u00e5 grunn av forsinkelsen.", "Erstatning", "Kj\u00f8peren kan kreve at utgifter han har hatt p\u00e5 grunn av forsinkelsen, skal erstattes av selgeren. Hvis forsinkelsen har skjedd uten at selgeren hadde anledning til \u00e5 forhindre det, faller kravet fra kj\u00f8peren bort.", "Reklamasjon/klage", "Kj\u00f8peren m\u00e5 klage s\u00e5 snart som mulig ved forsinkelse, eller n\u00e5r han oppdager en mangel. Gj\u00f8r han ikke det, kan han tape retten til \u00e5 gj\u00f8re kravet gjeldende. Siste mulighet til \u00e5 klage er fem \u00e5r etter at kj\u00f8peren har overtatt eiendommen. Reklamasjonen b\u00f8r v\u00e6re skriftlig, og kj\u00f8peren b\u00f8r ta en kopi f\u00f8r han sender reklamasjonen til selgeren. Dersom kj\u00f8peren \u00f8nsker \u00e5 heve kj\u00f8pet, b\u00f8r dette uttrykkelig fremg\u00e5 av reklamasjonen.", "Selgerens krav n\u00e5r kj\u00f8peren bryter avtalen", "Dersom kj\u00f8peren ikke betaler eller oppfyller sine forpliktelser etter avtalen, kan selgeren gj\u00f8re kravene sine gjeldende overfor kj\u00f8peren. Dette gjelder ikke dersom selgeren selv er \u00e5rsak til den manglende oppfyllelsen.", "Oppfyllelse", "Selgeren kan kreve at kj\u00f8peren oppfyller avtalen og betaler kj\u00f8pesummen.", "Heving", "Selgeren kan heve avtalen dersom forsinkelsen skyldes vesentlig kontraktsbrudd, f.eks. hvis kj\u00f8peren ikke har overtatt eiendommen til avtalt tid, og dette har stor betydning for selgeren.", "Holde tilbake skj\u00f8te", "Selgeren kan holde skj\u00f8tet tilbake og nekte at kj\u00f8peren tar eiendommen i bruk f\u00f8r han oppfyller sine forpliktelser.", "Erstatning", "Selgeren kan som regel kreve erstatning for det tapet han har blitt p\u00e5f\u00f8rt, f.eks. renter ved forsinket betaling.", "Ogs\u00e5 selgeren har reklamasjons- og klagerett Selgeren m\u00e5 klage s\u00e5 snart som mulig etter at han ble eller burde blitt kjent med avtalebruddet.", "Eierskifteforsikring", "Mange boligselgere velger \u00e5 tegne en eierskifteforsikring. En eierskifteforsikring er selgers forsikring, og den dekker mer eller mindre det ansvaret selgeren m\u00e5tte ha overfor kj\u00f8per etter avhendingsloven. Kj\u00f8peren m\u00e5 derfor alltid reklamere til selgeren, men b\u00f8r ogs\u00e5 sende en kopi av reklamasjonen direkte til forsikringsselskapet.", "At selger har en eierskifteforsikring endrer ikke kj\u00f8perens rettigheter overfor selger etter avhendingsloven, men kj\u00f8peren vil dessuten ha et direkte krav overfor forsikringsselskapet forutsatt at forsikringen dekker den mangelen kj\u00f8peren reklamerer p\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "c5789103eda379e58588eaa7dc37e591bae17dc9e252f471e2c514ba09b749e5"}, {"field": "createtime", "value": "2017-06-27T13:25:59.000Z"}, {"field": "description", "value": "Her er kj\u00f8rereglene som gjelder n\u00e5r du kj\u00f8per eller selger en bolig."}, {"field": "dominantimage", "value": "http://www.adressa.no/incoming/article1136556.ece5/ALTERNATES/w980-default/regler~s"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/128abb71baefb6c6934d76dcb1b9fd74544d4043.jpg?59525ce7"}, {"field": "dominantthumbnaildimensions", "value": "300x169"}, {"field": "heading", "value": "Boligkj\u00f8pernes rettigheter -adressa.no"}, {"field": "id", "value": "128abb71baefb6c6934d76dcb1b9fd74544d4043"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "real-estate"}, {"field": "kw-concept", "value": ["eiendom", "avtalt", "kj\u00f8peren", "kj\u00f8peren oppdager mangler", "fast eiendom", "selge", "loven omfatter kj\u00f8p", "mangel"]}, {"field": "kw-entity", "value": ["selgeren", "alene", "forbrukerr\u00e5det", "lov"]}, {"field": "kw-pageclass", "value": "article"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1136556.ece5/ALTERNATES/w980-default/regler~s"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Boligkj\u00f8pernes rettigheter"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article499791.ece"}, {"field": "pageclass", "value": ["article"]}, {"field": "publishtime", "value": "2005-05-03T14:28:50.000Z"}, {"field": "recs-articleid", "value": "2150816"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2005-05-03T14:28:50.000Z"}, {"field": "recs-rawtitle", "value": "Boligkj\u00f8pernes rettigheter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Her er kj\u00f8rereglene som gjelder n\u00e5r du kj\u00f8per eller selger en bolig."}, {"field": "thumbnail", "value": "http://content-thumbnail.cxpublic.com/content/thumbnail200x150/128abb71baefb6c6934d76dcb1b9fd74544d4043.jpg?59525ce7"}, {"field": "thumbnailfullheightdimensions", "value": "200x2995"}, {"field": "timestamp", "value": "2017-06-27T13:25:59.000Z"}, {"field": "title", "value": "Boligkj\u00f8pernes rettigheter"}, {"field": "url", "value": "http://www.adressa.no/forbruker/hjem/article499791.ece"}, {"field": "urlhash", "value": "128abb71baefb6c6934d76dcb1b9fd74544d4043"}], "score": 0.3214429, "siteId": "9222270286501375973", "id": "128abb71baefb6c6934d76dcb1b9fd74544d4043"}

