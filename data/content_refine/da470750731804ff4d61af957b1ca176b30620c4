{"fields": [{"field": "modifiedtime", "type": "time", "value": "2015-12-20T18:37:56.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": ["arne hole", "sindre trygsland"]}, {"field": "body", "value": ["Saken oppdateres.", "NEDERLAND \u2014 NORGE 23-31 (9-20)", "HERNING: Det begynte med h\u00e5ndballdans og endte i ringdans. En gnistrende f\u00f8rsteomgang var nok for Norge til \u00e5 avgj\u00f8re VM-finalen mot Nederland.", "De 12.147 som kom til Boxen for \u00e5 oppleve spenning i VM-finalen ble snytt. De som kom for \u00e5 oppleve oppvisning, ga seg ende over for Norge i f\u00f8rste omgang. Aldri har et lag ledet en VM-finale med 20\u20139 til pause. Det var en oppvisning i fart, kombinasjonsspill, forsvarsspill og skuddteknikk. Og i keeperspill.", "\u2013 Vi spilte en fantastisk f\u00f8rsteomgang. Det var bare ett lag som tok kommandoen. Kari (Grimsb\u00f8) spilte str\u00e5lende hele kampen, vi har flyt og vi f\u00e5r mange med, sier en str\u00e5lende forn\u00f8yd Thorir Hergeirsson til TV 2 rett etter at gullet var et faktum.", "For Norge var ustoppelige i de f\u00f8rste 30 minuttene. Blant dem som storspilte var Camilla Herrem, som scoret fire ganger f\u00f8r hvilen. Hun kan ikke huske \u00e5 ha sett en like god omgang som den f\u00f8rste de leverte mot Nederland.\u2013 Ikke som jeg kan huske akkurat n\u00e5. Det var helt fantastisk, sier kantspilleren.", "Tess Wester var det store samtaleemnet f\u00f8r finalen. Den nederlanske jenta hadde storspilt i m\u00e5l og tatt 45 prosent av skuddene, mens Silje Solberg og Kari Aalvik Grimsb\u00f8 sto med \"bare\" 38 og 37. Da det gjldt som mest fvar ikke Wester mye tess, mens Grimsb\u00f8 tok frem sitt ypperste s\u00e5 langt i mesterskapet. Tre(!) redninger \u2014 eller 13 prosent - for Nederlands keeperparet Wester og Marieke van der Wal, men Grimsb\u00f8 tok 14 av 21, 61 prosent! Da blir h\u00e5ndballkamper fort ujevne.", "Nederland hadde imponert gjennom hele VM og tatt seg til finalen med klarere sifre enn Norge, men da kom reaksjonen. De nederlandske jentene opplevde en ny situasjon med det st\u00e5ket og presset en mesterskapsfinale medf\u00f8rer. Det taklet ikke spillere som tidligere ikke engang hadde spilt en semifinale.", "Samtidig var Norge drivende gode. Strekspiller Danick Snelder slapp til litt, og den hardtskytende h\u00f8yrebacken Sanne van Olphen prikket inn tre m\u00e5l p\u00e5 seks fors\u00f8k f\u00f8r pause, men det hadde Norge r\u00e5d til. Forsvarsspillet var det beste jentene har f\u00e5tt til i Danmark", "\u2013 Det er s\u00e5 sinnsykt. Det er helt vanvittig. Det var s\u00e5 deilig \u00e5 spille den finalen, sier en hoppende glad Veronica Kristiansen til TV 2. \u2013 Det er en blanding av alt. Lettelse, lykke, jeg er ganske tom ogs\u00e5 hvis jeg skal v\u00e6re \u00e6rlig. Det er virkelig helt fantastisk. Jeg f\u00f8lte vi hadde bra kontroll hele veien, sier kaptein Stine Bredal Oftedal.", "Nederlands storskytter Estavana Polman ble tvunget til \u00e5 ta d\u00e5rlige avslutninger og traff bare p\u00e5 ett av fem skudd. Den andre skytterdronningen, Lois Abbingh, traff ikke p\u00e5 noen av fire fors\u00f8k.", "LES OLA BERNHUS' KOMMENTAR:", "Var f\u00f8rste omgang en ren forlystelse, ble de f\u00f8rste 20 minuttene etter pause det motsatte. Nederland s\u00e5 ut til \u00e5 slippe ned skuldrene da kampen likevel var tapt. Resten slapp Norge ned. \u00c5tte minutter f\u00f8r slutt var de oransje bare fem m\u00e5l bak. S\u00e5 tok kaptein Stine Bredal Oftedal ansvar to ganger, og dermed var det bare \u00e5 surfe inn sammen med Grimsb\u00f8, som ikke reddet like mye etter pause, men mye \u2013 51 prosent totalt.", "Tess Wester v\u00e5knet ogs\u00e5 i annen omgang og bidro til at kampen ikke ble et fullstendig mareritt for finaledebutanten. Men Norge hadde for mange spillere som var bedre. Camilla Herrem var igjen i storslag og scoret syv p\u00e5 ni fors\u00f8k. Heidi L\u00f8ke har tatt frem sitt beste i de to siste kampene og scoret seks p\u00e5 seks fors\u00f8k.", "I Ida Alstad fikk Norge inn en spiller som kunne sette straffekast. Etter at Norge hadde bommet p\u00e5 15 fors\u00f8k f\u00f8r finalen, satte tr\u00f8nderjenta de fire f\u00f8rste f\u00f8r hun ogs\u00e5 bommet. Bommet gjorde ogs\u00e5 Nora M\u00f8rk. Norge tok gullet uten at v\u00e5r toppscorer laget et eneste spillem\u00e5l! Men Nora var dronningen p\u00e5 innspill. Likevel er nok tenningsniv\u00e5et noe \u00e5 jobbe med.", "Norge fikk sitt gjennombrudd med Sven Tore Jacobsen og VM-bronse i Nederland i 1986. Siden har medaljene trillet inn jevnt og trutt, med OL-s\u00f8lv i Seoul 1988 som f\u00f8rste oppf\u00f8lger. S\u00e5 ble det nytt s\u00f8lv i Barcelona 1992 og bronse i Sydney 2000 f\u00f8r gullrekken begynte i 2008 og fortsatte i 2012. I OL i Rio neste \u00e5r er h\u00e5ndballjentene i \u00f8yeblikket v\u00e5rt st\u00f8rste gullh\u00e5p. Skulle de vinne, blir Norge det eneste landet sammen med Danmark (1996-1997) som har alle tre titlene samtidig.", "Frem til 1994 hadde h\u00e5ndballjentene bare VM og OL som tilbud. S\u00e5 ble Det europeiske h\u00e5ndballforbundet (EHF) etablert i 1991, etter p\u00e5trykk fra blant andre Norge, og i 1994 kom det f\u00f8rste europamesterskapet etablert.", "Danmark tok det f\u00f8rste gullet, med Norge p\u00e5 bronseplass. Danmark vant tre av de fire f\u00f8rste mesterskapene, men siden har EM blitt en norsk spesialitet. Vi tok v\u00e5rt f\u00f8rste gull i 1998. Deretter kom gullrekken 2004, 2006, 2008 og 2010 \u2013 f\u00f8r det ble s\u00f8lvpause i 2012 og nytt gull i 2014. ## VM har v\u00e6rt en b\u00f8yg", "Fra f\u00f8rste VM-medalje i 1986 tok det hele 13 \u00e5r f\u00f8r vi vant. Da jentene f\u00f8rst gjorde det, var det i en finale som de tilstedev\u00e6rende i H\u00e5kons Hall p\u00e5 Lillehammer aldri vil glemme. Etter fire ekstraomganger mot Frankrike, kunne h\u00e5ndballjentene kalle seg verdensmestere for f\u00f8rste gang.", "Etter 12 nye \u00e5r med venting ble det VM-gull nummer to i Brasil 2011. Det var f\u00f8rste VM i S\u00f8r-Amerika noen gang. Hjemmeseieren som brasilianerne h\u00e5pet p\u00e5 uteble, men i stedet vant \"brassene\" i Serbia to \u00e5r etter.", "Med seieren i g\u00e5r har Norge vunnet like mange VM-gull som Sovjet-unionen, Russland og \u00d8st-Tyskland.", "Og det er vel ikke slutt enn\u00e5?", "Nederland \u2013 Norge 23-31 (9-20)", "Arena Boxen", "12.147 tilskuere", "Nederland: Tess Wester, Marieke van der Waal \u2013 Laura van der Heijden, Debbie Bont 1, Lois Abbingh, Sanne van Olphen 3, Danick Snelder 5, Lynn Knippenborg, Yvette Broch, Cornelia Groot 3, Kelly Dulfer, Michelle Goos 1, Martine Smeets 2, Angela Malestein, Estavana Polman 8.", "Norge: Silje Solberg, Kari Aalvik Grimsb\u00f8 \u2013 Ida Alstad 4, Mari Molid, Veronica Kristiansen 2, Heidi L\u00f8ke 6, Stine Skogrand 3, Nora M\u00f8rk 1, Stine Bredal Oftedal 3, Linn J\u00f8rum Sulland 1, Pernille Wibe 1, Betina Riegelhuth, Amanda Kurtovic 2, Camilla Herrem 7, Sanna Solberg, Marta Tomac 1.", "Dommere: Charlotte Bonaventura og Julie Bonaventura, Frankrike.", "Utvisninger: Nederland 4 x 2 min, Norge 3 x 2 min.", "Slik har Norges VM-medaljer kommet:", "1986: Bronse", "1993: Bronse", "1997: S\u00f8lv", "1999: Gull", "2001: S\u00f8lv", "2007: S\u00f8lv", "2009: Bronse", "2011: Gull", "2015: Gull", "Totalt har Norge tatt 23 medaljer i OL, VM og EM, fordelt p\u00e5 ti gull \u00e5tte s\u00f8lv og fem bronse.", "Veien til finalen", "Norge:", "Russland 25-26, Puerto Rico 39-13, Kasakhstan 40-19, Romania 26-22, Spania 29\u201326. 1/8-finale: Tyskland 28\u201322. Kvartfinale: Montenegro 26\u201325. Semifinale: Romania 35\u201333 e.o.", "Nederland:", "Kina 42-21, Angola 37-24, Sverige 28-28, Polen 31-20, Cuba 45\u201323. 1/8-finale: Serbia 36\u201320. Kvartfinale: Frankrike 28\u201325. Semifinale: Polen 30\u201325."]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "b6c598e9a097c4a4337e22cce06877dd47dd2f5255ed923cf128b20739d82c0d"}, {"field": "createtime", "value": "2017-05-01T16:08:12.000Z"}, {"field": "description", "value": "Nederland var fullstendig sjansel\u00f8se mot norske jenter i gullform."}, {"field": "heading", "value": ["Norge totalt overlegne i VM-finalen:", "Debutant i finalen", "\u00d8rlite spenning", "Imponerende statistikk"]}, {"field": "id", "value": "da470750731804ff4d61af957b1ca176b30620c4"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": "sports"}, {"field": "kw-concept", "value": ["spille", "van", "bronse", "jenta", "totalt overlegne", "finale", "s\u00f8lv", "omgang", "gull"]}, {"field": "kw-entity", "value": ["russland og \u00f8st-tyskland", "spania 29", "sydney 2000", "wal", "norges vm", "h\u00e5kons hall", "silje solberg og kari aalvik grimsb\u00f8", "seoul 1988", "norge 3", "sovjet", "wester og marieke", "cuba 45", "brasil 2011", "sanne van olphen", "arena boxen", "barcelona 1992", "estavana polman", "danick snelder"]}, {"field": "kw-location", "value": ["nora", "kasakhstan", "nederland", "danmark", "polen", "romania", "norge", "angola", "puerto rico", "s\u00f8r-amerika", "frankrike", "rio", "sverige", "serbia", "lillehammer"]}, {"field": "kw-pageclass", "value": "article"}, {"field": "kw-person", "value": ["silje solberg", "heidi l\u00f8ke", "sven tore jacobsen", "thorir hergeirsson", "camilla herrem", "tess wester", "veronica kristiansen", "kari aalvik grimsb\u00f8", "nora m\u00f8rk", "ida alstad", "stine bredal oftedal", "lois abbingh"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "http://vertical.snd.no/images/8bb95a16-f451-4a7a-a6c8-c2f399106c6d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Norge totalt overlegne i VM-finalen: - Det er helt vanvittig"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Norge-totalt-overlegne-i-VM-finalen---Det-er-helt-vanvittig-189315b.html"}, {"field": "pageclass", "value": ["article"]}, {"field": "publishtime", "value": "2015-12-20T17:39:43.000Z"}, {"field": "recs-articleid", "value": "189315"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2015-12-20T17:39:43.000Z"}, {"field": "recs-rawtitle", "value": "Norge totalt overlegne i VM-finalen: - Det er helt vanvittig -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Nederland var fullstendig sjansel\u00f8se mot norske jenter i gullform."}, {"field": "thumbnail", "value": "http://content-thumbnail.cxpublic.com/content/thumbnail200x150/da470750731804ff4d61af957b1ca176b30620c4.jpg?59075d6c"}, {"field": "thumbnailfullheightdimensions", "value": "200x1837"}, {"field": "timestamp", "value": "2017-05-01T16:08:12.000Z"}, {"field": "title", "value": "Norge totalt overlegne i VM-finalen: - Det er helt vanvittig"}, {"field": "url", "value": "http://www.adressa.no/100Sport/ballsport/Norge-totalt-overlegne-i-VM-finalen---Det-er-helt-vanvittig-189315b.html"}, {"field": "urlhash", "value": "da470750731804ff4d61af957b1ca176b30620c4"}], "score": 0.74770063, "siteId": "9222270286501375973", "id": "da470750731804ff4d61af957b1ca176b30620c4"}

