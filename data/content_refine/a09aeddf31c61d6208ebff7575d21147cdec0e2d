{"fields": [{"field": "modifiedtime", "type": "time", "value": "2017-04-08T14:56:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Engelsk fotball", "Draktbloggen", "Englands herrelandslag fotball"]}, {"field": "author", "value": "eivind aarre"}, {"field": "body", "value": ["Saken oppdateres.", "Admiral \u2014 alle som fulgte med p\u00e5 engelsk fotball p\u00e5 1970- og 80-tallet vet hva det handler om: Fargerike drakter og nyskapende design, som mange klubber tok i bruk. Men hvor ble merket av, og hva slags betydning har Admiral hatt? Det besvarer den ferske dokumentaren \u00abGet Shirty\u00bb .", "Dokumentaren forteller at Admiral opprinnelig var et selskap i tekstilhovedstaden Leicester som laget undert\u00f8y. Det hadde de gjort helt siden 1914. Eier Bert Patrick mente imidlertid \u00e5 ha funnet en ny nisje etter Englands VM-suksess p\u00e5 hjemmebane i 1966. \u2014 Da begynte vi \u00e5 lage fotballtr\u00f8yer, for vi trodde at interessen ville ta av etter VM-gullet, sier Patrick i dokumentaren.", "Kameruns drakter har ogs\u00e5 v\u00e6rt revolusjonerende. Les mer om det her: Draktene som endret fotballreglene", "Admiral laget f\u00f8rst og fremst drakter for skoler og lokale fotballag, men i en ganske liten skala. Firmaet holdt p\u00e5 slik i noen \u00e5r, fram til et tilfeldig m\u00f8te tidlig p\u00e5 1970-tallet skulle endre draktdesign for alltid.", "Etter at eier Patrick og direkt\u00f8r John Griffin hadde blitt kastet ut av et salgsm\u00f8te med et postordreselskap i Leeds, s\u00e5 de plutselig at A-laget til Leeds United trente like ved.", "\u2014 Etter at de var ferdige med treningen, kontaktet vi Leeds-manager Don Revie. Vi presenterte oss, og han spurte hva vi kunne gj\u00f8re for ham. Vi sa vi kunne lage et nytt design for drakten deres. Han gikk med p\u00e5 \u00e5 la oss designe en ny andredrakt, og da var vi i gang, sier Griffin i dokumentaren.", "Leeds sin nye, gule andredrakt ble f\u00f8rst brukt i 1973/74-sesongen, og det kan argumenteres med at dette var drakten som startet milliardindustrien med fotballdrakter. I tillegg til \u00e5 v\u00e6re langt mer fargerik enn andre drakter p\u00e5 den tiden, kunne den ogs\u00e5 kj\u00f8pes i barnest\u00f8rrelser i butikker over hele landet. Drakten ble en kjempesuksess. Skulle du ha en Leeds-drakt, m\u00e5tte du ha en Admiral-drakt. Her s\u00e5 plutselig andre produsenter ogs\u00e5 et marked \u2014 og Admiral fikk etter hvert lov til \u00e5 endre f\u00f8rstedrakten til Leeds.", "Da Revie ble England-manager i 1974, var noe av det f\u00f8rste han gjorde, \u00e5 be Admiral om \u00e5 lage en ny England-drakt. Puristene mente dette var \u00abklovnedrakter\u00bb, men historien viser at dette var drakter som var langt foran det meste annet p\u00e5 denne tiden. (Kanskje utenom stoffet, for polyesteren var ikke akkurat behagelig \u00e5 ha p\u00e5 over lang tid).", "Etter at Admiral hadde sikret England-kontrakten, sto klubbene omtrent i k\u00f8 for \u00e5 f\u00e5 seg Admiral-drakter. Du kunne se dem omtrent overalt, med sine friske farger og v\u00e5gale design.", "Den som var ansvarlig for designet, var unge Lindsay Jelley. I dokumentaren sier hun dette om jobben i Admiral:", "\u2014 Det var modig av dem \u00e5 bruke meg som designer av draktene. Jeg var akkurat ferdig med studiene mine som designer, og visste ikke noe om fotball. Jeg visste heller ikke noe om klubbenes historie, og tenkte kun p\u00e5 farger og former da jeg lagde draktene. Jeg pr\u00f8vde bare \u00e5 komme opp med noe nytt og friskt, det var det Admiral handlet om, sier Jelley.", "\u2014 Vi ville gi individualitet til hver klubb, hver klubb skulle ha sitt s\u00e6rpreg. Vi ville at draktene skulle reflektere hvilken klubb det handlet om, og vi ville selvf\u00f8lgelig at de skulle selge godt, sier dav\u00e6rende eier Bert Patrick i dokumentaren.", "Premier Leagues andredrakter:", "Den store interessen fra mange klubber var kanskje ogs\u00e5 grunnen til at selskapet etter hvert begynte \u00e5 slite \u00f8konomisk \u2014 det klarte ikke \u00e5 holde tritt med veksten. Samtidig kunne drakter lages mye billigere i Asia, mens Admiral hadde sine fabrikker i England og Irland. Det som til slutt veltet hele selskapet, var den nye fabrikken som det viste seg ble for dyr. I 1980 var eventyret over - i hvert fall i den skalaen det hadde v\u00e6rt.", "Admiral fortsatte som merkevare under nye eiere, og i 1982 var selskapet tidlig ute med \u00e5 tilby supporterdrakter i voksne st\u00f8rrelser. Det var Englands VM-drakter som ble lagt ut for salg, og da fant Admiral ut at ogs\u00e5 de over 18 \u00e5r gjerne gikk med drakt p\u00e5 kamp for \u00e5 st\u00f8tte laget sitt. Nok et stort marked var \u00e5pnet opp, men det fikk f\u00f8rst og fremst andre produsenter nyte godt av. Som Umbro, som overtok England-kontrakten.", "Merkevaren Admiral finnes fortsatt, men det er bare et f\u00e5tall av topplag som har draktene deres. I 2011 fikk Admiral Norge-kontor , med den tidligere h\u00e5ndballstjernen Glenn Solberg som daglig leder. Alle Admiral-drakter fra 1970-tallet er i dag samlerobjekter. Og den drakten enhver samler virkelig jakter p\u00e5, er Coventrys brune andredrakt \u2014 den selges p\u00e5 nettet for rundt 5000 kroner (!) i dag.", "John Devlin skriver draktbloggen True Colours . Han er ogs\u00e5 med i dokumentaren, og har dette \u00e5 si om Admirals betydning:", "\u2014 En kan ikke overvurdere hvor mye Admiral har hatt \u00e5 si for utviklingen av fotballdrakter og hele industrien rundt drakter. De forandret hvordan fotball s\u00e5 ut med sine friske farger og design. Admiral slapp p\u00e5 en m\u00e5te ut monsteret som heter draktdesign, og n\u00e5 tjener klubbene store penger p\u00e5 dette markedet, sier Devlin.", "HELE DOKUMENTAREN KAN DU SE HER:", "HVA SYNES DU?"]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "00c2bab9591c65b13dfecf05542266201a52b340492843599bc2b0fafbff290e"}, {"field": "createtime", "value": "2017-05-02T05:57:24.000Z"}, {"field": "description", "value": "Fersk dokumentar gir et innblikk i hvordan design av fotballdrakter startet p\u00e5 1970-tallet."}, {"field": "heading", "value": ["Laget undert\u00f8y i 60 \u00e5r", "Startet med undert\u00f8y", "Kjempesuksess", "Drakter ogs\u00e5 til voksne"]}, {"field": "id", "value": "a09aeddf31c61d6208ebff7575d21147cdec0e2d"}, {"field": "keyword", "value": ["Engelsk fotball", "Draktbloggen", "Englands herrelandslag fotball"]}, {"field": "keywords", "value": "Engelsk fotball,Draktbloggen,Englands herrelandslag fotball"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["laget undert\u00f8y", "drakt", "design"]}, {"field": "kw-entity", "value": ["true colours", "a-laget", "umbro", "leagues", "englands vm", "get shirty", "coventrys", "admiral norge", "leeds united", "england og irland", "draktbloggen"]}, {"field": "kw-location", "value": ["leicester", "asia"]}, {"field": "kw-pageclass", "value": "article"}, {"field": "kw-person", "value": ["lindsay jelley", "john devlin", "john griffin", "don revie", "glenn solberg", "bert patrick"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/8c36037e-96a6-441d-9b55-3dff716e654b?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Laget undert\u00f8y i 60 \u00e5r - s\u00e5 fant de opp draktdesign"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Laget-undertoy-i-60-ar---sa-fant-de-opp-draktdesign-226360b.html"}, {"field": "pageclass", "value": ["article"]}, {"field": "publishtime", "value": "2016-11-23T17:04:34.000Z"}, {"field": "recs-articleid", "value": "226360"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-11-23T17:04:34.000Z"}, {"field": "recs-rawtitle", "value": "Laget undert\u00f8y i 60 \u00e5r - s\u00e5 fant de opp draktdesign -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Fersk dokumentar gir et innblikk i hvordan design av fotballdrakter startet p\u00e5 1970-tallet."}, {"field": "thumbnail", "value": "http://content-thumbnail.cxpublic.com/content/thumbnail200x150/a09aeddf31c61d6208ebff7575d21147cdec0e2d.jpg?593ab337"}, {"field": "thumbnailfullheightdimensions", "value": "200x1963"}, {"field": "timestamp", "value": "2017-06-09T14:39:51.000Z"}, {"field": "title", "value": "Laget undert\u00f8y i 60 \u00e5r - s\u00e5 fant de opp draktdesign"}, {"field": "url", "value": "http://www.adressa.no/100Sport/fotball/Laget-undertoy-i-60-ar---sa-fant-de-opp-draktdesign-226360b.html"}, {"field": "urlhash", "value": "a09aeddf31c61d6208ebff7575d21147cdec0e2d"}], "score": 0.993166, "siteId": "9222270286501375973", "id": "a09aeddf31c61d6208ebff7575d21147cdec0e2d"}

