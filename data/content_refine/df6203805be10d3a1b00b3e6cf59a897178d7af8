{"fields": [{"field": "modifiedtime", "type": "time", "value": "2012-04-17T18:37:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingrid danielsen"}, {"field": "body", "value": ["Saken oppdateres.", "8. mars er kvinnenes egen kampdag. En viktig og fortsatt n\u00f8dvendig dag, syns 10.klassingene Therese Lehn, Kine Leth-Olsen, Ingeborg Eriksdatter H\u00f8iaas og Oda Bolme. De er glade for at et mange\u00e5rig fokus p\u00e5 likestilling har gitt dem flere muligheter og st\u00f8rre frihet, men tror samtidig at det har f\u00f8rt til at jenterollen er blitt krevende p\u00e5 andre m\u00e5ter.", "\u2013 Det er s\u00e5 mange forskjellige roller knyttet til det \u00e5 v\u00e6re jente, s\u00e5 mange forventninger \u00e5 leve opp til, sier Therese.", "\u2013 Vi er oppl\u00e6rt til at vi selvf\u00f8lgelig er like flinke som guttene i absolutt alt. Alt de kan gj\u00f8re, skal vi ogs\u00e5 kunne gj\u00f8re, sier Kine.", "\u2013 I tillegg skal vi fortsatt fylle tradisjonelle jenteroller. Sminke oss og v\u00e6re pene. Det er p\u00e5 mange m\u00e5ter kontrastfylt. Og kanskje litt forvirrende ogs\u00e5.", "Jentebladenes glansede forsider viser kjendiskvinner med kritthvite smil. Perfekte kropper drapert i eksklusiv design. Alt er velsignet av photoshop, naturligvis. Men hva er budskapet disse magasinene sender til sine lesere?", "\u2013 Jeg blir faktisk p\u00e5virket av det jeg leser i disse bladene. For eksempel er alle modellene kjempetynne, og det g\u00e5r ut over selvbildet, innr\u00f8mmer Oda.", "\u2013 Og s\u00e5 alle sexartiklene da. Det er mulig at de er ment \u00e5 v\u00e6re informative, men for \u00e5 v\u00e6re \u00e6rlig s\u00e5 f\u00e5r jeg bare prestasjonsangst av dem.", "Ingeborg blar videre gjennom motespesialer og sminketips, men stopper ved en artikkel med temaet overvekt.", "\u2013 Her er det bilder av jenter som faktisk ikke er s\u00e5 tynne. Hva kan det v\u00e6re for noe?", "\u00d8ynene hennes glir over de neste sidene.", "\u2013 Akkurat ja. Artikkelen handler om slanke jenter som har lagt p\u00e5 seg, og hvorfor de gjorde det. Til skrekk og advarsel kanskje, undrer Ingeborg.", "\u2013 Vi gir unge kvinner b\u00e5de underholdning og kunnskap gjennom bladet v\u00e5rt. Det er fullt mulig \u00e5 v\u00e6re opptatt av moter og sminke, og samtidig ha en hjerne, sier konstituert redakt\u00f8r i jentebladet Mag, Liv Loftesnes til Adresseavisen.", "Siste nummer har en rosakledd Paris Hilton p\u00e5 forsiden. Hotellarvingen hevder at hun er verdens snilleste, en p\u00e5stand som st\u00e5r i skarp kontrast til at hun er mest kjent for fyllekj\u00f8ring, fengselsopphold og en hjemmelaget pornofilm. Inne i bladet er glamourmodell Triana Iglesias portrettert over fem sider.", "\u2013 Er det slike idealer dere \u00f8nsker \u00e5 formidle til leserne deres?", "\u2013 Man kan mene s\u00e5 mangt om Paris Hilton, og jeg skal ikke p\u00e5st\u00e5 at hun er et godt forbilde. Likevel er det spennende \u00e5 lese om henne, hun er en sv\u00e6rt omdiskutert kjendiskvinne.", "Hun forsvarer fokuset p\u00e5 kropp og sex, og avviser at Mag bidrar til hysteri rundt temaene.", "\u2013 Vi er opptatt av at jenter skal f\u00f8le at de er gode nok, og syns at vi bringer sunne kroppsidealer. Vi velger aldri de tynneste modellene til v\u00e5re motereportasjer.", "\u2013 Hvordan opplever du selv dagens kvinneideal?", "\u2013 Det er sammensatt og vanskelig. Det har jeg ingen problemer med \u00e5 se.", "\u2013 Disse bladene bygger opp under stereotyper. Fortsatt er ikke en kvinnes lykke komplett om hun ikke har klart \u00e5 kapre en mann.", "Det sier stipendiat Siri \u00d8ysleb\u00f8 S\u00f8rensen. Hun har skrevet masteroppgave i tverrfaglige kulturstudier ved NTNU, der hun har unders\u00f8kt hvordan kj\u00f8nnsroller- og verdier fremstilles i blader som retter seg mot unge kvinner.", "\u2013 Mitt inntrykk er at bladene sier at en kvinnes overordnede m\u00e5l i livet er \u00e5 f\u00e5 seg en mann. Underveis har hun som sin viktigste oppgave \u00e5 gj\u00f8re seg attraktiv nok til at hun klarer \u00e5 n\u00e5 dette m\u00e5let. Jeg syns det er uheldig at bladene bygger opp under slike tradisjonelle hetero-normative forestillinger, sier hun.", "Hun peker ogs\u00e5 p\u00e5 at bladene gjerne motiverer jenter til \u00e5 v\u00e6re sterke og uavhengige, men at det i neste setning understrekes at dette bare skal v\u00e6re en slags fase.", "\u2013 I f\u00f8rste omgang oppfordres jentene til \u00e5 v\u00e6re selvstendige, og det er jo bra. Men s\u00e5 fortelles det at en slik egenskap er et verkt\u00f8y for \u00e5 f\u00e5 dr\u00f8mmemannen p\u00e5 kroken - for \u00abgutter liker jo ikke nikkedukker\u00bb, forklarer \u00d8ysleb\u00f8 S\u00f8rensen.", "\u2013 Jenter skal liksom v\u00e6re selvstendige og sterke for \u00e5 fremst\u00e5 som attraktive for det andre kj\u00f8nn, ikke for sin egen del. Disse kvalitetene fremstilles som \u00abutenfor boksen\u00bb for hva som er god kvinnelighet, og det mener jeg blir feil.\u00d8ysleb\u00f8 S\u00f8rensen tror ikke at fokuset p\u00e5 kropp og sex vil bli mindre, men etterlyser likevel alternative vinklinger p\u00e5 hva kj\u00e6rlighet og seksualitet kan v\u00e6re.", "\u2013 Bladene lever etter en sterk hetero-norm. Det handler alltid om \u00abda han m\u00f8tte henne.\u00bb Det er rett og slett en voldsom forenkling av hvordan livet i virkeligheten er."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "a35e88272dc07bd03542f695aafa75cb59ce5cbb9fa0d1d212772fb2f13218e4"}, {"field": "createtime", "value": "2017-04-30T11:25:48.000Z"}, {"field": "description", "value": "Jobb hardt for \u00e5 holde vekten nede. Finn den perfekte lipgloss. Og bli for all del god i senga. Det er kort oppsummert budskapet magasinene sender til unge kvinner."}, {"field": "dominantimage", "value": "http://www.adressa.no/incoming/article1237776.ece5/ALTERNATES/w980-default/8MarsBlader3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/df6203805be10d3a1b00b3e6cf59a897178d7af8.jpg?598480b9"}, {"field": "dominantthumbnaildimensions", "value": "300x169"}, {"field": "heading", "value": ["Jenteblader gir d\u00e5rlig selvbilde -adressa.no", "P\u00e5virker selvbildet", "Gode idealer?", "Ikke for tynne", "Livsm\u00e5let", "Selvstendig - for hans skyld"]}, {"field": "id", "value": "df6203805be10d3a1b00b3e6cf59a897178d7af8"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["jente", "kvinner", "unge kvinner", "bladet"]}, {"field": "kw-entity", "value": ["kine leth-olsen", "mag", "ingeborg eriksdatter h\u00f8iaas og oda bolme", "adresseavisen", "ingeborg", "finn", "oda"]}, {"field": "kw-pageclass", "value": "article"}, {"field": "kw-person", "value": ["oda bolme", "therese lehn", "liv loftesnes", "triana iglesias", "ingeborg eriksdatter h\u00f8iaas", "paris hilton", "\u00f8ysleb\u00f8 s\u00f8rensen", "siri \u00f8ysleb\u00f8 s\u00f8rensen"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1237776.ece5/ALTERNATES/w980-default/8MarsBlader3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jenteblader gir d\u00e5rlig selvbilde"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article1044683.ece"}, {"field": "pageclass", "value": ["article"]}, {"field": "publishtime", "value": "2008-03-08T07:44:50.000Z"}, {"field": "recs-articleid", "value": "1680212"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2008-03-08T07:44:50.000Z"}, {"field": "recs-rawtitle", "value": "Jenteblader gir d\u00e5rlig selvbilde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Jobb hardt for \u00e5 holde vekten nede. Finn den perfekte lipgloss. Og bli for all del god i senga. Det er kort oppsummert budskapet magasinene sender til unge kvinner."}, {"field": "thumbnail", "value": "http://content-thumbnail.cxpublic.com/content/thumbnail200x150/df6203805be10d3a1b00b3e6cf59a897178d7af8.jpg?598480b9"}, {"field": "thumbnailfullheightdimensions", "value": "200x1504"}, {"field": "timestamp", "value": "2017-08-04T14:12:09.000Z"}, {"field": "title", "value": "Jenteblader gir d\u00e5rlig selvbilde"}, {"field": "url", "value": "http://www.adressa.no/nyheter/innenriks/article1044683.ece"}, {"field": "urlhash", "value": "df6203805be10d3a1b00b3e6cf59a897178d7af8"}], "score": 0.9345761, "siteId": "9222270286501375973", "id": "df6203805be10d3a1b00b3e6cf59a897178d7af8"}

