{"fields": [{"field": "modifiedtime", "type": "time", "value": "2016-08-13T17:33:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arfinn mauren/aftenposten"}, {"field": "body", "value": ["Saken oppdateres.", "\u2013 Om det er mulig \u00e5 snakke med noen nordmenn? Jeg er usikker, svarer en latvisk kundebehandler hos Norwegian \u2013 p\u00e5 brukbart, men langt fra perfekt norsk \u2013 n\u00e5r vi ringer flyselskapets kundenummer, skriver Aftenposten.no.", "Ringer du Norwegian, kommer du til Riga eller Malaga. Sl\u00e5r du nummeret til Hurtigruten, kan du havne i Tallinn. Boligalarmer h\u00e5ndteres fra Spania, og Canal Digital besvarer sp\u00f8rsm\u00e5lene dine fra Hellas.", "Mens baltere tar seg av nordmenns flybestillinger, tynnes det i rekkene hos norske callsentre. En av de st\u00f8rste akt\u00f8rene i Norge, det internasjonale selskapet Teleperformance, hadde for fem-seks \u00e5r siden i underkant av 800 ansatte p\u00e5 fem forskjellige steder i Norge \u2013 blant annet p\u00e5 Notodden, i Porsgrunn og i R\u00f8rvik i Nord-Tr\u00f8ndelag. N\u00e5 har de 160 igjen \u2013 i Moss.", "Selskaper i bransjen bekrefter at mange arbeidsplasser har forsvunnet til utlandet \u2013 spesielt den siste tiden.", "Utviklingen har resultert i at Norge ikke er i n\u00e6rheten av \u00e5 ha f\u00e5tt til den veksten i callsenterbransjen som Sverige har hatt. I nabolandet jobber flere enn 100.000 i denne bransjen.", "I Norge ansl\u00e5s det at rundt 4000 personer arbeider i slike eksterne callsentre i dag. Dette bekreftes av Hovedorganisasjonen Virke, som organiserer callsenterbransjen.", "Tallet er langt fra det som ble forespeilet. P\u00e5 begynnelsen av 2000-tallet ble det ansl\u00e5tt at callsentrene kunne skape mellom 10.000 og 15.000 jobber \u2013 bare i Hedmark og Oppland.", "\u2013 I l\u00f8pet av fem \u00e5r vil rundt 100.000 nordmenn v\u00e6re sysselsatt ved forskjellige callsentre, sp\u00e5dde Norsk Direkte Markedsf\u00f8ringsforening.", "Det var i 2002.", "Manglende tall gj\u00f8r det vanskelig \u00e5 si noe eksakt om utviklingen de siste \u00e5rene. Men tall fra en Fafo-unders\u00f8kelse fra 2005 viser at de st\u00f8rste akt\u00f8rene har betydelig f\u00e6rre ansatte i dag enn for ti \u00e5r siden. Noen er ogs\u00e5 helt borte.", "\u2013 Vi ser eksempler p\u00e5 at distriktsarbeidsplasser i Norge er lagt ned og at callsenter er etablert i utlandet, sier direkt\u00f8r Stein Johnsen i Virke.", "P\u00e5 begynnelsen av 2000-tallet var det imidlertid mange sm\u00e5kommuner som h\u00e5pte callsentrene skulle bli den nye industrien. Gr\u00fcndere lovte arbeidsplasser dersom det offentlige gikk inn med st\u00f8tte.", "I Lyngen, Vega, L\u00f8dingen, Salangen, Tynset, Mo i Rana, Nordkapp \u2013 for \u00e5 nevne noen f\u00e5 \u2013 hev de seg rundt. Noen akt\u00f8rer fikk over 4 millioner kroner i offentlig st\u00f8tte.", "Dav\u00e6rende Statens n\u00e6rings- og distriktsutviklingsfond (SND) gikk inn med millionst\u00f8tte til flere etableringer, men levetiden for mange av disse sentrene ble kort. Ett eksempel er Nordkapp. Der kom de s\u00e5 vidt i gang med fem ansatte, f\u00f8r det ble lagt ned.", "\u2013 Vi visste det var forbundet med en viss risiko, s\u00e5 vi garderte oss. Derfor tapte vi ikke mye penger, men det er skuffende n\u00e5r ting vi trodde p\u00e5 ikke ble noe av, sier Stig Hansen, som var n\u00e6ringssjef i Nordkapp kommune mellom 2003 og 2006.", "Hovedforklaringen til det som siden har skjedd, er kraftig prispress fra kundene. Norske selskaper \u00f8nsker at denne tjenesten skal koste minst mulig, og den \u00f8konomiske effekten av utflagging kan v\u00e6re stor.", "Det ansl\u00e5s at utgiftene kan kuttes med 20\u201325 prosent om kundeservicen flyttes til Sverige \u2013 enda mer om den flyttes til S\u00f8r- eller \u00d8st-Europa.", "Samtidig f\u00e5r det ringvirkninger n\u00e5r store kunder f\u00f8rst begynner \u00e5 bli betjent fra utlandet. Markedet blir mindre i Norge. Kundevolumet blir ikke stort nok til \u00e5 kunne forsvare nye investeringer. Det kan bli dyrere \u00e5 betjene de som er igjen. Dermed begynner sn\u00f8ballen \u00e5 rulle \u2013 ut av Norge.", "Bransjen mener imidlertid at det er et stort potensial for \u00e5 skape tusenvis av nye callsenter-jobber i Norge. If\u00f8lge Virke er forutsetningen da at det offentlige begynner \u00e5 sette ut noe av sin kundebehandling til eksterne akt\u00f8rer.", "Callsenterbransjen tror dette kan skape tilstrekkelig volum i markedet, gi grobunn for st\u00f8rre satsing og investeringer \u2013 og if\u00f8lge akt\u00f8rene ogs\u00e5 minske risikoen for utflaggingen.\u2013 Det dreier seg ikke bare om \u00e5 sikre vekst, investeringer og utvikling i Norge for denne bransjen, men \u00e5 effektivisere og \u00f8ke kvaliteten innen offentlig kundebehandling, p\u00e5peker Johnsen \u2013 og refererer til eksempler som skal ha vist at private kan drifte kundesenter til mindre en enn tredjedel av kostnadene og til en h\u00f8yere kvalitet enn det som det offentlige tilbyr.", "\u2013 Men i Norge synes det fortsatt ikke ut som om myndighetene ser n\u00f8dvendigheten av effektivisering, kvalitet og nye arbeidsplasser, n\u00e5r de nekter \u00e5 slippe til spesialister innenfor denne bransjen, sier Johnsen.", "\u2013 Men kan vi v\u00e6re trygge p\u00e5 at en offentlig outsourcing ikke vil f\u00f8re til at ogs\u00e5 disse jobbene havner i utlandet?", "\u2013 Det kan man v\u00e6re rimelig trygg p\u00e5. Ved en slik outsourcing vil det fra det offentlige bli satt krav om at virksomheten er forankret i Norge.", "Callsenterbransjen mener det er naturlig \u00e5 tenke seg at offentlige virksomheter som Nav burde kunne sette ut denne tjenesten. Forel\u00f8pig er det imidlertid ingen signaler om at dette kan bli aktuelt med det f\u00f8rste.", "\u2013 Nav har ikke vurdert \u00e5 sette ut \u00abkundebehandlingen\u00bb, og vi kan derfor heller ikke si om det blir aktuelt fremover, sier avdelingsleder Mads Skogen i Nav Kontaktsenter.", "Callsenterbransjen beskriver dette som et paradoks, i en tid da f\u00e6rre unge er i jobb. Et callsenter kan if\u00f8lge Virke v\u00e6re et springbrett inn i arbeidslivet.", "\u2013 Denne bransjen sysselsetter i stor grad ufagl\u00e6rt ungdom, ogs\u00e5 i distriktene. Den gir ogs\u00e5 rask oppl\u00e6ring og kvalifikasjoner, understreker Stein Johnsen.", "Callsenterbransjen kan ikke forvente at det vil komme noen sentrale f\u00f8ringer p\u00e5 dette. Kommunal- og moderniseringsminister Jan Tore Sanner (H) opplyser at det er enhetene selv som m\u00e5 vurdere om en tjeneste skal settes ut.", "\u2013 Det b\u00f8r alltid v\u00e6re en grundig vurdering hvilke tjenester offentlig sektor skal utf\u00f8re selv og hva man skal kj\u00f8pe inn fra n\u00e6ringslivet. Dette gjelder ogs\u00e5 callsentre og kundebehandling, sier Sanner. Men han tror noe av den offentlige kundebehandlingen kan v\u00e6re krevende \u00e5 sette ut.", "\u2013 Noe av \"kundebehandlingen\" eller telefontjenesten i offentlige enheter krever inng\u00e5ende kjennskap til komplekst regelverk og tilgang til interne sakssystemer som kan inneholde sensitive personopplysninger."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "4bee2aec84e7cfc6f9284ed652a336d52859ef5ab76a219e9e4820a56ca2c9f2"}, {"field": "createtime", "value": "2016-08-13T16:32:48.000Z"}, {"field": "description", "value": "Callsentrene skulle skape vekst og 100 000 arbeidsplasser i sm\u00e5kommuner rundt om i Norge. N\u00e5 er det bare 4000 igjen, og sjansen er stor for at du havner i utlandet n\u00e5r du ringer kundeservice."}, {"field": "dominantimage", "value": "http://www.adressa.no/incoming/article13176587.ece/dahjvt/ALTERNATES/w980-default/CALLSENTER.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/caa133fc34a3266e15fd3164e2867c7ad0d2f819.jpg?594a29da"}, {"field": "dominantthumbnaildimensions", "value": "300x169"}, {"field": "heading", "value": ["Millioner av skattepenger gikk til callsentre i distriktene", "Sp\u00e5dde 100.000 ansatte \u2013 n\u00e5 er det 4000", "Kort levetid til tross for millioner i offentlig st\u00f8tte", "Norske kostnader presser dem ut", "Bransjen vil ha mer fra det offentlige", "Utfordrer Nav, men f\u00e5r ikke respons", "Statsr\u00e5den: Hver enkelt m\u00e5 avgj\u00f8re \u00aboutsourcing\u00bb"]}, {"field": "id", "value": "caa133fc34a3266e15fd3164e2867c7ad0d2f819"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "careers"}, {"field": "kw-company", "value": ["hurtigruten", "teleperformance"]}, {"field": "kw-concept", "value": ["offentlig kundebehandling", "offentlig st\u00f8tte", "offentlig", "callsentre", "bransjen"]}, {"field": "kw-entity", "value": ["\u00f8st-europa", "canal digital", "aftenposten", "hedmark og oppland", "norsk direkte markedsf\u00f8ringsforening", "hovedorganisasjonen virke", "fafo", "nav kontaktsenter", "statens", "norwegian"]}, {"field": "kw-location", "value": ["tallinn", "riga", "lyngen", "r\u00f8rvik", "malaga", "norge", "nord-tr\u00f8ndelag", "moss", "hellas", "tynset", "rana", "spania", "notodden", "nordkapp", "sverige", "l\u00f8dingen", "salangen", "porsgrunn", "vega"]}, {"field": "kw-pageclass", "value": "article"}, {"field": "kw-person", "value": ["stig hansen", "jan tore sanner", "mads skogen", "stein johnsen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article13176587.ece/dahjvt/ALTERNATES/w980-default/CALLSENTER.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Millioner av skattepenger gikk til callsentre i distriktene - n\u00e5 gj\u00f8res jobben fra utlandet"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2016/08/13/Millioner-av-skattepenger-gikk-til-callsentre-i-distriktene-n%C3%A5-gj%C3%B8res-jobben-fra-utlandet-13176585.ece"}, {"field": "pageclass", "value": ["article"]}, {"field": "publishtime", "value": "2016-08-13T17:29:41.000Z"}, {"field": "recs-articleid", "value": "13176585"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2016-08-13T17:29:41.000Z"}, {"field": "recs-rawtitle", "value": "Millioner av skattepenger gikk til callsentre i distriktene - n\u00e5 gj\u00f8res jobben fra utlandet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Callsentrene skulle skape vekst og 100 000 arbeidsplasser i sm\u00e5kommuner rundt om i Norge. N\u00e5 er det bare 4000 igjen, og sjansen er stor for at du havner i utlandet n\u00e5r du ringer kundeservice."}, {"field": "thumbnail", "value": "http://content-thumbnail.cxpublic.com/content/thumbnail200x150/caa133fc34a3266e15fd3164e2867c7ad0d2f819.jpg?594a29da"}, {"field": "thumbnailfullheightdimensions", "value": "200x1762"}, {"field": "timestamp", "value": "2017-06-21T08:10:02.000Z"}, {"field": "title", "value": "Millioner av skattepenger gikk til callsentre i distriktene - n\u00e5 gj\u00f8res jobben fra utlandet"}, {"field": "url", "value": "http://www.adressa.no/nyheter/okonomi/2016/08/13/Millioner-av-skattepenger-gikk-til-callsentre-i-distriktene-n%c3%a5-gj%c3%b8res-jobben-fra-utlandet-13176585.ece"}, {"field": "urlhash", "value": "caa133fc34a3266e15fd3164e2867c7ad0d2f819"}], "score": 1.0979462, "siteId": "9222270286501375973", "id": "caa133fc34a3266e15fd3164e2867c7ad0d2f819"}

