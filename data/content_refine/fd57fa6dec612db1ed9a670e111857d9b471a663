{"fields": [{"field": "modifiedtime", "type": "time", "value": "2012-06-01T14:10:13.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Saken oppdateres.", "Helikoptrene lander idet dagens f\u00f8rste solstr\u00e5ler stryker fjelltoppene p\u00e5 den pakistanske grensa. Minutter senere gjennoms\u00f8ker styrken p\u00e5 femti kommandosoldater husene, setter skarpskyttere p\u00e5 takene og mottar informasjon fra et overv\u00e5kningsfly for \u00e5 kontrollere innfartsveiene til den lille landsbyen.", "Aksjonen ledes av sjefen for den norske spesialstyrken i Afghanistan, Joar Eidheim. Ordren er: \u00abHent ut lageret med narkotika. P\u00e5grip sentrale personer.\u00bb", "Dette er ikke den mye omtalte Telemark bataljon. Dette er \u00abspesialsoldater\u00bb som opererer p\u00e5 siden av de konvensjonelle styrkene. I andre land kalles de \u00abkommandosoldater\u00bb og \u00abelitesoldater\u00bb. St\u00f8rrelse p\u00e5 Forsvarets spesialkommando er hemmelig. Det offisielle \u00abtallet\u00bb er noen f\u00e5 hundre.", "Det gikk 17 \u00e5r fra spesialkommandoen ble opprettet til den ble beskrevet og innr\u00f8mmet av Forsvaret i 1999. Under en pressekonferanse den gang fikk en \u00abanonym\u00bb spesialsoldat sp\u00f8rsm\u00e5l om hvordan det er \u00e5 v\u00e6re soldat i den superhemmelige avdelingen.", "\u2013 Fint, svarte han. Ikke mer. Soldaten ble hvisket noen ord i \u00f8ret om at han kunne v\u00e6re litt mer \u00e5pen, og sp\u00f8rsm\u00e5let ble stilt igjen.", "\u2013 Hvordan er det \u00e5 v\u00e6re en del av FSK?", "\u2013 Veldig fint.", "P\u00e5 det meste har 150 norske spesialsoldater operert i Afghanistan siden desember 2001. Lite fra deres operasjoner er kjent.", "I dagens papirutgave av Adresseavisen bringes leserne vekselvis til en afghansk landsby like ved grensen til Pakistan, og til Rena hvor Forsvarets spesialstyrke har sitt hovedkvarter.", "Da Sovjetunionen i sin tid okkuperte Afghanistan var afghanske geriljakrigere st\u00f8ttet politisk og med v\u00e5pen fra Vesten. N\u00e5 er oppr\u00f8rsgruppene langt svakere og avhengig av narkopenger for \u00e5 skaffe v\u00e5pen, mener vestlig etterretning. Over 90 prosent av verdens opium produseres her. Strategien \u00e5 ramme narko\u00f8konomien f\u00f8rst etter at b\u00f8ndene har levert valmuene og f\u00e5tt betalt for varene. Sprenge fabrikker. Hente ut lager. Stoppe transport. Arrestere n\u00f8kkelpersoner.", "Veldig mye g\u00e5r galt i Afghanistan for de vestlige styrkene, men \u00abcounter narcotics\u00bb har v\u00e6rt en vellykket strategi fordi den svekker fiendenes finansielle muligheter og demper korrupsjon, mener den internasjonale milit\u00e6rstyrken ISAF.", "Andre, blant annet enkelte amerikanske forskere, mener narkobaronene ikke svekkes fordi mindre narkotika betyr \u00f8kte priser for narkotikaen ut av landet.", "\u00c5 ramme narkotikaproduksjonen var en av oppgavene for den norske spesialkommandoen f\u00f8r den ble tilbakekalt av regjeringen i fjor. Senere varslet utenriksminister Jonas Gahr St\u00f8re at spesialstyrken skal tilbake til Afghanistan \u2013 kanskje allerede i vinter.", "Spesialsoldater mottar vanligvis \u00abtargets packs\u00bb av den milit\u00e6re etterretningen, informasjon som kan v\u00e6re samlet inn over flere \u00e5r. Detaljer om et omr\u00e5de, bygninger, enkeltpersoner og familierelasjoner for \u00e5 kartlegge dagliglivet i m\u00e5lomr\u00e5det. Pattern of life: \u00abHver fredag g\u00e5r personen til akkurat den moskeen. Hver mandag bes\u00f8ker han sin bror i den landsbyen.\u00bb", "P\u00e5 sitt beste er \u00abtarget packs\u00bb en bruksanvisning p\u00e5 hvordan en fiendtlig n\u00f8kkelperson kan hentes ut.", "Target packs denne morgenen er ikke mye. Informasjon om et lager med narkotika. En kartposisjon langt \u00f8st for Kabul n\u00e6r grensen til Pakistan.", "\u00abFire helikoptre kontrollerer n\u00e6romr\u00e5det. Over dem sirkler et jagerfly med v\u00e5pensystemer som kan bombe m\u00e5l med h\u00f8y presisjon. \u00d8verst svever et overv\u00e5kningsfly som sender informasjon ned til den norske spesialsoldaten \u00abVarg\u00bb som sitter p\u00e5 et av hustakene\u00bb.", "Varg er \u00abJoint Terminal Air Controller\u00bb og han er online med pilotene i overv\u00e5kingsflyet og i helikoptrene. Sammen med ham p\u00e5 taket sitter to norske skarpskyttere. Informasjonen Varg mottar er s\u00e5 detaljert at han kan overv\u00e5ke alle veier inn til landsbyen. Kj\u00f8ret\u00f8y og mennesker har samlet seg et par kilometer lenger bort. Varg dirigerer et helikopter bort for \u00e5 sjekke.", "Jordkjelleren er stor nok til \u00e5 inneholde tonnevis med narkotika. Problemet er at kjelleren er tom. Den norske spesialkommandoens etterretningsoffiserer i Kabul har ogs\u00e5 informasjon om et annet lager. \u00c5tte hundre meter ute p\u00e5 et jorde.", "Tre spesialsoldater graver til spadene stopper i t\u00f8ystykker, og til aggressive tilrop fra menneskemengden trekkes den ene strisekken etter den andre opp av bakken. Det er narkotika for ufattelige verdier og helikoptrene styres mot en rasende folkemasse for \u00e5 jage den bort med rotorbladene.", "Over tre tonn t\u00f8rrmorfin graves opp. Tilsvarer to tonn ren morfin. Fruktene av f\u00f8rti tonn opiumsvalmuer.", "Soldatene fors\u00f8ker \u00e5 brenne narkoen, men organisk materiale brenner d\u00e5rlig og styrken samler sammen alt den har av sprengstoff. Narkoen g\u00e5r i lufta idet helikoptrene letter mot Kabul.", "Da National Geographic skrev om den afghanske heroinen, brukte magasinet Norge som eksempel p\u00e5 et rikt land hvor narkotikaen selges. Magasinet trykte bilder fra \u00abPlata\u00bb i Oslo, hvor brukerdosen koster 250 kroner. To tonn ren morfin gir 16 millioner brukerdose.", "Denne morgenen hadde den norske spesialsoldater \u00f8delagt narkotika verd fire milliarder kroner p\u00e5 Plata.", "Dagen etter brifes forsvarsministeren om aksjonen. Ingen drepte. Ingen skadde. Grovt innhugg i fiendens finansielle handlefrihet \u2013 som ogs\u00e5 er \u00e5rsak til korrupsjon.", "I l\u00f8pet av fjor\u00e5ret gjennomf\u00f8rte Forsvarets spesialkommando 14 anti-narkotika-aksjoner, de fleste sammen med en afghansk spesialpolitiavdeling.", "Styrken \u00f8dela 17 narkolaboratorier, flere tonn narkotika og tonnevis med kjemikalier som er n\u00f8dvendig for \u00e5 produsere heroin. To personer ble arrestert og f\u00f8rt til afghansk domstol.", "Forsvarets spesialkommando har operert i Afghanistan siden desember 2001, da norske spesialstyrker gikk sammen i amerikanske \u00abOperation Enduring Freedom\u00bb.", "Journalist Erling Borgen skrev i sin bok \u00abFredsnasjonens hemmeligheter\u00bb at norske spesialsoldater var til stede p\u00e5 milit\u00e6rbaser i afghanske Bagram og Kandahar, hvor det ble ut\u00f8vd tortur og mishandling mot afghanske fanger. Borgen gikk langt i \u00e5 hevde at norske spesialsoldater deltok i operasjoner som p\u00e5 grovt vis br\u00f8t menneskerettigheter og internasjonale konvensjoner.", "I fredagens papiravis svarer sjefen for spesialstyrken p\u00e5 disse p\u00e5standene.", "En av spesialsoldatene, som var med i f\u00f8rste fase av krigen, forteller ogs\u00e5 sin versjon. Spesialkommandoen svarer ogs\u00e5 p\u00e5 hvorfor den bruker den norr\u00f8nske guden Odin som \u00abbransjemerke\u00bb.", "Seniorforsker Arne Strand ved Chr. Michelsen Institutt, som regnes som en av de fremste ekspertene p\u00e5 Afghanistan, foreteller til avisen om sitt m\u00f8te med de norske spesialsoldatene \u2013 og hvor lett det er \u00e5 tr\u00e5 feil i Afghanistan.", "Det er \u00e5penbart at narkopenger er koblet til v\u00e5penhandel, men du kan aldri v\u00e6re helt sikker p\u00e5 om den du hanker inn er oppr\u00f8rer eller tilhenger av regjeringen. En aksjon med m\u00e5l om \u00e5 ramme Taliban kan like gjerne ramme regjeringen, fordi mange narkobaroner har kontakter til regjeringen.", "Strand mener det er sv\u00e6rt viktig at norske, politiske myndigheter til enhver tid vet hva spesialstyrken driver med, ikke minst fordi det er s\u00e5 lett \u00e5 tr\u00e5 feil.", "Hver ordre blir journalf\u00f8rt. Hvert oppdrag rapportert. Alt arkiveres. Men alt graderes hemmelig.", "En spesialstyrke er avhengig av informasjon fra avansert etterretning, og for \u00e5 f\u00e5 denne informasjonen m\u00e5 den ha \u00abkredibilitet\u00bb. \u00c5 snakke \u00f8delegger denne kredibiliteten. Kutymen blant internasjonale spesialstyrker er ikke at det skal snakkes minst mulig, det skal overhodet ikke snakkes.", "- Men \u00e5 hevde at den norske spesialstyrken p\u00e5 grunn av hemmelighold er utenfor norsk, politisk kontroll, er fullstendig feil, sier h\u00e6rsjef Per Sverre Opedal til Adresseavisen:", "- Alt er politisk kontrollert. Forsvarsministeren brifes hver dag om hva norske soldater foretar seg i Afghanistan \u2013 ogs\u00e5 hva den norske spesialstyrken foretar seg n\u00e5r den er i Afghanistan. Hun f\u00e5r svar p\u00e5 alt. Regjeringen vet. Vi lever ikke i et milit\u00e6rdiktatur.", "Generalinspekt\u00f8r Per Sverre Opedal sammenligner operasjonene til de norske spesialstyrkene i Afghanistan, med bragdene som ble utf\u00f8rt av Gunnar \u00abKjakan\u00bb S\u00f8nsteby og andre norske motstandsmenn under krigen."]}, {"field": "category0", "value": "nyheter"}, {"field": "category1", "value": "nyheter|utenriks"}, {"field": "contenthash", "value": "2b59d4e930af012035ce9a48e9348a9c2a7a4639649bfe0eb0172ff9bb79f118"}, {"field": "createtime", "value": "2014-08-18T23:07:58.286Z"}, {"field": "description", "value": "Her inntar norske spesialsoldater et Taliban-kontrollert omr\u00e5de etter tips om kjempelager med narkotika som kan finansiere \u00abfiendens\u00bb v\u00e5penhandel."}, {"field": "dominantimage", "value": "http://www.adressa.no/incoming/article1371157.ece5/ALTERNATES/w980-default/FSK%20Operasjon%20opium%20015"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fd57fa6dec612db1ed9a670e111857d9b471a663.jpg?59836d48"}, {"field": "dominantthumbnaildimensions", "value": "300x169"}, {"field": "heading", "value": ["Narko for fire milliarder opp i r\u00f8yk -adressa.no", "Elitesoldater", "V\u00e5pen for narkopenger", "Kjapt inn, kjapt ut", "Finner tre tonn dop", "Ingen drepte, ingen skadde", "Hemmelighold og rykter", "Lett \u00e5 tr\u00e5 feil", "Forsvarsministeren brifes daglig"]}, {"field": "id", "value": "fd57fa6dec612db1ed9a670e111857d9b471a663"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "utenriks"]}, {"field": "kw-classification", "value": "law-government-and-politics"}, {"field": "kw-company", "value": "target"}, {"field": "kw-concept", "value": ["tonn ren morfin", "norske spesialstyrken", "norsk", "norske spesialsoldater", "spesialstyrke", "narkotika"]}, {"field": "kw-entity", "value": ["operation enduring freedom", "fredsnasjonens", "s\u00f8nsteby", "bagram og kandahar", "institutt", "joint terminal air controller", "chr", "plata", "national geographic", "kjakan", "per sverre opedal", "varg", "gunnar", "vesten", "taliban", "adresseavisen", "forsvaret", "sovjetunionen"]}, {"field": "kw-location", "value": ["kabul", "rena", "oslo", "afghanistan", "pakistan", "odin", "telemark", "norge"]}, {"field": "kw-pageclass", "value": "article"}, {"field": "kw-person", "value": ["joar eidheim", "arne strand", "jonas gahr st\u00f8re", "erling borgen"]}, {"field": "kw-taxonomy", "value": ["nyheter/utenriks", "nyheter"]}, {"field": "og-image", "value": "http://www.adressa.no/incoming/article1371157.ece5/ALTERNATES/w980-default/FSK%20Operasjon%20opium%20015"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Narko for fire milliarder opp i r\u00f8yk"}, {"field": "og-type", "value": "article"}, {"field": "og-url", "value": "http://www.adressa.no/nyheter/utenriks/article1543635.ece"}, {"field": "pageclass", "value": ["article"]}, {"field": "publishtime", "value": "2010-10-22T14:56:45.000Z"}, {"field": "recs-articleid", "value": "1120421"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|utenriks"}, {"field": "recs-publishtime", "value": "2010-10-22T14:56:45.000Z"}, {"field": "recs-rawtitle", "value": "Narko for fire milliarder opp i r\u00f8yk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/utenriks", "nyheter"]}, {"field": "teaser", "value": "Her inntar norske spesialsoldater et Taliban-kontrollert omr\u00e5de etter tips om kjempelager med narkotika som kan finansiere \u00abfiendens\u00bb v\u00e5penhandel."}, {"field": "thumbnail", "value": "http://content-thumbnail.cxpublic.com/content/thumbnail200x150/fd57fa6dec612db1ed9a670e111857d9b471a663.jpg?59836d48"}, {"field": "thumbnailfullheightdimensions", "value": "200x2784"}, {"field": "timestamp", "value": "2017-08-03T18:36:56.000Z"}, {"field": "title", "value": "Narko for fire milliarder opp i r\u00f8yk"}, {"field": "url", "value": "http://www.adressa.no/nyheter/utenriks/article1543635.ece"}, {"field": "urlhash", "value": "fd57fa6dec612db1ed9a670e111857d9b471a663"}], "score": 0.6365526, "siteId": "9222270286501375973", "id": "fd57fa6dec612db1ed9a670e111857d9b471a663"}

