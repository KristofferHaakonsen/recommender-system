{"fields": [{"field": "modifiedtime", "type": "time", "value": "2014-07-02T15:35:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "lajla ellingsen"}, {"field": "body", "value": ["Karen, 20 \u00e5r", "N\u00e5 og da, som regel rett f\u00f8r stortingsvalget er det store oppslag med fokus p\u00e5 psykisk helse og helsevesenets rolle. Denne v\u00e5ren, og akkurat n\u00e5 har jeg faktisk merket meg et hyppigere antall artikler med dette temaet i hovedlyset. Det er p\u00e5 tide \u00e5 fjerne tabuet for mentale lidelser, og det er viktig at psykisk helse blir likestilt med fysiske sykdommer i samfunnet. Adressa \u00f8nsker \u00e5 h\u00f8re min \u00abH\u00e5p-historie\u00bb om psykisk helse, under eget navn eller som anonym. Det er en risk jeg utsetter meg selv for, men jeg skal dele min historie her, og v\u00e6re en av de som gir ansikt til statistikkene.", "Det hele ble utl\u00f8st i 2009. Takket v\u00e6re min bulldoser av en mor, var jeg heldig som fikk psykolog med en gang mine foreldre s\u00e5 hvilken sti jeg var i ferd med \u00e5 f\u00f8lge utfor stupet. Men allerede f\u00f8r de f\u00f8rste synlige tegnene hadde jeg g\u00e5tt 6 m\u00e5neder i skjul med en stadig voksende depresjon og spiseforstyrrelse som gikk h\u00e5nd i h\u00e5nd.", "Jeg har alltid hatt et godt forhold til foreldrene mine og familien, en solid og trygg oppvekst, hatt mange venner, v\u00e6rt skoleflink, sportslig aktiv, alltid hatt deltidsjobb, og jeg fikk derfor tidlig tildelt det anerkjente \u00abFlink pike-syndromet\u00bb. Sykdom gjorde at jeg ble en god skuespiller, jeg ble en mester i \u00e5 lure helsepersonell og lyve for mine n\u00e6rmeste, og sakte men sikkert overga jeg meg helt til sykdommen. Alt jeg gjorde og tenkte var sykdomstanker.", "Mine to f\u00f8rste psykologer var noen gamle tanter som stolte blindt p\u00e5 smilet mitt, og ikke s\u00e5 tomheten i \u00f8ynene mine. Jeg f\u00f8lte jeg ble sett p\u00e5 som \u00abenda en av de ungdomsdeprimerte jentene\u00bb. Det var ikke mange ukene etter min f\u00f8rste samtaletime at jeg pr\u00f8vde \u00e5 beg\u00e5 selvmord for f\u00f8rste gang. Jeg var 16 \u00e5r, og hadde mistet livsh\u00e5pet. Jeg la en plan og skrev et avskjedsbrev til mine foreldre.", "Jeg var mentalt d\u00f8d for lenge siden. Det bet\u00f8d ingenting om jeg overlevde eller ikke, jeg befant meg i en uutholdelig tilv\u00e6relse med meg selv, jeg var desperat og i en psykotisk tilstand da hendelsen skjedde.", "\u00c9n m\u00e5ned var jeg innlagt p\u00e5 akuttposten, og det var under denne innleggelsen jeg ble presentert for antidepressiva, en vanlig type av de s\u00e5kalte \u00ablykkepillene\u00bb. Jeg startet med den laveste dosen, og over natten mener jeg at jeg kunne kjenne en virkning. Jeg l\u00e5 plutselig ikke lammet under kjelleren, men jeg befant meg en etasje over, og f\u00f8lelsesregisteret mitt f\u00f8ltes ikke-eksisterende, noe jeg var lettet over. Jeg stolte ikke p\u00e5 meg selv, og jeg klamret meg til pillene. Det jeg ikke visste var at herfra gikk det bare nedover. For noen kan de v\u00e6re et godt hjelpemiddel, jeg trodde dette var noe som kunne hjelpe meg opp, og kanskje hadde det en positiv effekt i akuttfasen.", "Men helsepersonellet holdt p\u00e5 \u00e5 gj\u00f8re den samme feilen som de har vist seg \u00e5 gj\u00f8re om og om igjen - de doblet dosen min og ville skrive meg ut, og sende meg hjem. Igjen, takk til min bulldoser av en mamma som krevde at jeg skulle f\u00e5 oppf\u00f8lging p\u00e5 posten. Hun nektet \u00e5 ha en mulig suicidal datter hjemme. Jeg er ganske sikkert p\u00e5 at antidepressivaen over s\u00e5 mange \u00e5r, var en av de avgj\u00f8rende faktorene for at jeg ble psykisk sykere.", "Jeg hadde nemlig to selvmordsfors\u00f8k til etter dette som begge f\u00f8rte til innleggelser, og ble tvangsinnlagt p\u00e5 lukket avdeling p\u00e5 akutten p\u00e5 \u00d8stmarka. Der l\u00e5 jeg, 18 \u00e5r gamle suicidale jenta og m\u00e5tte dele et tomanns-rom med ei psykisk syk jente, og dusj og bad med de mest ustabile menneskene i psykiatrien. Jeg ble raskt overflyttet til enheten for spiseforstyrrelser Spesialpost 4, og deretter til langtidsinnleggelse p\u00e5 sengeposten ved DPS.", "De visste ikke hva de skulle behandle meg for - depresjon eller spiseforstyrrelse - for de vokste s\u00e5nn i hverandre. Jeg hadde ingen plan eller noe opplegg annet enn samtaler hver dag med milj\u00f8kontakter og psykiatrisk lege, noe som vakte stor usikkerhet og uro inni meg, og ingen rutiner trigget enormt sykdomstankene og handlingene.", "Selv under innleggelsen var jeg pliktoppfyllende og jobbet deltid, bestod muntlig eksamen med en 6'er og jeg tok tre alvorlige overdoser p\u00e5 DPS'en. Jeg stakk av fra sengeposten, og pr\u00f8vde \u00e5 finne de mest destruktive m\u00e5tene \u00e5 skade meg selv p\u00e5 hjemme. Jeg var ikke meg selv, jeg var alvorlig syk, desperat og handlet i en psykotisk tilstand.", "Av natur er jeg en f\u00f8lelsesladet person med hum\u00f8rsvingninger, men de fire \u00e5rene fra min f\u00f8rste innleggelse til min siste nedtur, har v\u00e6rt en konstant livstruende berg- og dalbane.", "Det var kutting- men det var ogs\u00e5 overspising, oppkast, sulting, overtrening, jeg slo hodet og knyttnever veggimellom og jeg tvang meg selv til \u00e5 ikke sove - alt for \u00e5 bryte meg selv mest mulig ned. Depresjonen og spiseforstyrrelsen var altoppslukende og hadde for lengst overbevist hjernen min til \u00e5 tro at jeg ikke fortjente \u00e5 ha det godt, og at jeg ikke hadde noe framtid. Jeg unnet meg ikke gleden av noen av hobbyene mine, og jeg isolerte meg mest mulig.", "Min syvende og siste psykolog avskydde jeg fra f\u00f8rste m\u00f8te, men hun ble den beste samtalepartneren min jeg kunne dele absolutt hver tabubelagte detalj med. Jeg hadde ogs\u00e5 to fantastisk dyktige milj\u00f8kontakter under min siste innleggelse p\u00e5 DPS, og sist men ikke minst var det helses\u00f8steren p\u00e5 videreg\u00e5ende skolen min som var den f\u00f8rste til \u00e5 ta tak i meg fra begynnelsen, og siden st\u00f8tte meg fullt ut.", "Det at de viktigste st\u00f8ttepersonene, l\u00e6rere som helses\u00f8ster tok meg og mitt p\u00e5 alvor bet\u00f8d alt. Jeg f\u00f8lte at noen behandlet meg som et medmenneske, ikke kun som \u00abenda et psykt tilfelle som m\u00e5 fikses\u00bb. De ga meg mulighet til \u00e5 kontakte de n\u00e5r som helst, og de fulgte meg opp- det utgjorde en enorm trygghet.", "Det har v\u00e6rt en livskamp jeg ikke kunne klart p\u00e5 egen h\u00e5nd. Familien min har v\u00e6rt de st\u00f8rste og viktigste st\u00f8ttespillerne mine, og det at jeg begynte \u00e5 snakke, og v\u00e6re \u00e5pen og \u00e6rlig til de rundt meg om mine psykiske problemer har faktisk reddet meg fra mange nedturer. Noe s\u00e5 enkelt, men samtidig noe s\u00e5 skummelt og eksponerende - \u00e5 snakke h\u00f8yt.", "Jeg tok min siste overdose i \u00e5rsskiftet 2012/2013 , og det f\u00f8rte til ventrikkelt\u00f8mming og kulling. Den natten p\u00e5 sykehuset fikk jeg \u00e5penbaringen, og bestemte meg for \u00e5 gj\u00f8re alt for \u00e5 bli frisk. N\u00e5 m\u00e5tte det ta slutt. F\u00f8rste steg var \u00e5 slutte p\u00e5 antidepressiva for godt. Jeg gikk da p\u00e5 en tredoblet dose. Det var skummelt fordi jeg ikke visste hvordan jeg kom til \u00e5 respondere n\u00e5r jeg hadde g\u00e5tt fire \u00e5r p\u00e5 disse pillene, men en ting var sikkert og det var at tilstanden ikke kunne bli verre enn det allerede var.", "Og siden da har jeg ALDRI v\u00e6rt s\u00e5 langt nede at jeg har \u00f8nsket \u00e5 ta selvmord, jeg har ALDRI v\u00e6rt s\u00e5 langt nede at jeg har tenkt tanken p\u00e5 \u00e5 ta selvmord, jeg har ALDRI v\u00e6rt s\u00e5 langt nede at jeg har tatt eller tenkt tanken p\u00e5 \u00e5 ta enda en overdose, og jeg har ALDRI v\u00e6rt s\u00e5 langt nede at jeg engang vil kutte meg selv.", "P\u00e5 papiret ble jeg frisk i januar i \u00e5r. Jeg sluttet hos psykologen, og har siden st\u00e5tt p\u00e5 \u00abegne\u00bb bein. Det har selvf\u00f8lgelig v\u00e6rt tilbakefall, men det h\u00f8rer med til tilfriskningsprosessen. Det er med tilbakefallene man bygger seg sterkere og f\u00e5r bevist for seg selv hvor man st\u00e5r. Jeg har bevist for meg selv at jeg st\u00e5r sterk, og nedturer jeg ville falt for tidligere, takler jeg n\u00e5.", "Jeg kan ikke unng\u00e5 gamle tvangstanker og destruktive tanker i hverdagen, men med mine erfaringer vet jeg hvor det g\u00e5r om jeg velger \u00e5 handle etter impulsene. Hverdagen som \u00abfrisk\u00bb synes jeg er skummel og vanskelig, jeg har s\u00e5 lenge v\u00e6rt vant til \u00e5 tenke og gj\u00f8re syke handlinger at en hver utfordring krever alt for \u00e5 takles p\u00e5 en ikke-destruktiv m\u00e5te.", "Det g\u00e5r faktisk ikke en eneste dag uten at jeg tenker \"Er dette verd det? Er det virkelig verd det \u00e5 fortsette \u00e5 g\u00e5 frisk-stien?\" og hver dag konkluderer jeg med at det er det. Selvf\u00f8lgelig er det verd \u00e5 leve framfor \u00e5 bare eksistere. Livet er s\u00e5 mye mer enn hva tankene dine forteller deg. Men for \u00e5 bli frisk m\u00e5tte jeg ikke bare \u00f8nske det, jeg m\u00e5tte ville det selv 110%.", "S\u00e5 hva vil min blottende eksponering si for meg etter dette innlegget? jeg har alltid v\u00e6rt \u00e5pen om mine psykiske problemer, men jeg har alltid ville sk\u00e5ne for de alvorligste detaljene. Jeg velger \u00e5 tro at dere t\u00e5ler \u00e5 h\u00f8re historien min, for dette er ikke noe \u00e5 gispe over. Jeg er \u00e9n av s\u00e5 uendelig mange skjebner som ble et offer for psykisk sykdom, og de andre skjebnene som utgj\u00f8r statistikkene er vanskelige \u00e5 spotte. De sykeste smiler.", "Jeg vil til slutt minne om at jeg hadde ikke v\u00e6rt den personen jeg er idag, med mine verdier, om jeg ikke hadde g\u00e5tt gjennom dette helvetet. Og jeg har bekjempet sykdommen n\u00e5. Men selv om dette er fortid og ikke n\u00e5tid s\u00e5 vil min sykdomshistorie alltid v\u00e6re en del av meg. Min styrke og stolthet."]}, {"field": "category0", "value": "nyheter"}, {"field": "category1", "value": "nyheter|psykiatri"}, {"field": "contenthash", "value": "5b960124dcf047f2e29b6cf9ec6006f034162f504c93f4020dbf7750813d695e"}, {"field": "createtime", "value": "2014-07-01T11:45:51.556Z"}, {"field": "description", "value": "- Min syvende og siste psykolog avskydde jeg fra f\u00f8rste m\u00f8te, men hun ble den beste samtalepartneren som jeg kunne dele absolutt hver tabubelagte detalj med."}, {"field": "dominantimage", "value": "http://www.adressa.no/incoming/article9852142.ece/ALTERNATES/w980-default/Karen03.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/20fded539eb6eb3af0a0c2d6585f7cc9f83dacba.jpg?599a5a39"}, {"field": "dominantthumbnaildimensions", "value": "300x169"}, {"field": "heading", "value": "De stolte blindt p\u00e5 smilet mitt -adressa.no"}, {"field": "id", "value": "20fded539eb6eb3af0a0c2d6585f7cc9f83dacba"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "psykiatri"]}, {"field": "kw-classification", "value": "health-and-fitness"}, {"field": "kw-concept", "value": ["f\u00f8lte", "syk", "sykdom", "frisk", "helse", "psykolog", "dag", "innleggelse", "stolte blindt", "mitt", "tanken", "psykisk helse", "dose", "dele", "tenkt", "verd", "stolte", "psykisk", "smilet mitt"]}, {"field": "kw-entity", "value": ["flink", "h\u00e5p", "\u00f8stmarka", "karen", "spesialpost 4"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/psykiatri"]}, {"field": "og-image", "value": "http://www.adressa.no/incoming/article9852142.ece/ALTERNATES/w980-default/Karen03.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "De stolte blindt p\u00e5 smilet mitt"}, {"field": "og-type", "value": "article"}, {"field": "og-url", "value": "http://www.adressa.no/nyheter/psykiatri/article9852029.ece"}, {"field": "pageclass", "value": ["article"]}, {"field": "publishtime", "value": "2014-05-26T11:22:25.000Z"}, {"field": "recs-articleid", "value": "9852029"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|psykiatri"}, {"field": "recs-publishtime", "value": "2014-05-26T11:22:25.000Z"}, {"field": "recs-rawtitle", "value": "De stolte blindt p\u00e5 smilet mitt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/psykiatri"]}, {"field": "teaser", "value": "- Min syvende og siste psykolog avskydde jeg fra f\u00f8rste m\u00f8te, men hun ble den beste samtalepartneren som jeg kunne dele absolutt hver tabubelagte detalj med."}, {"field": "thumbnail", "value": "http://content-thumbnail.cxpublic.com/content/thumbnail200x150/20fded539eb6eb3af0a0c2d6585f7cc9f83dacba.jpg?599a5a39"}, {"field": "thumbnailfullheightdimensions", "value": "200x3399"}, {"field": "timestamp", "value": "2017-08-21T03:57:45.000Z"}, {"field": "title", "value": "De stolte blindt p\u00e5 smilet mitt"}, {"field": "url", "value": "http://www.adressa.no/nyheter/psykiatri/article9852029.ece"}, {"field": "urlhash", "value": "20fded539eb6eb3af0a0c2d6585f7cc9f83dacba"}], "score": 0.51014525, "siteId": "9222270286501375973", "id": "20fded539eb6eb3af0a0c2d6585f7cc9f83dacba"}

