{"fields": [{"field": "modifiedtime", "type": "time", "value": "2017-03-05T18:57:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": "benedicte a. bakken"}, {"field": "body", "value": ["Saken oppdateres.", "Idrett: H\u00e5ndball", "Klubb: Fana", "Yrke: SFO-medarbeider", "Alder: 20", "Bosted: Paradis", "Tidligere klubber: Molde", "Aktuell: Toppscorer i 1. divisjon og ligger an til opprykk med Fana", "Hun er ikke mer enn 1,63 meter p\u00e5 sokkelesten, men Fana-spiller Emilie Hovden regjerer i norsk 1. divisjon. H\u00e5ndballspilleren st\u00e5r med 152 scoringer hittil denne sesongen, noe som utgj\u00f8r rundt en fjerdel av alle scoringene til Fana. Bare Skrim Kongsberg har scoret flere i 1. divisjon.", "\u2013 Jeg var \u00abhun lille\u00bb, forteller Hovden og henviser til tiden da hun som 14-\u00e5ring spilte med jenter som var to \u00e5r eldre enn henne.", "Hovden skiller seg ikke bare ut p\u00e5 grunn av sin effektive skuddarm. I en sport hvor de fleste spillerne ligger mellom 1,70 og 1,80 meter i h\u00f8yden, er det imponerende hvordan den 1,63 meter h\u00f8ye Fana-jenten presterer.", "\u2013 Jeg m\u00e5 bruke det jeg har, og jeg bruker h\u00f8yden som en fordel. Jeg kan ikke sitte og grine fordi jeg ikke er 1,80 h\u00f8y. Jeg pr\u00f8ver \u00e5 bruke det jeg er god p\u00e5, som fart, styrke og hurtighet. N\u00e5r jeg bruker hurtigheten, henger ikke de h\u00f8ye med, sier Hovden.", "\u2013 Har h\u00f8yden din v\u00e6rt en utfordring for deg?", "\u2013 Jeg f\u00f8ler ikke at det har hindret meg p\u00e5 noen som helst m\u00e5te. Selvf\u00f8lgelig hadde det v\u00e6rt g\u00f8y \u00e5 v\u00e6re h\u00f8yere, men for eksempel Nora M\u00f8rk har f\u00e5tt det til. Jeg er ikke s\u00e5 mye lavere enn henne. Jeg har f\u00e5tt h\u00f8re at jeg ikke f\u00e5r v\u00e6re back fordi jeg er for lav, men jeg liker best \u00e5 spille back. Og jeg har da klart \u00e5 gj\u00f8re det gjennom karrieren.", "Tertnes-trener Tore Johannessen p\u00e5peker at det er viktig at Hovden spiller p\u00e5 andre kvaliteter p\u00e5 grunn av h\u00f8yden sin.", "\u2013 Ser man p\u00e5 det norske landslaget, s\u00e5 har de en mye lavere bakspillerrekke enn mange andre lag, men likevel vinner de. Det handler f\u00f8rst og fremst om kvalitetene, og om man ikke har h\u00f8yden, er man avhengig av \u00e5 ha ekstreme kvaliteter p\u00e5 andre omr\u00e5der.", "Johannessen har lagt merke til Hovdens prestasjoner denne sesongen, og han er imponert over storscoreren.", "\u2013 Hun har hatt en meget bra sesong og har v\u00e6rt helt avgj\u00f8rende for Fana denne sesongen, sier treneren.", "Etter tapet mot Skrim Kongsberg s\u00f8ndag, ligger Fana p\u00e5 andreplass, \u00e0 poeng med Skrim og Molde, fire poeng bak Fredrikstad p\u00e5 f\u00f8rsteplass. Etter en sv\u00e6rt god sesong med hele 13 seirer, kan sesongen ende opprykk. I 2015 hentet nyopprykkede Molde toppscoreren, og n\u00e5 er det p\u00e5 ny eliteserieklubber som har merket seg den 1,63 meter h\u00f8ye spilleren.", "\u2013 Det er veldig kjekt \u00e5 f\u00e5 henvendelser, men n\u00e5 er det Fana, og dr\u00f8mmen er \u00e5 rykke opp med dem, sier Hovden.", "\u2013 Har Hovden v\u00e6rt interessant for Tertnes, Johannessen?", "\u2013 Vi f\u00f8lger med p\u00e5 talentene i byen, men v\u00e5r utfordring er \u00e5 ha en tropp som er satt godt sammen. Vi m\u00e5 se p\u00e5 hvilke posisjoner vi trenger spillere i, men hvilke planer vi har etter sesongen kan vi ikke si s\u00e5 mye om, svarer Tertnes-treneren.", "Da Hovden valgte \u00e5 reise fra Bergen for \u00e5 spille for Molde, fikk hun f\u00f8le p\u00e5 hva det vil si \u00e5 v\u00e6re nyopprykket i eliteserien. Laget rykket ned igjen til 1. divisjon etter at de tapte kvalifiseringen.", "\u2013 Vi var unge og nyopprykket, s\u00e5 det var litt vanskelig \u00e5 finne niv\u00e5et. Vi tapte en del kamper, og n\u00e5r man g\u00e5r fra \u00e5 vinne over halvparten av kampene i Fana til \u00e5 tape syv kamper p\u00e5 rad, s\u00e5 gj\u00f8r det noe med selvtilliten, forteller Hovden.", "Hun vet hvilke utfordringer man har som nyopprykket lag, og er forberedt p\u00e5 hva som venter dersom Fana skulle rykke opp:", "\u2013 N\u00e5r man gj\u00f8r det bra, f\u00f8les alt s\u00e5 enkelt. B\u00e5de p\u00e5 trening og i kamp. Men n\u00e5r du f\u00e5r mange tap, blir trening og kamp vanskeligere. Jeg tror det blir den st\u00f8rste utfordringen om vi rykker opp. Alt kommer til \u00e5 bli snudd p\u00e5 hodet, vi kommer til \u00e5 g\u00e5 fra \u00e5 v\u00e6re et av topplagene til \u00e5 bli det d\u00e5rligste.", "Hovden mener at hun har vokst mentalt etter opplevelsen i Molde.", "\u2013 Jeg m\u00e5tte l\u00f8fte alt jeg gjorde, og av og til s\u00e5 bommet jeg mye, og det var en mental utfordring. Det var p\u00e5 det omr\u00e5det jeg vokste mest, sier hun.", "Men erfaringene fra Molde skremmer ikke Hovden:", "\u2013 Alle starter jo p\u00e5 null poeng, og selvf\u00f8lgelig vil vi ha en sjanse. Blant de \u00f8verste og midten av tabellen er det en egen greie, men blant de nederste lagene kan alt skje. Det handler om \u00e5 ta poeng i de kampene du skal ta poeng i.", "Hovden legger ikke skjul p\u00e5 at noe av det som ville v\u00e6rt g\u00f8yest med et eventuelt opprykk, ville v\u00e6rt lokaloppgj\u00f8r mot Tertnes. Johannessen sier seg enig med Fana-spilleren.", "\u2013 Det er absolutt rom for et eliteserielag til. N\u00e5r det skjer, er vanskelig \u00e5 si, men det er mange unge spillere i Bergen som kan sl\u00e5 gjennom. Det som blir viktig for klubbene her i byen er at vi klarer \u00e5 beholde spillerne v\u00e5re, spesielt de beste, poengterer Johannessen.", "Og en av de beste for \u00f8yeblikket er den \u00ablille\u00bb storscoreren fra Fana. Men Hovden lar ikke suksessen bli noen sovepute, tvert imot.", "\u2013 Dette er min beste sesong hittil, men selvsagt skal jeg bli bedre. Jeg har ikke n\u00e5dd mitt beste, og jeg skal bli mye bedre enn dette her, sier Hovden."]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "4a16a4069d35d5c5a4cce94fb711b93534472362b7004477e8fdb1aacdf07ca5"}, {"field": "createtime", "value": "2017-03-03T11:53:33.000Z"}, {"field": "description", "value": "\u2013 N\u00e5r jeg bruker hurtigheten, henger ikke de h\u00f8ye med, sier Emilie Hovden."}, {"field": "heading", "value": ["Hun er toppscorer i 1. divisjon. Og hun er 1,63 meter h\u00f8y. -adressa.no", "\u2013 Jeg bruker h\u00f8yden som en fordel", "\u2013 En meget bra sesong", "Interesse fra eliteserieklubber", "Vet hva det vil si \u00e5 v\u00e6re nyopprykket", "Rom for flere topplag i Bergen"]}, {"field": "id", "value": "fb8a848e717b895a256f8dd64c70b2787b791cdb"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-concept", "value": ["bruker h\u00f8yden", "spille", "poeng", "rykke", "divisjon", "h\u00f8yden", "sesong", "bruker hurtigheten", "h\u00f8y", "kamp"]}, {"field": "kw-entity", "value": ["tertnes", "fana", "skrim og molde", "skrim kongsberg"]}, {"field": "kw-location", "value": ["bergen", "fredrikstad", "molde"]}, {"field": "kw-pageclass", "value": "article"}, {"field": "kw-person", "value": ["tore johannessen", "nora m\u00f8rk", "emilie hovden"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "https://vertical.snd.no/images/8c12a258-cdb4-4703-b17a-8b73380bf9b3?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hun er toppscorer i 1. divisjon. Og hun er 1,63 meter h\u00f8y."}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Hun-er-toppscorer-i-1-divisjon-Og-hun-er-1_63-meter-hoy-231325b.html"}, {"field": "pageclass", "value": null}, {"field": "publishtime", "value": "2017-03-03T07:11:38.000Z"}, {"field": "recs-articleid", "value": "231325"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2017-03-03T07:11:38.000Z"}, {"field": "recs-rawtitle", "value": "Hun er toppscorer i 1. divisjon. Og hun er 1,63 meter h\u00f8y. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "\u2013 N\u00e5r jeg bruker hurtigheten, henger ikke de h\u00f8ye med, sier Emilie Hovden."}, {"field": "thumbnail", "value": "http://content-thumbnail.cxpublic.com/content/thumbnail200x150/fb8a848e717b895a256f8dd64c70b2787b791cdb.jpg?58bc8a72"}, {"field": "thumbnailfullheightdimensions", "value": "200x1836"}, {"field": "timestamp", "value": "2017-03-05T22:00:18.000Z"}, {"field": "title", "value": "Hun er toppscorer i 1. divisjon. Og hun er 1,63 meter h\u00f8y."}, {"field": "url", "value": "http://www.adressa.no/100Sport/ballsport/Hun-er-toppscorer-i-1-divisjon-Og-hun-er-1_63-meter-hoy-231325b.html"}, {"field": "urlhash", "value": "fb8a848e717b895a256f8dd64c70b2787b791cdb"}], "score": 1.0950307, "siteId": "9222270286501375973", "id": "fb8a848e717b895a256f8dd64c70b2787b791cdb"}

