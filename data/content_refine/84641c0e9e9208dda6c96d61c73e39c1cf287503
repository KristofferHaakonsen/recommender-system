{"fields": [{"field": "modifiedtime", "type": "time", "value": "2012-06-20T09:49:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tone m\u00f8rkved"}, {"field": "body", "value": ["Saken oppdateres.", "- Oldemors verden var ikke en verden av gr\u00e5toner. Svart/hvitt-fotografiet kan narre oss til \u00e5 tro det, men de fotografiske platene som stammer fra laboratoriet til Levanger-fotografen Harald Renbj\u00f8r (1889-1956), viser folk og omgivelser like fargerike som dem vi er vant til i dag, sier museumsbestyrer Nils Torske.", "De siste 20 \u00e5rene har han v\u00e6rt ansatt ved Levanger museum og arbeidet med samlingene, f\u00f8rst som museumsfotograf, dernest ogs\u00e5 som bestyrer for samlingene. Han har inng\u00e5ende kunnskap om donasjonene til museet, og ikke minst den omfattende Renbj\u00f8r-samlingen.", "\u2013Den er intakt og uvanlig rikholdig, sier Nils Torske.", "\u2013Her p\u00e5 Levanger i Harald Renbj\u00f8rs laboratorium startet norsk fargefoto for hundre \u00e5r siden.", "Levanger museum har i sin varetekt rundt 560000 fotografier, negativer og glassplater fra fotografer og fotografforetninger i Nord-Tr\u00f8ndelag. Renbj\u00f8r-samlingen st\u00e5r likevel i en s\u00e6rstilling. For det f\u00f8rste p\u00e5 grunn av pionerareidet innen fargefotografering, som det finnes 3000 fargebilder etter i samlingen. For det andre p\u00e5 grunn av at kjemilaboratoriet til Harald Renbj\u00f8r er bevart helt komplett, ned til hver minste kjemikalieflaske. Laboratoriet ble innredet i begynnelsen av 1930-\u00e5rene.", "Likeledes finnes en mengde fotografisk utstyr, noe av det hjemmelaget eller supplert med hjemmelagede deler eller forbedringsmekanismer. Laboratoriet er avfotografert, m\u00e5lt opp og pakket ned s\u00e5 det kan settes opp igjen akkurat slik det stod.", "\u2013N\u00e5 ser vi fram til \u00e5 rekonstruere det her p\u00e5 museet, sier Nils Torske. Et gammelt dagslysstudio fra ca. 1900 skal ogs\u00e5 rekonstrueres, og gjenstander fra et m\u00f8rkerom skal p\u00e5 plass, s\u00e5 publikum kan f\u00e5 et inntrykk av hvordan fotografene arbeidet fra over hundre \u00e5r tilbake og opp til den digitale tidsalder.", "Forel\u00f8pig stiller museet ut en rekke eldre kameraer og annet fotografisk utstyr, bl.a. trefargekameraet fra Renbj\u00f8r og kameraer fra andre fotoforretninger i fylket, og skiftende utstillinger av historiske fotografier.", "Harald Renbj\u00f8r hadde overtatt forretningen Isachsen og Renbj\u00f8r p\u00e5 Levanger etter faren sin, orgelprodusent Peter Kahrs Renbj\u00f8r. Firmaet ble opprettet p\u00e5 midten av 1800-tallet og produserte harmonier og orgler. Fra 1926 ble det ogs\u00e5 musikkhandel, radioforretning og fotohandel med laboratorium for fremkalling og kopiering av svart/hvitt-film. \u2013Harald Renbj\u00f8r hadde mange talenter, forteller museumsbestyrer Nils Torske.", "\u2013De fleste forbinder navnet hans med fotografi, men selv kalte han seg aldri fotograf. Han hadde kunstnerisk sans for motiver og malte gode akvareller, og mange ganger fotograferte han motivene fordi han ville male dem. Han laget ogs\u00e5 mange innretninger innen fotografisk utstyr. Men f\u00f8rst og fremst var Harald Renbj\u00f8r kjemiker og drev med eksperimentell forskning.", "Fargefotografering og -fremkalling var hans tema, og allerede f\u00f8r han dro ut for \u00e5 utdanne seg, hadde han begynt \u00e5 eksperimentere med det. Renbj\u00f8r studerte ved K.K. Graphische Lehr- und Versuchsanstalt i Wien og deretter kjemi ved NTH i Trondheim. Han kom tilbake til familiebedriften i Levanger etter en periode f\u00f8rst som assistent ved universitetet i Kristiania og som l\u00e6rer i landbrukskjemi ved Norges Landbrugsh\u00f8iskole.", "Vel hjemme i familiefirmaet p\u00e5 Levanger fortsatte han med det han aller helst ville: Utpr\u00f8vingen av forgefotografering, fremkalling og kopiering, og fremst av alt: reproduksjon av fargefoto.", "\u2013I materialet etter firmaet Renbj\u00f8r har vi funnet eksempler p\u00e5 de aller fleste teknikker og reproduksjonsm\u00e5ter i fargefilmens historie. Det foregikk en utstrakt eksperimentering flere steder i Europa. Renbj\u00f8r utpr\u00f8vde alle de kjente prosessene, og eksperimenterte seg fram. Slik fant han for eksempel ut hvordan Agfacolors flersjikts fargefilm skulle fremkalles. Han satte nok en st\u00f8kk i Agfa-standen p\u00e5 fotomessen i K\u00f6ln i 1939 da tyskerne oppdaget at en ukjent norsk kjemiker hadde full innsikt i forretningshemmeligheten deres. Han visste like mye som dem, forteller Nils Torske.", "Renbj\u00f8r var alts\u00e5 i verdensteten. En boksamling p\u00e5 ca 400 bind om kjemi og fotografirelaterte emner og abonnement p\u00e5 ledende engelske og tyske fagtidsskrifter forteller om en fagmann som fulgte godt med. I boka Levanger museum har utgitt om Harald Renbj\u00f8r, \u00ab\u00bfog det ble farger\u00bb(2003), skriver Torske at Renbj\u00f8r ogs\u00e5 tok en tur innom kinoen i nabobygget til forretningen og sakset en rute eller to fra nye fargefilmer etter hvert som de kom.", "To forhold gj\u00f8r at s\u00e5 vidt mye er bevart for ettertiden fra firmaet Renbj\u00f8r: Harald Renbj\u00f8rs s\u00f8nn Per (1919-2004) f\u00f8rte bedriften videre og kastet ingenting etter faren, og han og kona Grete har raust delt sine kunnskaper og erindringer med museet. I 2001 donerte familien Renbj\u00f8r ogs\u00e5 alt fra det nedlagte firmaet til Levanger museum.", "\u2013Per Renbj\u00f8r henvendte seg til oss i 2000 for \u00e5 h\u00f8re om museet var interessert i \u00e5 overta det han hadde fra det nylig nedlagte firmaet Renbj\u00f8r. Han hadde tatt vare p\u00e5 alt b\u00e5de etter farens og sin egen virksomhet. Da jeg fikk se hva han hadde, og som enn\u00e5 stod slik det var da det var i bruk, forstod jeg at n\u00e5 m\u00e5tte han fortelle alt han visste og husket fra sitt og farens livsverk, sier Nils Torske.", "Dermed satte han i gang et omfattende samarbeid med Per Renbj\u00f8r.", "\u2013Vi gjennomgikk materialet, og jeg intervjet ham ogs\u00e5 to-tre dager i uka over ett og et halvt \u00e5r, og pumpet ham for opplysninger. Resultatet er seks timer intervju p\u00e5 video og betraktelig mer p\u00e5 lydb\u00e5nd. Blant annet to hele timer bare om teknikk.", "Som faren gikk ogs\u00e5 Per Renbj\u00f8r p\u00e5 NTH og ble ferdig diplomingeni\u00f8r i kjemi under krigen, f\u00f8r han reiste tilbake til familiefirmaet p\u00e5 Levanger I 1948 etablerte far og s\u00f8nn Norges f\u00f8rste laboratorium for fremkalling av fargefilm. Da faren d\u00f8de, f\u00f8rte Per firmaet videre til det ble avviklet mot slutten av 1990-tallet.", "B\u00e5de far og s\u00f8nn tok vare p\u00e5 utstyr som hadde v\u00e6rt i bruk i forretningen eller laboratoriet. Hele tiden holdt firmaet til i samme byg\u00e5rd, H\u00e5kon den godes gate 1 B p\u00e5 Levanger, s\u00e5 flytting ble heller ikke noe p\u00e5skudd for \u00e5 avhende gammelt utstyr. Ble det for fullt, ble overfl\u00f8dig utstyr ryddet unna og lagret p\u00e5 loftet og i kjelleren. Per Renbj\u00f8r var heller ikke kjent for \u00e5 ha det s\u00e5 ryddig p\u00e5 kontoret p\u00e5 bakrommet i musikk- og fotoforretningen sin.", "\u2013Det fortelles at han en gang fant en sykkel p\u00e5 skrivebordet, smiler Nils Torske. Han g\u00e5r ikke god for historien, men kan bekrefte at p\u00e5 bakrommet gikk det ganger mellom stabler av utstyr og papir. Men Per Renbj\u00f8r visste likevel n\u00f8yaktig hvor han hadde alt.", "Et unntak var negativene til bildene Per Renbj\u00f8r tok da ofrene for Majavatn-aff\u00e6ren skulle graves opp sommeren 1945. Renbj\u00f8r ble tilkalt til Falstadskogen der 30 menn fra motstandsbevegelsen p\u00e5 Helgeland var blitt skutt i oktober 1942. N\u00e5 skulle krigens forbrytelser fotodokumenteres for p\u00e5talemakt og ettertid.", "\u2013Vi visste at negativene fantes, men Renbj\u00f8r husket ikke over 50 \u00e5r etterp\u00e5 hvor de hadde tatt veien, sier Nils Torske, som lette h\u00f8yt og lavt i m\u00e5nedsvis.", "\u2013Vi var ferdige med \u00e5 gjennomg\u00e5 alt materialet og hadde egentlig gitt opp \u00e5 finne dem da jeg p\u00e5 innskytelse l\u00f8ftet p\u00e5 noe papir i en skuff en dag senvinters 2002. Der l\u00e5 negativene, pent innpakket. Da hadde jeg ogs\u00e5 spurt etter negativene vidt og bredt b\u00e5de innenlands og utenlands, bl.a. i Bundesarchiv og i Imperial War Museum. S\u00e5 ligger de alts\u00e5 i en skuff p\u00e5 Levanger. Takket v\u00e6re Per Renbj\u00f8r har Levanger museum ogs\u00e5 en unik samling p\u00e5 234 bilder fra andre verdenskrig, tatt av tyske soldater. Soldatene hadde hver sin filmkvote og ble oppmuntret til \u00e5 fotografere og sende bilder hjem til familiene sine. De som holdt til i Levanger-omr\u00e5det kom til Renbj\u00f8r for fremkalling og kopiering. \u2013Det Per Renbj\u00f8r gjorde, var ikke uten risiko. Nattestid tok han ekstra tjuvkopier av soldatenes filmer. Det er tydelig \u00e5 se at flere av bildene hadde etterretningsverdi. Renbj\u00f8r snakket lite om dette, men vi vet at han var i kontakt med motstandsbevegelsen allerede i studietiden. Det er n\u00e6rliggende \u00e5 tro at enkelte av bildene fant veien ogs\u00e5 helt andre steder enn dit Wermacht hadde tenkt, antyder Nils Torske.", "Krigsbildene var lenge ansett som tapt da Per Renbj\u00f8rs enke Grete fant dem i 2004. Et utvalg av dem ble utstilt p\u00e5 Levanger museum for f\u00f8rste gang i fjor sommer. Levanger museum er blitt en del av Stiklestadmuseene. Noe av bakgrunnen for sammensl\u00e5ing av museer i Norge er at st\u00f8rre deler av midlene skal kunne kanaliseres til museumsfaglige form\u00e5l.", "\u2013Det regner vi med vil skje, sier Nils Torske. Som eneste fast ansatte ved museet har han ikke problemer med \u00e5 f\u00e5 dagene til \u00e5 g\u00e5. Utenlandske fagfolk anser Levanger museums samling innen trefargefotografi \u00e5 v\u00e6re fullt p\u00e5 h\u00f8yde med materialet ved det velrenommerte Teknisk museum i M\u00fcnchen. Den russiske eksperten p\u00e5 trefargefotografi, Viktor Minasjin, vurderer samlingen p\u00e5 Levanger blant verdens fem viktigste. Minasjin kom ens \u00e6rend til Levanger for \u00e5 ta samlingen i \u00f8yesyn, og forel\u00f8pig har kontakten resultert i den interessante russiske og renbj\u00f8rske trefargefotoutstillingen som \u00e5pnet i forrige uke.", "\u2013Samarbeidet med Minasjin er en stor inspirasjon. Det har gitt oss nye p\u00e5minnelser om hvilken historisk og fotografisk skatt vi har her p\u00e5 Levanger, sier Nils Torske."]}, {"field": "category0", "value": "nyheter"}, {"field": "contenthash", "value": "c544c27801bf85e05bc2b34e60bd65da00f6c7a3833f4dad71f43f17dbcb33eb"}, {"field": "createtime", "value": "2014-09-20T09:46:08.656Z"}, {"field": "description", "value": "\u2013 Oldemors verden var ikke en verden av gr\u00e5toner."}, {"field": "dominantimage", "value": "http://www.adressa.no/incoming/article1314682.ece5/ALTERNATES/w980-default/84_c"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/84641c0e9e9208dda6c96d61c73e39c1cf287503.jpg?5960a02c"}, {"field": "dominantthumbnaildimensions", "value": "300x169"}, {"field": "heading", "value": ["Fotografisk livsverk p\u00e5 museum -adressa.no", "Laboratoriet intakt", "Kjemiker og forsker", "I verdensteten", "Omfattende dokumentasjon", "Kastet aldri noe", "Bilder fra krigen"]}, {"field": "id", "value": "84641c0e9e9208dda6c96d61c73e39c1cf287503"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "science"}, {"field": "kw-company", "value": "agfa"}, {"field": "kw-concept", "value": ["fotografi", "firmaet", "fotografisk utstyr", "museum", "utstyr", "museet"]}, {"field": "kw-entity", "value": ["wermacht", "graphische lehr", "levanger i", "renbj\u00f8r", "isachsen og renbj\u00f8r", "norges landbrugsh\u00f8iskole", "grete", "stiklestadmuseene", "teknisk", "h\u00e5kon", "kristiania", "helgeland", "imperial war museum", "versuchsanstalt", "bundesarchiv", "k.k. graphische lehr", "falstadskogen", "per renbj\u00f8r", "majavatn", "agfacolors"]}, {"field": "kw-location", "value": ["k\u00f6ln", "europa", "trondheim", "m\u00fcnchen", "wien", "nord-tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["peter kahrs renbj\u00f8r", "nils torske", "viktor minasjin", "harald renbj\u00f8r"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1314682.ece5/ALTERNATES/w980-default/84_c"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fotografisk livsverk p\u00e5 museum"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1338098.ece"}, {"field": "pageclass", "value": ["article"]}, {"field": "publishtime", "value": "2009-06-12T07:59:21.000Z"}, {"field": "recs-articleid", "value": "866329"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2009-06-12T07:59:21.000Z"}, {"field": "recs-rawtitle", "value": "Fotografisk livsverk p\u00e5 museum -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "\u2013 Oldemors verden var ikke en verden av gr\u00e5toner."}, {"field": "thumbnail", "value": "http://content-thumbnail.cxpublic.com/content/thumbnail200x150/84641c0e9e9208dda6c96d61c73e39c1cf287503.jpg?5960a02c"}, {"field": "thumbnailfullheightdimensions", "value": "200x3407"}, {"field": "timestamp", "value": "2017-07-08T09:04:44.000Z"}, {"field": "title", "value": "Fotografisk livsverk p\u00e5 museum"}, {"field": "url", "value": "http://www.adressa.no/nyheter/article1338098.ece"}, {"field": "urlhash", "value": "84641c0e9e9208dda6c96d61c73e39c1cf287503"}], "score": 0.7878534, "siteId": "9222270286501375973", "id": "84641c0e9e9208dda6c96d61c73e39c1cf287503"}

