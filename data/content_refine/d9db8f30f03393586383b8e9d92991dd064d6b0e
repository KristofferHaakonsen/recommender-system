{"fields": [{"field": "modifiedtime", "type": "time", "value": "2013-01-29T10:27:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "marte s. tveit"}, {"field": "body", "value": ["Saken oppdateres.", "Fra jeg gikk p\u00e5 barneskolen kan jeg huske at v\u00e5re l\u00e6rere en gang var p\u00e5 ett eller annet kurs. Fast standard var at n\u00e5r de kom tilbake igjen, virket det som om de skulle revolusjonere b\u00e5de undervisningen og de skulle finne opp kruttet enda en gang til. Et av de elementene jeg husker best p\u00e5, er noe som heter for en hemmelig venn. Dette dreide seg om at hver enkelt elev fikk ett navn p\u00e5 en annen elev, som de skulle skrive brev til. P\u00e5 slutten skulle det st\u00e5 \u00abHilsen, en hemmelig venn\u00bb. Dette var s\u00f8tt, vil nok mange si. Ordene skulle v\u00e6re fine og myke. Jeg fant igjen disse brevene en gang jeg lette gjennom noen kasser. Der var det, brevet fra min hemmelige venn. Brevet var skrevet med en ust\u00f8dig skrift, fra en gutt p\u00e5 ti \u00e5r. Fra barneskolen, ungdomsskolen og videreg\u00e5ende har jeg mange minner. Men de blir f\u00e6rre og f\u00e6rre gjennom \u00e5rene.", "Hva skyldes det? Skyldes det at jeg snart faller inn i kategorien yngre dement eller skyldes dette at kroppen, hjernen og hjertet kobler inn kroppens naturlige forsvarsmekanismer og fortrenger det hele? Jeg var vel aldri en typisk A4-gutt. Jeg kledde meg ut som en dominant versjon dronning Sonja allerede i barnehagen og lekte heller Barbie og Hotel C\u00e6sar med nabojentene i stedet for \u00e5 dra ned til parken og spille fotball med guttene. Jeg skal ikke nekte for at jeg ikke har v\u00e6rt innom fotballbanen, alts\u00e5. P\u00e5 fotballbanen var min st\u00f8rste bragd \u00e5 score to m\u00e5l i en kamp vi tapte 3 \u2013 0. Bortelaget jublet, mens mitt eget lag buet \u2013 buingen har jeg blitt vant til gjennom \u00e5rene. Kanskje har de ikke direkte buet, men f\u00f8lelsen av \u00e5 bli buet etter har v\u00e6rt der. For eksempel da jeg, som eneste i en klasse p\u00e5 20, ikke ble invitert i Hanne sin bursdag n\u00e5r hun feiret \u00e5tte \u00e5r eller da jeg ble glemt n\u00e5r det skulle skje noe i klassen. Da var jeg lett \u00e5 glemme. Hvis dere leser dette, mine klasser opp gjennom \u00e5rene, det er ikke lett \u00e5 glemme.", "\u00c5rene gikk og jeg var klar for \u00e5 starte p\u00e5 ungdomsskolen. Gjennom barneskolen hadde jeg blitt mer og mer gjort klar over at jeg var en taper, at jeg ikke fortjente \u00e5 ha det bra og at jeg var helt sykt spesiell. Enklere var det ikke sommeren jeg skulle starte p\u00e5 ungdomsskolen. Jeg sto og tittet p\u00e5 meg selv i speilet og sa det h\u00f8yt \u2013 Jeg er homofil. En setning sammensatt av tre ord \u2013 tre f\u00e6le ord \u2013 tre ord som fikk meg til \u00e5 vurdere om jeg skulle finne n\u00e6rmeste n\u00f8dutgang ut av livet. Hvordan vil livet mitt bli? Kommer jeg til \u00e5 ende opp som \u00e5 droppe ut av skolen, bli arbeidsl\u00f8s, uf\u00f8retrygdet og p\u00e5 jakt etter sm\u00e5gutter med kamferdrops i venstre lomme? Vil det bli verre? Blir det bedre?", "Ungdomsskole\u00e5rene gikk. Mye rart skjedde der ogs\u00e5. Drapstrusler p\u00e5 sl\u00f8ydsalen (hendte en gang, var visst noe man m\u00e5tte godta, siden min medelev var fra \u00d8st-Europa ikke helt \u00abskj\u00f8nte\u00bb reglene i Norge), utestenging og upassende kommentarer var ogs\u00e5 vanlig der. Videreg\u00e5ende var som en fryser \u2013 ja, jeg ble mye fryst ut. Gikk fra gruppe til gruppe uten \u00e5 f\u00e5 en slags bekreftelse og \u00e5 bli m\u00f8tt med fullstendig stillhet og stans i alle samtaleemner. Litt av redningen min ble Anna, Silje og P\u00e5l. Og Marianne. M\u00e5 ikke glemme Marianne, skolens lysglimt som kan gi hvert eneste menneske og levende organisme i hele universet, et smil om munnen. Dagene ble ikke fullt s\u00e5 lange og s\u00e5 traurige lengre. Plutselig var vi ferdig p\u00e5 videreg\u00e5ende og den indre gleden var stor. Den kan ikke beskrives.", "Kan virkelig livet ta en s\u00e5 radikal endring helt fra det svarteste m\u00f8rket av vinteren til de lyseste og deiligste sommerm\u00e5nedene? Jeg er ikke der enn\u00e5. Fremdeles har jeg kommet til v\u00e5ren, men det bedrer seg. Det blir bedre, det lover jeg deg. Alle vonde ord og vonde handlinger skal aldri bli glemt, de kan aldri bli glemt. Uansett om jeg vil eller ikke, kommer de til \u00e5 v\u00e6re en del av meg, min personlighet. Jeg m\u00e5 l\u00e6re meg \u00e5 leve med fortiden og det som har skjedd. Jeg ser ikke p\u00e5 dette lenger som en svakhet, jeg ser p\u00e5 det som en av mine st\u00f8rste styrker i mitt daglige m\u00f8te med mennesker i alle aldre, alle livets faser og fra alle samfunnslag.", "Vet du forresten hva det stod i brevet? \u00abDu er flink til \u00e5 v\u00e6re deg selv. Du er flink til \u00e5 late som om du har det bra. Selv om jeg kanskje ikke viser det, er jeg glad i deg og glad for at du g\u00e5r i min klasse.\u00bb Din hemmelige venn.", "S\u00e5 til deg, min hemmelige venn. Jeg vet hvordan du har det. Jeg ser hvordan du har det, jeg har v\u00e6rt der selv og jeg kan love deg at det blir bedre. Du er hovedpersonen i ditt eget liv \u2013 gi deg selv det livet du elsker! Husk at det som er din svakhet n\u00e5 kan bli en av dine st\u00f8rste styrker. Og det du kanskje hater mest ved deg selv akkurat n\u00e5, kan komme til \u00e5 bli en av de tingene som folk setter st\u00f8rst pris p\u00e5 deg for i fremtiden. Det vil bli bedre \u2013 jeg garanterer!", "Hilsen,", "din hemmelige venn (19)"]}, {"field": "category0", "value": "meninger"}, {"field": "category1", "value": "meninger|snakkut"}, {"field": "contenthash", "value": "ccaab55d239fe4abbe32b40e2feed5bcb6bf84316c7d2db15608d07d7daf77df"}, {"field": "createtime", "value": "2017-05-02T03:27:32.000Z"}, {"field": "description", "value": "Minnene fra skole\u00e5rene blir f\u00e6rre og f\u00e6rre. Kroppens forsvarsmekanismer fortrenger det hele."}, {"field": "dominantimage", "value": "http://www.adressa.no/incoming/article7025419.ece/ALTERNATES/w980-default/shutterstock_114184216.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d9db8f30f03393586383b8e9d92991dd064d6b0e.jpg?599093de"}, {"field": "dominantthumbnaildimensions", "value": "300x169"}, {"field": "heading", "value": "Min hemmelige venn - hvem? -adressa.no"}, {"field": "id", "value": "d9db8f30f03393586383b8e9d92991dd064d6b0e"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "snakkut"]}, {"field": "kw-classification", "value": "education"}, {"field": "kw-concept", "value": ["ord", "venn", "liv", "hemmelig venn", "hemmelig", "\u00e5rene", "brev"]}, {"field": "kw-entity", "value": ["sonja", "\u00f8st-europa", "hilsen", "hotel c\u00e6sar", "barbie og hotel c\u00e6sar", "hanne", "silje og p\u00e5l"]}, {"field": "kw-location", "value": ["norge", "marianne"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/snakkut"]}, {"field": "og-image", "value": "http://www.adressa.no/incoming/article7025419.ece/ALTERNATES/w980-default/shutterstock_114184216.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Min hemmelige venn - hvem?"}, {"field": "og-type", "value": "article"}, {"field": "og-url", "value": "http://www.adressa.no/meninger/snakkut/article7025413.ece"}, {"field": "pageclass", "value": ["article"]}, {"field": "publishtime", "value": "2013-01-29T10:25:17.000Z"}, {"field": "recs-articleid", "value": "7025413"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|snakkut"}, {"field": "recs-publishtime", "value": "2013-01-29T10:25:17.000Z"}, {"field": "recs-rawtitle", "value": "Min hemmelige venn - hvem? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/snakkut"]}, {"field": "teaser", "value": "Minnene fra skole\u00e5rene blir f\u00e6rre og f\u00e6rre. Kroppens forsvarsmekanismer fortrenger det hele."}, {"field": "thumbnail", "value": "http://content-thumbnail.cxpublic.com/content/thumbnail200x150/d9db8f30f03393586383b8e9d92991dd064d6b0e.jpg?599093de"}, {"field": "thumbnailfullheightdimensions", "value": "200x1260"}, {"field": "timestamp", "value": "2017-08-13T18:01:02.000Z"}, {"field": "title", "value": "Min hemmelige venn - hvem?"}, {"field": "url", "value": "http://www.adressa.no/meninger/snakkut/article7025413.ece"}, {"field": "urlhash", "value": "d9db8f30f03393586383b8e9d92991dd064d6b0e"}], "score": 0.6822629, "siteId": "9222270286501375973", "id": "d9db8f30f03393586383b8e9d92991dd064d6b0e"}

