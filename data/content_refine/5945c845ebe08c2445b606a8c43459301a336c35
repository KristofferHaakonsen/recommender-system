{"fields": [{"field": "modifiedtime", "type": "time", "value": "2012-06-20T09:57:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein arne s\u00e6ther"}, {"field": "body", "value": ["Saken oppdateres.", "fra gullalderen for ferjetrafikk? Finnes fortsatt sekstitallsferja?", "Vi mener \u00e5 huske at p\u00e5 Nordm\u00f8re g\u00e5r det en ferje av god \u00e5rgang. Derfor setter vi oss i Volvoen og kj\u00f8rer forventningsfulle gjennom sludd og sn\u00f8 langs E39. I skumringen kommer vi fram til Hennset, der lille M/F \"Linge\" ligger og venter p\u00e5 oss. Den g\u00e5r i rute over Arasvikfjorden mellom Halsa og Aure.", "Vi kj\u00f8rer om bord og studerer st\u00f8pejernsplaketten p\u00e5 bildekket. Den viser at ferja er bygd i 1967 i Ulsteinvik. Lovende, ferja er 37 \u00e5r gammel! Utvendig ligner den riktig nok alle andre sm\u00e5ferjer, men det er i salongen tids\u00e5nden kan vise seg. Vi blir ikke skuffet.", "Dette er ekte saker. Her er innredningen fra sekstitallet s\u00e5 \u00e5 si slik den ble levert som \u00abbygg no. 48\u00bb fra Ulstein Mek. Verksted. Med m\u00f8rke trelister, fine respatexbord med slingrekant i tre sammen med benker i st\u00e5lr\u00f8r og r\u00f8d og bl\u00e5 skai.", "vi liker \u00e5 f\u00e5 en tvungen pustepause underveis p\u00e5 bilturen. Liker de flytende kafeene der du kan f\u00e5 en uventet prat. Liker \u00e5 ta en kopp kaffe og kikke utover en gr\u00e5svart fjord - og kanskje tenke en tanke du ellers aldri ville ha rukket \u00e5 tenke.", "- Nei, ferjene er noe herk, sier Torgeir Haram fra Sykkylven. Han er p\u00e5 vei til Aure for \u00e5 hente folk og har kj\u00f8rt langt. Ferjene gj\u00f8r bare turen lenger.", "nesten som en \u00f8refik, men noterer den pliktskyldigst som en n\u00f8dvendig korreksjon. Hvis alle var like entusiastiske som oss, var det jo ikke s\u00e5 morsomt.", "Da er det hyggeligere \u00e5 prate med Ingvar Gjerdevik fra Grisv\u00e5g\u00f8ya i Aure som reiser sammen med s\u00f8nnen Hans Ottar (10). Han er p\u00e5 vei hjem til melking og fj\u00f8sstell og synes det er greit med en pause p\u00e5 turen.", "- For n\u00e6ringslivet her ute har ferjene v\u00e6rt en hemsko, men vi som ikke reiser altfor ofte, liker dem. Ungene gleder seg til \u00e5 f\u00e5 reise med det de kaller sveleferja.", "Vi har akkurat lagt fra land ved Hennset n\u00e5r ferja stopper og kj\u00f8rer tilbake. Skipperen har oppdaget en forsinket bil som blinker med lysene.", "- Vi har det ikke s\u00e5 travelt. Vi kjenner de som allerede har kj\u00f8rt om bord og vet at de ikke skal rekke en annen ferje. Da snur vi like gjerne, s\u00e5 f\u00e5r vi se et blidt fjes og s\u00e5 slipper bilf\u00f8reren \u00e5 ergre seg, sier matros Alf Berg og trekker hetta over hodet for \u00e5 g\u00e5 ut i sluddbygene og selge billett til en takknemlig Steinar Hansen. Han har kj\u00f8rt fra Sunndals\u00f8ra.", "s\u00e5 jeg torde ikke kj\u00f8re fortere. Det er ikke f\u00f8rste gang ferja har ventet p\u00e5 meg, de er greie karer, folkene om bord!", "I neste \u00f8yeblikk er Alf Berg nede i salongen og ber oss forsyne oss med kaffe og vafler eller svele. Pengene er det bare \u00e5 legge i en kopp.", "- N\u00e5r jeg er p\u00e5 vakt, steker jeg bare vafler, det er en prinsippsak. Men vi har sveler fra forrige skiftet, legger Berg til og r\u00f8per b\u00e5de toleranse og en uventet opposisjon til sveledominansen p\u00e5 M\u00f8re. Det er som \u00e5 treffe en protestant i Vatikanet. Siden mannskapet p\u00e5 ferjene til M\u00f8re og Romsdal Fylkesb\u00e5tar er p\u00e5 vakt i ett og ett d\u00f8gn, blir det nystekte sveler og vafler annen hver dag om bord p\u00e5 M/F \"Linge\".", "Berg tar oss med inn i b\u00e5de bysse, messe og lugarer. Byssa er en \u00e5penbaring. Vi ber til h\u00f8yere makter om at den ogs\u00e5 tilfredsstiller forskrifter som er f\u00f8rti \u00e5r nyere enn de som er sl\u00e5tt opp p\u00e5 veggen.", "Byssa er gullende ren, tro ikke annet, men innredning, benker og andre detaljer er herlig 60-tall. P\u00e5 en skapd\u00f8r er det teipet opp en liten, gulnet lapp. J\u00f8ss, kan det v\u00e6re . . . er det ikke . . . jo, det m\u00e5 v\u00e6re . . . ferjeselskapets interne, og sikkert hemmelige, sveleoppskrift! Den er det nok ikke meningen vi skal se. Matros Berg som er opptatt med \u00e5 vise fotografen messa, m\u00e5 ha glemt at statshemmeligheten er synlig. Jeg merker meg ingrediensene, men er forberedt p\u00e5 \u00e5 benekte ethvert kjennskap til natron og hjortetakksalt dersom MRF-ledelsen tar aff\u00e6re overfor trivelige Alf Berg.", "i \"Linge\" at vi tar tre turer over fjorden. Men vi har flere ferjer i sikte, s\u00e5 vi kj\u00f8rer i land, krysser Ertv\u00e5g\u00f8ya og stiller oss i k\u00f8 for 20.15-avgangen p\u00e5 Vinsternes. M/F \"Haram\" skal ta oss med over til Aukan. Her er det mange biler og enda flere folk, og vi blir dratt med i dragsuget ned i salongen. I \u00f8yekroken registrerer vi s\u00e5 vidt plakettene som forteller at ferja faktisk er fra 1965, men ombygd to ganger.", "Nede i salongen lar vi oss nesten ikke deprimere av at den er nyinnredet, for her er det liv! Vi skj\u00f8nner at vi er med p\u00e5 en grensesprengende og snart historisk ferjereise. Den livlige gjengen vi kommer i snakk med er kommuneansatte p\u00e5 vei hjem til Tustna etter \u00abbli-kjent-m\u00f8te\u00bb med fremtidige kolleger i Aure. Om et par \u00e5r er de to kommunene sl\u00e5tt sammen, og grensen vi krysser p\u00e5 ferjeturen blir borte. Ferja blir forresten borte, den ogs\u00e5. Bru over Imarsundet er nemlig premien til innbyggerne fordi de sa ja til kommunesammensl\u00e5ing.", "- Jeg stemte imot, sier Kirsti Tinn, som tror hun kommer til \u00e5 savne ferja.", "- Ferja er sosial m\u00f8teplass. Den er rolig tid og ikke minst svele!", "- Hvordan var det \u00e5 m\u00f8te Aure-gjengen, sp\u00f8r vi og f\u00e5r et kor av sju-\u00e5tte lattermilde replikker. Jo da, Tustna og Aure vil nok klare gifterm\u00e5let med glans.", "Gjengen g\u00e5r i land i det som enn\u00e5 heter Tustna kommune, mens vi blir med videre n\u00e5r ferja krysser skipsleia mot Ed\u00f8y.", "i seksti\u00e5rsalderen har kommet om bord. Han sitter i en krok og blar i et fotoalbum.", "Vi forklarer at vi lager reportasje om ferjereiser.", "- Kj\u00e6rleikens ferjereiser?", "- Ja visst, har du lest boka til Edvard Hoem?", "Mannen ligner s\u00e5 mye p\u00e5 forfatteren at vi lurer p\u00e5 om det kan v\u00e6re Hoem som har fjernet skjegg og dress og begitt seg ut p\u00e5 research-tur for en oppf\u00f8lger til sin f\u00f8rste suksessbok.", "Men nei, Hoem-kloningen heter Martin A. Engset, er fra \u00d8rsta og har ikke lest Norges mest kjente ferjereisebok. Men f\u00e5 her i landet har reist mer med ferje enn han. Sunnm\u00f8ringen er en moderne utgave av en gammeldags kramkar der han kj\u00f8rer kysten rundt med 26 tonn varer i traileren sin. Han gj\u00f8r om bilen til butikk p\u00e5 det som finnes av sm\u00e5plasser fra Pasvik til Lindesnes, mens han dr\u00f8mmer om ferie i Thailand.", "Hvis du hadde reist mellom Lofoten og Bod\u00f8 og betalt 2400 kroner for overfarten, ville du sagt huff, du ogs\u00e5, selv om du ikke er sunnm\u00f8ring.", "P\u00e5 vei tilbake fra Ed\u00f8y til Vinsternes f\u00e5r vi historien om hvorfor M/F \u00abHaram\u00bb er ombygd. I november 1987 var den utsatt for et dramatisk forlis p\u00e5 den strekningen vi nettopp har g\u00e5tt. En feil p\u00e5 en fyrlykt f\u00f8rte til at ferja gikk p\u00e5 grunn. Passasjerene ble raskt evakuert, men det ble kritisk da ferja noen timer senere gikk rett til bunns og mannskapet m\u00e5tte hoppe i sj\u00f8en. Alle ble berget, og etter mye om og men ble ferja hevet.", "Svelelukta kjennes helt ut p\u00e5 dekket n\u00e5r vi neste morgen unner oss en ny tur med M/F \u00abHaram\u00bb. Geir Nilsen er maskinist og svele-steker. Han er den av mannskapet som best har l\u00e6rt seg trikset med \u00e5 snu svelene uten at de brekker.", "Noen f\u00e5 passasjerer er med over til Ed\u00f8y. Vi kommer i snakk med s\u00f8skenparet Torbj\u00f8rn V\u00e6r\u00f8 og Astrid Lokemoen. De er p\u00e5 vei til sin tantes begravelse i Ed\u00f8y gamle kirke. Begge er f\u00f8dt p\u00e5 Sm\u00f8la, men er oppvokst i Kristiansund. N\u00e5 bor de p\u00e5 \u00d8stlandet.", "- Begravelser er ogs\u00e5 en m\u00e5te \u00e5 samle slekta, snart er det vel den eneste, sier V\u00e6r\u00f8 med et lett resignert smil.", "Det g\u00e5r opp for oss at ferjer ikke m\u00e5 ha autentisk sekstitallssalong for \u00e5 v\u00e6re spennende. Like bra er det \u00e5 treffe autentiske mennesker. Som for eksempel ekteparet Arnfinn og Anne Furu. De skal til Frei for \u00e5 bes\u00f8ke barnebarn. Arnfinn forteller om et liv p\u00e5 sj\u00f8en. Som fjorten\u00e5ring m\u00f8nstret han p\u00e5 som messegutt p\u00e5 en damptr\u00e5ler, 21 \u00e5r gammel var han skipper p\u00e5 egen b\u00e5t, og i en alder av 66 \u00e5r er han fortsatt skipper. Pensjonen for fiskere og sj\u00f8folk er skrale greier, synes han og sammenligner med hva stortingsrepresentantene nettopp har bevilget seg.", "p\u00e5 v\u00e5r siste tur fra Aukan til Vinsternes. En mor og tre d\u00f8tre. Den eldste leser Erlend Loes \u00abDoppler\u00bb, mens", "ten\u00e5ringsdatteren blar i et Nemi-hefte. Vi trenger oss p\u00e5 med v\u00e5rt evinnelige sp\u00f8rsm\u00e5l om ferjereisene. Mor heter Magnbj\u00f8rg \u00c5s Harbo og er psykolog. Hun og barna har reist klokken fem fra Sandnes for \u00e5 bes\u00f8ke mormor og morfar i Mjosundet.", "- Jeg vokste opp med ferjene. De var en grei plass \u00e5 lese gloser p\u00e5 p\u00e5 vei til skolen.", "Ferja som Magnbj\u00f8rg reiste mest med i sin ungdom, den som gikk over Aursundet mellom \u00c5nes og kommunesenteret, er for lengst borte. Vi drar av g\u00e5rde for \u00e5 se hvordan det var og hvordan det er.", "Ingen har kj\u00f8rt f\u00f8r oss i nysn\u00f8en den siste biten ned til det gamle ferjeleiet. \u00c5nes er blitt en bakevje med en forlatt hytte og et tomt, herskapelig v\u00e5ningshus. Vi parkerer Volvoen der vi ville stilt oss om det var ferje vi ventet p\u00e5. N\u00e5 er det ikke lenger grunn til \u00e5 se p\u00e5 klokka, s\u00e5 vi tar fram kneippbr\u00f8d, ost og syltet\u00f8y. Lar dashbordet bli spisebord og gumler br\u00f8dskiver, mens vi ser ut gjennom frontruta. Stirrer p\u00e5 den nedsn\u00f8dde ferjelemmen med halvrusten betongvippemekanisme, ser over fjorden til Aursundbrua som sammen med to andre bruer og to tunneler erstattet ferja i 1995.", "Bilferjene er et sekstitallsfenomen. Selv om de f\u00f8rste kom i femti\u00e5ra, var det da privatbilismen tok av for fullt at ferjeforbindelsene virkelig ble bygd ut. Isolerte \u00f8ysamfunn fikk flytende vei og tungvinte omveier ble kortet inn. Ferjene var selve fremskrittet. I dag er det fremskritt \u00e5 bli kvitt dem.", "N\u00e5r vi b\u00f8rster vekk smulene og kj\u00f8rer fra ferjeleiet, trenger vi ikke se oss tilbake. Ingen ferje kommer mer til \u00c5nes. Det er sikkert folket i Aure glad for. Men noen av dem er nok ogs\u00e5 glad for at de fortsatt har en ferje \u00e5 reise med, for ingen stopper midt i en tunnel for \u00e5 spise svele.", "Varemerke: Svelene som f\u00f8r var typisk Sunnm\u00f8re, er n\u00e5 typisk for ferjene i hele regionen."]}, {"field": "category0", "value": "tema"}, {"field": "category1", "value": "tema|villeveier"}, {"field": "contenthash", "value": "9577f686790329d4c29af104a154314c8d4bb11270485278e70e205010ecece1"}, {"field": "createtime", "value": "2017-05-02T11:24:52.000Z"}, {"field": "description", "value": "Vi jakter p\u00e5 ekte 60-tall og finner b\u00e5de skai og respatex. Men mest av alt finner vi ekte n\u00e5tid."}, {"field": "dominantimage", "value": "http://www.adressa.no/incoming/article1125316.ece5/ALTERNATES/w980-default/FERGE%20LINGE1584"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5945c845ebe08c2445b606a8c43459301a336c35.jpg?596547bd"}, {"field": "dominantthumbnaildimensions", "value": "300x169"}, {"field": "heading", "value": ["Ferjereiser i sveleland -adressa.no", "Finnes det noen igjen av ferjene", "Vi i Ville veier er ikke i tvil,", "Vi mottar replikken", "- Det var farlig glatt i dag,", "Vi liker oss s\u00e5 godt om bord", "En enslig, gr\u00e5kr\u00f8llet kar", "- Ferjer? Nei, huff og huff.", "Fire jenter sitter i salongen", "Vi tenker p\u00e5 hvor fort tiden skifter."]}, {"field": "id", "value": "5945c845ebe08c2445b606a8c43459301a336c35"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["villeveier", "tema"]}, {"field": "kw-classification", "value": "travel"}, {"field": "kw-concept", "value": ["vei hjem", "ferja"]}, {"field": "kw-entity", "value": ["torbj\u00f8rn v\u00e6r\u00f8 og astrid lokemoen", "frei", "nordm\u00f8re", "vinsternes", "aursundbrua", "romsdal fylkesb\u00e5tar", "volvoen", "vatikanet", "grisv\u00e5g\u00f8ya", "magnbj\u00f8rg \u00e5s harbo", "ertv\u00e5g\u00f8ya", "tustna", "kirsti tinn", "ed\u00f8y", "v\u00e6r\u00f8", "doppler", "tustna og aure", "pasvik", "imarsundet", "hans ottar", "m\u00f8re og romsdal fylkesb\u00e5tar", "arnfinn", "norges", "hennset", "\u00f8stlandet", "aukan", "m\u00f8re", "mjosundet", "ulstein mek", "halsa og aure", "arasvikfjorden", "aursundet", "lofoten og bod\u00f8", "arnfinn og anne furu", "\u00e5nes"]}, {"field": "kw-location", "value": ["nemi", "sunndals\u00f8ra", "thailand", "sandnes", "sunnm\u00f8re", "ulsteinvik", "lindesnes", "\u00f8rsta", "aure", "sm\u00f8la", "kristiansund", "sykkylven"]}, {"field": "kw-pageclass", "value": "article"}, {"field": "kw-person", "value": ["edvard hoem", "martin a. engset", "anne furu", "geir nilsen", "erlend loes", "ingvar gjerdevik", "torbj\u00f8rn v\u00e6r\u00f8", "astrid lokemoen", "steinar hansen", "torgeir haram", "alf berg"]}, {"field": "kw-taxonomy", "value": ["tema/villeveier", "tema"]}, {"field": "og-image", "value": "http://www.adressa.no/incoming/article1125316.ece5/ALTERNATES/w980-default/FERGE%20LINGE1584"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ferjereiser i sveleland"}, {"field": "og-type", "value": "article"}, {"field": "og-url", "value": "http://www.adressa.no/tema/villeveier/article359474.ece"}, {"field": "pageclass", "value": ["article"]}, {"field": "publishtime", "value": "2004-12-01T12:39:01.000Z"}, {"field": "recs-articleid", "value": "868513"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|villeveier"}, {"field": "recs-publishtime", "value": "2004-12-01T12:39:01.000Z"}, {"field": "recs-rawtitle", "value": "Ferjereiser i sveleland -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/villeveier", "tema"]}, {"field": "teaser", "value": "Vi jakter p\u00e5 ekte 60-tall og finner b\u00e5de skai og respatex. Men mest av alt finner vi ekte n\u00e5tid."}, {"field": "thumbnail", "value": "http://content-thumbnail.cxpublic.com/content/thumbnail200x150/5945c845ebe08c2445b606a8c43459301a336c35.jpg?596547bd"}, {"field": "thumbnailfullheightdimensions", "value": "200x2984"}, {"field": "timestamp", "value": "2017-07-11T21:48:45.000Z"}, {"field": "title", "value": "Ferjereiser i sveleland"}, {"field": "url", "value": "http://www.adressa.no/tema/villeveier/article359474.ece"}, {"field": "urlhash", "value": "5945c845ebe08c2445b606a8c43459301a336c35"}], "score": 0.76390165, "siteId": "9222270286501375973", "id": "5945c845ebe08c2445b606a8c43459301a336c35"}

