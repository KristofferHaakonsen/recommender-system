{"fields": [{"field": "modifiedtime", "type": "time", "value": "2014-03-30T18:43:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["lena christin kalle", "klikk.no"]}, {"field": "body", "value": ["Saken oppdateres.", "Sjamporeklamene lover h\u00e5ret ditt gull og gr\u00f8nne skoger. Det vil si, mineraler, vitaminer, eteriske oljer og eksotiske vidundermidler.", "Vi har tatt reklamen p\u00e5 alvor - i denne testen avdekker vi hva du faktisk sm\u00f8rer h\u00e5r og hodebunn inn med.", "Du f\u00e5r vite hva de betyr, de rare, ofte uforst\u00e5elige ordene som er skrevet med liten skrift i innholdsfortegnelsen.", "Ascophyllum nodosum er for eksempel grisetang fra havet, som florerer langs hele norskekysten.", "\u00abCastorolje\u00bb er et penere ord p\u00e5 avf\u00f8ringsmiddelet lakserolje, \u00abLaminaria saccharina\u00bb er Norges vanligste tare, og \u00abMentha Piperita\u00bb er ordin\u00e6r peppermynte.", "V\u00e5r rangering baserer seg p\u00e5 en kjemisk vurdering av ingredienslisten. Vi kan ikke si hvordan sjampoen fungerer i praksis. Men vi forteller deg hva sjampoen inneholder, og hvordan to eksperter uten bindinger til bransjen vurderer produktene.", "De 21 sjampoene i testen er vurdert av Einar Uggerud, kjemiprofessor ved Universitetet i Oslo, og Jon Langeland, hudlege. De har tatt for seg sjampoenes kjemiske sammensetning og forekomsten av pleiende stoffer.", "Sjampoprodusentenes ingredienslister er gjerne en blanding av latin, apotekerspr\u00e5k og engelsk. P\u00e5 vanlig norsk kan ingrediensene v\u00e6re for eksempel:", "\u00abgrisetang, kaviar, lakserolje, gj\u00e6rekstrakt, karamell, banan, rust og kr\u00e5kes\u00f8lv\u00bb.", "Alt dette er ingredienser i sjampoene vi har testet.", "- Produsentene bruker fine navn p\u00e5 plantene som gir assosiasjoner til eksotiske str\u00f8k i sydhavet. Jeg tror de tenker at det f\u00e5r produktet til \u00e5 virke litt mer spennende. Det handler mye om \u00e5 henvende seg til den mer forfengelige delen av oss, sier kjemiprofessor ved Universitetet i Oslo, Einar Uggerud.", "If\u00f8lge Uggerud fungerer hele kosmetikkbransjen fungerer p\u00e5 denne m\u00e5ten. S\u00e6rlig fremtredende er spr\u00e5kbruken i de mer avanserte sjampoene du kj\u00f8per hos fris\u00f8ren.", "- I stedet for \u00e5 skrive at produktet inneholder ordin\u00e6r Aloe Vera, benyttes \u00abAloe Barbadensis\u00bb, som muligens har en mer eksklusiv og eksotisk klang.", "H\u00e5ret og hodebunnens reaksjon p\u00e5 en sjampo er individuell, og det er derfor vanskelig \u00e5 vurdere sjampoer ut fra hvordan den virker for testpersoner.", "Sjampoene som kommer best ut i denne testen inneholder kjente oljer og ekstrakter som tilf\u00f8rer h\u00e5ret fukt og fett. To produkter f\u00e5r topplassering.", "Den ene er Cris Tal Liste fra K\u00e9rastase \u2013 en enkel fris\u00f8rsjampo som pleier h\u00e5ret og lukter veldig godt. Produktet inneholder ingen un\u00f8dvendige stoffer.", "Moist Repair fra KMS f\u00e5r ogs\u00e5 topplassering. Produktet inneholder mange, kjente, pleiende ingredienser, ingen allergener eller andre un\u00f8dvendige stoffer.", "Ekspertene utelukker at vitaminer og enzymer har effekt p\u00e5 h\u00e5ret eller hodebunnen. Sjampoer som inneholder ett eller flere av disse stoffene sk\u00e5rer d\u00e5rlig i testen.", "Flere produkter som lover styrke og pleie fra rot til spiss, inneholder knapt noen pleiestoffer med fukt og/eller fett.", "I stedet finner vi h\u00e5rfargepigmenter, rust, kr\u00e5kes\u00f8lv og perlepulver.", "Kjemikeren antar at produsenten tror stoffene kan bli sittende igjen p\u00e5 h\u00e5rstr\u00e5et og gi glans, men de gir ingen pleie.", "- \u00c5 putte h\u00e5rfarge i sjampo er ikke bra. Hva skal du med det? Skal det se lekkert ut? sp\u00f8r hudlege Jon Langeland.", "V\u00e5re eksperter lar seg ikke imponere av verken for eksempel Sun Silk Vitamin Explosion eller Sun Silk Pearl Shine Infusion, som markedsf\u00f8res med p\u00e5stander om de tilf\u00f8rer h\u00e5ret vitaminer og mineraler.", "Ekspertene mener det er helt usannsynlig at vitaminer skal klare \u00e5 trenge seg inn i h\u00e5ret som er d\u00f8dt vev. Ogs\u00e5 den \u00abpleiende\u00bb sjampoen Bed Head som inneholder b\u00e5de fargestoffer og blekingsmiddel, kommer d\u00e5rlig ut.", "Caviar Replenishing Moisture Shampoo som inneholder beskyttende UV-filter m\u00f8tes heller ikke med begeistring.", "- Jeg m\u00e5 bare si at jeg trekker p\u00e5 skulderen. Jeg kjenner ikke til at noen type m\u00e5linger som har vist effekt verken n\u00e5r det gjelder enzymer eller vitaminer. Enzymer lever inne i kroppen v\u00e5r, og vil neppe ha noen effekt i d\u00f8dt vev, forklarer Uggerud.", "Sjampoer med vitaminer, enzymer, h\u00e5rfargepigmenter, rust, kr\u00e5kes\u00f8lv eller perlepulver sk\u00e5rer derfor d\u00e5rlig i denne testen.", "Les om farlige stoffer i s\u00e5pe og sjampo her .", "Produkter som sk\u00e5rer d\u00e5rlig i unders\u00f8kelsen inneholder mange stoffer som ikke er n\u00f8dvendige for \u00e5 fjerne fett og m\u00f8kk fra h\u00e5r og hodebunn. Sjampoer som inneholder stoffer som ikke bidrar til pleie av h\u00e5ret, kommer ogs\u00e5 d\u00e5rlig ut.", "Etter nitid arbeid med ingredienslisten til 21 sjampoer, konkluderer vi med at det kun er fantasien som setter grensen for hva som tilsettes en sjampo.", "Flere av flaskene inneholder den litt \u201deksklusive\u201d arganoljen fra argantr\u00e6r i Marokko. Likevel blir vi overrasket over omfanget av vanlige stoffer som ikke er spesielt kostbare.", "Vanlige eksempler er peppermynte, rosmarin, camille, ingef\u00e6r, grapefrukt, solsikkeolje og linolje. Eller ekstrakter og oljer fra kaviar, karamell, honning, alger og gj\u00e6r.", "Perlepulveret i Sunsilk Minerals Pearl Shine Infusion fra Lilleborg viser seg \u00e5 v\u00e6re ekte ferksvannsperler fra kinesiske perlefarmer.", "If\u00f8lge wikipedia har dyrking av perlene blitt en stor kommersiell industri, og i 2005 produserte Kina 1500 tonn med perler.", "Urter, blomster, krydder, oljer anvendes som pleiende stoffer. Stoffene skal gi h\u00e5ret glans, reparere og beskytte. Glycereth \u20132 Cocoate er for eksempel et vanlig innholdsstoff som skal gj\u00f8re h\u00e5ret glansfullt.", "V\u00e5r test viser at langt fra alle de pleiende stoffene i sjampoer er kjent for \u00e5 ha god effekt p\u00e5 h\u00e5r og hodebunn. Ekspertene tror produsentene \u00f8nsker \u00e5 v\u00e6re innovative, og skille seg ut i mengden av produkter i markedet.", "Etter hvert som innholdsstoffene \u00abavsl\u00f8res\u00bb, blir v\u00e5r kjemiker lattermild over alskens stoffer i sjampoene, men produktene gj\u00f8r ogs\u00e5 inntrykk.", "- Jeg er litt imponert over sjampoprodusentene. De har virkelig gjort et imponerende arbeid med \u00e5 finne frem til blandinger som har et delikat utseende og konsistens, det er ikke tvil om det, sier Uggerud overbevisende.", "Han forklarer at det er sv\u00e6rt komplisert \u00e5 lage en blanding med flere ingredienser. En del ingredienser trenger hjelpestoffer for \u00e5 fungere sammen, og da b\u00f8r du med andre ord ha god peiling p\u00e5 kjemi.", "Flere av sjampoprodusentene spiller p\u00e5 at ingrediensene er naturlige.", "Den rendyrkede urtesjampoen Argan Oil Hydrating Shampoo fremstilles som den er uten konserveringsmidler, men her m\u00e5 man ikke la seg lure.", "- Sjampoen inneholder flere urter som har h\u00f8y forekomst av salisylsyre som er et kjent konserveringsmiddel. Produsenten spiller nok p\u00e5 at folk er opptatt av det som er naturlig, forklarer kjemikeren.", "Hudlege, Jon Langeland understreker at mange av de naturlige stoffene i en sjampo kan v\u00e6re problematiske.", "- Den menneskelige organismen og immunsystemet har best evne til \u00e5 gjenkjenne og skape reaksjoner p\u00e5 kjemiske stoffer og proteiner som kommer fra det \u00abnaturlige\u00bb milj\u00f8et. Derfor kan et naturlig stoff som bivoks fra bier, lanolin(ullfett) fra sauer osv., lettere fremkalle allergier, enn \u00abkjemiske\u00bb stoffer fra fossile kilder i petroleumsindustrien der proteinene er blitt borte. Eksempler er vaselin, glycerol og propylenglycol.", "Her melder du fra om du f\u00e5r bivirkninger av sjampo eller annen kosmetikk.", "Er du er plaget av kl\u00f8e, eksem eller irritert hodebunn, b\u00f8r du velge en sjampo med f\u00e5 innholdsstoffer, mener ekspertene.", "KMS Moist Repair Shampoo", "Veil. pris: 215,00", "TERNINGKAST 6", "Les hele testen", "K\u00e9rastase Cristalliste Bain Cristal", "Veil. pris: 195,00", "TERNINGKAST 6", "Les hele testen", "Morrocanoil Hydrating Shampoo", "Veil. pris: 215,00", "TERNINGKAST 5", "Les hele testen", "REF Moisture Shampoo Sulfate Free 543", "Veil. pris: 185,00", "TERNINGKAST 5", "Les hele testen", "Biosilk Silk Therapy Shampoo", "Veil. pris: 109,00", "TERNINGKAST 5", "Les hele testen", "L'Or\u00e9al Hair Expertise EverRiche Shampoo for dry, fine hair", "Veil. pris: 89,50", "TERNINGKAST 5", "Les hele testen", "Shu Uemura Prime Plenish Vitalizing Shampoo", "Veil. pris: 385,00", "TERNINGKAST 5", "Les hele testen", "Paul Mitchell Original Awapuhi Shampoo", "Veil. pris: 215,00", "TERNINGKAST 4", "Les hele testen", "First Price Shampoo til normalt h\u00e5r", "Veil. pris: 7,50", "TERNINGKAST 4", "Les hele testen", "Joico Moisture Recovery Shampoo for dry hair", "Veil. pris: 224,00", "TERNINGKAST 4", "Les hele testen", "Define Weightless Shine Shampoo med silkeproteiner", "Veil. pris: 59,00", "TERNINGKAST 4", "Les hele testen", "Alterna Caviar Anti-Aging Replenishing Moisture Shampoo", "Veil. pris: 385,00", "TERNINGKAST 4", "Les hele testen", "Alexander Sprekenhaus Professional Argan Oil Hydrating Shampoo", "Veil. pris: 289,00", "TERNINGKAST 4", "Les hele testen", "The Body Shop Banana Shampoo", "Veil. pris: 98,00", "TERNINGKAST 3", "Les hele testen", "Sunsilk Minerals Pearl Shine Infusion", "Veil. pris: 39,50", "TERNINGKAST 3", "Les hele testen", "Just Glow Shampoo For Normal Hair", "Veil. pris: 21,90", "TERNINGKAST 3", "Les hele testen", "Aussie Miracle Moist Shampoo", "Veil. pris: 94,00", "TERNINGKAST 3", "Les hele testen", "Neutral Shampoo", "Veil. pris: 39,00", "TERNINGKAST 3", "Les hele testen", "Tigi Bed Head Urban Antidotes Recovery Shampoo", "Veil. pris: 209,00", "TERNINGKAST 2", "Les hele testen", "Franck Provost Expert Shine Professional Shampoo", "Veil. pris: 89,00", "TERNINGKAST 2", "Les hele testen", "Sunsilk Minerals Vitamin Explosion", "Veil. pris: 39,50", "TERNINGKAST 1", "Les hele testen", "----", "Les ogs\u00e5:", "To leppestifter er klart best i test", "En av ti ansiktsrenser fikk terningkast ti", "Stor test av concealere", "Denne sminketabben m\u00e5 du bare unng\u00e5", "Sammen med en kjemiker og en hudlege har vi analysert ingredienslisten til 21 sjampoer. Sjekk n\u00e6rmere forklaring av stoffene under.", "Produktene er bed\u00f8mt ut fra kjemisk sammensetning, pleiende stoffer og lukt. Kjemisk sammensetning teller 50 prosent, pleiende stoffer 40 prosent og lukt ti prosent. Her har vi lagt vekt p\u00e5 hva produsenten lover forbrukeren, og hva sjampoen faktisk inneholder.", "Mange n\u00f8dvendige og pleiende stoffer gir plusspoeng, og mange un\u00f8dvendige stoffer uten dokumentert effekt, trekker ned. Det samme gj\u00f8r forekomster av allergener eller sammensetninger av stoffer som gir \u00f8kt fare for allergi.", "Vi har definert pleiende stoffer som ingredienser som tilf\u00f8rer h\u00e5ret fett og/eller fuktighet. Rent kosmetiske stoffer, for eksempel kr\u00e5kes\u00f8lv, g\u00e5r ikke under pleiende stoff.", "Testen er en kjemisk vurdering av ingredienslisten, og vi kan ikke si hvordan sjampoen fungerer i praksis. Men, vi forklarer hva sjampoen inneholder, og hvordan to eksperter uten bindinger til bransjen, vurderer produktene.", "Det er enormt mange sjampoer p\u00e5 markedet - det er derfor mange som ikke er med i testen. Sjampoene her er for normalt til t\u00f8rt h\u00e5r. De er enten kj\u00f8pt hos fris\u00f8r, dagligvare, apotek eller hos skj\u00f8nnhet- og velv\u00e6rebutikker. Fris\u00f8rsjampoene har vi enten valgt selv eller etter forslag fra fris\u00f8rene.", "Vi har delt inn stoffene slik:", "1. Vaskemiddel og emulgator", "Vaskemiddelet er hovedingrediens ved siden av vann - det fjerner fett og m\u00f8kk fra h\u00e5r og hodebunn. Natriumlaurylssulfat og natriumlauretsulfat (ogs\u00e5 kalt Sodium Lauryl Sulfate/Sodium Laureth Sulfate), er eksempler.", "- Vaskemidlene er vanligvis laget av planteoljer, for eksempel oliven- eller kokosolje, og er billige komponenter, forklarer kjemiker Einar Uggerud.", "En emulgator binder stoffer som normalt ikke er l\u00f8selige sammen, som fett og vann. Du slipper \u00e5 riste sjampoen, og den blir tykkere. Cocamidopropyl Betaine, fremstilt av kokosolje, og sodiumklorid (bordsalt), er typiske emulgatorer.", "2. Antistatiske stoffer", "N\u00e5r du fjerner fettet fra h\u00e5ret, vil h\u00e5ret bli elektrisk. Sjampoen tilsettes derfor antistatiske stoffer som polykvaternium-44, som legger seg som en film utenp\u00e5 h\u00e5rstr\u00e5et.", "3. Konserveringsmidler", "Sjampoen tilsettes ulike stoffer som gir holdbarhet, s\u00e5 den ikke blir full av bakterier eller mugg.", "2-brom-2-nitropropan-1,3-diol er et eksempel. De omstridte parabenene er ogs\u00e5 et konserveringsmiddel - de finnes naturlig i blant annet tytteb\u00e6r. Ved eventuell h\u00e5rvask er sjampoen i kontakt med huden i sv\u00e6rt kort tid. Helsefaren er derfor liten, if\u00f8lge norske helsemyndigheter.", "Benzosyre og benzoat finnes ogs\u00e5 naturlig i tytteb\u00e6r. Salicylsyre, fra piletreet, brukes ogs\u00e5. Andre typiske og effektive konserveringsmidler er MI (metylisotiazolinon) og MCI . Disse stoffene kan gi allergiske hudreaksjoner for \u00f8mfintlige personer. EU og USA vurderer likevel at MI og MCI er trygt i de lave konsentrasjonene i sjampo.", "4. Luktstoffer og andre stoffer", "Det er bare en parfymefri sjampo i testen, Neutral. Det framg\u00e5r sjelden hvilke parfymestoffer som er tilsatt. Personer med f\u00f8lsom hud b\u00f8r v\u00e6re forsiktige med parfymert sjampo. Ogs\u00e5 eteriske oljer som limonen kan irritere sensibel hud.", "Stoffer som ikke passer inn i de fire kategoriene, er samlet i en felleskategori under andre stoffer. Eksempler her er sitronsyre. Stoffet er tilsatt mange av sjampoene for \u00e5 komme n\u00e6r hudens egen pH. De fleste sjampoene inneholder dessuten EDTA, et syntetisk fremstilt stoff som binder metalljoner, som jern og kobber, slik at de ikke endrer fargen p\u00e5 h\u00e5ret hvis det er farget.", "Artikkelen er skrevet av og publisert p\u00e5 Klikk.no."]}, {"field": "category0", "value": "familieogoppvekst"}, {"field": "contenthash", "value": "4bbd62ab027097636ddf35457f57dbccc5562511f3a8501728b41c8a18f6f67b"}, {"field": "createtime", "value": "2015-04-12T09:54:16.000Z"}, {"field": "description", "value": "Flere inneholder en masse ting h\u00e5ret ikke trenger, mener eksperter. Sjampoen til under tier'n danker ut dyr \u00abfris\u00f8rsjampo\u00bb."}, {"field": "dominantimage", "value": "http://www.adressa.no/incoming/article9408269.ece/ALTERNATES/w980-default/sjampo-dZreUMT4C6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/211f81f09b0f66d6c7b59f25fffc016fe8c6cc9f.jpg?598a66f4"}, {"field": "dominantthumbnaildimensions", "value": "300x169"}, {"field": "heading", "value": ["Derfor virker ikke sjampoen din -adressa.no", "Grisetang og avf\u00f8ringsmiddel", "Eksotiske assosiasjoner", "Sminket spr\u00e5k", "H\u00e5ret vil ha fukt og fett", "- Har ingen effekt", "- Enzymer virker ikke i d\u00f8dt vev", "Komplisert kjemi", "- Vil v\u00e6re innovative", "Naturlig er ikke alltid bra", "Testmetode- og utvalg", "Stoffene i sjampo", "Kjemisk analyse"]}, {"field": "id", "value": "211f81f09b0f66d6c7b59f25fffc016fe8c6cc9f"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["sjampo", "terningkast", "h\u00e5r", "test", "pleiende stoff", "stoff"]}, {"field": "kw-entity", "value": ["shampoo", "moist repair shampoo", "norges", "sodium lauryl sulfate", "cocoate", "mentha piperita", "k\u00e9rastase", "laminaria", "neutral", "replenishing moisture shampoo", "price shampoo", "lilleborg", "sunsilk minerals pearl shine infusion", "kina 1500", "weightless shine shampoo", "sun silk pearl shine infusion", "argan oil hydrating shampoo", "aloe barbadensis", "universitetet", "laureth sulfate", "betaine", "sun silk vitamin explosion", "klikk", "bed head"]}, {"field": "kw-location", "value": ["marokko", "oslo"]}, {"field": "kw-pageclass", "value": "article"}, {"field": "kw-person", "value": ["aloe vera", "einar uggerud", "jon langeland", "cris tal liste"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article9408269.ece/ALTERNATES/w980-default/sjampo-dZreUMT4C6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Derfor virker ikke sjampoen din"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article9408273.ece"}, {"field": "pageclass", "value": ["article"]}, {"field": "publishtime", "value": "2014-03-30T10:52:14.000Z"}, {"field": "recs-articleid", "value": "9408273"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2014-03-30T10:52:14.000Z"}, {"field": "recs-rawtitle", "value": "Derfor virker ikke sjampoen din -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Flere inneholder en masse ting h\u00e5ret ikke trenger, mener eksperter. Sjampoen til under tier'n danker ut dyr \u00abfris\u00f8rsjampo\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/211f81f09b0f66d6c7b59f25fffc016fe8c6cc9f.jpg?598a66f4"}, {"field": "thumbnailfullheightdimensions", "value": "200x3936"}, {"field": "timestamp", "value": "2017-08-09T01:35:48.000Z"}, {"field": "title", "value": "Derfor virker ikke sjampoen din"}, {"field": "url", "value": "http://www.adressa.no/familieogoppvekst/article9408273.ece"}, {"field": "urlhash", "value": "211f81f09b0f66d6c7b59f25fffc016fe8c6cc9f"}], "score": 0.93983763, "siteId": "9222270286501375973", "id": "211f81f09b0f66d6c7b59f25fffc016fe8c6cc9f"}

