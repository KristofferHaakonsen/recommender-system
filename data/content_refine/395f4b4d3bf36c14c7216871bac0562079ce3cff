{"fields": [{"field": "modifiedtime", "type": "time", "value": "2016-11-30T13:44:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "b\u00f8rge sved"}, {"field": "body", "value": ["Saken oppdateres.", "Det var egentlig en helt annen forsikring en uf\u00f8reforsikring Solgunn Stavseng var ute etter desemberdagen i 1999, da kontrakten med Sparebank 1 livsforsikring ble signert.", "- Jeg skulle opprinnelig tegne en livsforsikring. Det gikk i orden. Men r\u00e5dgiveren i banken klarte \u00e5 overtale meg til \u00e5 skaffe meg en uf\u00f8reforsikring i tillegg, sier Solgrunn Stavseng.", "Hun forteller at bankens representant var veldig im\u00f8tekommende og presenterte henne for et skjema, hvor Stavseng skulle gj\u00f8re rede for sykdomshistorien sin de siste fem \u00e5rene. Om hun ble uf\u00f8r, skulle hun f\u00e5 utbetalt 200 000 kroner.", "- Jeg hadde v\u00e6rt mye sykmeldt og kunne ikke huske alle sykdomsavbruddene mine de siste fem \u00e5rene mens jeg satt p\u00e5 kontoret. Jeg spurte om jeg skulle kontakte legen min, men fikk beskjed om \u00e5 skrive det som plaget meg mest akkurat n\u00e5, sier Stavseng.", "Hele utfyllingen av skjemaet tok if\u00f8lge Stavseng bare 20 minutter. Stavseng stilte sp\u00f8rsm\u00e5l og r\u00e5dgiveren ledet henne raskt gjennom de ulike punktene. F\u00f8r m\u00f8tet var ferdig, var forsikringen underskrevet.", "Men den raske utfyllingen skulle vise seg \u00e5 f\u00f8re til problemer. I 2005 ble Stavsengs helsesituasjon forverret. Kraftige betennelser i leddene satte henne ut av spill og disse vedvarte. Tre \u00e5r senere ble hun uf\u00f8retrygdet med diagnosen leddgikt. Da Stavseng h\u00f8sten 2010 varslet Sparebank 1 og ba om \u00e5 f\u00e5 utbetalt forsikringen, satte banken seg imidlertid p\u00e5 bakbeina.", "Gjennom flere brev avviste banken Stavsengs krav. Banken hadde n\u00e5 sjekket opp b\u00e5de med NAV og Stavsengs lege og funnet ut at skjemaet hadde mangelfulle opplysninger. Blant annet hang banken seg opp i en epikrise fra Stavsengs lege, hvor sykdommen \u00abfibromyalgi\u00bb ble nevnt. Dette hevdet banken at Stavseng burde opplyst om. Selv om legen i et senere brev til banken avviste at dette var en diagnose, men heller en intern beskrivelse av plager det ikke kunne settes navn p\u00e5, holdt banken p\u00e5 sitt.", "If\u00f8lge Sparebank 1 hadde Stavseng oppgitt uriktige opplysninger og f\u00e5tt en bedre forsikring enn hun hadde krav p\u00e5. De kansellerte derfor forsikringen.", "Stavseng nektet imidlertid \u00e5 gi seg og engasjerte advokat.", "- Det er riktig at det manglet opplysninger, men var p\u00e5 grunn av at jeg ikke ble bedt om \u00e5 g\u00e5 mer n\u00f8ye inn p\u00e5 temaet. Det er begrenset hva man rekker p\u00e5 20 minutter. Jeg stolte p\u00e5 r\u00e5dgiveren, som sa det var i orden, sier hun.", "Etter flere brev fra advokaten nektet banken fortsatt \u00e5 utbetale pengene. Men da saken ble sendt til Forsikringsklagenemnda, ble det en annen lyd i pipa. Allerede f\u00f8r klagenemnda rakk \u00e5 behandle saken, snudde banken. I et brev datert 26. januar i \u00e5r skriver Sparebank 1 livsforsikring:", "- Etter en ny vurdering finner vi at du likevel oppfyller vilk\u00e5rene for utbetaling av uf\u00f8rekapital.", "N\u00e5 har Stavseng f\u00e5tt utbetalt pengene og i tillegg i overkant av 20 000 i renter. Utlegg til advokat har banken ogs\u00e5 dekket. Banken forklarer:Utlegg til advokat har banken ogs\u00e5 dekket. Banken forklarer:", "- Samtidig som klagen ble sendt, mottok vi ogs\u00e5 et nytt brev fra Stavsengs advokat. Dette inneholdt nye opplysninger som vi m\u00e5tte vurdere. Etter en helhetsvurdering, kom vi til at kundens situasjon var dekket av vilk\u00e5rene, sier konserndirekt\u00f8r informasjon i Sparebank 1, Thoralf Graner\u00f8d.", "B\u00e5de Stavseng og hennes advokat, Lise Skaaraas ved Advokatene Christian Wiig og co, stiller seg imidlertid uforst\u00e5ende til forklaringen.", "- Alle opplysninger som ble brukt i min klage til Finansklagenemnda hadde selskapet sittet p\u00e5 i over et halvt \u00e5r, sier Skaaraas.", "Stavseng har hele tiden v\u00e6rt helt sikker p\u00e5 at hun hadde rett og angrer ikke en dag p\u00e5 at hun tok saken videre. Hun er heller bekymret for at folk vegrer seg for \u00e5 st\u00e5 l\u00f8pet ut.", "- Jeg tenker mye p\u00e5 at mange kanskje ikke t\u00f8r \u00e5 leie advokat eller bare aksepterer avslaget, selv om de ikke er enige i det. Det er feil hvis bankene skal tjene penger p\u00e5 denne m\u00e5ten, sier hun.", "Stavsengs advokat har ogs\u00e5 erfaring med at det i mange tilfeller l\u00f8nner seg \u00e5 klage p\u00e5 enkelte vedtak.", "- Det man ser er at det er veldig f\u00e5 saker som behandles i Finansklagenemnda som g\u00e5r i forbrukerens fav\u00f8r. Dette tror jeg skyldes at forsikringsselskapene i f\u00f8rste omgang gj\u00f8r en for lettvint behandling som ender med et avslag. N\u00e5r forbruker s\u00e5 s\u00f8ker advokatbistand og det inngis en velbegrunnet klage til Finansklagenemnda, s\u00e5 blir forsikringsselskapene tvunget til \u00e5 gj\u00f8re en grundigere vurdering, som ikke sjeldent medf\u00f8rer at selskapet endrer sitt standpunkt og heller inng\u00e5r et forlik, enn \u00e5 la saken avgj\u00f8res i Finansklagenemnda og risikere \u00e5 tape, sier Skaaraas.", "Hun forteller at hun i l\u00f8pet av den siste tiden hatt flere slike saker, hvor forsikringsselskapet har snudd etter at det ble klaget p\u00e5 klientens vegne.", "Graner\u00f8d hevder p\u00e5 sin side at dette ikke er m\u00e5ten Sparebank 1 opererer p\u00e5.", "- N\u00e5r saken klages inn er sp\u00f8rsm\u00e5let: Vil saken f\u00e5 et annet utfall enn v\u00e5r vurdering i nemnda. I de fleste saker kommer det ikke inn ny informasjon og da g\u00e5r saken til klagebehandling. I denne saken dukket det imidlertid opp ny informasjon, noe som skjer i veldig f\u00e5 saker."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "5248b283c6b57be20b04f550d33de25a47f83af843f477c06b60494a85f9eb3c"}, {"field": "createtime", "value": "2016-12-23T00:14:43.000Z"}, {"field": "description", "value": "Flere ganger nektet Sparebank 1 \u00e5 utbetale uf\u00f8reforsikringen Solgunn Stavseng hadde tegnet. Da en klage ble sendt til Forsikringsklagenemda, snudde banken."}, {"field": "dominantimage", "value": "http://www.adressa.no/incoming/article2143543.ece5/ALTERNATES/w980-default/krav_Tittel"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/395f4b4d3bf36c14c7216871bac0562079ce3cff.jpg?59789318"}, {"field": "dominantthumbnaildimensions", "value": "300x169"}, {"field": "heading", "value": ["Banken nektet \u00e5 utbetale forsikringen -adressa.no", "Ferdig p\u00e5 20 minutter", "Nektet \u00e5 utbetale", "Ombestemte seg", "- L\u00f8nner seg \u00e5 klage"]}, {"field": "id", "value": "395f4b4d3bf36c14c7216871bac0562079ce3cff"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "personal-finance"}, {"field": "kw-concept", "value": ["saken", "banken", "utbetale forsikringen"]}, {"field": "kw-entity", "value": ["stavseng", "sparebank 1", "forsikringsklagenemda", "solgunn stavseng", "forsikringsklagenemnda", "finansklagenemnda", "solgrunn stavseng"]}, {"field": "kw-pageclass", "value": "article"}, {"field": "kw-person", "value": ["lise skaaraas", "advokatene christian wiig", "thoralf graner\u00f8d"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article2143543.ece5/ALTERNATES/w980-default/krav_Tittel"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Banken nektet \u00e5 utbetale forsikringen"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2012/04/08/Banken-nektet-%C3%A5-utbetale-forsikringen-3082188.ece"}, {"field": "pageclass", "value": ["article"]}, {"field": "publishtime", "value": "2012-04-08T20:11:41.000Z"}, {"field": "recs-articleid", "value": "3082188"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2012-04-08T20:11:41.000Z"}, {"field": "recs-rawtitle", "value": "Banken nektet \u00e5 utbetale forsikringen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Flere ganger nektet Sparebank 1 \u00e5 utbetale uf\u00f8reforsikringen Solgunn Stavseng hadde tegnet. Da en klage ble sendt til Forsikringsklagenemda, snudde banken."}, {"field": "thumbnail", "value": "http://content-thumbnail.cxpublic.com/content/thumbnail200x150/395f4b4d3bf36c14c7216871bac0562079ce3cff.jpg?59789318"}, {"field": "thumbnailfullheightdimensions", "value": "200x2020"}, {"field": "timestamp", "value": "2017-07-26T13:03:20.000Z"}, {"field": "title", "value": "Banken nektet \u00e5 utbetale forsikringen"}, {"field": "url", "value": "http://www.adressa.no/nyheter/okonomi/2012/04/08/Banken-nektet-%c3%a5-utbetale-forsikringen-3082188.ece"}, {"field": "urlhash", "value": "395f4b4d3bf36c14c7216871bac0562079ce3cff"}], "score": 1.0341676, "siteId": "9222270286501375973", "id": "395f4b4d3bf36c14c7216871bac0562079ce3cff"}

