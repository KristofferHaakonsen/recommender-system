{"fields": [{"field": "modifiedtime", "type": "time", "value": "2016-10-07T14:00:18.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Hage"}, {"field": "author", "value": "geir flat\u00f8e"}, {"field": "body", "value": ["Saken oppdateres.", "Joda, her er det. Skulpturen befinner seg et stykke inn i hagen, men synes godt.", "Det er ingen tvil om at dette er huset til Tove Hervik.", "Hvem andre har vel et h\u00f8yreist, r\u00f8dmalt kunstverk st\u00e5ende utenfor?", "Hun \u00f8nsket seg en stor skulptur til hagen. Det formidlet hun videre til John Th. Josefsen, som hun hadde g\u00e5tt med p\u00e5 kunst\u2014 og h\u00e5ndverkskolen.", "Han hadde lenge et keramikkverksted i Stavanger, f\u00f8r han i 1984 flyttet til Sele i Klepp og bygde seg et stort billedhuggeratelier. Den bl\u00e5 og gule gigantfuglen i rundkj\u00f8ringen p\u00e5 Klepp er hans verk.", "Vi \u00e5pner porten, beundrer brosteinm\u00f8nsteret i inngangspartiet og beveger oss mot skulpturen. Er den av jern? Nei, litt knakking med knoken avsl\u00f8rer at det er tre under, belagt med glassfiber.", "Om en time vil den lave h\u00f8stsola runde hushj\u00f8rnet og bade figuren i lys. Fotografen venter t\u00e5lmodig, men det er nok av andre ting \u00e5 se p\u00e5 i hagen imens.Det var det ikke f\u00f8r. Hus og hage forfalt i mange \u00e5r, f\u00f8r Tove Hervik og ektemannen overtok i 1982 og bestemte seg for \u00e5 bringe det tilbake til gammel prakt.", "Huset er fra 1910, bygd av politimester Ruus. Siden overtok d\u00f8trene hans, f\u00f8r det gikk ut av familien.En byggmester ville rive huset og bygge leiligheter, men det fikk han ikke lov til. Tove og mannen bodde like i n\u00e6rheten og hadde fors\u00f8kt \u00e5 kj\u00f8pe det tidligere, og n\u00e5 fikk de en ny sjanse.", "\u2014 Det var veldig mye arbeid med det. Hadde vi hatt barn da, ville vi neppe g\u00e5tt i gang.Men Hervik liker \u00e5 ta vare p\u00e5 det gamle. Den flotte inngangsd\u00f8ra stammer fra en container, kassert da et hus i nabolaget ble pusset opp.", "En steinplate fra en kj\u00f8kken\u00f8y hviler langs husveggen og skal bli til et hagebord med nedfelt grill.", "Tove Herviks mann d\u00f8de br\u00e5tt for syv \u00e5r siden. Han het Leif V\u00e6rum Larsen og var solotrombonist i Stavanger symfoniorkester.", "Han satt ogs\u00e5 i bystyret for Arbeiderpartiet, sterkt engasjert i prosjektet med \u00e5 bygge nytt konserthus i Stavanger.", "Da skulpturen kom p\u00e5 plass i fjor, var messingbl\u00e5sere fra orkesteret p\u00e5 plass for \u00e5 innvie den. Hun har kalt den \u00abB\u00f8lgen\u00bb.", "Etter at hun ble alene, har Hervik lagt ned mye energi i hagen. At noen kaller hagearbeid for terapi, kan hun skrive under p\u00e5.", "I et hj\u00f8rne har hun anlagt en liten klosterhage med urter. Den er skissert opp av \u00d8rjan S\u00e6tran, konsertmester i symfoniorkesteret. Tegningen var en gave til Leif p\u00e5 40-\u00e5rsdagen.", "Hun har selv tegnet en vinterhage, der hun kan koble av med staffeliet. Maleriene er en hobby som har v\u00e6rt av og p\u00e5 i mange \u00e5r, og som pensjonist har hun bedre tid til den.I en krok av hagen har hun konstruert en spiseplass, der man kan sitte under tak og f\u00e5 varme fra ovnen, hvis n\u00f8dvendig. Et kirseb\u00e6rtre har f\u00e5tt plass i en krukke p\u00e5 hjul, slik at det kan trilles under taket i lange nedb\u00f8rsperioder.", "\u2014 Jeg har hatt kirseb\u00e6rtr\u00e6r f\u00f8r, men uten \u00e5 f\u00e5 b\u00e6r. De regnet vekk.", "- Alle hus skal egentlig v\u00e6re en kulisse for den som bor der:", "Glad i gr\u00f8nnsakerI en annen del av hagen finner vi gr\u00f8nnsaksbed med pallekarmer rundt. Her l\u00e5 ogs\u00e5 den opprinnelige kj\u00f8kkenhagen, plassert n\u00e6r d\u00f8ren inn til kj\u00f8kkenet.", "\u2014 Jeg er mer opptatt av gr\u00f8nnsaker enn av blomster. Blomstene i hagen kan jeg ikke navnet p\u00e5, men jeg synes det er fantastisk \u00e5 kunne plukke purre fra eget bed, sier Hervik.", "Ikke bare purre, men rosenk\u00e5l, erter, sukkererter, gulr\u00f8tter og squash. Utvalget endres fra \u00e5r til annet, men rosenk\u00e5l og purre m\u00e5 alltid v\u00e6re med.Bollen med \u00f8l er til sneglene. Der drukner de. For \u00e5 unng\u00e5 andre skadedyr, trekker hun fiberduk over gr\u00f8nnsakene og slipper spr\u00f8yting.", "I hagen finner vi ogs\u00e5 frukttr\u00e6r og b\u00e6rbusker. Bl\u00e5b\u00e6r, stikkelsb\u00e6r og bringeb\u00e6r. Kiwien b\u00e6rer omsider frukt, etter \u00e5 ha f\u00e5tt \u00e9n sjanse til. Her er det ogs\u00e5 asparges.", "\u2014 Det er noe av det kjekke med v\u00e5ren, \u00e5 kunne skj\u00e6re sin egen asparges. V\u00e5rens vakreste eventyr. Den kan h\u00f8stes i en m\u00e5neds tid, og s\u00e5 kan den vokse opp igjen. N\u00e5 skal jeg legge tang og tare over for \u00e5 beskytte r\u00f8ttene og for \u00e5 gj\u00f8dsle.", "Noen s\u00f8ker ly, mens andre lar seg lokke av naturkreftene:", "Et hvitt stakittgjerde strekker seg langs tomtegrensen.", "\u2014 Det har jeg lagd selv. Spisset til hver spile, montert og malt med tre str\u00f8k. 400 spiler i alt. Det var litt av et arbeid.", "Da kommer det godt med \u00e5 v\u00e6re utdannet snekker. Tove hadde tenkt \u00e5 bli interi\u00f8rarkitekt og tok snekkerlinjen etter \u00e5 ha fullf\u00f8rt handelsgym.", "\u2014 Jeg m\u00e5tte dokumentere snekkerferdigheter for \u00e5 komme inn. I min tid fikk jenter bare tilbud om h\u00e5ndarbeid. Jeg var eneste jente p\u00e5 skolen i Godalen den gangen. Sjenert og turde ikke \u00e5 g\u00e5 i kantinen. Men etter at jeg var elev der, ble det stadig flere jenter som valgte det samme.", "Siden tok hun grafisk design p\u00e5 kunst\u2014 og h\u00e5ndverkskolen, s\u00e5 Formingsl\u00e6rerskolen p\u00e5 Notodden. Etterp\u00e5 jobbet hun p\u00e5 Gosen ungdomsskole som sl\u00f8ydl\u00e6rer i fire \u00e5r. Deretter underviste hun i visuelle kunstfag ved flere videreg\u00e5ende skoler fram til 2007, blant annet p\u00e5 Bergeland og Forus.F\u00f8r hun gikk av med pensjon for halvannet \u00e5r siden, var hun ansatt i fylkesadministrasjonen som r\u00e5dgiver i kulturavdelingen.", "\u2014 Jeg er veldig opptatt av form og det tredimensjonale. Jeg velger gjerne planter ut fra form og tekstur.", "Passer p\u00e5 pinnsvineneHelt str\u00f8kent vil hun ikke ha det.", "\u2014 Jeg lager en hage for pinnsvin og fugler. Pinnsvinene liker underskog, sier Hervik.", "Det er blitt f\u00e6rre av dem siden kommunen fikset opp Holmeegenes. Hun er nabo med gartnerieiendommen som Riksantikvaren fredet i 2005.Lystg\u00e5rden ble bygd i 1771 av Gabriel Jansen Kielland. Fra 1894 til 1958 var det gartneridrift her, og en del av tomten er n\u00e5 blitt til et p\u00e5kostet boligprosjekt. Herviks hage grenser inn mot den gamle lystg\u00e5rden, som fortsatt brukes ved festlige anledninger.", "Etter at hageanlegget foran g\u00e5rden ble opparbeidet, er det alts\u00e5 blitt f\u00e6rre pinnsvin i omr\u00e5det. Til gjengjeld ogs\u00e5 mye mindre av ugresset som spredte seg inn i Herviks hage.\u2014 Noen synes at store tr\u00e6r skygger for mye, men jeg vil heller flytte p\u00e5 meg enn at tr\u00e6rne gj\u00f8r det, sier hun og peker p\u00e5 det store tuntreet i hagen til Holmeegenes.", "\u2014 De store, gamle og flotte tr\u00e6rne er noe av den virkelige kvaliteten i dette omr\u00e5det.", "Et nytt prosjekt er p\u00e5 gang ved gr\u00f8nnsakshagen, der beplanting skal skape et avgrenset rom. Ved statuen skal det anlegges en sti. Et solur skal opp ved klosterhagen. Det er nok \u00e5 gj\u00f8re.", "\u2014 Det var lettere n\u00e5r datteren min bodde hjemme. Hun var interessert i hage. Men det er en fin m\u00e5te \u00e5 trimme p\u00e5. Jeg spar, freser opp jorda, sl\u00e5r plenen og b\u00e6rer p\u00e5 sementsekker.", "Hervik har et dr\u00f8yt m\u00e5l med hage \u00e5 boltre seg p\u00e5. Hun kaller det en landsens hage midt i byen, der det bugner alle vegne av tr\u00e6r, busker, gr\u00f8nnsaker og blomster.Og et stort, knallr\u00f8dt kunstverk som hun har f\u00e5tt mye skryt for.", "\u2014 Jeg sa til Josefsen at jeg \u00f8nsket meg en portal inn til hagen, eller et fruktbarhetssymbol. Et fallossymbol. Kanskje jeg fikk begge deler."]}, {"field": "category0", "value": "bolig"}, {"field": "contenthash", "value": "1076c5957d3ea9ffad332d1a3785b90bc658dab676c9ba822c8fe55a3e6c23b4"}, {"field": "createtime", "value": "2017-08-18T15:40:54.000Z"}, {"field": "description", "value": "Et aldri s\u00e5 lite landemerke har reist seg i det stille villastr\u00f8ket p\u00e5 Eiganes i Stavanger."}, {"field": "heading", "value": ["Har f\u00e5tt egen skulptur i hagen -adressa.no", "Forfalt i mange \u00e5r", "Klosterhage i hj\u00f8rnet", "Utdannet snekker", "Holder seg i form"]}, {"field": "id", "value": "0cca1575232c2cb2c9b08f08c896b6466dc711a7"}, {"field": "keyword", "value": "Hage"}, {"field": "keywords", "value": "Hage"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["hagen finner", "hage", "utdannet snekker"]}, {"field": "kw-entity", "value": ["josefsen", "bergeland og forus", "ruus", "eiganes", "riksantikvaren", "formingsl\u00e6rerskolen", "godalen", "arbeiderpartiet", "b\u00f8lgen", "sele", "holmeegenes"]}, {"field": "kw-location", "value": ["stavanger", "klepp", "gosen", "notodden"]}, {"field": "kw-pageclass", "value": "article"}, {"field": "kw-person", "value": ["john th", "\u00f8rjan s\u00e6tran", "gabriel jansen kielland", "tove hervik", "leif v\u00e6rum larsen"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/e23657c3-b26d-41e4-a502-929f151b79d2?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "R\u00f8dt i det gr\u00f8nne: Har f\u00e5tt egen skulptur i hagen"}, {"field": "og-type", "value": "article"}, {"field": "og-url", "value": "http://www.adressa.no/bolig/Rodt-i-det-gronne-Har-fatt-egen-skulptur-i-hagen-8223b.html"}, {"field": "pageclass", "value": ["article"]}, {"field": "publishtime", "value": "2016-10-09T09:00:00.000Z"}, {"field": "recs-articleid", "value": "8223"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-10-09T09:00:00.000Z"}, {"field": "recs-rawtitle", "value": "R\u00f8dt i det gr\u00f8nne: Har f\u00e5tt egen skulptur i hagen -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Et aldri s\u00e5 lite landemerke har reist seg i det stille villastr\u00f8ket p\u00e5 Eiganes i Stavanger."}, {"field": "thumbnail", "value": "http://content-thumbnail.cxpublic.com/content/thumbnail200x150/0cca1575232c2cb2c9b08f08c896b6466dc711a7.jpg?59970a86"}, {"field": "thumbnailfullheightdimensions", "value": "200x1940"}, {"field": "timestamp", "value": "2017-08-18T15:40:54.000Z"}, {"field": "title", "value": "R\u00f8dt i det gr\u00f8nne: Har f\u00e5tt egen skulptur i hagen"}, {"field": "url", "value": "http://www.adressa.no/bolig/Rodt-i-det-gronne-Har-fatt-egen-skulptur-i-hagen-8223b.html"}, {"field": "urlhash", "value": "0cca1575232c2cb2c9b08f08c896b6466dc711a7"}], "score": 0.85105187, "siteId": "9222270286501375973", "id": "0cca1575232c2cb2c9b08f08c896b6466dc711a7"}

