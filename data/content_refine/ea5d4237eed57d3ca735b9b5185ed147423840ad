{"fields": [{"field": "modifiedtime", "type": "time", "value": "2012-04-17T16:54:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Forel\u00f8pig finnes bokserdieselen i Legacy og Outback, senere i nye Forester og neste \u00e5r i Impreza. Neste \u00e5r kan bilene leveres med den etterspurte kombinasjonen diesel og automatgir. V\u00e5r pr\u00f8vekj\u00f8ring med dieselmotoren skjedde i Outback, en bilmodell som ble lansert for fire \u00e5r siden.", "En rekke Subaru-biler ble registrert av import\u00f8ren f\u00f8r avgiftsendringene for halvannet \u00e5r siden, slik at Subaru ikke straks ble rammet av reglene som favoriserer dieselmotoren. Derfor har Subaru-salget v\u00e6rt noenlunde stabilt det siste \u00e5ret selv om nyregistreringstallene kan tyde p\u00e5 noe annet. Men bokserdieselen kommer i grevens tid til det norske markedet.", "Vibrasjonsfri", "Og hvilken motor! Ytelsene er n\u00e5 en ting, de er absolutt gode nok, men m\u00e5ten som denne motoren jobber p\u00e5, kan tyde p\u00e5 at bokserkonstruksjonen er spesielt godt egnet for diesel. Subaru diesel oppleves som uvanlig stilleg\u00e5ende og vibrasjonsfri. Man f\u00e5r en f\u00f8lelse av at det sitter en turbin der foran, og slett ingen kaklende diesel.", "Den ytterst rolige gangen p\u00e5 denne motoren skyldes trolig at veivakslingen er ekstra kort. Slik blir det i en boksermotor med to sylindere p\u00e5 hver side av veiva, i stedet for fire sylindere i rekke over den. Etter ni \u00e5rs jobbing med dieselmotoren har Subaru-ingeni\u00f8rene faktisk greid \u00e5 gj\u00f8re den enda kortere (35,4 cm) enn den velkjente bensinbokseren (41,5 cm). Det betyr at stempelstengene er lagret enda tettere p\u00e5 veiva, og jo kortere veiv, jo mindre vibrasjon. I alle fall i teorien, og her stemmer terrenget med kartet.", "Halvliter p\u00e5 mila", "Mindre vibrasjon gir bedre balanse, og bedre balanse gir lavere friksjon, som i sin tur gir lavere forbruk. Det bekreftes av oppgitt forbruk, som er under 0,6 liter p\u00e5 mila ved blandet kj\u00f8ring og helt ned mot halvliteren p\u00e5 langtur. Dette er sv\u00e6rt bra, for man m\u00e5 huske at Subaru-bilene har permanent firehjulstrekk som gir bedre fremkommelighet, men \u00f8kt forbruk.", "Lavt dieselforbruk gir gjerne problemer med rask oppvarming av kupeen vinters tid. Subaru har laget et system som skal forhindre dette, blant annet med elektrisk oppvarming av omr\u00e5det rundt f\u00f8ttene.", "Sammenlignet med bensinbokseren, har dieselmotoren elleve millimeter lengre slaglengde og seks millimeter mindre boring, slik at b\u00e5de slaglengde og boring n\u00e5 er 86 millimeter. I forhold til en s\u00e5kalt overkvadratisk motor, som har kortere slaglengde enn boring, gir dette bedre seigdragingsevne, men i prinsippet redusert turtallsvillighet. Det f\u00f8rste stemmer i Subarus dieselmotor, men ikke det andre. Denne motoren passerer 4500 omdreininger i minuttet med liv og lyst.", "Hurtig turbo", "Motoren har naturligvis turbo, men det merkes knapt p\u00e5 annet enn effekten. Her er ikke den plutselige effekt\u00f8kningen p\u00e5 1800 omdreininger, som i eldre dieselmotorer. Noe av forklaringen er at turboen er montert p\u00e5 eksosmanifolden, hvor eksostrykket kommer f\u00f8rst. Dessuten g\u00e5r turboen uvanlig fort rundt, faktisk opptil 190 000 ganger i minuttet. Over 3000 ganger i sekundet! Subaru bruker teknologi fra Petter Solbergs rallybil for \u00e5 beholde trykket i turboen i noen \u00f8yeblikk etter at gasspedalen l\u00f8fter seg, dermed er turboen straks klar til innsats n\u00e5r man trykker p\u00e5 gassen igjen.", "Turboen er montert under motoren, noe som bidrar til at boksermotorens allerede lave tyngdepunkt senkes ytterligere.", "I motsetning til bensinbokseren har dieselmotoren ikke tannreim, men registerkjede for kraftoverf\u00f8ring til ventilene. Serviceintervallet er p\u00e5 350 000 kilometer, alts\u00e5 mange ganger lengre enn den mer vanlige tannreima.", "Aluminiumsmotor", "B\u00e5de motorblokk og topplokk er laget av aluminium, som sammen med den kompakte konstruksjonen gir motoren lav vekt. If\u00f8lge Subaru er det snakk om ti kilo lettere motor enn tilsvarende rekkefirer.", "P\u00e5 veien er det f\u00f8rst og fremst lydsvakheten, motorbalansen og motorresponsen man legger merke til, men effekt og spesielt seigdragingsevne er ogs\u00e5 bra. Det er fullt mulig \u00e5 ta mer krefter ut av motoren uten \u00e5 \u00f8delegge slitestyrken, men forbruk og dermed CO2-utslipp vil \u00f8ke.", "Konklusjon: Et f\u00f8rsteklasses bilmerke har endelig f\u00e5tt en f\u00f8rsteklasses dieselmotor."]}, {"field": "category0", "value": "bil"}, {"field": "contenthash", "value": "7a5ea15f3d51d47ba84b35fefd8628c0038f528747c8fb22c42fef5ba52376c9"}, {"field": "createtime", "value": "2017-05-01T08:55:55.000Z"}, {"field": "description", "value": "Endelig har Subaru en dieselmotor. Og ikke hvilken som helst motor, men verdens f\u00f8rste bokserdiesel for bilbruk, og med spennende egenskaper."}, {"field": "dominantimage", "value": "http://www.adressa.no/incoming/article1247753.ece5/ALTERNATES/w980-default/subarudie_lite"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ea5d4237eed57d3ca735b9b5185ed147423840ad.jpg?597cfbcc"}, {"field": "dominantthumbnaildimensions", "value": "300x169"}, {"field": "heading", "value": "Bokserdiesel g\u00e5r som turbin -adressa.no"}, {"field": "id", "value": "ea5d4237eed57d3ca735b9b5185ed147423840ad"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "subaru"}, {"field": "kw-concept", "value": ["motor", "dieselmotor", "turbo"]}, {"field": "kw-entity", "value": ["impreza", "forester", "legacy og outback", "outback"]}, {"field": "kw-pageclass", "value": "article"}, {"field": "kw-person", "value": "petter solbergs"}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1247753.ece5/ALTERNATES/w980-default/subarudie_lite"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bokserdiesel g\u00e5r som turbin"}, {"field": "og-type", "value": "article"}, {"field": "og-url", "value": "http://www.adressa.no/bil/article1086507.ece"}, {"field": "pageclass", "value": ["article"]}, {"field": "publishtime", "value": "2008-05-21T07:24:00.000Z"}, {"field": "recs-articleid", "value": "1634388"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2008-05-21T07:24:00.000Z"}, {"field": "recs-rawtitle", "value": "Bokserdiesel g\u00e5r som turbin -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Endelig har Subaru en dieselmotor. Og ikke hvilken som helst motor, men verdens f\u00f8rste bokserdiesel for bilbruk, og med spennende egenskaper."}, {"field": "thumbnail", "value": "http://content-thumbnail.cxpublic.com/content/thumbnail200x150/ea5d4237eed57d3ca735b9b5185ed147423840ad.jpg?597cfbcc"}, {"field": "thumbnailfullheightdimensions", "value": "200x1613"}, {"field": "timestamp", "value": "2017-07-29T21:19:08.000Z"}, {"field": "title", "value": "Bokserdiesel g\u00e5r som turbin"}, {"field": "url", "value": "http://www.adressa.no/bil/article1086507.ece"}, {"field": "urlhash", "value": "ea5d4237eed57d3ca735b9b5185ed147423840ad"}], "score": 1.0509105, "siteId": "9222270286501375973", "id": "ea5d4237eed57d3ca735b9b5185ed147423840ad"}

