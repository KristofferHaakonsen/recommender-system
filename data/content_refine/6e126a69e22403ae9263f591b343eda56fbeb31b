{"fields": [{"field": "modifiedtime", "type": "time", "value": "2012-04-17T18:00:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingeborg refsnes"}, {"field": "body", "value": ["Saken oppdateres.", "Trondheim Dyrehospital har tilbudt eier Ken Ronnie Eilertsen (28) \u00e5 f\u00e5 dekket sine utgifter til behandling, i tillegg til halvparten av bel\u00f8pet det vil koste \u00e5 skaffe en ny valp. Han forplikter seg da til ikke \u00e5 omtale saken negativt offentlig.", "- Forliket er forkastelig. De ber meg p\u00e5ta meg halve skylden for at Dennis d\u00f8de. Det er jeg ikke med p\u00e5, sier Ken Ronnie Eilertsen.", "Hunden Dennis, av type Bichon fris\u00e9, fikk ved et uhell i seg et kotelettbein fredag 8. mars i \u00e5r. L\u00f8rdag morgenen etter merket eierne at han var slapp og d\u00e5rlig. Etter at Dennis hadde kastet opp i bilen p\u00e5 formiddagen, kj\u00f8rte de rett til Trondheim Dyrehospital.", "- Vi var sv\u00e6rt bekymret, sier Eilertsen. Dyrehospitalet var egentlig stengt, men veterin\u00e6ren tok inn Dennis til konsultasjon. Hun fikk beskjed om at Dennis hadde f\u00e5tt i seg et kotelettbein. Etter en halvtime ble hundeeieren sendt hjem med avf\u00f8ringsmiddel.", "Veterin\u00e6ren ga beskjed om at eier m\u00e5tte gripe inn hvis hunden ikke ble bedre. Eier ble gitt telefonnummeret til Stj\u00f8rdal dyreklinikk som hadde vakt denne helgen.", "Veterin\u00e6ren opplyste imidlertid ikke om at hun p\u00e5 dette tidspunktet unnlot \u00e5 ta r\u00f8ntgen, noe som er rutinen \u00e5 gj\u00f8re ved Trondheim Dyrehospital i slike situasjoner. Det er viktig \u00e5 avdekke hvor beinet sitter og om det b\u00f8r gripes inn og foretas en operasjon. Veterin\u00e6ren kjente harde legemer i bakre del av buken og hadde h\u00e5p om at det ville passere ut gjennom endetarmen ved medisinsk hjelp. Da ville hunden slippe operasjon. Ken Ronnie bemerket overfor veterin\u00e6ren at hunden ikke ville bevege seg, at han virket slapp og medtatt.", "- Jeg ble r\u00e5det til \u00e5 avvente situasjonen. Her ble det gjort en forferdelig feil. Vi skulle blitt henvist direkte til Stj\u00f8rdal dyreklinikk som alts\u00e5 hadde n\u00f8dvakt. Da kunne vi f\u00e5tt tatt r\u00f8ntgen. Det g\u00e5r s\u00e5 fort med en liten hund, det er sm\u00e5, s\u00e5rbare organer, sier Ken Ronnie. Han mener bestemt at dyrlegen ikke informerte ham om det mulig akutte alvoret i situasjonen.", "- Dyrlegen ga deg telefonnummeret til vakthavende dyreklinikk. Hvorfor tok du ikke kontakt da Dennis ikke ble bedre?", "- B\u00e5de samboer og jeg mener hun sa vi skulle vente til dagen etter med \u00e5 ta kontakt med vakthavende. Vi forsto det som at medisinen vi fikk skulle virke i l\u00f8pet av natten, sier Ken Ronnie. Han tilbrakte hele natten ved siden av hunden sin og opplevde det hele som traumatisk.", "- Dennis kastet opp hele natten. Klokken halv sju tenkte jeg at n\u00e5 kan jeg bare ikke vente lenger, sier Ken Ronnie som kastet seg i bilen mot Stj\u00f8rdal s\u00f8ndag morgen.", "Da jeg kom fram og vi skulle l\u00f8fte Dennis ut av buret, var han helt livl\u00f8s. Det var grusomt. Hovedveterin\u00e6ren m\u00e5tte bare konstatere at Dennis ikke hadde puls. Selv br\u00f8t jeg helt sammen, sier Ken Ronnie. Til daglig eier og driver han en Narvesen-kiosk i Trondheim sentrum. Han fikk et spesielt forhold til hunden sin etter en sykemeldingsperiode i fjor.", "- Dennis var som en s\u00f8nn for meg. Det er s\u00e5 redselsfullt at han bare ble ett \u00e5r og syv m\u00e5neder.", "Hundeeier mener han har m\u00f8tt en nedlatende holdning og ansvarsfraskrivelse hos Trondheim Dyrehospital.", "- Jeg f\u00f8ler de ikke har tatt Dennis sitt liv p\u00e5 alvor. At de skyver skylden over p\u00e5 meg. I tillegg har de i m\u00f8ter fortalt meg at hunden min har gjennomg\u00e5tt en smertefull d\u00f8d. Det hjelper ikke \u00e5 h\u00f8re at han ble pint i hjel.", "Daglig leder ved Trondheim Dyrehospital avviser at hennes veterin\u00e6r m\u00e5 ta det fulle ansvaret i at Dennis d\u00f8de.", "- Vi beklager at Dennis d\u00f8de, og vi synes det er leit at vi ikke fulgte vanlige rutiner og tok r\u00f8ntgen da vi fikk vite at hunden hadde spist et kotelettbein, sier Anne Mette Knutsen, daglig leder ved Trondheim Dyrehospital. Samtidig avviser hun bestemt at hennes klinikk alene m\u00e5 b\u00e6re skylden for at Dennis d\u00f8de.", "- Da Dennis ikke er obdusert er det ingen som vet hvorfor han d\u00f8de, sier Knutsen.", "I et beklagelsesbrev til Ken Ronnie Eilertsen skriver veterin\u00e6ren som behandlet Dennis at hun skulle gitt mye for \u00e5 kunne ha gjennomf\u00f8rt en mer grundig unders\u00f8kelse, inklusive r\u00f8ntgenunders\u00f8kelser, f\u00f8r noen konklusjon om behandling ble trukket.", "- Veterin\u00e6ren foretok en klinisk unders\u00f8kelse av hunden. Hun klarte s\u00e5 vidt \u00e5 kjenne et hardt legeme med fingeren og hadde h\u00e5p om at det ville klare \u00e5 passere ut gjennom endetarmen ved medisinsk hjelp. Veterin\u00e6ren foreskrev derfor medisiner som skulle lette denne prosessen. Det ble samtidig gjort oppmerksom p\u00e5 at eier selv m\u00e5tte kontakte vakthavende veterin\u00e6r dersom hunden ikke viste tegn til bedring, sier Anne Mette Knutsen.", "I forliket skriver Knutsen at begge parter har gjort feil som kunne ha medvirket til at Dennis d\u00f8de. Overfor Adresseavisen uttrykker Knutsen at hun er oppr\u00f8rt over det hun kaller for ansvarsfraskrivelse fra eiers side.", "- Du ligger ikke v\u00e5ken sammen med en hund en hel natt og ser at den blir stadig verre uten \u00e5 ta kontakt med n\u00f8dnummer som er gitt deg, sier hun strengt.", "- Hundeeier sier at han fikk beskjed om \u00e5 la medisinen virke gjennom natten. Hvordan kommenterer du det?", "- Det medf\u00f8rer ikke riktighet. Min veterin\u00e6r ville aldri ha sagt det i en slik situasjon. Hun er sv\u00e6rt dyktig og kompetent og veldig lei seg for at hennes beskjed ikke ble oppfattet riktig av hundeeier.", "For ettertiden vil hun v\u00e6re enda tydeligere med hvordan slike beskjeder blir oppfattet. Vi har hatt flere m\u00f8ter rundt dette og tar saken sv\u00e6rt alvorlig, sier Knutsen."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "2267245705de7e6ae370c9ee0f772c342f72596ee629c9535ed0e3451f8a25c3"}, {"field": "createtime", "value": "2017-04-30T17:21:13.000Z"}, {"field": "description", "value": "Dyrlege innr\u00f8mmer rutinesvikt etter at hunden Dennis d\u00f8de. N\u00e5 er eier tilbudt delvis erstatning - men han avsl\u00e5r tilbudet."}, {"field": "dominantimage", "value": "http://www.adressa.no/incoming/article1241524.ece5/ALTERNATES/w980-default/dennis-d%C3%B8d-br%C3%B8d"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e126a69e22403ae9263f591b343eda56fbeb31b.jpg?597a25b2"}, {"field": "dominantthumbnaildimensions", "value": "300x169"}, {"field": "heading", "value": ["Hunden d\u00f8de - veterin\u00e6r innr\u00f8mmer svikt -adressa.no", "Medisinsk l\u00f8sning", "Ble d\u00e5rligere i l\u00f8pet av natten", "- Som en s\u00f8nn for meg", "- Eier m\u00e5 dele skylden", "- Ansvarsl\u00f8s eier", "- Begge gjorde feil"]}, {"field": "id", "value": "6e126a69e22403ae9263f591b343eda56fbeb31b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "pets"}, {"field": "kw-concept", "value": ["d\u00f8d", "hund", "veterin\u00e6r", "veterin\u00e6r innr\u00f8mmer", "innr\u00f8mmer svikt", "medisinsk hjelp", "daglig leder", "hardt legeme", "hunden d\u00f8de", "eier", "veterin\u00e6r innr\u00f8mmer svikt"]}, {"field": "kw-entity", "value": ["bichon", "narvesen", "trondheim dyrehospital", "adresseavisen"]}, {"field": "kw-location", "value": ["dennis", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["ken ronnie", "anne mette knutsen", "ken ronnie eilertsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1241524.ece5/ALTERNATES/w980-default/dennis-d%C3%B8d-br%C3%B8d"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hunden d\u00f8de - veterin\u00e6r innr\u00f8mmer svikt"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1060572.ece"}, {"field": "pageclass", "value": ["article"]}, {"field": "publishtime", "value": "2008-04-08T09:46:07.000Z"}, {"field": "recs-articleid", "value": "1663732"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-04-08T09:46:07.000Z"}, {"field": "recs-rawtitle", "value": "Hunden d\u00f8de - veterin\u00e6r innr\u00f8mmer svikt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Dyrlege innr\u00f8mmer rutinesvikt etter at hunden Dennis d\u00f8de. N\u00e5 er eier tilbudt delvis erstatning - men han avsl\u00e5r tilbudet."}, {"field": "thumbnail", "value": "http://content-thumbnail.cxpublic.com/content/thumbnail200x150/6e126a69e22403ae9263f591b343eda56fbeb31b.jpg?597a25b2"}, {"field": "thumbnailfullheightdimensions", "value": "200x1603"}, {"field": "timestamp", "value": "2017-07-27T17:41:06.000Z"}, {"field": "title", "value": "Hunden d\u00f8de - veterin\u00e6r innr\u00f8mmer svikt"}, {"field": "url", "value": "http://www.adressa.no/nyheter/trondheim/article1060572.ece"}, {"field": "urlhash", "value": "6e126a69e22403ae9263f591b343eda56fbeb31b"}], "score": 1.1113099, "siteId": "9222270286501375973", "id": "6e126a69e22403ae9263f591b343eda56fbeb31b"}

