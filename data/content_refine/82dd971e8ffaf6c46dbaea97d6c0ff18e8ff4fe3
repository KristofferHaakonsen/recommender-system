{"fields": [{"field": "modifiedtime", "type": "time", "value": "2016-03-08T09:10:42.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "gr\u00fcnder"}, {"field": "author", "value": "ann iren b\u00e6vre"}, {"field": "body", "value": ["Saken oppdateres.", "Investor Gun Helena Svendsen har et stort smil og sl\u00e5r ut med armene n\u00e5r hun sier:", "- Det er s\u00e5 artig, jeg unner flere \u00e5 jobbe med unge gr\u00fcndere. Og absolutt flere kvinner, det er altfor f\u00e5 kvinnelige investorer. Vi tenker jo litt annerledes, sier Svendsen fra kontoret sitt i femte etasje i Fossegrenda.", "Herfra har Svendsen som fyller 70 \u00e5r til sommeren investert i flere teknologibedrifter. Svendsen jobbet som l\u00e6rer, men da hun m\u00f8tte mannen sin Terje H. Svendsen som drev Byggteknikk, gikk ogs\u00e5 hun inn i firmaet. Byggteknikk Prosjekt AS er i dag hovedselskapet, men familien har flere selskaper. Gun jobber i Byggteknikk Prosjekt AS som er et eiendomsselskap. Byggteknikk Drift AS er investeringsselskapet.", "LES MER: Her er Trondheims st\u00f8rste eiendomssalg hittil i \u00e5r.", "Ektemannen Terje d\u00f8de i fjor, mens to av s\u00f8nnene jobber i firmaet. I gr\u00fcndermilj\u00f8et beskrives Gun som en av byens virkelige forretningsengler, selv om hun ikke er av de mest synlige.", "- Det startet for 15 \u00e5r siden med at tre gutter kom og ba om hjelp. Jeg satset litt penger, tok regnskapet for dem og hjalp dem med det praktiske, sier Svendsen.", "Den ene av disse guttene var Trond \u00d8ystein Bj\u00f8rnnes og to etasjer nedenfor Byggteknikk Prosjekt holder i dag Iwmac hus; Norges og Sveriges ledende leverand\u00f8r av SD-anlegg, overv\u00e5kning, styring og alarmtjenester via internett for tekniske anlegg og bygg.", "LES MER: Trondheimsfirmaet Iwmac skal overv\u00e5ke 250 svenske butikker.", "- Gun har v\u00e6rt b\u00e5de st\u00f8ttende og utfordrende, nettopp det vi trengte. I dag er vi n\u00e6rmere 50 ansatte, og har et datterselskap i Stockholm, sier Bj\u00f8rnnes. M\u00e5let er \u00e5 omsette for 60 millioner kroner i 2016. Andre vellykkede investeringer Svendsen har bidratt i er Boost Communication, PPM som driver med robotprogrammering og Sn\u00e5savann.", "LES MER: Satser stort p\u00e5 Sn\u00e5savann.", "Forrige uke deltok Svendsen som investor da 39 gr\u00fcndere fikk speed-date 30 investorer under teknologikonferansen Technoport. Av 30 investorer var kun fire kvinner. Bare to av disse var tr\u00f8nderske, Svendsen var \u00e9n av dem.", "LES MER: Vant 250 000 p\u00e5 speeddate.", "- Jeg har ikke jobbet s\u00e5 mye med gr\u00fcndere etter at Terje d\u00f8de i fjor, men jeg deltok p\u00e5 Technoport. Der fikk jeg virkelig lyst p\u00e5 livet igjen, s\u00e5 lenge jeg er frisk m\u00e5 jeg delta, sier Svendsen, igjen med et stort smil.", "- Jeg er et aktivt menneske som liker \u00e5 delta. Jeg blir glad i dem jeg hjelper og de blir glade i meg. Jeg hjelper til i en vanskelig fase og jeg gj\u00f8r det gratis. Det er hyggelig, jeg har stor glede av at det gror rundt meg, sier Svendsen. For \u00e5 f\u00e5 det til \u00e5 gro stiller hun selvsagt krav til dem hun investerer i.", "- Det g\u00e5r p\u00e5 magef\u00f8lelse, at jeg liker noen. S\u00e5 m\u00e5 de g\u00e5 eller sykle, det skal ikke v\u00e6re noe firmabil i begynnelsen. Jeg er ikke med p\u00e5 sl\u00f8sing. Det er heller ikke slik Byggteknikk har drevet, det skal v\u00e6re litt gr\u00e5dighet, sier Svendsen.", "- Noen firma har det g\u00e5tt bra med, andre ikke, sier Svendsen. Slik er det \u00e5 v\u00e6re investorer, men hva skiller henne fra en mannlig?", "- Mannlige investorer er gjerne fra samme milj\u00f8 og blir ofte altfor t\u00f8ffe. De vil tjene penger raskt og syr ikke puter under armene p\u00e5 de unge. Det gj\u00f8r ikke jeg heller, men litt hjelp m\u00e5 de da f\u00e5. Mitt inntrykk er at kvinnelige investorer bruker litt mindre bel\u00f8p, men f\u00f8lger pengene tettere. Det er ikke n\u00f8dvendig \u00e5 v\u00e6re s\u00e5 steint\u00f8ff i starten, det er ikke det gr\u00fcnderne beh\u00f8ver. De m\u00e5 backes opp og f\u00e5 praktisk hjelp. Menn tenker ogs\u00e5 gjerne at de skal ha pengene sine tilbake i l\u00f8pet av en periode p\u00e5 tre til fem \u00e5r. Det er ikke den filosofien jeg jobber etter. Jeg kan ikke leve av dette. Eller jo, kanskje dersom jeg hadde solgt meg ut ... Men jeg er mer opptatt av \u00e5 skape trygge arbeidspasser i Trondheim, sier Svendsen.", "LES MER: Trondheimsfirma selger treningsapper i USA basert p\u00e5 NTNU-forskning.", "- F\u00f8rst sist sommer investerte vi i den f\u00f8rste kvinnelige gr\u00fcnderen, da vi gikk inn i Apurgo som renser vann for legionella, sier Svendsen som er glad for \u00e5 se at det stadig kommer flere kvinnelige gr\u00fcndere. P\u00e5 speeddating til Technport var 11 av 39 gr\u00fcndere kvinner.", "- N\u00e5r er det like mange kvinnelige investorer som mannlige?", "- \u00c5h, det tar nok lang tid. Det er i alle fall 30 \u00e5r frem i tid. Gjennom generasjoner har det v\u00e6rt slik at det er mannen som sitter med verdiene, mens kvinner flest ikke har v\u00e6rt s\u00e5 opptatt av penger. Du m\u00e5 selvsagt ha ledig kapital for \u00e5 bidra, det skal ikke g\u00e5 utover hus og hjem, men pengefordelingen er heldigvis i ferd med \u00e5 jevne seg ut. Fedre er mer hjemme og m\u00f8dre mer ute. Det blir stadig flere kvinner som sitter p\u00e5 kapital, og de satser st\u00f8rre. Det er jo allerede en del kvinner som bidrar med \u00f8konomisk st\u00f8tte til barn og barnebarn, men det er fortsatt for f\u00e5 som g\u00e5r inn utenfor egen familie, mener Svendsen.", "Svendsen vil ikke ut med hvor mye hun har investert i oppstartsbedrifter, og vil heller ikke si om hun har tjent noe.", "- Det jeg vil si er at jeg har stor glede av dette, sier Svendsen.", "LES MER: Alle gode krefter m\u00e5 tr\u00e5 til hvis Trondheim skal n\u00e5 et h\u00e5rete m\u00e5l.", "- Er det ikke mindre risikofritt \u00e5 investere i eiendom?", "- Kanskje, men s\u00e5 kjedelig da. Disse husene st\u00e5r n\u00e5 bare der. Dette handler om \u00e5 v\u00e6re en del av et samfunn. Penger er tjent i et samfunn, da er det greit \u00e5 gi tilbake til det samme samfunnet ogs\u00e5, sier Svendsen.", "Hos Iwmac er de glade for \u00e5 ha hatt en kvinnelig investor i ryggen.", "- Gun har bidratt med penger og kunnskap, men ogs\u00e5 med omsorg. Hun ser hele mennesker, ikke bare de harde fakta. For eksempel s\u00f8rget hun helt fra starten av for at vi hadde l\u00f8nn, det er det ikke alle som ville ha gitt oss, sier Bj\u00f8rnnes.", "- Ble de blakke, s\u00e5 l\u00e5nte vi dem til l\u00f8nn. L\u00f8nn m\u00e5 alle ha, sier Svendsen.", "LES MER: Gr\u00fcndere pitchet som rockestjerner.", "G\u00f8ril Forbord, leder i Technoport, lette lenge f\u00f8r hun fant s\u00e5 mange som fire kvinnelige investorer til speeddatingen.", "- Det er helt klart en stor overvekt av mannlige investorer. Skal vi ha med kvinnelige investorer m\u00e5 vi lete m\u00e5lbevisst, sier Forbord som er helt sikker p\u00e5 at det er viktig at begge kj\u00f8nn deltar.", "- Ja, selvf\u00f8lgelig er det viktig \u00e5 ogs\u00e5 ha med kvinner. Det har noe \u00e5 si for milj\u00f8et i bransjen. N\u00e5 g\u00e5r det stadig flere jenter p\u00e5 NTNU sin entrepren\u00f8rskole og det blir flere og flere kvinnelige gr\u00fcndere. Dermed vil det bli flere kvinnelige investorer etter hvert, selv om det tar lang tid. Det \u00e5 v\u00e6re investor inneb\u00e6rer jo \u00e5 ha penger, og ser vi p\u00e5 listen over de rikeste s\u00e5 er det klart overvekt av menn. F\u00e5r vi flere kvinnelige investorer, s\u00e5 betyr det samtidig mer likestilling, at rikdommen er bedre fordelt, sier Forbord.", "LES MER: 11 utfordringer for nyskapning i Trondheim.", "LES MER: Overbeviste Silicon Valley-investoren med norsk fiskesuppe og Dahls-\u00f8l"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "30a198d437cb807f95dc3fe755c9006f04095b62fdbf0b86f87fb161df6c297a"}, {"field": "createtime", "value": "2016-03-08T09:11:00.000Z"}, {"field": "description", "value": "Gun Helena Svendsen (69) har investert i ti-tolv gr\u00fcnderbedrifter de siste 15 \u00e5rene. Hun tror det tar 30 \u00e5r f\u00f8r det er like mange kvinnelige som mannlige investorer."}, {"field": "dominantimage", "value": "http://www.adressa.no/pluss/okonomi/article12249252.ece/bfspcf/ALTERNATES/w980-default/JPS_gun8.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/82dd971e8ffaf6c46dbaea97d6c0ff18e8ff4fe3.jpg?59961659"}, {"field": "dominantthumbnaildimensions", "value": "300x169"}, {"field": "heading", "value": ["Likestilling blant investorer vil ta minst 30 \u00e5r -adressa.no", "Gir st\u00f8tte og stiller krav", "Sponser ikke sl\u00f8sing", "Gir oppbacking", "Flere kvinnelige gr\u00fcndere", "Viktig samfunnsbidrag", "M\u00e5 lete etter kvinner"]}, {"field": "id", "value": "82dd971e8ffaf6c46dbaea97d6c0ff18e8ff4fe3"}, {"field": "keyword", "value": "gr\u00fcnder"}, {"field": "keywords", "value": "gr\u00fcnder"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-company", "value": ["byggteknikk prosjekt as", "drift as"]}, {"field": "kw-concept", "value": ["gr\u00fcndere", "kvinnelige investorer", "kvinner", "investor", "kvinnelige"]}, {"field": "kw-entity", "value": ["boost communication", "technport", "fossegrenda", "sveriges", "silicon valley", "technoport", "byggteknikk prosjekt", "apurgo", "byggteknikk", "svendsen", "dahls", "iwmac", "sn\u00e5savann"]}, {"field": "kw-location", "value": ["stockholm", "trondheim"]}, {"field": "kw-pageclass", "value": "article"}, {"field": "kw-person", "value": ["g\u00f8ril forbord", "trond \u00f8ystein bj\u00f8rnnes", "gun helena svendsen", "terje h. svendsen"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article12249252.ece/bfspcf/ALTERNATES/w980-default/JPS_gun8.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Likestilling blant investorer vil ta minst 30 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/03/08/Likestilling-blant-investorer-vil-ta-minst-30-%C3%A5r-12249254.ece"}, {"field": "pageclass", "value": ["article"]}, {"field": "publishtime", "value": "2016-03-08T09:10:42.000Z"}, {"field": "recs-articleid", "value": "12249254"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-03-08T09:10:42.000Z"}, {"field": "recs-rawtitle", "value": "Likestilling blant investorer vil ta minst 30 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Gun Helena Svendsen (69) har investert i ti-tolv gr\u00fcnderbedrifter de siste 15 \u00e5rene. Hun tror det tar 30 \u00e5r f\u00f8r det er like mange kvinnelige som mannlige investorer."}, {"field": "thumbnail", "value": "http://content-thumbnail.cxpublic.com/content/thumbnail200x150/82dd971e8ffaf6c46dbaea97d6c0ff18e8ff4fe3.jpg?59961659"}, {"field": "thumbnailfullheightdimensions", "value": "200x1973"}, {"field": "timestamp", "value": "2017-08-17T22:19:05.000Z"}, {"field": "title", "value": "- For f\u00e5 kvinnelige investorer - vi tenker jo litt annerledes"}, {"field": "url", "value": "http://www.adressa.no/pluss/okonomi/2016/03/08/Likestilling-blant-investorer-vil-ta-minst-30-%c3%a5r-12249254.ece"}, {"field": "urlhash", "value": "82dd971e8ffaf6c46dbaea97d6c0ff18e8ff4fe3"}], "score": 0.81797653, "siteId": "9222270286501375973", "id": "82dd971e8ffaf6c46dbaea97d6c0ff18e8ff4fe3"}

