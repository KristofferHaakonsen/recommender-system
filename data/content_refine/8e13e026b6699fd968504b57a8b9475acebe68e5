{"fields": [{"field": "modifiedtime", "type": "time", "value": "2017-01-22T19:40:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Kommentar", "Filmanmeldelser", "Film", "Norsk film", "Dokumentarfilm", "Nord-Irak", "Troms\u00f8", "Terje Eidsv\u00e5g"]}, {"field": "author", "value": "terje eidsv\u00e5g"}, {"field": "body", "value": ["Saken oppdateres.", "Norge er ikke som f\u00f8r. Ikke norsk film heller. Sjelden har det blitt illustrert bedre, enn gjennom to bemerkelsesverdige nye norsk dokumentarfilmer. Begge ble snakkiser under 27. utgave av Troms\u00f8 internasjonale filmfestival, som ble avsluttet s\u00f8ndag. Som vanlig ble festivalen en dundrende publikumssuksess med over 60 000 solgte billetter. Mange av dem til filmer som slett ikke l\u00e5ter som publikumssuksesser.", "Som for eksempel \u00abNowhere To Hide\u00bb laget av den irakiskf\u00f8dt kurderen Zaradasht Ahmed som kom til Norge i 1995. Rett f\u00f8r jul vant filmen hans som f\u00f8rste norske film noen gang hovedprisen p\u00e5 International Documentary Film Festival i Amsterdam. Filmen er vel verdt hederen. Den fortjener et stort publikum for n\u00e6rg\u00e5ende dokumentasjon av situasjonen i Nord-Irak etter at amerikanerne trakk seg ut.", "Les ogs\u00e5 anmeldelsen av Ken Loaches \u00abJeg, Daniel Blake\u00bb", "Gjennom fem \u00e5r f\u00f8lger filmen en familiefar i Diyla-provinsen. Fra h\u00e5pet om fred og selvstendighet etter at amerikanerne trakk seg ut i 2011, til tr\u00f8stesl\u00f8s utvikling etter som IS og andre grupper gjorde omr\u00e5det beryktet som \u00abD\u00f8dens triangel\u00bb. Filmen f\u00f8lger firebarnsfaren og sykepleieren Nori Sharif som med kamera dokumenterer den begredelige utviklingen, b\u00e5de rundt sykehuset hvor han jobber og rundt hans egen familie.", "Det er sjelden \u00e5 m\u00f8te en dokumentarfilm som s\u00e5 sterkt og godt viser undersiden av nyhetsbildet og situasjonen etter en stor internasjonal konflikt. Dav\u00e6rende president Obama erkl\u00e6rte Irak-krigen som over 31. august 2010, etter over syv \u00e5rs konflikt under den amerikanske tittelen \u00abOperation Iraqi Freedom\u00bb. Ahmeds film viser en utvikling fra vondt til verre. Den gir den amerikanske tittelen p\u00e5 operasjonen som startet det hele en besk ironi.", "Det er vanskelig \u00e5 se for seg st\u00f8rre sprang mellom to norske dokumentarfilmer enn fra \u00abNowhere To Hide\u00bb til \u00abIshavsblod \u2013 De Siste Selfangerne\u00bb, Den ramsalte, islagte og blodige debutfilmen til Trude Berg Ottersen og Gry Elisabeth Mortensen b\u00f8r gi dem nasjonalt gjennombrudd, ogs\u00e5 p\u00e5 kino. At filmen fikk publikumsprisen p\u00e5 festivalen er ikke overraskende.", "Skildringen av det som kan v\u00e6re den siste norske skuta p\u00e5 selfangst, i Vestisen i 2016, fungerer p\u00e5 mange plan. For det f\u00f8rste er den den en levende og kraftfull dokumentasjon av en norsk jakttradisjon i ferd med \u00e5 d\u00f8 ut. De to filmskaperne har fulgt kaptein Bj\u00f8rne Kvernmo og hans mannskap i kapteinens 40. sesong p\u00e5 selfangst. Etter EU-regler fra 2010 har bare ett norsk skip drevet med selfangst og n\u00e5 tenker Kvernmo \u00e5 legge hakapiken p\u00e5 hylla.", "Filmen f\u00f8lger den siste seljakta gjennom to m\u00e5neder i Vestisen. Vi m\u00f8ter styrmann fra en familie med selfangere i mange ledd, en svensk selfangstinspekt\u00f8r og sk\u00e5runger p\u00e5 sin f\u00f8rste tur. Kaptein og mannskap byr frodig p\u00e5 seg selv, til et slags realityshow i grov sj\u00f8. N\u00e5r orkanen setter inn, blir det litt \u00abThe deadliest catch\u00bb over filmen. Filmskaperne fanger folk, natur og selve jakta til severdig, frodig drama hele veien.", "I motsetning til NRK-dokumentaren i 1989 med sjokkerende bilder som bidro til nasjonalt og internasjonalt press mot norsk seljakt, preges \u00abIshavsblod\u00bb av respekt for dyrene. Filmen har f\u00e5 n\u00e6rg\u00e5ende scener med hakapik. Noen tusen seler m\u00e5 riktig nok b\u00f8te med livet, i en film som tegner et frodig bilde av Norge f\u00f8r og n\u00e5 gjennom ferden, arbeidet og milj\u00f8et ombord.", "Kaptein Bj\u00f8rne kan fort bli en kulthelt p\u00e5 kino. N\u00e5r veteranen intervjuer unge mennesker som vil bli med p\u00e5 selfangst stiller han dem tre sp\u00f8rsm\u00e5l. Om de drikker melk, om de g\u00e5r p\u00e5 ski og om de r\u00f8yker marihuana. Hvis de svarer ja p\u00e5 de to f\u00f8rste sp\u00f8rsm\u00e5lene og nei p\u00e5 det siste, kan de vurderes. Folk som ikke drikker melk vil han ikke ha ombord.", "Hovedprisen i Troms\u00f8 gikk til den sv\u00e6rt l\u00f8fterike debutfilmen til amerikanske Anna Rose Holmer, som vant st\u00f8tte til norsk kinodistribusjon. \u00abThe Fits\u00bb er en sl\u00e5ende, mystisk og poetisk skildring av ei farget 11-\u00e5rig jente som bokser og danser p\u00e5 et treningssenter. Kritikerprisen gikk til rumenske Cristian Mungius mesterlige \u00abDen Store Pr\u00f8ven\u00bb som kommer p\u00e5 kino i februar. \u00abIshavsblod\u00bb kommer ogs\u00e5 p\u00e5 kino, mens \u00abNowhere To Hide\u00bb kommer p\u00e5 Kosmorama i mars.", "Les ogs\u00e5 \u00abHer er de 20 beste filmene i 2016\u00bb"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "9f90b35d18d2099c7d1e01ef92c233f14d630a40bf304515fe80db63aef2360d"}, {"field": "createtime", "value": "2017-01-22T19:44:49.000Z"}, {"field": "description", "value": "Hva er likheten mellom selfangst og dagligliv i Irak de siste \u00e5ra? Svaret er ikke IS, men to av de beste norske dokumentarfilmene p\u00e5 lenge."}, {"field": "dominantimage", "value": "http://www.adressa.no/pluss/meninger/article14097552.ece/li0kb0/ALTERNATES/w980-default/ISHAVSBLOD"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8e13e026b6699fd968504b57a8b9475acebe68e5.jpg?5903408c"}, {"field": "dominantthumbnaildimensions", "value": "300x169"}, {"field": "heading", "value": "Fra ishavet til Irak -adressa.no"}, {"field": "id", "value": "8e13e026b6699fd968504b57a8b9475acebe68e5"}, {"field": "keyword", "value": ["Kommentar", "Filmanmeldelser", "Film", "Norsk film", "Dokumentarfilm", "Nord-Irak", "Troms\u00f8", "Terje Eidsv\u00e5g"]}, {"field": "keywords", "value": "Kommentar,Filmanmeldelser,Film,Norsk film,Dokumentarfilm,Nord-Irak,Troms\u00f8,Terje Eidsv\u00e5g"}, {"field": "kw-category", "value": ["meninger", "pluss"]}, {"field": "kw-classification", "value": "arts-and-entertainment"}, {"field": "kw-concept", "value": ["norsk dokumentarfilmer", "film", "norsk", "norsk film"]}, {"field": "kw-entity", "value": ["d\u00f8dens", "anna rose holmer", "operation iraqi freedom", "nowhere to hide", "international documentary film festival", "cristian mungius", "nord-irak", "fits", "ishavsblod", "kosmorama", "the", "siste selfangerne", "vestisen", "den store pr\u00f8ven", "trude berg ottersen og gry elisabeth mortensen", "diyla"]}, {"field": "kw-location", "value": ["irak", "troms\u00f8", "norge", "amsterdam"]}, {"field": "kw-pageclass", "value": "article"}, {"field": "kw-person", "value": ["obama", "zaradasht ahmed", "nori sharif", "bj\u00f8rne kvernmo", "gry elisabeth mortensen", "trude berg ottersen"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14097552.ece/li0kb0/ALTERNATES/w980-default/ISHAVSBLOD"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fra ishavet til Irak"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/01/22/Fra-ishavet-til-Irak-14097555.ece"}, {"field": "pageclass", "value": ["article"]}, {"field": "publishtime", "value": "2017-01-22T19:40:50.000Z"}, {"field": "recs-articleid", "value": "14097555"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-01-22T19:40:50.000Z"}, {"field": "recs-rawtitle", "value": "Fra ishavet til Irak -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Hva er likheten mellom selfangst og dagligliv i Irak de siste \u00e5ra? Svaret er ikke IS, men to av de beste norske dokumentarfilmene p\u00e5 lenge."}, {"field": "thumbnail", "value": "http://content-thumbnail.cxpublic.com/content/thumbnail200x150/8e13e026b6699fd968504b57a8b9475acebe68e5.jpg?5903408c"}, {"field": "thumbnailfullheightdimensions", "value": "200x1623"}, {"field": "timestamp", "value": "2017-04-28T13:15:56.000Z"}, {"field": "title", "value": "\u00abHva er likheten mellom selfangst og dagligliv i Irak?\u00bb"}, {"field": "url", "value": "http://www.adressa.no/pluss/meninger/2017/01/22/Fra-ishavet-til-Irak-14097555.ece"}, {"field": "urlhash", "value": "8e13e026b6699fd968504b57a8b9475acebe68e5"}], "score": 0.83783746, "siteId": "9222270286501375973", "id": "8e13e026b6699fd968504b57a8b9475acebe68e5"}

