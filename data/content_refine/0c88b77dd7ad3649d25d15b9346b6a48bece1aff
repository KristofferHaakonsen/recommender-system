{"fields": [{"field": "modifiedtime", "type": "time", "value": "2012-04-23T13:01:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fredag skal b\u00e5de Henrik, Vivian og nesten 20 andre fra NKS Kvamsgrindkollektivet i Trondheim delta p\u00e5 den store Det Nytter-festivalen i Oslo. Som p\u00e5 Lillehammer i fjor samles tidligere stoffmisbrukere og behandlere for \u00e5 vise alle andre at det nytter, at det finnes veier ut av dophelvetet. Men behandlingen tar tid.", "Ingen snarveier", "- I denne bransjen finnes ingen snarveier, fastsl\u00e5r Vivian som i dag er ansatt ved Kvamsgrindkollektivet p\u00e5 Bj\u00f8rkmyr. Henrik kan ogs\u00e5 tenke seg \u00e5 jobbe p\u00e5 et sted som dette, men f\u00f8rst m\u00e5 han skaffe seg en fagutdannelse, kanskje som barnevernspedagog.", "- Forbilder er sv\u00e6rt viktig for alle som pr\u00f8ver \u00e5 komme seg ut av kj\u00f8ret med stoff og piller. N\u00e5r det butter som mest imot kan en prat med tidligere stoffmisbrukere v\u00e6re av avgj\u00f8rende betydning, sier Henrik som vet godt hva han snakker om. Han var 16 \u00e5r da han begynte \u00e5 ruse seg. Sju \u00e5r etterp\u00e5 var han s\u00e5 sliten av livet med dop og spr\u00f8yter at han ba om hjelp til avvenning. N\u00e5 har han fullf\u00f8rt videreg\u00e5ende, tatt et \u00e5r p\u00e5 folkeh\u00f8yskole og er i ferd med \u00e5 etablere seg p\u00e5 egen h\u00e5nd. Men han er ogs\u00e5 jevnlig innom Kvamsgrind der han trener fotballaget.", "- I en avvenningsprosess er det mange s\u00e5rbare faser. \u00c5 ha andre med tilsvarende erfaringer \u00e5 st\u00f8tte seg til, betyr sv\u00e6rt mye. I milj\u00f8et benyttes begrepet \u00abb\u00e6rebjelker\u00bb om slike st\u00f8ttepersoner, sier Henrik som gjerne vil fungere som en st\u00f8ttespiller og ressursperson. I tillegg \u00f8nsker han \u00e5 delta i forebyggende arbeid i skoler og ungdomsklubber.", "Unng\u00e5 nederlag", "- Jeg vil hjelpe andre ungdommer til \u00e5 st\u00e5 imot, hjelpe dem til \u00e5 unng\u00e5 nederlagene jeg har v\u00e6rt igjennom, sier Henrik som h\u00e5per han kan v\u00e6re en \u00e5 identifisere seg med. Selv ligner han ogs\u00e5 lite p\u00e5 en stoffmisbruker der han kortklipt og smilende sitter i sofakroken og kj\u00e6ler med en kattunge.", "- Vi m\u00e5 l\u00e6re ungdommene \u00e5 ta ansvar for sine egne valg og sine egne liv, sier Vivian som selv fikk en ny start p\u00e5 Storbuankollektivet i Meldal i 1987. N\u00e5 er hun mor til tre barn, aktiv innenfor h\u00e5ndballmilj\u00f8et b\u00e5de som trener og spiller - og en av de mest erfarne i behandlingsteamet p\u00e5 Kvamsgrind. N\u00e5 hjelper hun andre ungdommer bort fra et liv med stoffproblemer. I tillegg f\u00f8lges ungdommene opp etter hvert som de flytter ut og etablerer seg i andre enheter og boliger.", "- I de siste \u00e5rene har vi hatt sv\u00e6rt gode resultater. Mange av \u00abv\u00e5re\u00bb greier seg. Men prosessen er smertefull - s\u00e6rlig n\u00e5r den enkelte begynner \u00e5 g\u00e5 inn i \u00e5rsakene til at han/hun valgte \u00e5 ruse seg. \u00c5 etablere nye relasjoner og selvbilder er ogs\u00e5 tungt og tidkrevende, - samt \u00e5 gi livet et annet innhold enn rusen. I slike vanskelige faser er det lett \u00e5 flykte, b\u00e5de fra seg selv og fra tilbudet her p\u00e5 Kvamsgrind. Men den enkelte er sjelden lenge p\u00e5 flukt, vi leter de fleste fort opp igjen, sier Vivian.", "Fredag skal hun og de andre fra Kvamsgrind fortelle om sine erfaringer fra en egen stand p\u00e5 Youngstorget i Oslo. Senere p\u00e5 dagen skal de ogs\u00e5 delta i fakkeltoget fra Jernbanetorget og opp til R\u00e5dhuset der b\u00e5de justisminister Odd Einar D\u00f8rum og stortingsrepresentant Magnhild Meltveit Kleppa holder appeller.", "Dobler deltakelsen", "Bak arrangementet st\u00e5r flere organisasjoner, bl.a. Aksjonsuka mot Narkotika, Forbundet mot Rusgift og Landsforbundet mot stoffmisbruk.", "- P\u00e5 Det Nytter-festivalen p\u00e5 Lillehammer i fjor deltok 800, i \u00e5r skal vi bli minst dobbelt s\u00e5 mange, sier Betty Johansen i Det Nytter-nettverket. Hensikten med festivalen er \u00e5 vise s\u00e5 mange som mulig at det nytter \u00e5 kjempe mot narkotika - og at ingenting er h\u00e5pl\u00f8st."]}, {"field": "category0", "value": "nyheter"}, {"field": "contenthash", "value": "f5293684cc092e9fbbf4b29f44f6d0cee3342c62fceee4e4267bd1b80364b9ad"}, {"field": "createtime", "value": "2017-02-03T17:20:04.000Z"}, {"field": "description", "value": "B\u00e5de Henrik Pedersen (27) og Vivian Lorentsen (34) vet at det nytter: Begge er tidligere rusmisbrukere. N\u00e5 har de f\u00e5tt et nytt liv, uten dop."}, {"field": "dominantimage", "value": "http://www.adressa.no/incoming/article1054420.ece5/ALTERNATES/w980-default/ver2%20kollektiv"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0c88b77dd7ad3649d25d15b9346b6a48bece1aff.jpg?594c33a1"}, {"field": "dominantthumbnaildimensions", "value": "300x169"}, {"field": "heading", "value": "Nytt liv uten dop -adressa.no"}, {"field": "id", "value": "0c88b77dd7ad3649d25d15b9346b6a48bece1aff"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["liv", "nytt", "ungdommer", "nytt liv"]}, {"field": "kw-entity", "value": ["jernbanetorget", "storbuankollektivet", "det nytter", "kvamsgrindkollektivet", "rusgift og landsforbundet", "narkotika", "youngstorget", "r\u00e5dhuset", "kvamsgrind", "forbundet", "bj\u00f8rkmyr"]}, {"field": "kw-location", "value": ["meldal", "trondheim", "oslo", "lillehammer"]}, {"field": "kw-pageclass", "value": "article"}, {"field": "kw-person", "value": ["vivian lorentsen", "magnhild meltveit kleppa", "henrik pedersen", "odd einar d\u00f8rum", "betty johansen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1054420.ece5/ALTERNATES/w980-default/ver2%20kollektiv"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nytt liv uten dop"}, {"field": "og-type", "value": "article"}, {"field": "og-url", "value": "http://www.adressa.no/nyheter/article87076.ece"}, {"field": "pageclass", "value": ["article"]}, {"field": "publishtime", "value": "2002-10-16T07:50:57.000Z"}, {"field": "recs-articleid", "value": "2609340"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-10-16T07:50:57.000Z"}, {"field": "recs-rawtitle", "value": "Nytt liv uten dop -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "B\u00e5de Henrik Pedersen (27) og Vivian Lorentsen (34) vet at det nytter: Begge er tidligere rusmisbrukere. N\u00e5 har de f\u00e5tt et nytt liv, uten dop."}, {"field": "thumbnail", "value": "http://content-thumbnail.cxpublic.com/content/thumbnail200x150/0c88b77dd7ad3649d25d15b9346b6a48bece1aff.jpg?594c33a1"}, {"field": "thumbnailfullheightdimensions", "value": "200x1053"}, {"field": "timestamp", "value": "2017-06-22T21:16:17.000Z"}, {"field": "title", "value": "Nytt liv uten dop"}, {"field": "url", "value": "http://www.adressa.no/nyheter/article87076.ece"}, {"field": "urlhash", "value": "0c88b77dd7ad3649d25d15b9346b6a48bece1aff"}], "score": 0.64277077, "siteId": "9222270286501375973", "id": "0c88b77dd7ad3649d25d15b9346b6a48bece1aff"}

