{"fields": [{"field": "modifiedtime", "type": "time", "value": "2014-02-04T21:41:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "H\u00e5ndball"}, {"field": "author", "value": "lars fisketj\u00f8n"}, {"field": "body", "value": ["Saken oppdateres.", "Hemmeligheten han gikk og bar p\u00e5 var n\u00e6r ved \u00e5 \u00f8delegge b\u00e5de h\u00e5ndballkarrieren og hans sosiale liv. N\u00e5 st\u00e5r Viking-keeper Ole Andr\u00e9 Lerang fram som homofil for \u00e5 hjelpe andre i samme situasjon.", "LES OGS\u00c5:", "Ole Andr\u00e9 Lerang har v\u00e6rt usikker. Usikker p\u00e5 h\u00e5ndballbanen, usikker i garderoben og usikker blant vennene. Han har lenge v\u00e6rt en av landets mest talentfulle keepere, men utryggheten var n\u00e6r ved \u00e5 sette en stopper for karrieren. Han voktet Viking-buret med lut rygg, triste hunde\u00f8yne og blikket festet mot bakken. Sjelden smilende, sjelden jublende og hele tiden blottet for selvtillit. Den lave selvtilliten skyldtes ikke manglende talent, men noe helt annet og mye mer privat.", "Jeg var veldig redd for reaksjonen til de andre guttene.", "Hele tiden har han b\u00e5ret p\u00e5 en hemmelighet han ikke har v\u00e5get fortelle til noen: Ole Andr\u00e9 Lerang er homofil.", "\u2014 Jeg har holdt p\u00e5 denne hemmeligheten siden jeg gikk i 9. klasse p\u00e5 ungdomsskolen. Jeg er en person som alltid har brydd meg veldig om hva andre tenker og synes om meg. Og dette er noe som betyr mye for meg. Det har ogs\u00e5 v\u00e6rt veldig t\u00f8ft \u00e5 g\u00e5 ut til de p\u00e5 laget med dette fordi h\u00e5ndball betyr mye for meg. Jeg har v\u00e6rt redd for \u00e5 bli skj\u00f8vet bort. N\u00e5r du har en slik hemmelighet, og vil st\u00e5 fram, er det mange tanker som spinner rundt i hodet. Jeg har v\u00e6rt redd for \u00e5 bli kastet ut, ikke v\u00e6re \u00f8nsket i andre klubber eller ikke v\u00e6re velkommen i h\u00e5ndballmilj\u00f8et igjen. Derfor var frykten for \u00e5 komme ut til lagkamerater s\u00e5 stor, sier Lerang til Aftenbladet.", "For to m\u00e5neder siden fortalte 24-\u00e5ringen hemmeligheten sin til foreldrene. Det gikk fint. Bekymringen var st\u00f8rre for \u00e5 fortelle lagkameratene i Viking det.\u2014 Jeg var veldig redd for reaksjonen til de andre guttene. Derfor var det viktig for meg \u00e5 g\u00e5 til noen jeg stoler p\u00e5, slik at jeg visste jeg hadde st\u00f8tte fra dem dersom enkelte p\u00e5 laget skulle reagere negativt. Jeg sa det til enkelte personer som betyr mye for meg f\u00f8rst, og s\u00e5 tok de det videre til de andre. Jeg har ikke v\u00e5get \u00e5 st\u00e5 foran hele gruppen og si det. Det tror jeg ikke jeg v\u00e5ger n\u00e5 heller, sier han.", "Likevel v\u00e5ger han n\u00e5 \u00e5 st\u00e5 fram i avisen og fortelle om sin legning. Fordi \u00e5 komme ut av skapet har gitt ham utelukkende positive opplevelser. Den usikre gutten fra tidligere har n\u00e5 blitt rank i ryggen, klar i blikket og trygg i stemmen. Og han har et klart budskap.", "Jeg tenkte at om han kan fortelle det, kan jeg ogs\u00e5.", "\u2014 Jeg h\u00e5per det kan hjelpe andre idrettsut\u00f8vere som ogs\u00e5 g\u00e5r og b\u00e6rer p\u00e5 en s\u00e5nn hemmelighet. Det er 100 prosent derfor jeg gj\u00f8r dette. Det er en positiv ting \u00e5 st\u00e5 fram som homofil. Min erfaring er at det ikke er noe negativt ved det, og jeg vet det vil hjelpe andre. Jeg vet om flere homofile i h\u00e5ndballmilj\u00f8et som har lyst til \u00e5 st\u00e5 fram, men ikke har v\u00e5get. De har kommet ut til familie og venner, men vil holde det unna h\u00e5ndballen. Kanskje er det fordi n\u00e5r du satser p\u00e5 h\u00e5ndball \u00f8nsker du ikke at folk som h\u00f8rer navnet ditt skal forbinde det med at du er homofil, men ved at du er en god h\u00e5ndballspiller som satser.", "Vendepunktet for Lerang kom da den verdenskjente engelske stuperen Tom Daley sto fram i desember. Da bestemte ogs\u00e5 han seg for \u00e5 fortelle hemmeligheten sin.", "\u2014 Jeg tenkte at om han kan fortelle det, kan jeg ogs\u00e5. Jeg vet hvor mye det hjalp meg \u00e5 se andre idrettsut\u00f8vere komme ut. N\u00e5 var det ogs\u00e5 en bokser som kom ut, og en fotballspiller som har spilt i Aston Villa. En ting er at det kommer ut folk som ikke er idrettsut\u00f8vere, men det har v\u00e6rt noe spesielt med idrettsmilj\u00f8et. Garderobekulturen. Det virker veldig stereotypt. Folk s\u00e5 p\u00e5 homofile som veldig feminine, og man vil ikke bli forbundet med noe feminint n\u00e5r du driver med idrett. Spesielt i lagidretter er det en liten machokultur. Og s\u00e5 har jeg v\u00e6rt redd for at lagkamerater skal v\u00e6re ukomfortable rundt meg. Vi treffes jo i garderoben hver dag.", "Lerang vokste opp med historier om fordommer mot homofile. For eksempel om fotballspiller Justin Fashanu, som tok livet sitt etter at han fortalte om sin legning. Han mener holdningen i idrettsmilj\u00f8et har endret seg i takt med resten av det norske samfunn.", "\u2014 Det har v\u00e6rt den machokulturen tidligere, men det jeg har erfart har vist at det ikke eksisterer slike fordommer lenger. Folk forst\u00e5r mer og mer hva homofili dreier seg om. F\u00f8r trodde vi hele tiden at alle homofile er veldig feminine, men det jeg har erfart er at det er ikke er slik lenger.", "\u00d8dela karrierenH\u00e5ndball har v\u00e6rt en stor del av 24-\u00e5ringens liv, men hemmeligheten han gikk og bar p\u00e5 var n\u00e6re ved \u00e5 \u00f8delegge hele karrieren.", "\u2014 Det har v\u00e6rt ekstremt t\u00f8ft \u00e5 holde det hemmelig. Det har p\u00e5virket meg b\u00e5de privat og p\u00e5 h\u00e5ndballbanen. De siste \u00e5rene har det v\u00e6rt ekstra t\u00f8ft. For jo lenger du g\u00e5r med en slik hemmelighet, desto t\u00f8ffere blir det. Det er derfor det er s\u00e5 viktig \u00e5 ta tak i det med en gang, og t\u00f8rre \u00e5 st\u00e5 fram. Du m\u00e5 selvf\u00f8lgelig v\u00e6re klar for det, men ting blir ikke bedre av at man holder det for seg selv. Det blir bare verre og verre, og frustrasjonen blir bare st\u00f8rre og st\u00f8rre for du kan ikke v\u00e6re den du egentlig er, eller st\u00e5 for den du egentlig er. Det er ingen som har anelse om hvordan det f\u00f8les \u00e5 holde p\u00e5 en slik hemmelighet.", "Og dette har ogs\u00e5 v\u00e6rt \u00e5rsaken til at han har v\u00e6rt usikker p\u00e5 h\u00e5ndballbanen. \u00c5rsaken til at han ikke har hatt den n\u00f8dvendige selvtilliten som m\u00e5 til for \u00e5 st\u00e5 godt i m\u00e5l.", "\u2014 Absolutt. Det handler nesten bare om det. Det gjorde meg til en veldig usikker person generelt. Jeg ble veldig innelukket, holdt meg mye inne, v\u00e5get ikke \u00e5 g\u00e5 ut og v\u00e6re sosial, passet ikke inn i sosiale settinger, og var redd for \u00e5 r\u00f8pe meg selv dersom vi skulle ut og feste. N\u00e5r du ikke t\u00f8r \u00e5 st\u00e5 for den du er begynner du \u00e5 tvile p\u00e5 deg selv som person. Det har p\u00e5virket meg mye p\u00e5 h\u00e5ndballen og. \u00c5 holde p\u00e5 en slik hemmelighet, og samtidig prestere p\u00e5 eliteniv\u00e5 har v\u00e6rt veldig t\u00f8ft. Flesteparten av treningene har jeg delt ut falske smil, mens det egentlig bare har v\u00e6rt frustrasjon inni meg.", "Tryggere enn noen gang, med st\u00f8rre selvtillit og uten en hemmelighet \u00e5 g\u00e5 og b\u00e6re p\u00e5 tror Lerang han kan komme tilbake der han var. I eliteserien og i landslagsdiskusjonen. Etter et halv\u00e5r i Sandnes HK i h\u00f8st er han hjemme igjen i Viking, og har st\u00f8 kurs mot eliteserien.", "\u2014 Jeg har v\u00e6rt veldig av og p\u00e5 med h\u00e5ndballen, og har vurdert \u00e5 slutte flere ganger. Det \u00e5 g\u00e5 p\u00e5 trening hver dag uten selvtillit har jeg opplevd nesten hele karrieren, og det har du ikke r\u00e5d til n\u00e5r du satser p\u00e5 h\u00e5ndball. H\u00e5ndball er det mest sentrale i livet mitt. Jeg elsker det og har lyst til \u00e5 komme tilbake i landslagsdiskusjon. N\u00e5 er jeg en fri mann, og det endelig \u00e5 ha st\u00e5tt fram vil hjelpe meg lekstremt mye til \u00e5 prestere, sier Lerang.", "Ole Andr\u00e9 Lerang", "Alder: 24 \u00e5r.", "Klubb: Viking HK.", "Tidligere klubber: Randaberg, Stavanger H\u00e5ndball, Sandnes.", "Landskamper: 11 U-landskamper og 6 juniorlandskamper. Flere ganger kalt inn p\u00e5 rekruttlandslaget."]}, {"field": "category0", "value": "100sport"}, {"field": "category1", "value": "100sport|ballsport"}, {"field": "contenthash", "value": "d6bd0fa60ac8d8ddb1b805eeaa41a6b504888146a3cefcb00b0d9318ede9f57c"}, {"field": "createtime", "value": "2017-01-20T23:27:26.000Z"}, {"field": "description", "value": "Viking-spiller Ole Andr\u00e9 Lerang st\u00e5r fram for \u00e5 hjelpe andre."}, {"field": "heading", "value": ["Toppspiller i h\u00e5ndball st\u00e5r fram som homofil -adressa.no", "Vet om flere i skapet", "Vil tilbake p\u00e5 toppniv\u00e5"]}, {"field": "id", "value": "ed22e53ae87dad361a25937fd52ecafa5a9ea24a"}, {"field": "keyword", "value": "H\u00e5ndball"}, {"field": "keywords", "value": "H\u00e5ndball"}, {"field": "kw-category", "value": ["100sport", "ballsport"]}, {"field": "kw-classification", "value": "sports"}, {"field": "kw-concept", "value": ["hemmelighet", "h\u00e5ndball", "st\u00e5", "homofil", "usikre"]}, {"field": "kw-entity", "value": ["viking hk", "u-landskamper", "aston villa", "stavanger h\u00e5ndball", "sandnes hk", "aftenbladet"]}, {"field": "kw-pageclass", "value": "article"}, {"field": "kw-person", "value": ["tom daley", "justin fashanu", "ole andr\u00e9 lerang"]}, {"field": "kw-taxonomy", "value": ["100sport", "100sport/ballsport"]}, {"field": "og-image", "value": "http://vertical.snd.no/images/851b539f-bb09-4763-8d68-ad10234507bf?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Toppspiller i h\u00e5ndball st\u00e5r fram som homofil"}, {"field": "og-type", "value": "article"}, {"field": "og-url", "value": "http://www.adressa.no/100Sport/ballsport/Toppspiller-i-handball-star-fram-som-homofil-187907b.html"}, {"field": "pageclass", "value": ["article"]}, {"field": "publishtime", "value": "2014-02-04T20:16:10.000Z"}, {"field": "recs-articleid", "value": "187907"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|ballsport"}, {"field": "recs-publishtime", "value": "2014-02-04T20:16:10.000Z"}, {"field": "recs-rawtitle", "value": "Toppspiller i h\u00e5ndball st\u00e5r fram som homofil -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/ballsport"]}, {"field": "teaser", "value": "Viking-spiller Ole Andr\u00e9 Lerang st\u00e5r fram for \u00e5 hjelpe andre."}, {"field": "thumbnail", "value": "http://content-thumbnail.cxpublic.com/content/thumbnail200x150/ed22e53ae87dad361a25937fd52ecafa5a9ea24a.jpg?59648db9"}, {"field": "thumbnailfullheightdimensions", "value": "200x1718"}, {"field": "timestamp", "value": "2017-07-11T08:35:05.000Z"}, {"field": "title", "value": "Toppspiller i h\u00e5ndball st\u00e5r fram som homofil"}, {"field": "url", "value": "http://www.adressa.no/100Sport/ballsport/Toppspiller-i-handball-star-fram-som-homofil-187907b.html"}, {"field": "urlhash", "value": "ed22e53ae87dad361a25937fd52ecafa5a9ea24a"}], "score": 0.8528812, "siteId": "9222270286501375973", "id": "ed22e53ae87dad361a25937fd52ecafa5a9ea24a"}

