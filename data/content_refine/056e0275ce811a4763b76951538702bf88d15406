{"fields": [{"field": "modifiedtime", "type": "time", "value": "2015-03-03T14:54:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["gunnar bovim", "rektor ntnu", "helge klungland", "rektor h\u00f8gskolen i s\u00f8r-tr\u00f8ndelag", "marianne synnes", "rektor h\u00f8gskolen i \u00e5lesund", "j\u00f8rn wroldsen", "rektor h\u00f8gskolen i gj\u00f8vik."]}, {"field": "body", "value": ["Saken oppdateres.", "NTNU, H\u00f8gskolen i S\u00f8r-Tr\u00f8ndelag (HiST), H\u00f8gskolen i Gj\u00f8vik (HiG) og H\u00f8gskolen i \u00c5lesund (Hi\u00c5) har besluttet \u00e5 fusjonere.", "Hvorfor velger v i fusjon? F\u00f8rst og fremst fordi vi gjennom \u00e5 sl\u00e5 oss sammen, vil styrke den faglige kvaliteten. Vi mener at en integrasjon av v\u00e5re fagmilj\u00f8er p\u00e5 sikt vil gi bedre forskning, bedre utdanning og bedre samarbeid med nasjonalt og regionalt n\u00e6ringsliv om innovasjon og nyskaping. Kort sagt; fusjon vil gj\u00f8re oss enda bedre i stand til \u00e5 oppfylle v\u00e5rt samfunnsoppdrag.", "For dette handler om mer enn hva som tjener de fire fusjonspartnerne. Norske universiteter deltar i internasjonal konkurranse b\u00e5de om studenter og om forskningsmidler. Forskning skjer i \u00f8kende grad p\u00e5 tvers av grensene, med \u00f8kt mobilitet av b\u00e5de forskere og studenter. Nye l\u00e6ringsformer og s\u00e6rlig digital undervisning er i rivende utvikling, samtidig med en massiv \u00f8kning i tilgjengelighet p\u00e5 nett. Sp\u00f8rsm\u00e5let kunnskapsminister Torbj\u00f8rn R\u00f8e Isaksen har stilt, er om dagens struktur i sektoren er tilpasset ambisjonene om at Norge skal blir en ledende kunnskapsnasjon. V\u00e5rt svar er gitt gjennom vedtakene om fusjon. Men ikke for enhver pris, eller med hvem som helst. Valg av fusjonspartnere er gjennomtenkt, og den faglige gevinsten kalkulert opp mot de organisasjonsmessige kostnadene som f\u00f8lger enhver fusjon.", "NTNU og HiST er to utdanningsinstitusjoner i samme by, med fagmilj\u00f8er som i stor grad er innenfor felles samfunnsomr\u00e5der; i medisin/helsevitenskap, \u00f8konomi, l\u00e6rer-/lektorutdanning og teknologi. \u00c9n stor utdanningsinstitusjon vil forsterke Trondheims posisjon som landets beste studieby og gi drahjelp til arbeidet med \u00e5 utvikle en helhetlig, sentrumsn\u00e6r campus. \u00abNTNU Gj\u00f8vik\u00bb og \u00abNTNU \u00c5lesund\u00bb vil p\u00e5 samme m\u00e5te forsterke omd\u00f8mmet til Gj\u00f8vik og \u00c5lesund som attraktive studiebyer.", "Innen medisin og helsevitenskap er fordelene \u00e5penbare. Vi forventer som pasienter at profesjonene i helsetjenesten kjenner hverandres kompetanse for \u00e5 sikre et godt og helhetlig helsetilbud. Ny organisering av utdanningen \u2013 medisinstudiet og profesjonsstudiet i psykologi ved NTNU og flere anerkjente masterprogrammer innen helsevitenskap ved HiG, HiST og Hi\u00c5 \u2013 legger til rette for dette.", "En sammensl\u00e5ing av de \u00f8konomiske fagmilj\u00f8ene p\u00e5 HiST og NTNU, vil gi en meget sterk nasjonal og internasjonal posisjon, med et s\u00e6rskilt fortrinn gjennom koblingen mellom \u00f8konomi og teknologiledelse. Tilsvarende kan \u00f8konomimilj\u00f8ene i \u00c5lesund og Gj\u00f8vik v\u00e6re med i kvalitetsl\u00f8ftet.", "L\u00e6rerutdanningen skal bli fem\u00e5rig for alle trinn i skolen i n\u00e6r framtid. Det er et stort potensial i en tettere integrasjon mellom l\u00e6rerutdanningen p\u00e5 HiST og lektorutdanningen p\u00e5 NTNU. Sammen vil de sette standard for den nye l\u00e6rerutdanningen i Norge.", "Et stort samlet milj\u00f8 for bachelorutdanning i teknologi, i n\u00e6rt samarbeid med master-/sivilingeni\u00f8rutdanningen, vil l\u00f8fte det faglige niv\u00e5et p\u00e5 utdanningen og sette en faglig standard nasjonalt. Gode spissmilj\u00f8er, blant annet innen marin og maritim (\u00c5lesund) og informasjonssikkerhet og b\u00e6rekraftig produksjon (Gj\u00f8vik), vil gi faglig merverdi for teknologimilj\u00f8ene p\u00e5 Gl\u00f8shaugen. Samlet sett vil fusjonen styrke NTNUs nasjonale rolle som ledende teknologiuniversitet. Dagens utdanningstilbud med fem\u00e5rig sivilingeni\u00f8rutdanning suppleres med bachelor i teknologi, slik det i dag gj\u00f8res ved de andre ledende teknologiuniversitetene i Norden og Europa.", "Fusjonen gir ogs\u00e5 nye muligheter for n\u00e6rt samspill mellom utdanning og n\u00e6ringsliv. H\u00f8yskolene i Gj\u00f8vik og \u00c5lesund har tett samarbeid med lokale n\u00e6ringsklynger som st\u00e5r sterkt b\u00e5de nasjonalt og internasjonalt. Det gir gode muligheter ogs\u00e5 for forskningssamarbeid, og fusjonen er m\u00f8tt med stor positiv interesse hos de ledende industribedriftene i M\u00f8re og Romsdal og p\u00e5 Raufoss/Gj\u00f8vik. Utbyggingen av Ocean Space Center i Trondheim vil forsterke samarbeidsmulighetene ytterligere.", "For forskningen er m\u00e5let \u00e5 \u00f8ke kvaliteten b\u00e5de i spiss og bredde. NTNUs n\u00e5v\u00e6rende ambisjon om \u00e5 v\u00e6re internasjonalt fremragende vil st\u00e5 fast ogs\u00e5 i det fusjonerte NTNU, og f\u00f8lges opp av en lang rekke tiltak som er iverksatt for \u00e5 legge til rette for flere forskningsmilj\u00f8er i verdensklasse, under fellesbetegnelsen NTNU Toppforskning. Sterke disiplinfag og grunnforskningsmilj\u00f8er er en del av NTNUs identitet og skal fortsatt v\u00e6re det. Med fusjonen ser vi nye muligheter til \u00e5 l\u00f8fte fagomr\u00e5der som fram til n\u00e5 har jobbet parallelt, gjennom samarbeid og gjensidig utvikling.", "Vi undervurderer ikke kompleksiteten i den prosessen vi n\u00e5 har startet. Fire institusjoner skal bli til \u00e9n. Det vil kreve god ledelse og gode prosesser \u2013 ikke minst gjennom medvirkning fra ansatte og studenter.", "Utgangspunktet for fusjonen er imidlertid det aller beste: I motsetning til mange andre fusjoner, er den ikke styrt av behovet for kostnadsreduksjon eller omstrukturering. Vi gj\u00f8r dette fordi vi ser store muligheter for faglig gevinst; til \u00e5 utvikle et bedre studietilbud, skape bedre forskning, til \u00e5 l\u00f8se v\u00e5rt samfunnsoppdrag p\u00e5 en bedre m\u00e5te. Sammen skal vi skape kunnskap for en bedre verden."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "00b80470b37ec84f404f6bf284ddbcefe99ba7c2d4386f988d36e641f05ebfcf"}, {"field": "createtime", "value": "2015-03-04T04:42:08.434Z"}, {"field": "description", "value": "Fremragende forskning, et bedre og bredere utdanningstilbud og st\u00f8rre slagkraft i en stadig sterkere nasjonal og internasjonal konkurranse. Det er m\u00e5let n\u00e5r fire gode utdannings- og forskningsinstitusjoner n\u00e5 sl\u00e5r seg sammen."}, {"field": "dominantimage", "value": "http://www.adressa.no/meninger/kronikker/article10710579.ece/gmwgeu/ALTERNATES/w980-default/JPS_alesund-drap577.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/056e0275ce811a4763b76951538702bf88d15406.jpg?593e687a"}, {"field": "dominantthumbnaildimensions", "value": "300x169"}, {"field": "heading", "value": "Fusjonerer for \u00e5 bli fremragende sammen -adressa.no"}, {"field": "id", "value": "056e0275ce811a4763b76951538702bf88d15406"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "education"}, {"field": "kw-concept", "value": ["nasjonal", "fusjon", "internasjonal konkurranse", "sterk nasjonal", "v\u00e5rt samfunnsoppdrag", "leder", "faglig", "faglig gevinst", "forskere"]}, {"field": "kw-entity", "value": ["hist og hi\u00e5", "hist", "\u00e5lesund og gj\u00f8vik", "gl\u00f8shaugen", "u. sammen", "hig", "ocean space center", "norden og europa", "gj\u00f8vik og \u00e5lesund", "toppforskning"]}, {"field": "kw-location", "value": ["gj\u00f8vik", "raufoss", "trondheim", "norge", "\u00e5lesund", "m\u00f8re og romsdal"]}, {"field": "kw-pageclass", "value": "article"}, {"field": "kw-person", "value": "torbj\u00f8rn r\u00f8e isaksen"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/meninger/kronikker/article10710579.ece/gmwgeu/ALTERNATES/w980-default/JPS_alesund-drap577.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fusjonerer for \u00e5 bli fremragende sammen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article10710580.ece"}, {"field": "pageclass", "value": ["article"]}, {"field": "publishtime", "value": "2015-03-04T04:00:00.000Z"}, {"field": "recs-articleid", "value": "10710580"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2015-03-04T04:00:00.000Z"}, {"field": "recs-rawtitle", "value": "Fusjonerer for \u00e5 bli fremragende sammen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Fremragende forskning, et bedre og bredere utdanningstilbud og st\u00f8rre slagkraft i en stadig sterkere nasjonal og internasjonal konkurranse. Det er m\u00e5let n\u00e5r fire gode utdannings- og forskningsinstitusjoner n\u00e5 sl\u00e5r seg sammen."}, {"field": "thumbnail", "value": "http://content-thumbnail.cxpublic.com/content/thumbnail200x150/056e0275ce811a4763b76951538702bf88d15406.jpg?593e687a"}, {"field": "thumbnailfullheightdimensions", "value": "200x1401"}, {"field": "timestamp", "value": "2017-06-12T10:10:02.000Z"}, {"field": "title", "value": "Fusjonerer for \u00e5 bli fremragende sammen"}, {"field": "url", "value": "http://www.adressa.no/meninger/kronikker/article10710580.ece"}, {"field": "urlhash", "value": "056e0275ce811a4763b76951538702bf88d15406"}], "score": 0.7314646, "siteId": "9222270286501375973", "id": "056e0275ce811a4763b76951538702bf88d15406"}

