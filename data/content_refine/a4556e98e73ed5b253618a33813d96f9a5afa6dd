{"fields": [{"field": "modifiedtime", "type": "time", "value": "2015-08-15T08:57:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Eldreomsorgen i Trondheim", "Trondheim", "Trondheim kommune", "Helge Gar\u00e5sen"]}, {"field": "author", "value": ["lajla ellingsen", "mari k. by rise"]}, {"field": "body", "value": ["S\u00f8ndag 25. januar i \u00e5r skjer det en alvorlig hendelse inne p\u00e5 dagligstua p\u00e5 Tempe helse \u2013 og velferdssenter i Trondheim.", "Etterp\u00e5 skriver en ansatt en avviksmelding som graderes med \u00abh\u00f8y alvorlighet\u00bb: \u00abBeboer ble revet ut av rullestol av utagerende medbeboer, benbrudd i h\u00f8yre fot som f\u00f8lge av fallet. Hjalp beboer opp i rullestol. Ringte legevakt, pasienten ble sendt til sykehus. Forslag til forbedring: Utagerende beboer f\u00e5r fastvakt p\u00e5 seg, trenger tilsyn hele d\u00f8gnet. Eventuelt flyttes til annen institusjon som er mer egnet. Trenger skjerming\u00bb.", "Ansatte i eldreomsorgen i Trondheim har varslet om 1781 alvorlige hendelser de siste to \u00e5rene.", "Adresseavisen har gjennomg\u00e5tt og systematisert alle.", "LES DIGITAL PRESENTASJON: Ansatte i eldreomsorgen i Trondheim har varslet om 1781 alvorlige hendelser de siste to \u00e5rene.", "LES P\u00c5 PLUSS: Rita Ottervik: - Forferdelig trist og oppr\u00f8rende lesing", "LES P\u00c5 PLUSS: Helge Gar\u00e5sen: - Det er ingen krise i eldreomsorgen", "LES P\u00c5 PLUSS: Bergen og Oslo sa nei til innsyn", "Beboeren som blir angrepet av den voldelige medpasienten er Eldbj\u00f8rg Krutvik, som etter oppveksten p\u00e5 Fr\u00f8ya flyttet til Trondheim som 17-\u00e5ring for \u00e5 jobbe som hushjelp. I \u00e5tte \u00e5r har hun bodd p\u00e5 sykehjemmet, etter at hun ikke lenger klarte seg selv hjemme. Det var datteren Randi Mikalsen som til slutt fikk ordnet med en sykehjemsplass til henne.", "LES OGS\u00c5: Hva skal til for \u00e5 vinne valgkampen?", "Denne s\u00f8ndagen i januar f\u00e5r datteren en telefon fra sykehjemmet.", "\u2013 En ansatt p\u00e5 sykehjemmet ringte og sa at det hadde skjedd en hendelse. Mamma hadde blitt revet ut av rullestolen av en utagerende bruker. Jeg spurte om det var alvorlig, men det visste hun ikke. Hun visste heller ikke om mamma var sendt til sykehuset. Vi var bortreist, men begynte p\u00e5 turen hjemover. Da vi kom hjem ringte jeg p\u00e5 nytt, og til slutt fikk jeg vite at hun var sendt p\u00e5 sykehuset. Det viste seg at hun hadde f\u00e5tt et komplisert l\u00e5rbeinsbrudd, forteller Randi Mikalsen.", "LES OGS\u00c5: -Politikerne m\u00e5 ta mer ansvar for eldreomsorgen", "Etter noen f\u00e5 dager p\u00e5 sykehuset ble moren sendt tilbake til sykehjemmet. Kort tid etter sluttet hun \u00e5 ta til seg n\u00e6ring.", "\u2013 Hun ble mer og mer slapp og frav\u00e6rende, og etter en uke ble hun sendt tilbake til sykehuset igjen. Men legene kunne ikke gj\u00f8re noe mer for henne der, de sa det s\u00e5nn. S\u00e5 hun ble sendt tilbake til sykehjemmet fordi de mente det var best for henne, sier Mikalsen.", "LES OGS\u00c5: Ap lover flere ansatte i eldreomsorgen", "De siste dagene moren levde, var datteren der hele tiden.", "\u2013 Mamma bare l\u00e5 der, hun klarte ikke \u00e5 snakke engang \u2013 hun som alltid hadde hatt hum\u00f8ret og kom med en vits. Det var trist \u00e5 se p\u00e5. Og ille \u00e5 tenke p\u00e5 den f\u00e6le opplevelsen hun hadde hatt. Hun skulle jo v\u00e6re trygg der p\u00e5 sykehjemmet. Mamma t\u00e5lte ikke det som skjedde med henne, hun var ikke sterk nok til \u00e5 komme seg gjennom det. Det var som om hun ga opp livet, det var trasig \u00e5 se hvordan hun mistet livsgnisten i l\u00f8pet av de siste dagene hun levde etter hendelsen, sier Randi Mikalsen.", "LES OGS\u00c5: Bare halvparten tror p\u00e5 god omsorg", "Etter at moren d\u00f8de, klarte ikke datteren \u00e5 bli med p\u00e5 \u00e5 stelle henne. I stedet ventet hun p\u00e5 dagligstua, sammen med s\u00e6rboeren sin.", "\u2013 Men det som skulle v\u00e6re en rolig og verdig stund, ble i stedet kaotisk. De sprang ut og inn av rommet, og sa til meg i forbifarten at de ikke fikk igjen munnen hennes. Det ble ingen fin stund slik det kunne ha v\u00e6rt, de hadde glemt \u00e5 tenne et lys for henne ogs\u00e5 da vi fikk se henne. Da vi kom dagen etter for \u00e5 rydde rommet hennes, l\u00e5 fremdeles kateteret i s\u00f8pla, sier Mikalsen.", "P\u00e5 grunn av en misforst\u00e5else om at fallet fra rullestolen hadde skjedd samme kveld som d\u00f8dsfallet, ble ogs\u00e5 politiet tilkalt. If\u00f8lge kommunen var dette \u00e5rsaken til at situasjonen ble noe kaotisk.", "I l\u00f8pet av \u00e5rene Eldbj\u00f8rg Krutvik bodde p\u00e5 Tempe, var det flere opplevelser som gjorde at datteren ikke var forn\u00f8yd med tilbudet moren fikk.", "\u2013 Det hendte rett som det var at hun ikke var tatt opp av senga og stelt da vi kom. Av og til luktet det b\u00e5de avf\u00f8ring og urin, og hun m\u00e5tte derfor ha ligget slik en stund. Barnebarn og oldebarn syntes til slutt det var s\u00e5 f\u00e6lt \u00e5 oppleve dette, at de sluttet \u00e5 bes\u00f8ke henne, forteller Mikalsen.", "LES OGS\u00c5: Ernas \u00e5pningstale endte i brev til Erna", "En dag de kom p\u00e5 bes\u00f8k, bl\u00f8dde moren fra leppa.", "\u2013 Det var et operasjonss\u00e5r som hadde blitt sl\u00e5tt opp igjen. Da vi spurte om hva som hadde skjedd, sa de ansatte at hun hadde ramlet ut av rullestolen. Men mamma klarte ikke \u00e5 komme seg ut av den stolen av seg selv, s\u00e5 vi syntes dette var en merkelig forklaring. Vi hadde heller ikke blitt varslet om at hun hadde ramlet ut. Mamma selv kunne jo ikke gj\u00f8re rede for seg, s\u00e5 vi p\u00e5r\u00f8rende er jo avhengig av at personalet gir oss riktig informasjon, p\u00e5peker Mikalsen.", "Hun minnes flere bes\u00f8k som ikke ble som de hadde sett for seg.", "\u2013 En julaften vi kom p\u00e5 bes\u00f8k l\u00e5 hun fremdeles i senga si da vi kom. Et bilde hadde ramlet ned fra veggen, og p\u00e5 golvet l\u00e5 det masse glass-sk\u00e5r. Da m\u00e5tte vi fram med st\u00f8vsugeren, og det \u00f8dela for det som skulle v\u00e6re fin kvalitetstid sammen med mamma, forteller Mikalsen.", "LES OGS\u00c5: Kampen om eldreomsorgen", "Da Eldbj\u00f8rg Krutvik ble 80 \u00e5r, kom de n\u00e6rmeste p\u00e5 bes\u00f8k for \u00e5 feire henne.", "\u2013 Jeg hadde ringet rundt dagen p\u00e5 kalenderen god tid i forveien, men det virket ikke som de visste at mamma ble 80 den dagen. Hun l\u00e5 fremdeles til sengs. Det gjorde hun ofte, men personalet sa bare at \u00abhun vil det selv\u00bb. Men de eldre m\u00e5 opp likevel, de kan ikke bare ligge og ligge selv om de kan v\u00e6re deprimerte en periode. Det var ogs\u00e5 litt trist at de ikke hadde gjort litt stas p\u00e5 henne, de kunne for eksempel ordnet med et lite flagg eller litt kake, sier Mikalsen og legger til:", "\u2013 Det kan kanskje virke som sm\u00e5ting, men det er ikke mye som skal til f\u00f8r b\u00e5de den eldre og p\u00e5r\u00f8rende f\u00f8ler seg ivaretatt.", "Randi Mikalsen sendte er brev til kommunalr\u00e5d Helge Gar\u00e5sen etter morens d\u00f8dsfall. Der ba hun om svar p\u00e5 hva som sviktet da moren ble angrepet av medpasienten. Hun fortalte ogs\u00e5 om de kaotiske forholdene etter at moren hadde sovnet inn. N\u00e5 vil hun ogs\u00e5 klage p\u00e5 det som skjedde med moren til Fylkesmannen i S\u00f8r-Tr\u00f8ndelag.", "\u2013Den andre pasienten skulle aldri ha v\u00e6rt p\u00e5 den avdelingen. Han skulle v\u00e6rt p\u00e5 skjermet avdeling fra f\u00f8rste dag. Til byens politikere vil jeg si at de m\u00e5 prioritere eldreomsorgen, ikke bare si at de gj\u00f8r det. Som regel var det bare to stykker p\u00e5 vakt i helgene p\u00e5 Tempe, og det sier seg selv at det blir veldig travelt. At det som skjedde med mamma kunne skje, skyldes nok for d\u00e5rlig bemanning og at de som var der dessverre var for uerfarne, sier Mikalsen.", "I kommunens svarbrev skriver enhetsleder for service og internkontroll, Tor Erling Evjen, at \u00abden omtalte episoden dessverre ikke var mulig \u00e5 forhindre, til tross for at forebyggende tiltak var satt inn, det vil si ekstra bemanning\u00bb.", "\u2013 Slike episoder kan skje n\u00e5r som helst. Det var en utagerende, dement beboer som gjorde dette, og slik vi vurderer det, kunne vi ikke ha gjort noe annet som kunne forhindret det som skjedde, sier Evjen til Adresseavisen.", "LES OGS\u00c5: Sykehjemspasienter betaler for \u00e5 komme ut i frisk luft", "\u2013 Man tror at de eldre skal v\u00e6re trygge inne p\u00e5 et sykehjem?", "\u2013 Det er i praksis umulig \u00e5 forhindre at enkelte slike ting skjer. Eldre mennesker er som folk flest, og det hender at konflikter oppst\u00e5r og resulterer i slag og spark. Det kan skje fra ett sekund til et annet. Slike hendelser vil skje igjen. Men vi gj\u00f8r s\u00e5 godt vi kan for \u00e5 forebygge dem, blant annet med hensyn til sammensetning av beboere.", "\u2013 Men den utagerende brukeren skulle ikke v\u00e6rt p\u00e5 denne avdelingen?", "\u2013 Vi har en god del brukere som ikke skulle v\u00e6rt der de er. Vi har to forsterkede avdelinger med seks plasser hver, p\u00e5 Byneset og Valentinlyst, men der er det rimelig opptatt. Det kan ta lang tid f\u00f8r det blir en ledig plass der, og i mellomtiden m\u00e5 vi klare \u00e5 ivareta vedkommende p\u00e5 sykehjemmet der de bor.", "\u2013 Er det faste rutiner p\u00e5 hvilke tiltak som settes inn n\u00e5r slike utagerende pasienter ikke f\u00e5r plass p\u00e5 forsterket avdeling?", "\u2013 Det er opp til hver enkelt enhetsleder, men alle er fullstendig klare over v\u00e5rt ansvar for b\u00e5de helse og sikkerhet. Det blir ofte l\u00f8st ved at man setter inn fastvakt p\u00e5 vedkommende, men det er jo selvf\u00f8lgelig veldig kostbart. Tvangstiltak i slike tilfeller bruker vi aldri. I de mest ekstreme tilfellene hender det disse brukerne sendes til for eksempel \u00d8stmarka psykiatriske sykehus, men de kommer jo raskt tilbake til oss igjen.", "LES OGS\u00c5: - Rita har ansvaret for krisen i eldreomsorgen", "\u2013 Datteren til Krutvik reagerte ogs\u00e5 p\u00e5 den kaotiske situasjonen i kj\u00f8lvannet av d\u00f8dsfallet?", "\u2013 Da politiet ankom avdelingen, f\u00f8rte nok dette til uro blant de ansatte og dermed ble nok situasjonen litt kaotisk. Da ble det vanskelig \u00e5 holde orden p\u00e5 alt det praktiske. Men vi kan vel si at denne saken ikke er veldig godt h\u00e5ndtert, totalt sett.", "N\u00e5r det gjelder den \u00f8vrige kritikken ang\u00e5ende omsorgen Eldbj\u00f8rg Krutvik fikk, \u00f8nsker ikke enhetsleder ved Tempe helse \u2013 og velferdssenter, Torbj\u00f8rg Sandberg, \u00e5 kommentere denne.", "\u2013 Vi beklager dersom de p\u00e5r\u00f8rende opplever det slik, og vi beklager selvsagt sterkt den konkrete hendelsen. Tidvis oppst\u00e5r det situasjoner som kan v\u00e6re vanskelig \u00e5 h\u00e5ndtere og forhindre \u2013 selv med god kompetanse og nok ansatte. Enheten driftes innenfor forsvarlige rammer, men det er selvsagt marginalt med bemanning, fastsl\u00e5r Sandberg."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "fa8fd6e16e7ac3abbbdb41a1dfbab285ca3d8bbf0230295b98d42ce4cbcbb876"}, {"field": "createtime", "value": "2015-08-14T19:39:34.000Z"}, {"field": "description", "value": "Eldbj\u00f8rg Krutvik ble revet ut av rullestolen sin av en utagerende medpasient p\u00e5 Tempe sykehjem. Fallet resulterte i l\u00e5rbeinsbrudd og 82-\u00e5ringen kom seg aldri igjen."}, {"field": "dominantimage", "value": "http://www.adressa.no/pluss/nyheter/article11421519.ece/xc3qrb/ALTERNATES/w980-default/Mikalsen3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a4556e98e73ed5b253618a33813d96f9a5afa6dd.jpg?58bbe75f"}, {"field": "dominantthumbnaildimensions", "value": "300x169"}, {"field": "heading", "value": ["Eldbj\u00f8rg (82) ble angrepet av medpasient. To uker senere d\u00f8de hun. -adressa.no", "Sluttet \u00e5 spise", "\u2013 Kaotisk", "\u2013 F\u00e6lt \u00e5 oppleve", "\u2013 \u00d8dela kvalitetstid", "M\u00e5 prioritere de eldre", "\u2013 Slike hendelser vil skje igjen"]}, {"field": "id", "value": "a4556e98e73ed5b253618a33813d96f9a5afa6dd"}, {"field": "keyword", "value": ["Eldreomsorgen i Trondheim", "Trondheim", "Trondheim kommune", "Helge Gar\u00e5sen"]}, {"field": "keywords", "value": "Eldreomsorgen i Trondheim,Trondheim,Trondheim kommune,Helge Gar\u00e5sen"}, {"field": "kw-category", "value": ["pluss", "nyheter"]}, {"field": "kw-concept", "value": ["mamma", "ansatt", "sykehjem", "skje", "hendelse", "dag", "alvorlig hendelse", "eldreomsorgen", "moren"]}, {"field": "kw-entity", "value": ["byneset og valentinlyst", "fylkesmannen", "eldbj\u00f8rg krutvik", "adresseavisen", "\u00f8stmarka", "erna"]}, {"field": "kw-location", "value": ["fr\u00f8ya", "s\u00f8r-tr\u00f8ndelag", "tempe", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["torbj\u00f8rg sandberg", "helge gar\u00e5sen", "rita ottervik", "tor erling evjen", "randi mikalsen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/nyheter/article11421519.ece/xc3qrb/ALTERNATES/w980-default/Mikalsen3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eldbj\u00f8rg (82) ble angrepet av medpasient. To uker senere d\u00f8de hun."}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article11421522.ece"}, {"field": "pageclass", "value": null}, {"field": "publishtime", "value": "2015-08-14T20:23:47.000Z"}, {"field": "recs-articleid", "value": "11421522"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2015-08-14T20:23:47.000Z"}, {"field": "recs-rawtitle", "value": "Eldbj\u00f8rg (82) ble angrepet av medpasient. To uker senere d\u00f8de hun. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Eldbj\u00f8rg Krutvik ble revet ut av rullestolen sin av en utagerende medpasient p\u00e5 Tempe sykehjem. Fallet resulterte i l\u00e5rbeinsbrudd og 82-\u00e5ringen kom seg aldri igjen."}, {"field": "thumbnail", "value": "http://content-thumbnail.cxpublic.com/content/thumbnail200x150/a4556e98e73ed5b253618a33813d96f9a5afa6dd.jpg?58bbe75f"}, {"field": "thumbnailfullheightdimensions", "value": "200x2627"}, {"field": "timestamp", "value": "2017-03-05T10:24:31.000Z"}, {"field": "title", "value": "Eldbj\u00f8rg (82) ble angrepet av medpasient p\u00e5 sykehjemmet"}, {"field": "url", "value": "http://www.adressa.no/pluss/nyheter/article11421522.ece"}, {"field": "urlhash", "value": "a4556e98e73ed5b253618a33813d96f9a5afa6dd"}], "score": 0.8902712, "siteId": "9222270286501375973", "id": "a4556e98e73ed5b253618a33813d96f9a5afa6dd"}

