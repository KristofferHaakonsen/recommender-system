{"fields": [{"field": "modifiedtime", "type": "time", "value": "2015-04-22T08:52:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Design", "Interi\u00f8r", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Den gr\u00e5 eneboligen i B\u00e6rum var opprinnelig lysegul, med villvin oppover veggen, smijernsgelender og roser.", "\u2014 Stilen var veldig romantisk, men jeg er ogs\u00e5 veldig glad i det moderne, forteller Camilla Molnes Engeseth.", "Sammen med ektemann og to barn flyttet hun inn i eneboligen i 2003. I 2011 byttet de ut store deler av terrassen med et tilbygg som endret hvordan de bruker huset.", "\u2014 Vi bodde veldig kompakt, med TV-stue i andre etasje. Vi trengte mer plass, sier hun.F\u00f8rst tenkte de \u00e5 bygge ut kjelleren for \u00e5 utvide husets 125 kvadratmeter.", "\u2014 Men det er ikke s\u00e5 hyggelig \u00e5 invitere gjester ned i \u00abbomberommet\u00bb for en kaffe, sier hun.", "De ble mer forn\u00f8yd med alternativet \u2013 et tilbygg p\u00e5 bakkeplan \u2013 enn de hadde kunnet forestille seg.", "Tilbygget best\u00e5r av plasst\u00f8pt, bordforskalt betong og treverk, og er tegnet av Landsbyarkitektene.", "Arkitekt Jan Gunnar Skjelds\u00f8ys overordnede id\u00e9 var \u00e5 utnytte de ulike niv\u00e5ene den skr\u00e5nende tomten ga, og gi familien f\u00f8lelsen av \u00e5 komme n\u00e6rmere frukthagen. Han la vekt p\u00e5 variasjonen i det tunge og det lette i de to niv\u00e5ene i tilbygget.", "\u2014 Treverket i det \u00f8verste niv\u00e5et representerer det lette og svevende. N\u00e5r du g\u00e5r ned trappen, skal du f\u00e5 en f\u00f8lelse av \u00e5 forankres. Betonggulvet er trukket opp som brystning, og representerer det mineralske og tunge, sier Skjelds\u00f8y, som n\u00e5 er partner i arkitektkontoret Stiv kuling.Trelisten er trukket inn i overgangen mellom gulv og vegg p\u00e5 det \u00f8verste niv\u00e5et. Treverket innvendig er panel av osp \u2013 det skal ikke bli gult og har heller ikke kvist. Gjennom store glassd\u00f8rer kommer naturen utenfor n\u00e6rmere.", "Tilbygget er \u00e5pent mot kj\u00f8kkenet, der en kortvegg ble revet.", "Et par trappetrinn ned ligger den f\u00f8rste stuen, med to komfortable lenestoler og et kaffebord. Dette er blitt Engeseths faste morgensted.", "\u2014 Etter at vi bygget, har jeg begynt \u00e5 st\u00e5 opp f\u00f8r de andre, for \u00e5 kunne sitte litt her for meg selv. Jeg tar med meg kaffen og sitter og ser ut p\u00e5 tr\u00e6rne og fuglene, det er s\u00e5 deilig, sier hun.", "Har du tips om boligsaker? Send oss en mail!", "Til \u00e5 begynne med var hun skeptisk til betong i stuen.", "\u2014 Jeg hadde bare sett betong i korridorer og st\u00f8rre bygninger, og tenkte det var et veldig kaldt materiale. Men med varmekabler i gulvet blir det behagelig, sier hun.", "Trappen fra kj\u00f8kkenet er laget som en integrert hylle og benk i eik, samme materiale som en st\u00f8rre, plassbygget bokhylle, som g\u00e5r fra gulv til tak og skiller de to trinnene i tilbygget fra hverandre.Familien var ikke sikre p\u00e5 om de skulle sette opp et skille, eller ha ett stort oppholdsrom. Engeseth er glad de valgte hyllel\u00f8sningen i eik, som skjermer, men likevel er \u00e5pen.", "\u2014 Den er som et smykke i rommet, og gir oss flere ulike soner \u00e5 v\u00e6re i, mener hun.", "Opprinnelig foreslo arkitekten en vedovn i det nederste rommet, og den \u00e5pne bokhyllen var ogs\u00e5 tenkt som vedhylle. Men familien kuttet ut ovnen.", "\u2014 Vi var redd det skulle bli for trangt og vanskelig \u00e5 m\u00f8blere rommet. Ovnen kan vi eventuelt sette inn senere, sier Engeseth.", "En hj\u00f8rnesofa og flatskjerm ga den TV-stuen de \u00f8nsket seg.", "Utvendig er panelet og den nye terrassen i vedlikeholdsfri malmfuru. Det lyse treverket skal bli gr\u00e5tt n\u00e5r v\u00e6r og vind har jobbet med det en stund.", "- Det tar litt tid. Barna lurte lenge p\u00e5 n\u00e5r vi skulle male det, forteller Engeseth.", "N\u00e5 begynner treverket flere steder \u00e5 n\u00e6rme seg gr\u00e5fargen p\u00e5 eneboligen. De malte huset gr\u00e5tt for at det skulle harmonere med tilbygget.\u2014 Hele huset har endret identitet, fra koselig og romantisk til strammere og mer moderne, synes hun.", "I fjor bestemte de seg for \u00e5 pusse opp kj\u00f8kkenet, som er \u00e5pent inn til nybygget.", "\u2014 N\u00e5r vi fikk det veldig moderne i \u00e9n del av huset, fikk vi veldig lyst til \u00e5 gj\u00f8re noe med det gamle kj\u00f8kkenet, som vi hadde ergret oss over lenge, forteller hun.", "Engeseth har f\u00e5tt mange kommentarer om tilbygget. Ikke alle synes det ser like pent ut utenfra.", "\u2014 Men n\u00e5r de kommer inn, ser det mye lysere ut enn man skulle tro utenfra, mener Engeseth, som selv er kjempeforn\u00f8yd.", "Arkitekten ga dem to stilvalg: At tilbygget skulle g\u00e5 i ett med huset fra 1949 og bare gi bedre plass, eller st\u00e5 mer for seg selv arkitektonisk. Familien gikk for det siste.\u2014 Det gamle skulle fortsette \u00e5 leve sitt eget liv ved siden av det nye, sier Engeseth.", "Formen p\u00e5 tilbygget harmonerer med det gamle i at det er pulttak, men nye, elegante vinkler, panel i ulikt materiale og st\u00f8rre vindusflater bidrar til \u00e5 gj\u00f8re det til et selvstendig bygg.", "Engeseth er forn\u00f8yd med valget om \u00e5 bryte med den gamle stilen.", "\u2014 Vi ville heller d\u00e9t enn at tilbygget skulle pr\u00f8ve \u00e5 bli noe det ikke egentlig var, sier hun.", "Les ogs\u00e5:", "Enten kan man bygge et tilbygg som ligner veldig p\u00e5 det eksisterende, eller man kan bryte med den gamle stilen, sier Mikael \u00d8vergaard, daglig leder i Landsbyarkitektene, som er ansvarlig for tilbygget i B\u00e6rum.", "Av kontorets vel 800 prosjekter siden oppstarten i 1999, ansl\u00e5r han at 70\u201380 prosent er tilbygg eller p\u00e5bygg (som bygges opp\u00e5 eksisterende bygg). \u00d8vergaard tror ettersp\u00f8rselen skyldes at mange hus ble laget for en tid med andre \u00f8nsker og behov.", "P\u00e5 50-, 60- og 70- tallet tenkte man annerledes, for eksempel har mange hus bitte sm\u00e5 vindfang, trange kj\u00f8kken, sm\u00e5 bad og sm\u00e5 soverom. N\u00e5 \u00f8nsker man \u00e5 modernisere, bygge sammen til st\u00f8rre rom og ha kj\u00f8kken integrert med stuen \u2013 mer lys og luft. Folk \u00f8nsker ogs\u00e5 ofte \u00e5 ha alle soverom i \u00e9n etasje, gjerne sammen med bad, sier han.", "Vis fakta", "Kravene til tilbygg til eksisterende bolig er mindre omfattende enn kravene til nye boenheter, forteller Ketil Krogstad, avdelingsleder i Direktoratet for byggkvalitet.", "Det har sammenheng med at nye boenheter har strengere krav til blant annet brannsikkerhet og brukbarhet. Tilbygg inntil 50 m2 kan man b\u00e5de s\u00f8ke om og utf\u00f8re selv, sier han.", "Fra 01.07.15 skal det ikke lenger v\u00e6re n\u00f8dvendig \u00e5 s\u00f8ke for \u00e5 bygge garasjer og uthus inntil 50 kvadratmeter, men disse reglene gjelder mindre, frittliggende bygninger som ikke skal brukes til beboelse, alts\u00e5 ikke tilbygg.", "Vis fakta", "Tilbygg: Bygningsdel som kommer p\u00e5 siden av eksisterende bygg. Bygningsdel som bygges i forlengelse av hovedbygning, men opp\u00e5 kjeller, kalles ogs\u00e5 tilbygg.", "P\u00e5bygg: Bygningsdel bygd opp\u00e5 eksisterende bygg.", "Underbygg: Bygningsdel som bygges under eksisterende bygning, for eksempel utgraving av kjeller.", "Kilde: Kartverket", "Vis fakta"]}, {"field": "category0", "value": "bolig"}, {"field": "contenthash", "value": "c2f593c98b648395cc08947d97a7d4829db29ffa5c924c44ae1bc2eeac30b05c"}, {"field": "createtime", "value": "2016-12-30T08:32:59.000Z"}, {"field": "description", "value": "Stilen var veldig romantisk. N\u00e5 er hele huset endret."}, {"field": "heading", "value": ["Slik fikk de 40 kvm st\u00f8rre hus -adressa.no", "Naturen inn", "Smykke i rommet", "Strammere hus", "Ville bryte stilen"]}, {"field": "id", "value": "49a6d37a32f4903e14bdb084ce0daf28282de796"}, {"field": "keyword", "value": ["Design", "Interi\u00f8r", "Bolig"]}, {"field": "keywords", "value": "Design,Interi\u00f8r,Bolig"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["tilbygg", "bygg", "eksisterende bygg", "opp\u00e5 eksisterende bygg", "hus"]}, {"field": "kw-entity", "value": ["landsbyarkitektene", "stiv", "direktoratet"]}, {"field": "kw-location", "value": "b\u00e6rum"}, {"field": "kw-pageclass", "value": "article"}, {"field": "kw-person", "value": ["mikael \u00f8vergaard", "camilla molnes engeseth", "ketil krogstad", "jan gunnar skjelds\u00f8ys"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/4584ba26-de7e-4ac5-8242-bd1f36c2a27d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slik fikk de 40 kvm st\u00f8rre hus"}, {"field": "og-type", "value": "article"}, {"field": "og-url", "value": "http://www.adressa.no/bolig/Slik-fikk-de-40-kvm-storre-hus-7991b.html"}, {"field": "pageclass", "value": ["article"]}, {"field": "publishtime", "value": "2015-03-26T09:45:00.000Z"}, {"field": "recs-articleid", "value": "7991"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2015-03-26T09:45:00.000Z"}, {"field": "recs-rawtitle", "value": "Slik fikk de 40 kvm st\u00f8rre hus -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Stilen var veldig romantisk. N\u00e5 er hele huset endret."}, {"field": "thumbnail", "value": "http://content-thumbnail.cxpublic.com/content/thumbnail200x150/49a6d37a32f4903e14bdb084ce0daf28282de796.jpg?598f456b"}, {"field": "thumbnailfullheightdimensions", "value": "200x1893"}, {"field": "timestamp", "value": "2017-08-12T18:14:03.000Z"}, {"field": "title", "value": "Slik fikk de 40 kvm st\u00f8rre hus"}, {"field": "url", "value": "http://www.adressa.no/bolig/Slik-fikk-de-40-kvm-storre-hus-7991b.html"}, {"field": "urlhash", "value": "49a6d37a32f4903e14bdb084ce0daf28282de796"}], "score": 0.5248442, "siteId": "9222270286501375973", "id": "49a6d37a32f4903e14bdb084ce0daf28282de796"}

