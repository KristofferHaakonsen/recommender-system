{"fields": [{"field": "modifiedtime", "type": "time", "value": "2012-04-17T12:47:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "arne asphjell . fersk drosjesj\u00e5f\u00f8r i tr\u00f8ndertaxi"}, {"field": "body", "value": ["Saken oppdateres.", "Monopol kontra fri konkurranse er et gjennomgangstema i den politiske debatten. \u00c5 la markedskreftene f\u00e5 r\u00e5de er som regel det beste. Men ikke alltid. Buss\u00bftransport og ambulansetjeneste p\u00e5 anbud har v\u00e6rt i fokus den senere tid. Mindre p\u00e5aktet har det v\u00e6rt at Tr\u00f8ndertaxi n\u00e5 har mistet anbudet p\u00e5 syketransport i Trondheim til Norgestaxi.", "I 1999 fikk Norgestaxi etablere seg i Trondheim for at monopolisten Tr\u00f8ndertaxi skulle f\u00e5 konkurranse. Hensikten med \u00e5 sl\u00e5 en kile i et monopol er blant annet \u00e5 sikre effektiv drift og rimelig pris for kunden. Fornuftig tenkt i de fleste tilfeller, men har det virket etter hensikten for drosjen\u00e6ringen? Nei. For en gjennomregulert bransje som offentlig transport er det slett ikke sikkert at anbud og konkurranse er den beste l\u00f8sning.", "I taxibransjen er det to viktige parametre: Pausetid og besattprosent. Pausetid er den tiden drosjen st\u00e5r i ro og venter p\u00e5 ny tur. Besattprosent er den andel av kj\u00f8rte kilometer det er passasjer i bilen.", "For effektiv drift er det selvf\u00f8lgelig \u00f8nskelig at pausetiden minimaliseres og at besattprosenten blir s\u00e5 h\u00f8y som mulig. Det gir bedre inntjening og lavere pris til kunden. Milj\u00f8et blir ogs\u00e5 en vinner \u2013 mindre energiforbruk og lavere utslipp.", "For mange drosjer", "I Trondheim er det ikke slik. Storebror Tr\u00f8ndertaxi har 300 biler i drosjeparken, Norgestaxi vel 60. Men etter at de fikk anbudet p\u00e5 syketransport, utvider de med 20. Blant annet m\u00e5 de s\u00f8rge for flere maxitaxier som kan ta rullestoler. Hos Tr\u00f8ndertaxi blir det n\u00e5 overfl\u00f8dighet av drosjer med plass for rullestol. Slikt er ikke s\u00e6rlig samfunns\u00f8konomisk.", "Det er det heller ikke med to taxisentraler. Det burde v\u00e6re en sentral som har oversikt over hele transportbehovet, da kan bilparken utnyttes best mulig. I Norgestaxi \u2013 som har f\u00e6rrest bestillinger \u2013 kj\u00f8rer bilene gjerne til og fra sentrum. Sjansen for \u00e5 f\u00e5 passasjer tilbake fra By\u00e5sen er liten, og drosjen returnerer tom.", "Tr\u00f8ndertaxi har st\u00f8rre tilfang av bestillinger, og da blir ogs\u00e5 besattprosenten h\u00f8yere, vel 60 prosent. Med sin skytteltrafikk mellom holdeplasser kommer Norgestaxi ikke s\u00e6rlig h\u00f8yere enn 50 prosent besatte kilometer. Kanskje ble det bedre etter at de fikk sykekj\u00f8ringen, for n\u00e5 er det f\u00e6rre Norgestaxier p\u00e5 holdeplassene i sentrum.", "Halve arbeidsdagen er pause", "Og tapet av sykekj\u00f8ring merkes hos Tr\u00f8ndertaxi. P\u00e5 dagtid er det nesten til enhver tid godt over hundre ledige biler i Tr\u00f8ndertaxis stall. Antall opptatte biler ligger rundt 60 \u2013 70. Da sier det seg selv at mye av arbeidsdagen g\u00e5r med til venting p\u00e5 ny tur.", "Det er frustrerende \u00e5 v\u00e6re p\u00e5 jobb og ikke kunne f\u00e5 jobbe. Det er ingen penger \u00e5 tjene p\u00e5 en drosje som st\u00e5r i ro, og sj\u00e5f\u00f8ren f\u00e5r ingen l\u00f8nn for \u00e5 lese avis.", "Vi g\u00e5r mot h\u00f8st og vinter, og det er sl\u00f8sing med ressurser og slett ingen god milj\u00f8politikk at over hundre drosjer med sj\u00e5f\u00f8rer skal st\u00e5 og g\u00e5 p\u00e5 tomgang hele dagen. Hva b\u00f8r gj\u00f8res?", "Fylkesadministrasjonen har bestemt at Norgestaxi skal f\u00e5 s\u00e5 mange l\u00f8yver at de blir minst halvparten s\u00e5 stor som Tr\u00f8ndertaxi. Dette er en helt feil politikk. Antall l\u00f8yver m\u00e5 reguleres etter behovet for biler.", "En sentral for hele Norge", "Trondheimsdrosjene b\u00f8r ha en felles bestillingssentral for \u00e5 optimalisere bruken av bilparken.", "Vi har ogs\u00e5 den h\u00e5pl\u00f8se situasjonen at Trondheims hovedflyplass ligger i et annet fylke, et annet l\u00f8yvedistrikt. Det har f\u00f8rt til en evig krig mellom Stj\u00f8rdalsdrosjer og Trondheimsdrosjer. Stj\u00f8rdalingene har f\u00f8rsteretten p\u00e5 \u00e5 frakte folk fra flyplassen, Trondheimsdrosjene bringer stort sett folk ut til flyplassen.", "Trekker vi en analogi til luftfarten, ville det bli som SAS fraktet passasjerer fra Trondheim til Oslo og returnerte med tomme seter, Norwegian tok dem fra Oslo til Trondheim. Alle skj\u00f8nner at dette ikke er den optimale l\u00f8sning.", "Derfor burde drosjer b\u00e5de i Stj\u00f8rdal og Trondheim, og alle andre steder i Norge for den saks skyld, operere under samme sentral og ha tilgang til de samme turene.", "Da ville det egentlig ikke v\u00e6re noe i veien for at den som \u00f8nsket det kunne v\u00e6re omstreifende drosjesj\u00e5f\u00f8r med hele Norge som arbeidsfelt. Og langturer ville ikke lenger bli enveisturer.", "Kjentmannspr\u00f8ve, h\u00f8rer vi noen mumle. Det var en relevant innvending i gamle dager, men ikke n\u00e5 lenger. Med GPS i bilen kunne jeg like gjerne v\u00e6rt drosjesj\u00e5f\u00f8r i Chicago.", "Energibruk og milj\u00f8", "Det er feil av myndighetene \u00e5 fokusere p\u00e5 pris ved innhenting av anbud p\u00e5 offentlig transport. Det har gjort sj\u00e5f\u00f8ryrket til et lavtl\u00f8nnsyrke som har problemer med rekrutteringen. I dag m\u00e5 en drosjesj\u00e5f\u00f8r i Trondheim jobbe minst 60 timer i uka og til ubekvemme tider for \u00e5 f\u00e5 en brukbar l\u00f8nn.", "Viktigste kriterium ved anbud og fastlegging av rammebetingelser m\u00e5 v\u00e6re effektiv energibruk og minimalisering av utslipp. Jeg er overbevist om at det i sin tur vil gi lavere priser, b\u00e5de til det offentlige og til privatkunder.", "Det er kanskje dumt av en med noen m\u00e5neders erfaring som taxisj\u00e5f\u00f8r \u00e5 oppkaste seg til ekspert og bedreviter, men samtidig s\u00e5 ser en som kommer utenfra s\u00e5 mange ting som kunne v\u00e6rt gjort annerledes og bedre \u2013 blant annet n\u00e5r det gjelder bruk av ny teknologi og grafiske verkt\u00f8y for \u00e5 optimalisere bruken av drosjeparken. Dessverre er mitt inntrykk at drosjen\u00e6ringen er konservativ og lite endringsvillig, det tar tid f\u00f8r ny teknologi og de muligheter den gir vinner innpass.", "Men det st\u00f8rste problemet er at de som setter rammebetingelsene for transportn\u00e6ringen, politikere og byr\u00e5krater, er skrivebordsteoretikere uten praktisk erfaring. De skulle pr\u00f8vd \u00e5 sitte en time p\u00e5 Munkvoll og vente p\u00e5 neste tur \u2013 kanskje de hadde f\u00e5tt noen andre id\u00e9er.", "arne.asphjell@ntnu.no", "Spyr eksos Vi g\u00e5r en h\u00f8st og vinter i m\u00f8te med mye un\u00f8dvendig eksosr\u00f8yk i Trondheim. Foto: JENS PETTER S\u00d8RAA"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "5862059df6f3e3c704824059a1596deade7e02252b78fa8352c53d921b66a7ad"}, {"field": "createtime", "value": "2015-09-05T14:53:36.000Z"}, {"field": "description", "value": "Anbud og konkurranse har f\u00f8rt til overetablering i drosjen\u00e6ringen. Minimalisering av energiforbruk og utslipp er et bedre kriterium for optimalisering av n\u00e6ringen enn pris til kunden."}, {"field": "dominantimage", "value": "http://www.adressa.no/incoming/article1267689.ece5/ALTERNATES/w980-default/Arne_Asphjell"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7175f706166be5c8c10ba465e0eaa59c30ddc7e6.jpg?593d26ba"}, {"field": "dominantthumbnaildimensions", "value": "300x169"}, {"field": "heading", "value": "Drosjer p\u00e5 tomgang -adressa.no"}, {"field": "id", "value": "7175f706166be5c8c10ba465e0eaa59c30ddc7e6"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["tur", "drosje", "biler", "effektiv drift", "bruk", "offentlig transport", "lavere pris", "optimalisere bruken", "anbud"]}, {"field": "kw-entity", "value": ["stj\u00f8rdalsdrosjer og trondheimsdrosjer", "by\u00e5sen", "norgestaxi", "munkvoll", "trondheimsdrosjene", "tr\u00f8ndertaxi", "norwegian", "stj\u00f8rdal og trondheim", "norgestaxier"]}, {"field": "kw-location", "value": ["trondheim", "oslo", "chicago", "norge"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1267689.ece5/ALTERNATES/w980-default/Arne_Asphjell"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Drosjer p\u00e5 tomgang"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1159131.ece"}, {"field": "pageclass", "value": ["article"]}, {"field": "publishtime", "value": "2008-09-26T08:19:00.000Z"}, {"field": "recs-articleid", "value": "1554002"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-09-26T08:19:00.000Z"}, {"field": "recs-rawtitle", "value": "Drosjer p\u00e5 tomgang -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Anbud og konkurranse har f\u00f8rt til overetablering i drosjen\u00e6ringen. Minimalisering av energiforbruk og utslipp er et bedre kriterium for optimalisering av n\u00e6ringen enn pris til kunden."}, {"field": "thumbnail", "value": "http://content-thumbnail.cxpublic.com/content/thumbnail200x150/7175f706166be5c8c10ba465e0eaa59c30ddc7e6.jpg?593d26ba"}, {"field": "thumbnailfullheightdimensions", "value": "200x1800"}, {"field": "timestamp", "value": "2017-06-11T11:17:14.000Z"}, {"field": "title", "value": "Drosjer p\u00e5 tomgang"}, {"field": "url", "value": "http://www.adressa.no/meninger/kronikker/article1159131.ece"}, {"field": "urlhash", "value": "7175f706166be5c8c10ba465e0eaa59c30ddc7e6"}], "score": 0.67678565, "siteId": "9222270286501375973", "id": "7175f706166be5c8c10ba465e0eaa59c30ddc7e6"}

