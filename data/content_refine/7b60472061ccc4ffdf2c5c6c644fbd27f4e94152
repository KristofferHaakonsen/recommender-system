{"fields": [{"field": "modifiedtime", "type": "time", "value": "2013-03-05T08:20:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["magnus heide westerberg", "tidl. kommunaldirekt\u00f8r"]}, {"field": "body", "value": ["Saken oppdateres.", "Som ansvarlig for byggesaksbehandling og byutvikling p\u00e5 det aktuelle tidspunkt var det, vel 10 \u00e5r etter storbrannen 7.12.2002, selvsagt med en s\u00e6rlig interesse en kommunal byr\u00e5krat s\u00e5 tilbake p\u00e5 prosessen bak et av byens mest omdebatterte \u00absignalbygg\u00bb.", "F\u00f8r asken var kald annonserte en gr\u00e5tkvalt ordf\u00f8rer Slung\u00e5rd p\u00e5 lokalt TV at her skal det bygges opp igjen n\u00f8yaktig som det som var. Mange fagfolk og interesserte for \u00f8vrig deltok i f\u00f8lelsesladede diskusjoner om kopi eller nytt. Administrasjonen, ogs\u00e5 de antikvariske fagfolkene, h\u00e5pet nok at prosessen ville lede fram til et nytt, moderne og tidsriktig bygg byen kunne glede seg over.", "P\u00e5 rekordtid, f\u00f8r julefreden senket seg, ble politikerne forelagt forslag til planprosess, med opplegg for rammeplan, mulig arkitektkonkurranse og rask bygging. Faglige ressurser ble satt av til planarbeid og eierne av kvartalet organiserte seg i en felles gruppe, med kreativ profesjonell ledelse. Dialogen mellom partene ble optimal fra f\u00f8rste dag. Uten stor innsats og samarbeide fra alle parter, ikke minst eierne, kunne omr\u00e5det blitt liggende som parkeringsplass i \u00e5revis.", "Rammeplanen \u00e5pnet for h\u00f8yere utnyttelsesgrad enn den tidligere to-tre etasjes bebyggelse. Det ble raskt avklart nasjonal arkitektkonkurranse og fire av landets beste arkitektgrupper prekvalifisert. 26. juni, halv\u00e5ret etter brannen var vinnerne k\u00e5ret og videre detaljregulering og rammegodkjenning gikk mer eller mindre parallelt med prosjektering. Vinnerne, Team 3, bestod av Arne Henriksen, Jensen og Skodvin og Carl-Viggo H\u00f8lmebakk, alle meget rutinerte og meritterte arkitekter.", "Desember 2003 var f\u00f8rste, helhetlige plan for bygget ferdig. Tegningene viste fem etasjer, trekonstruksjon mot gatene og betong i de indre deler. Bygget hadde en tydelig kubisk form og utpreget horisontal linjef\u00f8ring. I prosessen videre i 2004 ble det imidlertid, etter et visst p\u00e5trykk fra \u00abTrebyenTrondheim\u00bb endret til et helhetlig trebygg med gjennomg\u00e5ende rammeverk i laminerte s\u00f8yler og dragere, med n\u00f8dvendig moduloppbygging og skr\u00e5avstiving ved solide trebjelker som skapte en arkitektonisk orden og vitalitet, samt fleksibilitet for forretninger og boligdel. Bygget hadde da f\u00e5tt en tydeligere vertikalitet, en utforming som i prinsippet ble endelig, selv om noen h\u00f8yder, hj\u00f8rner, farger og visse detaljer i fasaden ble justert i videre prosess. Alle viktige godkjenninger ble ordnet utover h\u00f8sten 2004 og bygging startet.", "I moderne byutvikling er fokus i mindre grad knyttet til byggeh\u00f8yder og siktlinjer. N\u00e5 er gaten, uterommene og de laveste etasjenes funksjon det viktigste. I stedet for et lukket og avvisende bygg, som kj\u00f8pesentra kan v\u00e6re, fikk vi et \u00e5pent og inkluderende bygg, hvor mange individuelle virksomheter \u00e5pner seg mot gaten. Store glassfasader gir sammenheng mellom indre og ytre liv, med mange sm\u00e5 enheter med tiln\u00e6rmet samme bredde mot gaten, mye likt hva eldre bybebyggelse hadde. Historien ble dermed f\u00f8rt videre i moderne form. Som i de gamle dager ble n\u00e6ringsvirksomhet, forretninger og boliger knyttet sammen i bykjernen. Ogs\u00e5 Borkeplassen og de gamle veitene er bevart og tilf\u00f8rt byliv. Arkitektene uttalte da ogs\u00e5 at \u00ab historien er en venn man skal ha samtaler med\u00bb uten \u00e5 kopiere det som var tidligere. Kloke ord ogs\u00e5 for dagens planleggere.", "I moderne teori om byutvikling er overgangssonen mellom bygninger og gater/plasser stadig oftere benevnt som \u00abdet 4. byrom\u00bb. \u00d8nsket er \u00e5 viske ut skillet mellom det enkelte bygg og gatelivet. Oppmerksomheten flyttes fra de rent arkitektoniske og estetiske forhold mot de mer funksjonelle. Huset blir del av byliv som utspilles utenfor og virksomhetene i bygningene \u00e5pner seg for publikum til gjensidig berikelse. Hva som skjer h\u00f8yere opp i etasjene og byggeh\u00f8yder blir mindre interessant. Adkomstsoner skal \u00e5pent gli over i hverandre. Sparebank1 \u0301s nybygg i S\u00f8ndre gt. er et godt eksempel, hvor \u00e5pne felt, mye glass og fysisk gjennomgang knytter sammen veiter, gater og uterom p\u00e5 alle sider av bygget. Kj\u00f8pesenteret Merkur like ved er eksempel p\u00e5 det motsatte, med ryggen mot byen rundt.", "Framover vil befolkningen bo i byer. Urbant n\u00e6ringsliv vil endre seg. I \u00abdet 4. byrom\u00bb vil samspillet mellom nye urbane aktiviteter, ny type n\u00e6ringsliv, innbyggere og byrommene bli av \u00f8kende betydning og interesse. Nyere forfattere innen byplanlegging mener dette vil stimulere til radikal endring av bykultur, byliv, bystruktur og ledelse av byutvikling. Nye urbane virksomheter vil ha bysentrum som arena og vil utnytte de urbane ressurser i sin innovative nyskaping. Framtidens attraktive arbeidsplasser vil kreve levende bykultur og \u00f8kt fellesskap. Bygningsmassen m\u00e5 utformes for dette form\u00e5l.", "S\u00e5nn sett kan man si at den nye trebebyggelsen i hjertet av Trondheim ikke bare fanger opp og videref\u00f8rer eldre bystruktur, men ogs\u00e5 i h\u00f8y grad tilfredsstiller en kommende, moderne bybygging. Bygget framst\u00e5r da ogs\u00e5, slik jeg ser det b\u00e6rekraftig og velholdt, varmt og vakkert i fasader og detaljer. Riktig behandlet tremateriale t\u00e5ler v\u00e6r og vind og eldes med verdighet.", "Ekstra hyggelig var det at Morgenbladet i 2007, med en meget kvalifisert jury, k\u00e5ret Borkeplassen til et av de 12 viktigste byggverk i Norge etter krigen. Og folk i byen liker \u00e5penbart huset. S\u00e5nn sett ble det en hyggelig reise gjennom gamle dokumenter."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "81304132fe7f97650fab7dee3ee0018a34c9c82b0e132d39da5b67fcdfc223e3"}, {"field": "createtime", "value": "2017-04-30T08:34:21.000Z"}, {"field": "description", "value": "Nylig fikk jeg p\u00e5 bordet en sv\u00e6r bunke papirer fra byggingen av Borkeplassen."}, {"field": "dominantimage", "value": "http://www.adressa.no/incoming/article7200707.ece/ALTERNATES/w980-default/Hovedbilde.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7b60472061ccc4ffdf2c5c6c644fbd27f4e94152.jpg?59805e1f"}, {"field": "dominantthumbnaildimensions", "value": "300x169"}, {"field": "heading", "value": "Borkeplassen- ti \u00e5r etter -adressa.no"}, {"field": "id", "value": "7b60472061ccc4ffdf2c5c6c644fbd27f4e94152"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-concept", "value": ["bygg", "gaten", "\u00e5pne"]}, {"field": "kw-entity", "value": ["jensen og skodvin", "carl-viggo h\u00f8lmebakk", "morgenbladet", "s\u00f8ndre", "merkur", "trebyentrondheim", "borkeplassen", "slung\u00e5rd", "team 3"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "arne henriksen"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article7200707.ece/ALTERNATES/w980-default/Hovedbilde.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Borkeplassen- ti \u00e5r etter"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article7200685.ece"}, {"field": "pageclass", "value": ["article"]}, {"field": "publishtime", "value": "2013-03-09T04:00:45.000Z"}, {"field": "recs-articleid", "value": "7200685"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2013-03-09T04:00:45.000Z"}, {"field": "recs-rawtitle", "value": "Borkeplassen- ti \u00e5r etter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Nylig fikk jeg p\u00e5 bordet en sv\u00e6r bunke papirer fra byggingen av Borkeplassen."}, {"field": "thumbnail", "value": "http://content-thumbnail.cxpublic.com/content/thumbnail200x150/7b60472061ccc4ffdf2c5c6c644fbd27f4e94152.jpg?59805e1f"}, {"field": "thumbnailfullheightdimensions", "value": "200x1333"}, {"field": "timestamp", "value": "2017-08-01T10:55:27.000Z"}, {"field": "title", "value": "Borkeplassen- ti \u00e5r etter"}, {"field": "url", "value": "http://www.adressa.no/meninger/kronikker/article7200685.ece"}, {"field": "urlhash", "value": "7b60472061ccc4ffdf2c5c6c644fbd27f4e94152"}], "score": 0.7959353, "siteId": "9222270286501375973", "id": "7b60472061ccc4ffdf2c5c6c644fbd27f4e94152"}

