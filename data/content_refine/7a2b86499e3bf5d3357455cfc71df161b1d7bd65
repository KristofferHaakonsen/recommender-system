{"fields": [{"field": "modifiedtime", "type": "time", "value": "2017-03-03T14:19:39.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Coop"}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "Mens landets st\u00f8rste dagligvarebutikk, Obs Lade, pumper penger i stri str\u00f8m inn i til Coop Midt-Norge, kan samvirkelagssjefen i etasjen over legge frem det beste resultatet for noe norsk s-lag noensinne.", "- Historisk godt, sier administrerende direkt\u00f8r Torbj\u00f8rn Skei i Coop Midt-Norge om 2016-resultatet som endte p\u00e5 279 millioner kroner f\u00f8r skatt, etter utbetaling av 124 millioner kroner i kj\u00f8peutbytte.", "Omsetningen var p\u00e5 4,66 milliarder kroner. Coop Obs Lade i kj\u00f8pesenteret Coop Midt-Norges eier, st\u00e5r alene for en omsetning p\u00e5 950 millioner kroner og bidrar sterkt til rekordresultatet i fjor.", "Og gode tall er de vant til p\u00e5 Lade. F\u00f8r Trondos fusjonerte med Coop Inn-Tr\u00f8ndelag 1. januar i fjor og ble Coop Midt-Norge, og Coop R\u00f8rvik kom inn fra 1. november, hadde Trondos allerede vent seg p\u00e5 \u00e5 se \u00e5rsoverskudd over 200 millioner kroner.", "Coop Midt-Norge har beholdt Trondos' organisasjonsnummer, og selskapets utvikling m\u00e5les ut fra Trondos' historiske tall. Og til sammen har Trondos/Coop Midt-Norge de siste fem \u00e5rene overskudd p\u00e5 godt over en milliard kroner.", "Ved utgangen av 2016 har Coop Midt-Norge 3,3 milliarder kroner \u00abp\u00e5 bok\u00bb i form av finanskapital.", "Likevel er det ingen planer om \u00e5 \u00f8ke kj\u00f8peutbyttet til medlemmene/eierne, som i 2014 ble kuttet fra tre til to prosent.", "- Hvorfor ikke \u00f8ke igjen s\u00e5 medlemmene f\u00e5r mer utbetalt?", "- Det viktigste er \u00e5 v\u00e6re robust nok og ha nok midler til \u00e5 kunne investere, i butikker og sentre. Og, ikke minst, \u00e5 ha muskler til \u00e5 st\u00e5 opp imot konkurransen i dagligvaremarkedet. Les: styrke krigskassen, sier Torbj\u00f8rn Skei og adopterer et begrep mest brukt av Rema-gr\u00fcnder Odd Reitan.", "Les ogs\u00e5: Rekordutbytte i Coop, men ikke for tidligere Trondos-medlemmer", "If\u00f8lge Finansavisen har Rema 1000 en krigskasse p\u00e5 22 milliarder kroner. Samme avis noterer Coops kampbel\u00f8p til fire milliarder kroner. Men Coop Midt-Norge alene har alts\u00e5 3,3 milliarder \u00e5 bruke p\u00e5 investeringer, helt uten \u00e5 selge eiendom eller ta opp l\u00e5n. Noe som tyder p\u00e5 at Finansavisen har sett bort fra verdiene i landets rundt 90 samvirkelag n\u00e5r de har m\u00e5lt dagligvarekjedenes muskler, og kun notert tallet for Coop Norge SA, mener Skei.", "Les ogs\u00e5: Coop vekstvinner i 2016", "Ferske tall denne uken, viser at Coop har hatt st\u00f8rst markedsvekst av alle dagligvareakt\u00f8rene i Norge i fjor. Veksten kommer p\u00e5 grunn av Coops oppkj\u00f8p av Ica Norge og overtakelse av rundt 300 butikker fra april 2015. I tillegg har Coop hatt god vekst i eksisterende butikker, s\u00e6rlig Extra-kjeden som er vinner blant kjedene m\u00e5lt i s\u00e5kalt organisk (sammenlignbar) vekst.", "Ica-overtakelse spiller mye inn ogs\u00e5 p\u00e5 Coop Midt-Norges resultat, if\u00f8lge Skei.", "- Synergieffekten av flere butikker og st\u00f8rre volum viser at Ica-kj\u00f8pet var helt riktig og viktig for oss, ogs\u00e5 for Coop Midt-Norge. Med st\u00f8rre volum f\u00e5r vi bedre innkj\u00f8psbetingelser og distribusjonen blir mer effektiv, sier han.", "- Men i tillegg har vi dyktige ansatte som legger ned en enorm innsats. Og ogs\u00e5 i \u00e5r betaler vi ut resultatbonus til v\u00e5re ansatte som f\u00e5r en halv m\u00e5nedsl\u00f8nn i bonus, ut fra stillingsprosenten sin, sier Skei.", "Les ogs\u00e5: Reitan tapte terreng p\u00e5 hjemmebane", "Ingen steder i landet har Coop st\u00f8rre markedsdominans p\u00e5 dagligvare enn i Nord-Tr\u00f8ndelag. Selv etter 0,1 prosent nedgang i 2016, er markedsandelen til Coop p\u00e5 54,7 prosent. I S\u00f8r-Tr\u00f8ndelag er andelen noe mindre, men \u00f8kte desto mer i fjor. Som Adresseavisen har fortalt tidligere denne uken, vokste Coop med 1,8 prosentpoeng i S\u00f8r-Tr\u00f8ndelag i fjor til 45,4 prosent. Rema 1000 gikk ned med 0,3 prosentpoeng i samme fylke.", "- Vi har en fordel ved \u00e5 ha flere konsepter \u00e5 spille p\u00e5. Ser vi at konkurransen endrer seg, kan vi bytte kjedekonsept, og det har vi ogs\u00e5 gjort flere steder, sier Torbj\u00f8rn Skei.", "Han vil ikke fortelle noe s\u00e6rlig om hvilken etableringsstrategi Coop ha, men at de \u00f8nsker seg flest mulig butikker i sitt omr\u00e5de.", "- B\u00e5de i distriktet og i tetteste Trondheim. St\u00f8rst utbyggingsomr\u00e5der i volum kommer i Trondheim \u00f8st hvor det blir viktig for oss \u00e5 v\u00e6re, sier han.", "Om f\u00e5 m\u00e5neder blir utvider Coop Midt-Norge sitt nedslagsfelt enda mer n\u00e5r Coop Steinkjer fra 1. juni fusjoneres inn. Da vil Coop Midt-Norge bli landets nest st\u00f8rste samvirkelag etter Coop \u00d8st og telle 2000 ansatte, 96 butikker, 180 000 medlemmer og en samlet omsetning p\u00e5 5,7 milliarder kroner.", "- Da vil vi v\u00e6re til stede i 19 tr\u00f8nderske kommuner og dekke 80 prosent av befolkningen i Tr\u00f8ndelag. Det vil gi oss et enda mer robust samvirkelag, sier Skei."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "7e7386d57719165dca52075a7a86fb3b8acf98f7c85140b367db5e86a3d448d3"}, {"field": "createtime", "value": "2017-03-03T14:03:17.000Z"}, {"field": "description", "value": "Coop Midt-Norge tjente rekordmye i 2016. Men kj\u00f8peutbyttet \u00f8kes ikke."}, {"field": "dominantimage", "value": "http://www.adressa.no/pluss/okonomi/article14386387.ece/m772ll/ALTERNATES/w980-default/CoopResultat07.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a2b86499e3bf5d3357455cfc71df161b1d7bd65.jpg?597ce5c5"}, {"field": "dominantthumbnaildimensions", "value": "300x169"}, {"field": "heading", "value": ["Ikke noe norsk samvirkelag har noen gang tjent mer -adressa.no", "3,3 mrd. \u00abp\u00e5 bok\u00bb", "- Muskler viktigst", "Solid markedsposisjon", "Coop-bastionen", "Steinkjer inn 1. juni"]}, {"field": "id", "value": "7a2b86499e3bf5d3357455cfc71df161b1d7bd65"}, {"field": "keyword", "value": "Coop"}, {"field": "keywords", "value": "Coop"}, {"field": "kw-category", "value": ["pluss", "okonomi"]}, {"field": "kw-company", "value": ["coop \u00f8st", "coop norge sa", "ica norge", "finansavisen"]}, {"field": "kw-concept", "value": ["milliard kroner", "prosent", "milliard", "kroner", "butikker", "millioner kroner"]}, {"field": "kw-entity", "value": ["trondos", "coop steinkjer", "coop", "coop inn-tr\u00f8ndelag", "extra", "adresseavisen", "coop midt-norge", "rema 1000"]}, {"field": "kw-location", "value": ["s\u00f8r-tr\u00f8ndelag", "trondheim", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-person", "value": ["obs lade", "coop r\u00f8rvik", "odd reitan", "torbj\u00f8rn skei"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article14386387.ece/m772ll/ALTERNATES/w980-default/CoopResultat07.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke noe norsk samvirkelag har noen gang tjent mer"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2017/03/03/Ikke-noe-norsk-samvirkelag-har-noen-gang-tjent-mer-14386389.ece"}, {"field": "pageclass", "value": ["article"]}, {"field": "publishtime", "value": "2017-03-03T14:01:54.000Z"}, {"field": "recs-articleid", "value": "14386389"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2017-03-03T14:01:54.000Z"}, {"field": "recs-rawtitle", "value": "Ikke noe norsk samvirkelag har noen gang tjent mer -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Coop Midt-Norge tjente rekordmye i 2016. Men kj\u00f8peutbyttet \u00f8kes ikke."}, {"field": "thumbnail", "value": "http://content-thumbnail.cxpublic.com/content/thumbnail200x150/7a2b86499e3bf5d3357455cfc71df161b1d7bd65.jpg?597ce5c5"}, {"field": "thumbnailfullheightdimensions", "value": "200x2007"}, {"field": "timestamp", "value": "2017-07-29T19:45:09.000Z"}, {"field": "title", "value": "Selskapet hans setter ny rekord med 279 millioner kroner"}, {"field": "url", "value": "http://www.adressa.no/pluss/okonomi/2017/03/03/Ikke-noe-norsk-samvirkelag-har-noen-gang-tjent-mer-14386389.ece"}, {"field": "urlhash", "value": "7a2b86499e3bf5d3357455cfc71df161b1d7bd65"}], "score": 0.50382864, "siteId": "9222270286501375973", "id": "7a2b86499e3bf5d3357455cfc71df161b1d7bd65"}

