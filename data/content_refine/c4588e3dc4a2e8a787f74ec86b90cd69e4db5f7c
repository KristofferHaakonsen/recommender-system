{"fields": [{"field": "modifiedtime", "type": "time", "value": "2015-06-20T08:58:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "L\u00f8rdagskommentar"}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Finnes det noe mer skadelig enn \u00e5 f\u00f8le seg overfl\u00f8dig, unyttig og oversett? Det resulterer i lav selvf\u00f8lelse, mistrivsel, inaktivitet, depresjoner og det som verre er.", "Arbeidslivet driver en ganske n\u00e5del\u00f8s selektering. Du kan brukes, deg har vi ikke bruk for, du mangler kompetanse og du er for gammel. Den som faller utenfor har f\u00e5tt en hard dom.", "Heldigvis finnes det noen blant oss som ser mennesket som blir offer for denne selekteringen. Jeg stakk innom to som jobber i vidt forskjellige retninger. De skaper store verdier for samfunnet og gir ny mening og innhold i enkeltindividets liv.", "Rosenborg Ballklub har gjennom sitt samarbeid med Nav lyktes med \u00e5 gi 50 ungdommer en ny start. Det er en suksesshistorie som kan v\u00e6re verdt 750 millioner i samfunnsregnskapet. Eller fire ganger s\u00e5 mye som RBKs \u00e5rlige budsjett.", "Jeg skal komme tilbake til \u00abRosenborg \u2013 ung i jobb\u00bb, for f\u00f8rst skal vi hilse p\u00e5 pensjonistene i Knykens venner, en gruppe som var sortert ut som unyttige. Der var det noen som tok alvorlig feil, for n\u00e5 har disse menneskene tilf\u00f8rt samfunnet en verdi p\u00e5 50 millioner kroner \u2013 uten \u00e5 f\u00e5 en krone i l\u00f8nn.", "Les flere kommentarerer fra Kjetil Kroks\u00e6ter her", "Pensjonistenes neste oppgave er \u00e5 flytte en kirke fra USA til Orkdal.", "Skianlegget i Knyken er et unikt eksperiment i stor skala. Hva er det som f\u00e5r en liten gruppe blant oss til \u00e5 vie s\u00e5 mye tid til dugnad og frivillig arbeid? Hva er det som gj\u00f8r at idrettslag kommer fra fjern og n\u00e6r for \u00e5 l\u00e6re av ildsjelene i Orkdal IL?", "Forklaringen er ganske enkel. Det handler om \u00e5 bli sett og verdsatt, det handler om fellesskap og milj\u00f8, det handler om \u00e5 sette pris p\u00e5 hverandre.", "I Knyken har folk omsorg for hverandre. Arbeidsfolket behandles som hedersgjester hver dag. De skal kjenne seg verdsatt. M\u00e5let er at de skal ha trivelige dager sammen. Resten kommer av seg selv.", "Les ogs\u00e5: F\u00e5r teste ut arbeidslivet", "Resten \u2013 det er det st\u00f8rste idrettsanlegget som noe norsk idrettslag har bygget. Verdien er p\u00e5 110 millioner kroner, bygget over 7-8 \u00e5r. Og verdien bare fortsetter \u00e5 vokse, for dugnadsfolket slutter ikke \u00e5 komme p\u00e5 jobb selv om anlegget st\u00e5r ferdig.", "Nav interesserer seg for de unge ledige og samfunnet tar seg av de med d\u00e5rlig helse og alderdomssvakhet, men gruppen av spreke, arbeidsf\u00f8re, kunnskapsrike og kloke mennesker i 60- og 70-\u00e5rene blir oversett. De f\u00e5r klare seg selv, og det gj\u00f8r de, mange av dem. Men livet som pensjonist, og s\u00e6rlig ensom pensjonist, kan bli kjedelig i lengden. Man kan snekre p\u00e5 hytta, bygge veranda, g\u00e5 p\u00e5 tur og l\u00f8se kryssord, men savnet av arbeidsplassen og det sosiale milj\u00f8et melder seg hos mange.", "Mennesker med f\u00f8dselsdato f\u00f8r 1950 er mer enn en fremtidig sykehjemsplass. 4-8 prosent av dem lider av alvorlige depresjoner. Hva kom f\u00f8rst, arbeidsledigheten eller depresjonen?", "Knykens Venner ble startet i 2008. De skulle m\u00f8tes annenhver onsdag, men det ble for lite, s\u00e5 de ble enige om hver onsdag. Snart ble det hver dag. Og slik er det fortsatt.", "P\u00e5 det meste er de 40-50 dugnadsarbeidere. Cirka 15 av dem kommer hver dag, og hvis andre gj\u00f8rem\u00e5l hindrer dem fra \u00e5 m\u00f8te p\u00e5 \u00abjobb\u00bb, s\u00e5 varsler de p\u00e5 forh\u00e5nd. Arbeidsstokken best\u00e5r av et vidt spekter av yrker, som ingeni\u00f8r, l\u00e6rer, elektriker, ligningssjef, \u00f8konom, selger, bedriftsleder, sykepleier, r\u00f8rlegger og maskinkj\u00f8rer i tillegg til n\u00f8kkelpersonen; snekkeren som kan alt.", "Hver dag fylles klubbhuset klokka halv \u00e5tte. Den f\u00f8rste timen g\u00e5r med til \u00e5 l\u00f8se alt fra verdensproblemer til lokal kjekling. Lunsjen er en sentral begivenhet med god mat og en god prat. Onsdager serveres varm lunsj, s\u00e5 da kommer det ekstra mange dugnadsfolk.", "De passer p\u00e5 bursdagene og f\u00f8lger opp de som er syke, for gode venner vet \u00e5 sette pris p\u00e5 hverandre.", "Dette allsidige fellesskapet av folk mellom 60 og 80 pluss, har f\u00e5tt et yngre tilskudd gjennom en avtale med Friomsorgen. N\u00e5 \u00absoner\u00bb to rusmisbrukere i Knyken. M\u00e5let er at de skal v\u00e6re like verdsatt og tatt vare p\u00e5 som noen andre, og slik sett blir soningen ganske mild.", "Knyken-gjengen er beviset p\u00e5 at det finnes mye arbeidskraft, kompetanse og kreativitet blant de som er sjaltet ut av arbeidslivet. Nylig tok dugnadsgjengen p\u00e5 seg en jobb for kommunen. Det neste store oppdraget blir \u00e5 hente hjem en stavkirke fra USA. Knykens Venner sender fem av sine frivillige til Wisconsin for \u00e5 rigge ned kirka fra 1893.", "Aristoteles oppdaget for mer enn 2000 \u00e5r siden at man ikke kan lese seg til all kunnskap i arbeidslivet. Det er vel og bra med teoretisk fornuft, men teori erstatter ikke klokskap. Erfaring og praktisk fornuft er en undervurdert kvalitet. Mye klokskap g\u00e5r tapt n\u00e5r bedrifter nedbemanner.", "Magne Fossbakk er den eneste som mottar l\u00f8nn i Knyken. Han har v\u00e6rt med p\u00e5 ansettelsesprosesser i n\u00e6ringslivet og det er verdt \u00e5 lytte til hans refleksjoner: \u2013N\u00e5r jeg skulle ansette medarbeidere f\u00f8lte jeg at de som hadde fylt 50 var for gamle. I dag skjemmes jeg p\u00e5 egne vegne, for n\u00e5 ser jeg hvor flinke og kreative disse menneskene er, i tillegg til at de er veldig stabil arbeidskraft. Det er fullstendig bom, og misbruk av ressurser, \u00e5 sortere ut 50- og 60-\u00e5ringer.", "Og s\u00e5 tilbake der vi startet, p\u00e5 Lerkendal.", "\u00c5 v\u00e6re ung og utsortert er minst like \u00f8deleggende, og et enda st\u00f8rre samfunns\u00f8konomisk tap. Et litt usikkert anslag sier at Norge sparer et sted mellom 11 og 18 millioner kroner p\u00e5 \u00e5 f\u00e5 en ung ledig ut i arbeid.", "For den enkelte best\u00e5r verdien av \u00e5 v\u00e6re til nytte, \u00e5 f\u00e5 brukt sine evner og alt som bygger selvtillit.", "Rosenborg har en unik posisjon i Tr\u00f8ndelag. De 12 unge kandidatene som kommer inn under RBK-paraplyen hvert halv\u00e5r, vokser p\u00e5 \u00e5 v\u00e6re en del av fotballens flaggskip.", "Ung i arbeid er et samarbeid med Nav. Klubben blir en katalysator og erfaringen s\u00e5 langt er at de lykkes mye bedre med RBKs hjelp. 50 av 100 kandidater er kommet ut i arbeid, og det er oppsiktsvekkende gode tall.", "Den forrige treneren, Per Joar Hansen fikk ungdommene til \u00e5 rette ryggen da han fortalte dem at han ventet det samme av dem som av spillerne p\u00e5 laget sitt. K\u00e5re Ingebrigtsen forteller dem at de som mennesker er like mye verdt som heltene p\u00e5 banen. Rosenborg bruker godfot-teorien til \u00e5 bygge selvtillit.", "N\u00e5 har ogs\u00e5 15 innsatte fra Tunga f\u00e5tt innpass p\u00e5 Lerkendal. De skal ogs\u00e5 f\u00f8le at de \u00abrepresenterer RBK\u00bb, forst\u00e5 at de er verdifulle og vite at samfunnet har bruk for dem.", "Som d\u00f8r\u00e5pner inn mot n\u00e6ringslivet er RBK en perfekt partner for Nav. Bedrifter synes det er litt gjevt \u00e5 bli invitert til m\u00f8te med en potensiell arbeidstaker p\u00e5 Brakka. Det finnes eksempler p\u00e5 at bedrifter vil ha en fra Rosenborg, men ikke fra andre av Navs samarbeidspartnere.", "For fotballspillere som lever karrieren i en boble, kan bekjentskapet med denne gruppen v\u00e6re en nyttig p\u00e5minnelse om hvor privilegert de selv er. Den generelle tendensen er at fotballklubber som n\u00e6ringslivet for \u00f8vrig, suger mest mulig ut av sine arbeidstakere i en kort periode. Bruk- og kastmentaliteten brer om seg.", "Rosenborg var best i klassen p\u00e5 \u00e5 se og utvikle hele mennesket. N\u00e5 har de f\u00e5tt \u00f8ynene opp for samfunnsoppdraget igjen. Med den statusen fotballspillere har i samfunnet, kan de bruke posisjonen sin til noe verdifullt. Det \u00e5 bidra, bry seg om andre og oppleve at de betyr noe, er byggende.", "For \u00f8vrig er fotballspillere blant de som tidligst blir \u00abpensjonert\u00bb. N\u00e5r bobla sprekker, ber\u00f8mmelsen svinner, kicket med kampene er borte og tomheten melder seg, kan en velfylt bankkonto bli mager tr\u00f8st.", "Helter og forbilder kan en dag f\u00e5 behov for \u00e5 h\u00f8re at de er b\u00e5de verdsatt og samfunnsnyttige."]}, {"field": "category0", "value": "pluss"}, {"field": "contenthash", "value": "06238160c1118649ab116c8d7c03f97245298597e7eae1eed605439dd5c667eb"}, {"field": "createtime", "value": "2017-01-28T19:44:16.000Z"}, {"field": "description", "value": "\u00c5 f\u00e5 dagene til \u00e5 g\u00e5 med meningsfylt arbeid er en \u00abmedisin\u00bb som b\u00f8r deles ut p\u00e5 bl\u00e5 resept."}, {"field": "dominantimage", "value": "http://www.adressa.no/pluss/article11224191.ece/3xxxqs/ALTERNATES/w980-default/SAMarbeid.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c4588e3dc4a2e8a787f74ec86b90cd69e4db5f7c.jpg?58deb146"}, {"field": "dominantthumbnaildimensions", "value": "300x169"}, {"field": "heading", "value": "Arbeid p\u00e5 bl\u00e5 resept -adressa.no"}, {"field": "id", "value": "c4588e3dc4a2e8a787f74ec86b90cd69e4db5f7c"}, {"field": "keyword", "value": "L\u00f8rdagskommentar"}, {"field": "keywords", "value": "L\u00f8rdagskommentar"}, {"field": "kw-category", "value": "pluss"}, {"field": "kw-classification", "value": "careers"}, {"field": "kw-concept", "value": ["bl\u00e5 resept", "bygge", "mennesker", "samfunnet", "jobb", "arbeid", "verdi", "bruk", "dag", "millioner kroner", "ung"]}, {"field": "kw-entity", "value": ["lerkendal", "nav", "ballklub", "a. knykens venner", "orkdal il", "friomsorgen", "per joar hansen", "knykens venner", "rosenborg", "brakka"]}, {"field": "kw-location", "value": ["wisconsin", "tr\u00f8ndelag", "norge", "tunga"]}, {"field": "kw-pageclass", "value": "article"}, {"field": "kw-person", "value": ["k\u00e5re ingebrigtsen", "kjetil kroks\u00e6ter", "magne fossbakk"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article11224191.ece/3xxxqs/ALTERNATES/w980-default/SAMarbeid.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Arbeid p\u00e5 bl\u00e5 resept"}, {"field": "og-type", "value": "article"}, {"field": "og-url", "value": "http://www.adressa.no/pluss/article11224192.ece"}, {"field": "pageclass", "value": ["article"]}, {"field": "publishtime", "value": "2015-06-20T08:58:09.000Z"}, {"field": "recs-articleid", "value": "11224192"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2015-06-20T08:58:09.000Z"}, {"field": "recs-rawtitle", "value": "Arbeid p\u00e5 bl\u00e5 resept -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "\u00c5 f\u00e5 dagene til \u00e5 g\u00e5 med meningsfylt arbeid er en \u00abmedisin\u00bb som b\u00f8r deles ut p\u00e5 bl\u00e5 resept."}, {"field": "thumbnail", "value": "http://content-thumbnail.cxpublic.com/content/thumbnail200x150/c4588e3dc4a2e8a787f74ec86b90cd69e4db5f7c.jpg?58deb146"}, {"field": "thumbnailfullheightdimensions", "value": "200x1939"}, {"field": "timestamp", "value": "2017-03-31T19:43:02.000Z"}, {"field": "title", "value": "Arbeid p\u00e5 bl\u00e5 resept"}, {"field": "url", "value": "http://www.adressa.no/pluss/article11224192.ece"}, {"field": "urlhash", "value": "c4588e3dc4a2e8a787f74ec86b90cd69e4db5f7c"}], "score": 0.5728564, "siteId": "9222270286501375973", "id": "c4588e3dc4a2e8a787f74ec86b90cd69e4db5f7c"}

