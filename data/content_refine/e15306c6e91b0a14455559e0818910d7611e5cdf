{"fields": [{"field": "modifiedtime", "type": "time", "value": "2014-07-20T13:19:19.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marte thingstad"}, {"field": "body", "value": ["Saken oppdateres.", "Hermetikk for eksport, s\u00e5pe av sildefett og belgiske bryggerihester i gatebildet. Historiker Per \u00d8verland mener bydelens industrihistorie er spesielt interessant og viser oss f\u00f8rst de gamle bygningene til den st\u00f8rste industribedriften p\u00e5 Lademoen Trondhjem Preserving Company, etablert i 1898. De slitte fasadene ligger godt synlig ut mot Innherredsveien.", "\u2013Legg merke til at de tre bygningene har helt ulik stil, de to nyeste ble bygget som utvidelser, bemerker \u00d8verland.", "\u2013Fabrikksjefen p\u00e5 \u00abPreservingen\u00bb bodde tvers over gata, og han var tidlig oppe og kontrollerte at arbeiderne kom i tide. Her ble det hermetisert kj\u00f8tt, fisk og gr\u00f8nnsaker, mest for eksport. Det var for det meste kvinner som jobbet her. De la blant annet sardiner i bokser for h\u00e5nd, sier \u00d8verland.", "\u2013Det borteste bygget skal v\u00e6re det f\u00f8rste industribygget i Norge med heis, men det tror jeg er skryt. Alle n\u00e6ringsmiddelbedriftene p\u00e5 Lademoen satte for \u00f8vrig sin \u00e6re i \u00e5 ha arkitekttegnede bygninger, for \u00e5 gi inntrykk av \u00e5 v\u00e6re skikkelige og hygieniske bedrifter.", "Trondhjem Canning and Export Co. i Frostaveien 1, kalt \u00abCanningen\u00bb, startet opp i 1915 og var en konkurrent til \u00abPreservingen\u00bb. Enn\u00e5 synes firmanavnet p\u00e5 fasaden i teglstein.", "\u2013Fordi dette var kvinnearbeidsplasser, kunne l\u00f8nningene holdes p\u00e5 et lavt niv\u00e5, og dette er noe av hemmeligheten ved at det gikk s\u00e5 bra med hermetikkfabrikkene, forteller \u00d8verland.", "\u2013Det var veldig godt milj\u00f8 p\u00e5 mange av disse arbeidsplassene, s\u00e6rlig damene trivdes godt p\u00e5 jobben. I 1980-\u00e5rene ble produksjonen p\u00e5 \u00abPreservingen\u00bb flyttet til Lade, der Ladetorget er n\u00e5. Etter hvert ble det leiligheter her.", "Vi g\u00e5r via Tautragata og fotgjengerundergangen mot boliggata Ulstadl\u00f8kkveien. De fleste hermetikkarbeiderne bodde i n\u00e6romr\u00e5det.", "\u2013Det var sv\u00e6re planer om \u00e5 lage arbeiderboliger og mye politisk diskusjon om temaet, men oftest fant arbeiderne seg bolig selv her, sier \u00d8verland.", "\u2013Nede i Strandveien var det mange som hadde tatt med seg huset fra hjemplassen sin da de kom hit for \u00e5 arbeide. Gamle t\u00f8mmerhus er jo lette \u00e5 rive og sette opp igjen. Hus fra distriktet utgjorde det som ble kalt \u00abFinnkampen\u00bb. Jeg har ansl\u00e5tt at halvparten av sm\u00e5husene i Strandveien m\u00e5 ha kommet fra bygdene, men jeg tror ikke noen av dem st\u00e5r fremdeles. De fleste eldre trehusene stod p\u00e5 nedsiden av Strandveien, og der er alt borte.", "Den gamle bygningen til Nidar Chokoladefabrik ruver fremdeles i Ulstadl\u00f8kkveien 15-17. En kan ane hvor staselig den m\u00e5 ha v\u00e6rt som ny, med smijernsd\u00f8r, s\u00f8yler og linjer i art deco-stil.", "\u2013Dette er de gamle jordene til Ulstadl\u00f8kken g\u00e5rd. Den siste arvingen til g\u00e5rden solgte grunnen til kommunen for bygging av arbeiderboliger, kan \u00d8verland fortelle.", "I 1914-1915 ble \u00abBoligan\u00bb i Anton Kalvaas gate/Anders Buens gate bygget som Trondheims f\u00f8rste kommunale arbeiderboliger. I dag er komplekset preget av tagging og stadige, flekkvise overmalinger.", "\u2013Det er bittesm\u00e5 leiligheter, men opprinnelig m\u00e5tte familier ha minst tre barn for \u00e5 f\u00e5 bo her. De ble regnet som bra boliger og var ettertraktede, og s\u00e5 ligger de jo p\u00e5 \u00d8verlamon, som var finere enn Nerlamon p\u00e5 nedsida av jernbanelinja, poengterer \u00d8verland.", "\u2013Mange av arbeiderboligene som ble bygget i omr\u00e5det var ogs\u00e5 av de f\u00f8rste med egne toaletter.", "\u2013Er den borte, den reklamen for Palmin s\u00e5pe? utbryter \u00d8verland.", "I Jarleveien 4-6 st\u00e5r den blekgr\u00e5 bygningen til Lade Fabriker, s\u00e5pefabrikk opprettet i 1918. Reklamen p\u00e5 endeveggen for fabrikkens signaturprodukt finnes ikke lenger.", "\u2013S\u00e5peproduksjon har lange tradisjoner her i omr\u00e5det, det begynte allerede p\u00e5 1700-tallet i Devlehavn, n\u00e5v\u00e6rende Fagerheim. S\u00e5pe ble kokt blant annet av sildefett, forteller \u00d8verland.", "\u2013Lade Fabriker ble allerede i 1926 sammensluttet med DeNoFa Lilleborg. Etter 70-\u00e5rene er nesten all industri blitt sentralisert og forenklet med store maskiner, og sm\u00e5 bedrifter ble mindre l\u00f8nnsomme. Da arbeidsplassene forsvant, forsvant arbeiderne ogs\u00e5. Langt f\u00e6rre mennesker bor p\u00e5 Lademoen i dag, og familiene er mye mindre. F\u00f8r var familiene st\u00f8rre, gjerne med en tante og gamle foreldre i tillegg, og noen leide ut ogs\u00e5, sier han.", "Vi tar til venstre inn Stiklestadveien og skimter et velkjent, hvitmalt bryggeribygg ned mot Strandveien 71. I 1901 \u00e5pnet produksjonen her p\u00e5 Aktiebryggeriet.", "\u2013Det er en flott bygning og godt vedlikeholdt ogs\u00e5, selvsagt fordi den er i drift enn\u00e5 \u2013 ja, s\u00e5 lenge det varer, sier \u00d8verland.", "\u2013Alt maskineri og utstyr her ble kj\u00f8pt fra Tyskland, til og med tegningene til bygningen kom derfra. Flere \u00f8lsorter ble produsert, s\u00e6rlig bayer\u00f8l var popul\u00e6rt. Her var det ogs\u00e5 mange lokale arbeidere, det var mye folk i omr\u00e5det, med sm\u00e5 hus p\u00e5 begge sider av Strandveien, i tillegg til nybyggingen oppe p\u00e5 \u00d8verlamon. Formenn, funksjon\u00e6rer og de som sto litt over vanlige arbeidere fikk de nye leilighetene langs Innherredsveien og Mellomveien.", "Nerlamon strakte seg fra Aktiebryggeriet og helt bort til Innherredsveien.", "\u2013Her var det utrolig mange forretninger og ogs\u00e5 den gang en levende politisk bevissthet, med stadige kamper mellom sosialdemokrater og kommunister. De hadde hver sine idrettsklubber, hvert sitt hj\u00f8rne og kunne diskutere s\u00e5 busta f\u00f8yk. Det var mange gl\u00f8gge og kunnskapsrike folk som kom herfra og bodde her, og beboerne var stolte av bydelen sin, sier \u00d8verland.", "\u00d8let fra Aktiebryggeriet ble tappet p\u00e5 glassflasker og distribuert med hest og vogn til kolonialbutikkene.", "\u2013Den gangen var mat og drikkevarer kortreist av helt n\u00f8dvendige grunner, transport var tungt og dyrt, forteller \u00d8verland.", "\u2013\u00d8lhestene, sv\u00e6re belgiske bryggerihester, var et s\u00e6regent innslag i bybildet, og n\u00e5r disse hestene kom med store lass oppover gatene, fulgte ungene med og var helt henrykte. Det var mye mer spennende enn biler!", "Aktiebryggeriet ble kj\u00f8pt opp av E.C. Dahls i 1966. Ringnes kj\u00f8pte E.C. Dahls, og n\u00e5 har Carlsberg i Danmark kj\u00f8pt opp Ringnes.", "\u2013Du ser en linje fra sm\u00e5bryggeriene til dagens situasjon. Dette er jo et typisk eksempel p\u00e5 industriell utvikling. Hvis de ikke lykkes med \u00e5 lage milj\u00f8gate p\u00e5 Lademoen, vil det heller ikke v\u00e6re liv laga for sm\u00e5butikker og sm\u00e5bedrifter i omr\u00e5det i fremtiden, mener \u00d8verland.", "Etter \u00e5 ha passert under jernbanelinja, n\u00e5r vi vandringens siste stopp i \u00d8stersunds gate. Fabrikkarbeiderne p\u00e5 Lademoen hadde en times matpause midt p\u00e5 dagen, og da gikk mange av kvinnene hjem for \u00e5 lage mat til familien. Barn var ellers mye overlatt til seg selv, og mangel p\u00e5 tilsyn var den direkte begrunnelsen for \u00e5 starte de f\u00f8rste barneasylene. Lademoen B\u00f8rneasyl, i dag Lademoen barnehage, \u00e5pnet i 1892 i \u00d8stersunds gate 3 og er en av landets eldste barnehager som fortsatt er i drift p\u00e5 samme sted.", "\u2013Trondhjems asylselskap, en veldedig forening som eksisterer fortsatt, tok initiativet til dette. Ansvarlige borgere s\u00e5 sosiale behov og samlet inn penger. Blant annet fikk de hvert \u00e5r et fast bidrag fra kong Carl Johan og hans dronning. Barnehager var et offentlig anliggende i gamle dager ogs\u00e5, sier \u00d8verland.", "Arbeiderfamilienes store barneflokker f\u00f8rte til at mange trondhjemmere har aner p\u00e5 Lademoen, og Per \u00d8verland merker fornyet interesse for omr\u00e5dets historie.", "\u2013Jeg snakket med utbyggerne av nye Lilleby, og for f\u00f8rste gang har jeg opplevd at arkitekter og byplanleggere virkelig er interessert i historien p\u00e5 stedet der de skal bygge. Det synes jeg er s\u00e5 moro! N\u00e5r alt blir s\u00e5 veldig moderne og nytt og str\u00f8mlinjeformet, begynner man \u00e5 bli litt interessert i det som er litt kantete og rart og gammeldags, mener Per \u00d8verland.", "Enn\u00e5 st\u00e5r det igjen bygninger fra Lademoens industrihistorie, som monumenter over storhetstiden som arbeiderbydel.", "\u2013Men denne tiden er over for lenge siden, og dette speiler utviklingen i andre norske storbyer. Historie er heller ikke politisk interessant, politikerne bryr seg bare om morgendagen. Her p\u00e5 Lademoen er fremtiden uavklart og helt \u00e5pen, avslutter Per \u00d8verland.", "OMR\u00c5DET", "Lademoen er en historisk arbeiderbydeli \u00d8stbyen, Trondheim. Bebyggelsen skj\u00f8t fart etter at Mer\u00e5kerbanen ble utbygd i 1880-\u00e5rene, og h\u00e5ndverks- og industribedrifter etablerte seg her. Bydelen ble innlemmet i Trondheim i 1893. I dag er Lademoen fremdeles et utpreget boligomr\u00e5de, med h\u00f8y tetthet av kunstnere og atelierfellesskap.", "Kilde: Trondheim Byleksikon", "TING \u00c5 GJ\u00d8RE", "\u2022 P\u00e5 en solskinnsdag: Handle forsyninger p\u00e5 Svartlamon Samvirkelag ved jernbaneundergangen i Strandveien, finn passende lektyre i Pocketbua Bruktbokhandel i Mellomveien 4A og flat ut i Lamoparken med lokalbefolkningen resten av dagen.", "\u2022 Gj\u00f8r-det-sj\u00f8l-festivalen Eat The Rich har blitt en tradisjon i bydelen og arrangeres som regel ei helg p\u00e5 sensommeren.", "\u2022 Konserter og andre kulturarrangementer settes opp \u00e5ret rundt i Verkstedhallen og", "Lobbyen, Strandveien 29.", "\u2022 Opplev sesongens utstilling p\u00e5 Babel visningsrom for kunst, Mellomveien 4, torsdag-fredag 14-18, l\u00f8rdag-s\u00f8ndag 12-16.", "\u2022 Pr\u00f8v skaterampa i den gamle Trikkestallen. Mellomveien 32, Mandag-fredag 17-22, l\u00f8rdag-s\u00f8ndag 12-20.", "\u2022 Test dine ferdigheter i lokalsporten basse. Strandveiparken, onsdager kl. 18.", "Ingen p\u00e5melding.", "\u2022 Ta med egen ball og hiv deg utp\u00e5 Strandveiparkens splitter nye basketbane.", "MAT OG DRIKKE", "\u2022 Ramp, Strandveien 25A. Kortreist, hjemmelaget mat og fortreffelig kaffe.", "\u2022 \u00d8l og fotball i skj\u00f8nn forening p\u00e5 bydelspuben Mellomveien i Mellomveien 16.", "\u2022 Oliven Caf\u00e9 og Bar, Innherredsveien 65A.", "KJ\u00d8R LAMO-STIL", "\u2022 Banana Moon , Strandveien 19.", "Tirs-l\u00f8r 12-16", "\u2022 Cristinas Second Hand & Vintage, Mellomveien 6. Man-fre 14.30-17.30", "\u2022 Johnny Love Brand Store, Innherredsveien 57. Fre 12-17, l\u00f8r 12-16", "\u2022 Diablos Tattoo & Piercing, Mellomveien 24. Tirs-fre 10-18,", "l\u00f8r 10-15", "OVERNATTING", "\u2022 Trondheim leilighetshotell, Gardermoens gate 1."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "d85b12b43f943c7b9ffefeea043a90b0dfc7931433a061c0e24fa2400adc0a78"}, {"field": "createtime", "value": "2016-01-12T18:36:46.000Z"}, {"field": "description", "value": "P\u00e5 Lademoen st\u00e5r minnesmerkene over trangbodde og stolte fabrikkarbeidere."}, {"field": "dominantimage", "value": "http://www.adressa.no/pluss/magasin/article9932691.ece/ALTERNATES/w980-default/preservingen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e15306c6e91b0a14455559e0818910d7611e5cdf.jpg?5985cef9"}, {"field": "dominantthumbnaildimensions", "value": "300x169"}, {"field": "heading", "value": ["I arbeidernes fotspor -adressa.no", "Arbeiderboligene", "Fra sm\u00e5- til storindustri", "Offentlig barnehage", "Om turen"]}, {"field": "id", "value": "e15306c6e91b0a14455559e0818910d7611e5cdf"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-company", "value": ["lade", "babel", "lademoen trondhjem preserving company"]}, {"field": "kw-concept", "value": ["mat", "omr\u00e5det", "hus", "sm\u00e5", "dag", "arbeidernes fotspor", "arbeide", "bydelen", "gamle bygningen", "bygge", "gamle", "arbeiderboliger", "gate", "belgiske bryggerihester", "historie", "bygningen"]}, {"field": "kw-entity", "value": ["\u00f8stersunds", "finnkampen", "nerlamon", "devlehavn", "e.c. dahls", "piercing", "eat the rich", "preservingen", "canningen", "nidar chokoladefabrik", "denofa lilleborg", "mellomveien 16", "canning and export co", "ulstadl\u00f8kkveien", "fagerheim", "b\u00f8rneasyl", "lade fabriker", "byleksikon", "mellomveien 24", "lamoparken", "innherredsveien og mellomveien", "boligan", "innherredsveien", "jarleveien", "frostaveien 1", "ladetorget", "lilleby", "mellomveien 6", "mellomveien 4", "strandveien", "per \u00f8verland", "aktiebryggeriet", "mellomveien", "export co", "mellomveien 4a", "gardermoens", "mandag", "mer\u00e5kerbanen", "\u00f8verlamon", "palmin"]}, {"field": "kw-location", "value": ["danmark", "trondheim", "norge", "carlsberg", "tyskland"]}, {"field": "kw-pageclass", "value": "article"}, {"field": "kw-person", "value": ["carl johan", "anders buens", "anton kalvaas"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article9932691.ece/ALTERNATES/w980-default/preservingen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I arbeidernes fotspor"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article9932695.ece"}, {"field": "pageclass", "value": ["article"]}, {"field": "publishtime", "value": "2014-07-20T11:20:48.000Z"}, {"field": "recs-articleid", "value": "9932695"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-07-20T11:20:48.000Z"}, {"field": "recs-rawtitle", "value": "I arbeidernes fotspor -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "P\u00e5 Lademoen st\u00e5r minnesmerkene over trangbodde og stolte fabrikkarbeidere."}, {"field": "thumbnail", "value": "http://content-thumbnail.cxpublic.com/content/thumbnail200x150/e15306c6e91b0a14455559e0818910d7611e5cdf.jpg?5985cef9"}, {"field": "thumbnailfullheightdimensions", "value": "200x3842"}, {"field": "timestamp", "value": "2017-08-05T13:58:17.000Z"}, {"field": "title", "value": "I arbeidernes fotspor"}, {"field": "url", "value": "http://www.adressa.no/pluss/magasin/article9932695.ece"}, {"field": "urlhash", "value": "e15306c6e91b0a14455559e0818910d7611e5cdf"}], "score": 0.38878313, "siteId": "9222270286501375973", "id": "e15306c6e91b0a14455559e0818910d7611e5cdf"}

