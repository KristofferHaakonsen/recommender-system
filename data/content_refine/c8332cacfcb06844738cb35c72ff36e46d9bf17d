{"fields": [{"field": "modifiedtime", "type": "time", "value": "2012-04-18T16:00:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De flagger ikke med skilt eller reklame for verdens st\u00f8rste mobilselskap. Nokias avdeling i Trondheim vil helst ikke ha bes\u00f8k av andre enn de som s\u00f8ker jobb hos dem.", "- Vi holdt til p\u00e5 Tyholt f\u00f8r vi flyttet til Rosten. Der var det mer synlig at Nokia holdt til og dermed kunne det ramle inn en og annen fortvilet kunde med en telefon som ikke virket. Men dessverre kan vi ikke hjelpe med annet enn support p\u00e5 det mobile nettverk og derfor pr\u00f8ver vi \u00e5 holde en lav profil, sier Sverre Natvik, med tittel Country Services Manager. Norske jobbtitler finnes ikke i Nokia.", "I dag bor de i \u00f8verste etasje i Atmel-bygget p\u00e5 Rosten. Et 20-talls bilder av H\u00e5kon Gullv\u00e5g fra 1994 viser perioden da bedriften ble startet opp.", "- Etter at Netcom rullet ut sine basestasjoner selv og Telenor ville vi ha \u00abnormale\u00bb kontorlokaler. Derfor flyttet vi opp hit i 2004, sier Natvik.", "\u00d8ker presset", "Gjengen i Trondheim har ansvar for \u00e5 holde oppe deler av det norske mobilnettet til Netcom og Telenor. Stadig flere baserer seg p\u00e5 kommunikasjon over mobiltelefon og dermed \u00f8ker presset p\u00e5 f\u00f8rstelinja i supporttjenesten.", "- N\u00e5r bedriftskundene til Telenor eller Netcom setter knallharde krav til oppetid p\u00e5 systemene, blir det ogs\u00e5 overf\u00f8rt til oss. Bare se p\u00e5 det ramaskriket som oppsto da Netcom fikk problemer i flere dager med sin mobiltjeneste, sier Natvik og poengterer at det ikke skyldtes feil p\u00e5 Nokias infrastruktur.", "I dag er det Siemens de konkurrerer med p\u00e5 Netcom-siden og Ericsson som er hardeste konkurrent p\u00e5 Telenor-siden.", "- Systemene blir stadig mer effektive. I dag kan en boks inneholde sv\u00e6rt mange funksjoner, noe som ogs\u00e5 gj\u00f8r dem s\u00e5rbare, sier han.", "Det betyr ogs\u00e5 at support og service ikke g\u00e5r av moten med det f\u00f8rste. Selv ikke en delvis overgang til mobil ip-telefoni vil gj\u00f8re behovet for support p\u00e5 mobilnettet mindre. Da m\u00e5 det s\u00e5kalte kjernenettet oppgraderes for \u00e5 sikre at teletrafikken veksler s\u00f8ml\u00f8st mellom ip-telefoni, 3G og GPRS. P\u00e5 godt norsk betyr det at teknikken bak s\u00f8rger for at du kan fortsette \u00e5 snakke i mobiltelefonen uten \u00e5 bekymre deg for hvilken teknologi du benytter deg av.", "Stabil gjeng", "Nokia har 45 ansatte i Norge, 16 av dem befinner seg i Trondheim. P\u00e5 det meste har avdelingen i Trondheim hatt 25 ansatte. N\u00e5 m\u00e5 de finne erstattere for to som slutter. Likevel vil ikke Natvik si at det er stor turnover.", "- Det er stort sett sivilingeni\u00f8rer og ingeni\u00f8rer her. Mange vil helst v\u00e6re i Trondheim. Men vi er attraktiv arbeidskraft slik at noen lokkes over til nye jobber av og til. Andre g\u00e5r kanskje videre til interne opprykk i Nokia. For den som vil flytte p\u00e5 seg ligger det enorme muligheter innenfor konsernet. Men likevel har det v\u00e6rt en stabil arbeidsstokk her i Trondheim, sier Natvik.", "Han kommer selv fra Gl\u00f8shaugmilj\u00f8et og har v\u00e6rt med p\u00e5 oppbyggingen av Nokia i Trondheim nesten fra dag \u00e9n.", "- Nokia startet opp i august 1994. Jeg ble ansatt i oktober, sier Natvik.", "Temmelig hemmelig. Nokias sjef i Trondheim, Sverre Natvik, s\u00f8rger for at Telenor og Netcom er forn\u00f8yde. Privatkundene er de mindre interessert i. Likevel s\u00f8rger den eksplosive \u00f8kningen av privat mobilbruk for at ogs\u00e5 Nokias gode hjelpere i Trondheim f\u00e5r mer \u00e5 gj\u00f8re."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "10262ecbb13bb3abcf991654a19e7ac4cb41329edf516b584129648edb5bf8f8"}, {"field": "createtime", "value": "2017-07-09T23:57:36.000Z"}, {"field": "description", "value": "I 12 \u00e5r har Nokias Trondheimsavdeling ytt service p\u00e5 Telenor og Netcoms mobilnett. Men du skal lete godt for \u00e5 finne dem."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c8332cacfcb06844738cb35c72ff36e46d9bf17d.jpg?5962c2f0"}, {"field": "dominantthumbnaildimensions", "value": "256x256"}, {"field": "heading", "value": "Nokias skjulte avdeling -adressa.no"}, {"field": "id", "value": "c8332cacfcb06844738cb35c72ff36e46d9bf17d"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "technology-and-computing"}, {"field": "kw-company", "value": ["telenor", "atmel", "ericsson", "netcom", "siemens"]}, {"field": "kw-concept", "value": ["dag", "avdeling", "support", "\u00f8ker presset", "skjulte avdeling"]}, {"field": "kw-entity", "value": ["netcom og telenor", "s. p\u00e5", "telenor og netcom", "gl\u00f8shaugmilj\u00f8et", "tyholt", "country services manager", "rosten", "nokias trondheimsavdeling"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["h\u00e5kon gullv\u00e5g", "sverre natvik"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nokias skjulte avdeling"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article614044.ece"}, {"field": "pageclass", "value": ["article"]}, {"field": "publishtime", "value": "2006-02-05T22:15:09.000Z"}, {"field": "recs-articleid", "value": "2057696"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2006-02-05T22:15:09.000Z"}, {"field": "recs-rawtitle", "value": "Nokias skjulte avdeling -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "I 12 \u00e5r har Nokias Trondheimsavdeling ytt service p\u00e5 Telenor og Netcoms mobilnett. Men du skal lete godt for \u00e5 finne dem."}, {"field": "thumbnail", "value": "http://content-thumbnail.cxpublic.com/content/thumbnail200x150/c8332cacfcb06844738cb35c72ff36e46d9bf17d.jpg?5962c2f0"}, {"field": "thumbnailfullheightdimensions", "value": "200x1182"}, {"field": "timestamp", "value": "2017-07-09T23:57:36.000Z"}, {"field": "title", "value": "Nokias skjulte avdeling"}, {"field": "url", "value": "http://www.adressa.no/nyheter/okonomi/article614044.ece"}, {"field": "urlhash", "value": "c8332cacfcb06844738cb35c72ff36e46d9bf17d"}], "score": 0.9474867, "siteId": "9222270286501375973", "id": "c8332cacfcb06844738cb35c72ff36e46d9bf17d"}

