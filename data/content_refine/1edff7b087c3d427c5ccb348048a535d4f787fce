{"fields": [{"field": "modifiedtime", "type": "time", "value": "2012-04-23T12:16:21.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "F or vel tre uker siden fikk SVs nestleder Inge Ryan fra Namskogan den sjokkerende og tragiske meldingen om at den nest eldste s\u00f8nnen hans, Aleksander, hadde tatt sitt eget liv, 19 \u00e5r gammel.", "I dag velger han \u00e5pent \u00e5 fortelle om selvmordet og skyldf\u00f8lelsen, sorgen, sjokket og samv\u00e6ret med den d\u00f8de gutten, seremonien under begravelsen, og det tunge slitet med \u00e5 komme tilbake til virkeligheten.", "F\u00f8ler seg tom", "Ryan deltar p\u00e5 partiets landsm\u00f8te her i Troms\u00f8, men han er ikke seg selv. Alt annet blir s\u00e5 sm\u00e5tt og uvirkelig. Han skal holde sin siste tale som nestleder i dag. Hvis han makter. Han f\u00f8ler seg s\u00e5 tom, sier han.", "P\u00e5 vei opp L\u00f8vebakken klokken 8.15 onsdag 12. februar ringte Ryans yngste s\u00f8nn p\u00e5 14 \u00e5r. Han hadde nettopp funnet bror sin d\u00f8d i bilen, innel\u00e5st i garasjen hjemme.", "- Jeg fikk n\u00e6rmest panikk. 14-\u00e5ringen var alene hjemme. Jeg ravet ned Karl Johan for \u00e5 finne flytoget, komme meg p\u00e5 et fly, komme meg hjem. Det var kaos. Jeg hadde kanskje et lite h\u00e5p om at han kunne v\u00e6re i live, men p\u00e5 vei til Gardermoen fikk jeg beskjeden: Gutten var d\u00f8d.", "Ble rasjonell", "Ryan forteller at han da i en periode ble veldig rasjonell. Kontaktet familien, slekt og venner.", "- Jeg hadde en slik skrekk for d\u00f8den at jeg p\u00e5 vei hjem bestemte meg for at jeg ikke ville se gutten. Med unntak av en ukjent person i en trafikkulykke, hadde jeg aldri sett en d\u00f8d person. Jeg ville at vi skulle ordne dette i stillhet. Mest mulig diskr\u00e9. Bare samle de n\u00e6rmeste for \u00e5 ta farvel.", "Men andre ville det annerledes, s\u00e6rlig eldstegutten p\u00e5 23, som ville at de skulle ta Aleksander hjem, og invitere kamerater og venner. Slik ble det. Aleksander ble lagt p\u00e5 barnerommet. Eldstegutten som studerer musikk, kom hjem fra Trondheim og satt ved broren sin og sang. Det var sterkt og vakkert, og jeg f\u00f8lte ogs\u00e5 at det var litt godt. Mange kamerater av Aleksander kom innom. Det ble \u00e5pent hus. Han var der, og vi fikk snakket sammen.", "Skrev dikt", "Helt spontant satte Inge Ryan seg ned og skrev et dikt, som han senere fremf\u00f8rte for de 280 som tok farvel under minnestunden i kirken. Inge Ryan forteller at han var litt bekymret for Aleksander. Som det fremg\u00e5r av diktet han skrev, hadde gutten psykiske svingninger. Han var h\u00f8yt oppe og langt nede. Det begynte i ten\u00e5rene, med sm\u00e5 depresjoner. Vi snakket mye med ham om det, og han fikk faglig oppf\u00f8lging, men fikk aldri noen spesiell diagnose.", "- Men vi skj\u00f8nte aldri at det var s\u00e5 alvorlig. At det var et s\u00e5 stort og svart hull. Det vi vet n\u00e5, ut fra brevene han etterlot seg, var at han over lengre tid hadde planlagt at han skulle v\u00e6re borte innen \u00e5r 2003.", "Ned til minste detalj hadde Aleksander planlagt sin egen d\u00f8d. Han var ikke redd for d\u00f8den. Det skulle skje i bilen. Han hadde valgt ut sin musikk. Var nybadet, og kledd i sine fineste kl\u00e6r. Tidspunktet var n\u00f8ye valgt ut, og m\u00e5ten det skulle skje p\u00e5, i bilen inne i garasjen. Garasjed\u00f8ren var l\u00e5st. Det var midt p\u00e5 natten. Det skulle ikke oppdages. Det skulle lykkes. Han hadde til og med fordelt sine sm\u00e5 eiendeler. Han var opptatt av \u00e5 finne en m\u00e5te som ikke var smertefull.", "I brevene han etterlot seg ber han om unnskyldning og forst\u00e5else for at han vil d\u00f8. Han skriver at han h\u00e5per ingen f\u00e5r det vondt etterp\u00e5.", "- Det var alts\u00e5 ingen spontan reaksjon. Aleksander ville ikke ha mer av dette livet. Han hadde ingen lyst til \u00e5 leve lenger, sier Inge Ryan.", "Han forteller at gutten i brevene begrunner hvorfor han vil ta sitt liv. Han f\u00f8lte seg mislykket. Han f\u00f8lte han kom til kort, ikke fikk til ting. Men gutten var helt normalt utrustet, med greie skoleresultater, flink til \u00e5 lage mat og spille gitar. Han mestret mye, hadde mange venner og mange \u00e5 snakke med. Det var ingen kj\u00e6rlighetssorg. Oppveksten var helt normal. Han har ikke v\u00e6rt utsatt for noe overgrep. Ikke rus, ikke vold. Han hadde normal voksenkontakt, trygg og god oppvekst, med mor hjemme n\u00e5r han kom fra skolen.", "Tenker mye", "- Jeg ser n\u00e5 i ettertid klarere at han nok var to personer. Det var et stort svart rom han holdt for seg selv. Vi har alle v\u00e5rt private rom, men det er kanskje ikke s\u00e5 stort, og i hvert fall ikke s\u00e5 svart. Inge Ryan sier han tenker mye p\u00e5 hvorfor gutten ikke ville mer, ikke fant mening med livet, og ville gj\u00f8re det slutt.", "- Jeg tenker ogs\u00e5 p\u00e5 at det er blitt t\u00f8ft \u00e5 v\u00e6re gutt p\u00e5 bygda i dag. Mange av guttearenaene - som f\u00f8r i tiden gjorde det lettere \u00e5 lykkes - er i dag borte. Omtrent 980 personer tar selvmord hvert \u00e5r. Unge gutter er overrepresentert. Det forteller oss at selvmord er et stort samfunnsproblem, sier Ryan.", "Skyldf\u00f8lelse og sorg", "Han forteller om skyldf\u00f8lelsen, b\u00e5de sine egen og andres. Er det noe de kunne ha gjort annerledes? Var det signaler de burde ha forst\u00e5tt? Hvorfor skj\u00f8nte de ikke at han var s\u00e5 langt nede, slik at han kunne f\u00e5tt hjelp i tide? Sp\u00f8rsm\u00e5lene er mange.", "Gjennom brevene f\u00f8ler Ryan at han har f\u00e5tt tilgang til Aleksanders store, svarte rom.", "N\u00e5r Inge Ryan n\u00e5 velger \u00e5 fortelle \u00e5pent om Aleksanders selvmord, begrunner han det slik: Dette er ikke noe vi b\u00f8r privatisere. Det ang\u00e5r oss alle at noen f\u00f8ler seg s\u00e5 utenfor i samfunnet at de velger \u00e5 ta sitt liv. Jeg synes det reiser sp\u00f8rsm\u00e5l om hva vi kan gj\u00f8re for at alle skal f\u00f8le at de har en rolle \u00e5 spille.", "St\u00f8rre \u00e5penhet", "N\u00e5r jeg n\u00e5 snakker \u00e5pent om dette, kan det kanskje f\u00f8re til at noen som sliter og har det tungt, t\u00f8r m\u00f8te problemene med st\u00f8rre \u00e5penhet. Og kanskje omverden t\u00f8r \u00e5 n\u00e6rme seg de som har et stort, svart rom, slik at de kan komme over det. Dessuten tror jeg st\u00f8rre \u00e5penhet om psykiske lidelser er helt n\u00f8dvendig. Inge Ryan er en sterk mann. Han gr\u00e5ter mens han forteller. Samtidig synes han det er godt \u00e5 snakke om Aleksander. Det er godt \u00e5 snakke om sorgen, skyldf\u00f8lelsene. \u00c5penhet tror han kanskje kan hjelpe alle rundt ham, ogs\u00e5.", "- For mange virker det nesten som om det er verre for dem \u00e5 m\u00f8te meg, enn for meg \u00e5 m\u00f8te dem, n\u00e5 etterp\u00e5. Jeg klarer \u00e5 v\u00e6re blant folk n\u00e5. For en uke siden orket jeg ingenting. Men n\u00e5 pr\u00f8ver jeg. N\u00e5 kan jeg fortelle, og jeg kan m\u00f8te folk. Men jeg ser i mine omgivelser at noen f\u00e5r litt panikk. Hva skal de si til meg? Hvordan skal de forholde seg? Jeg setter stor pris p\u00e5 at noen viser litt omtanke. Det skal ikke s\u00e5 mye til.", "De gode minnene", "Inge Ryan sier han er veldig opptatt av \u00e5 bearbeide skyldf\u00f8lelsen.", "- Jeg har bestemt meg for \u00e5 leve p\u00e5 de gode minnene, og sakte, men sikkert komme meg inn i livet igjen. Slik er det for meg. Slik m\u00e5 vi f\u00e5 det til for Aleksander sine venner ogs\u00e5. Kommer vi ikke over skyldf\u00f8lelsen, kan det g\u00e5 enda verre. Tragedien kan bli enda st\u00f8rre. Derfor er \u00e5penhet om d\u00f8den blitt n\u00f8kkelen for meg n\u00e5. Det er viktig. Ekstra viktig f\u00f8ler jeg det er med \u00e5penhet om et selvmord. Derfor skrev vi i d\u00f8dsannonsen: Aleksander valgte \u00e5 forlate livet."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "753221d907b27cda04fc23a44432b3858f07c24b2b483bd5e2ef5b40c220390b"}, {"field": "createtime", "value": "2017-06-20T10:19:24.000Z"}, {"field": "description", "value": "- Jeg var forberedt p\u00e5 at foreldrene mine skulle d\u00f8 en gang. Men aldri at et av barna mine skulle ta sitt eget liv."}, {"field": "dominantimage", "value": "http://www.adressa.no/incoming/article1105893.ece5/ALTERNATES/w980-default/ver2%20ryan-stort"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1edff7b087c3d427c5ccb348048a535d4f787fce.jpg?596f3da3"}, {"field": "dominantthumbnaildimensions", "value": "300x169"}, {"field": "heading", "value": "S\u00f8nnen v\u00e5r ble bare 19 \u00e5r -adressa.no"}, {"field": "id", "value": "1edff7b087c3d427c5ccb348048a535d4f787fce"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "family-and-parenting"}, {"field": "kw-concept", "value": ["svart rom", "d\u00f8d", "snakke", "skyldf\u00f8lelse", "liv", "f\u00f8le", "hjem", "eget liv", "gutt", "\u00e5pent"]}, {"field": "kw-entity", "value": ["l\u00f8vebakken", "aleksander", "namskogan", "gardermoen"]}, {"field": "kw-location", "value": ["troms\u00f8", "trondheim"]}, {"field": "kw-pageclass", "value": "article"}, {"field": "kw-person", "value": ["karl johan", "inge ryan"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1105893.ece5/ALTERNATES/w980-default/ver2%20ryan-stort"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00f8nnen v\u00e5r ble bare 19 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article71297.ece"}, {"field": "pageclass", "value": ["article"]}, {"field": "publishtime", "value": "2003-03-07T21:36:13.000Z"}, {"field": "recs-articleid", "value": "2582748"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2003-03-07T21:36:13.000Z"}, {"field": "recs-rawtitle", "value": "S\u00f8nnen v\u00e5r ble bare 19 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Jeg var forberedt p\u00e5 at foreldrene mine skulle d\u00f8 en gang. Men aldri at et av barna mine skulle ta sitt eget liv."}, {"field": "thumbnail", "value": "http://content-thumbnail.cxpublic.com/content/thumbnail200x150/1edff7b087c3d427c5ccb348048a535d4f787fce.jpg?596f3da3"}, {"field": "thumbnailfullheightdimensions", "value": "200x1179"}, {"field": "timestamp", "value": "2017-07-19T11:08:19.000Z"}, {"field": "title", "value": "S\u00f8nnen v\u00e5r ble bare 19 \u00e5r"}, {"field": "url", "value": "http://www.adressa.no/nyheter/trondheim/article71297.ece"}, {"field": "urlhash", "value": "1edff7b087c3d427c5ccb348048a535d4f787fce"}], "score": 0.39631703, "siteId": "9222270286501375973", "id": "1edff7b087c3d427c5ccb348048a535d4f787fce"}

