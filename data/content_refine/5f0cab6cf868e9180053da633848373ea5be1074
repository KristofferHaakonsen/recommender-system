{"fields": [{"field": "modifiedtime", "type": "time", "value": "2012-04-18T20:19:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "ARNTZEN er ingen hvem som helst i NAF. I et kvart \u00e5rhundre har han hatt en rekke lokale og sentrale verv i Nordens st\u00f8rste bilorganisasjon: Styremedlem og leder lokalt, sentralt seks \u00e5r i hovedstyret f\u00f8r han frem til 2003 ledet representantskapet og dermed var NAFs h\u00f8yeste tillitsvalgte.", "- Det blir feil fokus n\u00e5r reiser og servering blir fors\u00f8kt gjort til hovedpunkt i en lokal strid. Det vi opplever, er en kamp om makta mellom NAFs administrasjon ved direkt\u00f8r Jan Johansen, og et eierstyre ved de tillitsvalgte, mener Arntzen.", "Han stiller opp til intervju med Adresseavisen, selv om han sier at han er fors\u00f8kt presset av toppledelsen i NAF til ikke \u00e5 m\u00f8te oss. Bare president Magne Revheim eller adm. direkt\u00f8r Jan Johansen skal if\u00f8lge internt skriv fra Johansen uttale seg om saken, etter at den ble kjent gjennom Adresseavisen sist onsdag.", "- Om jeg blir ekskludert p\u00e5 grunn av dette intervjuet, s\u00e5 sier det mer om dagens NAF enn om meg, sier Arntzen.", "- Hva mener du er galt i NAF?", "- Det skjedde noe i 2001. Da startet ledelsen en prosess for omorganisering mot et langt mer udemokratisk NAF, med seks regioner hvor medlemmene ikke skulle f\u00e5 noen innflytelse. Dessuten skulle bare 36 delta i landsm\u00f8tene mot 120 tidligere. Dette nektet jeg \u00e5 v\u00e6re med p\u00e5, og hovedstyret sa da ogs\u00e5 nei. Deretter ble det opprettet et strategiutvalg med meg som formann. Vi engasjerte hele NAF-Norge i en demokratisk prosess som fikk enorm oppslutning, og fikk full st\u00f8tte for v\u00e5re forslag fra flertallet i hovedstyret, representanskapet og landsm\u00f8tet i fjor. Det handlet blant annet om at samtlige 75 avdelinger skal delta p\u00e5 landsm\u00f8tene, at det skulle etableres et aktivitetsfond hvor sterke avdelinger hjelper de svake, og at avdelingenes regnskapsoverskudd ikke skulle syltes ned i banker, men gj\u00f8res tilgjengelig for NAF Finans for lettere \u00e5 finansiere gode NAF-tiltak. I bunnen l\u00e5 at NAF fortsatt fullt ut skulle v\u00e6re eierstyrt, og at vi skulle legge vekt p\u00e5 omr\u00e5der som vi vet at medlemmene er opptatt av, alts\u00e5 skatter og avgifter knyttet til bil, veibygging, bomringer og bilpolitikk generelt.", "Viste ikke respekt", "- Du fikk alts\u00e5 viljen din?", "- Ja, i f\u00f8rste omgang. Men direkt\u00f8r Johansen \u00f8nsker ikke et sterkt tillitsmannsapparat, og administrasjonen har ikke vist respekt for v\u00e5re vedtak. Tvert i mot har det kommet en ny juridisk modell for NAF som er stikk i strid med vedtak i representanskapsm\u00f8tet s\u00e5 sent som i fjor. Dette m\u00e5 tillitsvalgte i NAF reagere p\u00e5, sier Arntzen.", "Han kritiserer ogs\u00e5 direkt\u00f8r Johansen for \u00e5 v\u00e6re frav\u00e6rende i mediebildet, og at han mangler engasjement i viktige bilpolitiske saker som manglende veibygging, veiprising, og \u00f8kte b\u00f8tesatser.", "Alt for tannl\u00f8st", "- Det er jo en merkelig situasjon n\u00e5r politiets forbundsleder gj\u00f8r en mye bedre jobb enn NAF-direkt\u00f8ren i kritikken av den uh\u00f8rt store hevingen av niv\u00e5et p\u00e5 trafikkb\u00f8ter. Vi blir jo ikke lenger invitert til de store debattprogrammene i radio og TV, for NAF er alt for tannl\u00f8st. Vi har en strategiplan som sier at NAF skal v\u00e6re bil-forbrukernes fremste talsr\u00f8r, og et sterkt verkt\u00f8y for medlemmenes synspunkter. Dette blir overhodet ikke fulgt opp av NAFs administrative ledelse.", "Arntzen har mer p\u00e5 lager:", "- Jeg godtar valgkupp, som vi opplevde p\u00e5 \u00e5rsm\u00f8tet i NAF S\u00f8r-Tr\u00f8ndelag. Det er en del av demokratiets spilleregler. Men jeg godtar ikke at ansatte blander seg inn. Jeg har papir p\u00e5 at administrasjonen i NAF Region Nord fem dager f\u00f8r \u00e5rsm\u00f8tet m\u00f8tte Ola Fuglem, som etter benkeforslag p\u00e5 \u00e5rsm\u00f8tet ble valgt inn i styret. Det kan ikke v\u00e6re tvil om at temaet p\u00e5 dette m\u00f8tet var hvordan kuppet skulle organiseres. Ille nok, men til overm\u00e5l ble vi nektet \u00e5 avholde ekstraordin\u00e6rt \u00e5rsm\u00f8te til tross for at over 50 medlemmer krevde det. Vedtektene er sv\u00e6rt enkle og klare p\u00e5 at styret da plikter \u00e5 innkalle til ekstraordin\u00e6rt \u00e5rsm\u00f8te.", "Over alle st\u00f8vleskaft", "- Harde ord?", "- Ja, men p\u00e5 sin plass. Jeg har v\u00e6rt med p\u00e5 mangt og mye i organisasjonslivet, men det g\u00e5r over alle st\u00f8vleskaft n\u00e5r administrasjonen blander seg bort i tillitsmannsapparatet. Mitt hjerte er i NAF, som jeg er glad i etter mange ti\u00e5rs arbeide for organisasjonen. Jeg har ikke samvittighet til \u00e5 tie om det som n\u00e5 skjer, sier Arntzen."]}, {"field": "category0", "value": "bil"}, {"field": "contenthash", "value": "0c26b8fa200310817afb001cfdef1ff28eb6949ada982ff5271c69f1e3d60166"}, {"field": "createtime", "value": "2017-06-21T18:10:50.000Z"}, {"field": "description", "value": "- Uroen i NAF S\u00f8r-Tr\u00f8ndelag handler ikke om antall konjakker, men om hvem som skal ha makta: Administrasjonen eller tillitsvalgte, sier Kjell Arntzen."}, {"field": "dominantimage", "value": "http://www.adressa.no/incoming/article1138645.ece5/ALTERNATES/w980-default/Kjell%20Arntzen%20NAF"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5f0cab6cf868e9180053da633848373ea5be1074.jpg?594ab6aa"}, {"field": "dominantthumbnaildimensions", "value": "300x169"}, {"field": "heading", "value": "- Ikke sp\u00f8rsm\u00e5l om konjakker, men om makt -adressa.no"}, {"field": "id", "value": "5f0cab6cf868e9180053da633848373ea5be1074"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-concept", "value": ["medlemmer", "tillitsvalgte", "direkt\u00f8r", "\u00e5rsm\u00f8te", "administrasjon", "ekstraordin\u00e6rt \u00e5rsm\u00f8te", "makt"]}, {"field": "kw-entity", "value": ["finans", "nordens", "region nord", "adresseavisen"]}, {"field": "kw-location", "value": "s\u00f8r-tr\u00f8ndelag"}, {"field": "kw-pageclass", "value": "article"}, {"field": "kw-person", "value": ["jan johansen", "kjell arntzen", "magne revheim", "ola fuglem"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1138645.ece5/ALTERNATES/w980-default/Kjell%20Arntzen%20NAF"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ikke sp\u00f8rsm\u00e5l om konjakker, men om makt"}, {"field": "og-type", "value": "article"}, {"field": "og-url", "value": "http://www.adressa.no/bil/article511722.ece"}, {"field": "pageclass", "value": ["article"]}, {"field": "publishtime", "value": "2005-06-01T08:23:43.000Z"}, {"field": "recs-articleid", "value": "2150188"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2005-06-01T08:23:43.000Z"}, {"field": "recs-rawtitle", "value": "- Ikke sp\u00f8rsm\u00e5l om konjakker, men om makt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "- Uroen i NAF S\u00f8r-Tr\u00f8ndelag handler ikke om antall konjakker, men om hvem som skal ha makta: Administrasjonen eller tillitsvalgte, sier Kjell Arntzen."}, {"field": "thumbnail", "value": "http://content-thumbnail.cxpublic.com/content/thumbnail200x150/5f0cab6cf868e9180053da633848373ea5be1074.jpg?594ab6aa"}, {"field": "thumbnailfullheightdimensions", "value": "200x1557"}, {"field": "timestamp", "value": "2017-06-21T18:10:50.000Z"}, {"field": "title", "value": "- Ikke sp\u00f8rsm\u00e5l om konjakker, men om makt"}, {"field": "url", "value": "http://www.adressa.no/bil/article511722.ece"}, {"field": "urlhash", "value": "5f0cab6cf868e9180053da633848373ea5be1074"}], "score": 0.75721645, "siteId": "9222270286501375973", "id": "5f0cab6cf868e9180053da633848373ea5be1074"}

