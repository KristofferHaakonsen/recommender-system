{"fields": [{"field": "modifiedtime", "type": "time", "value": "2015-12-25T10:34:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sissel lynum"}, {"field": "body", "value": ["Saken oppdateres.", "- 2015 har v\u00e6rt preget av stor tilgang p\u00e5 egenkapital b\u00e5de blant norske og internasjonale akt\u00f8rer, og i forhold til alternative investeringsmuligheter fremst\u00e5r eiendom som en sv\u00e6rt attraktiv aktivaklasse, sier daglig leder og partner Knut Efskin i Norion N\u00e6ringsmegling.", "P\u00e5 landsbasis er det omsatt n\u00e6ringseiendom for over 100 milliarder kroner i \u00e5r. Den forrige rekorden p\u00e5 nesten 70 milliarder er fra 2006.", "I Trondheim og omegn er det omsatt for rekordh\u00f8ye 7,5 milliarder kroner i \u00e5r. I 2014 var omsetningen p\u00e5 fire milliarder, og i 2013 p\u00e5 3,2 milliarder.", "- Det har v\u00e6rt en voldsom \u00f8kning, og det er et godt marked, sier Efskin.", "Norion N\u00e6ringsmegling st\u00e5r for rundt halvparten av transaksjonene i Trondheim og omegn.", "LES OGS\u00c5: Dette er \u00e5rets mest popul\u00e6re bolig", "KLPs kj\u00f8p av Solsiden fra Aberdeen Eiendomsfond er den dyreste enkelteiendommen solgt i \u00e5r. Liv- og pensjonsselskapet betalte 1,3 milliarder for kj\u00f8pesenteret og de tilh\u00f8rende restaurant- og kontorlokalene p\u00e5 Nedre Elvehavn.", "Det nest dyreste er salget av Statoils bygg p\u00e5 Rotvoll i Trondheim, som har en antatt salgssum p\u00e5 rundt 900 millioner. Det er solgt sammen med oljeselskapets kontorbygg i Stj\u00f8rdal for til sammen 1,75 milliarder, som er den st\u00f8rste eiendomstransaksjonen i Tr\u00f8ndelag \u00e5r.", "Tidligere \u00e5r har omsetningen av n\u00e6ringseiendom i Trondheim utgjort rundt ti prosent av totalomsetningen p\u00e5 landsbasis. Men i \u00e5r er byens andel redusert til rundt sju prosent.", "- N\u00e5r totalvolumet \u00f8ker s\u00e5 mye, er det ikke nok bygg her til \u00e5 selge til ti prosent, sier Efskin.", "Han viser til at det er omsetninger i Oslo som bidrar til den kraftige \u00f8kningen p\u00e5 landsbasis. Blant annet ble DNBs hovedkontor i Bj\u00f8rvika solgt for hele 3,9 milliarder.", "LES OGS\u00c5: Har solgt dette prosjektet for 680 millioner kroner", "Flere utenlandske investorer er \u00e5rsaken til rekordomsetningen, og de investerer i hovedstaden, forteller Efskin.", "- Utlendingene er skeptiske til \u00e5 kj\u00f8pe utenfor Oslo, bortsett fra at de har kj\u00f8pt litt i Stavanger. Men det er en tendens til at de mer og mer vurderer andre byer ogs\u00e5. For eksempel har svensker kj\u00f8pt Grand Hotell Olav, sier Efskin.", "Det svenske eiendomsselskapet Midstar kj\u00f8pte hotelleiendommen i Olavskvartalet, som hotellkjeden Clarion driver, for rundt 140 millioner i desember.", "- Norsk \u00f8konomi blir sett p\u00e5 som stabil, og landet er vurdert som politisk stabilt. Det skaper ogs\u00e5 ekstra ettersp\u00f8rsel at den norske krona har svekket seg, sier partner Rune Husby Norion N\u00e6ringsmegling.", "Utlendingene st\u00e5r for vel 40 prosent av kj\u00f8pene av n\u00e6ringseiendom her i landet i \u00e5r.", "LES OGS\u00c5: Reitan kj\u00f8per og stenger Britannia i halvannet \u00e5r", "Men meglerne i Norion tror ikke det blir solgt n\u00e6ringseiendom for like store summer neste \u00e5r. En av \u00e5rsaken er bankene.", "- Eiendomskj\u00f8perne f\u00e5r s\u00e5 lav l\u00e5neutm\u00e5ling at de m\u00e5 investere mye mer egenkapital enn tidligere. De f\u00e5r tilbud fra banken, som de m\u00e5 si nei til. Mens de tidligere fikk l\u00e5ne 75 prosent av kj\u00f8pesummen, f\u00e5r de n\u00e5 kun l\u00e5ne 60\u201365 prosent. Kj\u00f8per du en eiendom til 100 millioner, er det forskjell p\u00e5 \u00e5 m\u00e5tte stille med 40 millioner selv i stedet for 25 millioner, sier Husby.", "- At bankene setter opp rentemarginen er investorene villige til \u00e5 akseptere, fordi renta er s\u00e5 lav. Men de sier nei til l\u00e5n med lav l\u00e5neutm\u00e5ling, sier Efskin.", "Flere banker har satt stopp for nye l\u00e5n til n\u00e6ringseiendom. \u00c5rsakene er at eiendomsprisene er blitt s\u00e5 h\u00f8ye at de vil redusere risikoen ved at kundene f\u00e5r lavere bel\u00e5ningsgrad. Det koster mer for bankene \u00e5 hente inn penger til utl\u00e5n og myndighetene har \u00f8kt kapitalkravene. Det vi si at bankene m\u00e5 ha mer kapital bak hver krone som l\u00e5nes ut til lavrisiko n\u00e6ringseiendom enn utenlandske banker. Blant annet avvikler BN Bank i Trondheim derfor sin satsing i bedriftsmarkedet.", "- Bankene prioriterer korte l\u00e5n som for eksempel boligutbyggingsprosjekter, hvor de f\u00e5r igjen pengene sine raskere, sier Husby.", "LES OGS\u00c5: N\u00e5 f\u00e5r \u00abbyhyttene\u00bb h\u00f8yere skatt", "Andelen ledige kontorlokaler i Trondheim og omegn er p\u00e5 vei opp, og er n\u00e5 p\u00e5 rundt ti prosent. Det er stort sett eldre kontorer som st\u00e5r tomme, ikke nybyggene. Meglerne mener flere kontoreiendommer derfor m\u00e5 konverteres til boliger.", "- Markedet for gamle kontorbygg med ledighet blir vanskeligere fremover og prisene p\u00e5 dem vil g\u00e5 ned. Eierne m\u00e5 tenke alternativt i bruken. Men forel\u00f8pig er ikke tomteprisene h\u00f8ye nok til at det l\u00f8nner seg \u00e5 selge. Da m\u00e5 de drive som n\u00e6ring en stund fremover. Men en del bygg st\u00e5r tomme, s\u00e5 det vil tvinge seg frem, sier Husby.", "LES OGS\u00c5: Har 20 000 kvm tomme kontorer"]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "573c1a6a18dd2112f7f8355b8a9f41ad224d71f999558b1818a9af3a699e23d8"}, {"field": "createtime", "value": "2017-05-02T10:57:11.000Z"}, {"field": "description", "value": "Det er solgt n\u00e6ringseiendommer for rekordh\u00f8ye 7,5 milliarder i Trondheim og omegn i \u00e5r. Men strengere banker s\u00f8rger for at det ikke blir like mye neste \u00e5r."}, {"field": "dominantimage", "value": "http://www.adressa.no/nyheter/okonomi/article11960667.ece/pncof3/ALTERNATES/w980-default/hotellsalg2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8c20c91a851cf2552130fed13acb0389cc0497ec.jpg?598c08d6"}, {"field": "dominantthumbnaildimensions", "value": "300x169"}, {"field": "heading", "value": ["Har solgt eiendom for 7,5 milliarder -adressa.no", "Solsiden dyrest", "Utlendinger kj\u00f8per i Oslo", "- F\u00e5r ikke l\u00e5ne nok", "Tomme lokaler"]}, {"field": "id", "value": "8c20c91a851cf2552130fed13acb0389cc0497ec"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "real-estate"}, {"field": "kw-concept", "value": ["prosent", "bank", "solgt n\u00e6ringseiendom", "l\u00e5n", "kj\u00f8p", "solgt eiendom", "solgt", "n\u00e6ringseiendom", "lav l\u00e5neutm\u00e5ling", "milliarder kroner", "milliarder"]}, {"field": "kw-entity", "value": ["statoils", "norion n\u00e6ringsmegling", "solsiden", "norion", "midstar", "bank", "olavskvartalet", "nedre elvehavn", "aberdeen eiendomsfond", "liv", "rotvoll", "grand hotell olav", "bj\u00f8rvika", "britannia"]}, {"field": "kw-location", "value": ["stavanger", "tr\u00f8ndelag", "trondheim", "oslo", "stj\u00f8rdal", "clarion"]}, {"field": "kw-pageclass", "value": "article"}, {"field": "kw-person", "value": ["knut efskin", "rune husby norion n\u00e6ringsmegling"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/nyheter/okonomi/article11960667.ece/pncof3/ALTERNATES/w980-default/hotellsalg2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Har solgt eiendom for 7,5 milliarder"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/2015/12/25/Har-solgt-eiendom-for-75-milliarder-11960670.ece"}, {"field": "pageclass", "value": ["article"]}, {"field": "publishtime", "value": "2015-12-25T10:34:43.000Z"}, {"field": "recs-articleid", "value": "11960670"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2015-12-25T10:34:43.000Z"}, {"field": "recs-rawtitle", "value": "Har solgt eiendom for 7,5 milliarder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Det er solgt n\u00e6ringseiendommer for rekordh\u00f8ye 7,5 milliarder i Trondheim og omegn i \u00e5r. Men strengere banker s\u00f8rger for at det ikke blir like mye neste \u00e5r."}, {"field": "thumbnail", "value": "http://content-thumbnail.cxpublic.com/content/thumbnail200x150/8c20c91a851cf2552130fed13acb0389cc0497ec.jpg?598c08d6"}, {"field": "thumbnailfullheightdimensions", "value": "200x2170"}, {"field": "timestamp", "value": "2017-08-10T07:18:46.000Z"}, {"field": "title", "value": "Har solgt eiendom for 7,5 milliarder i Trondheims-omr\u00e5det"}, {"field": "url", "value": "http://www.adressa.no/nyheter/okonomi/2015/12/25/Har-solgt-eiendom-for-75-milliarder-11960670.ece"}, {"field": "urlhash", "value": "8c20c91a851cf2552130fed13acb0389cc0497ec"}], "score": 0.77522486, "siteId": "9222270286501375973", "id": "8c20c91a851cf2552130fed13acb0389cc0497ec"}

