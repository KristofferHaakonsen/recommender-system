{"fields": [{"field": "modifiedtime", "type": "time", "value": "2012-08-23T10:33:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["For ti \u00e5r siden tok Elizabeth og Ebbe Br\u00f8dreskift over landlige og idylliske Buheim g\u00e5rd i Stadsbygda i Rissa. Grunnflate p\u00e5 90 kvadratmeter, to lekne etasjer. Midt p\u00e5 en gr\u00f8nn og frodig eng, med fjordutsikt.", "Et hvitmalt hus spekket med personlighet, sjarm og historie i hver en vegg, gulvplanke og list.", "Det var besteforeldrene til Ebbe som satte opp huset i 1951.", "Bestemora var jordmor b\u00e5de p\u00e5 Stadsbygda og i nabobygdene. Hun reiste rundt og tok imot barn, men i det nye huset med seks soverom i andre etasje begynte hun \u00e5 ta imot f\u00f8dende kvinner hjemme. S\u00e5 her har mange sambygdinger kommet til verden med et skrik. N\u00e5 har familien soverom og tv-stue her oppe, og i gangen henger Elizabeths dekorative hattesamling. De fleste hattene er fra USA, og de fleste er mer til pynt enn bruk \u2013 dessverre, egentlig.", "Mye tumleplass", "Etter besteforeldrene var det Ebbes onkel Per som flyttet inn p\u00e5 g\u00e5rden. Der bodde han til det unge ekteparet Elizabeth og Ebbe kom flyttende fra studier i Oslo. Da flyttet onkelen til nabohuset Gammelstu Buhagen, som ligger som en perle midt i hele g\u00e5rdstunets rause hage.", "\u2013 Vi visste at vi skulle tilbake til Rissa. Vi er rett og slett ikke byfolk, sier Elizabeth.", "Ettersom \u00e5rene har g\u00e5tt har ekteparet p\u00e5 to blitt til en familie p\u00e5 fem, Emil Johannes (14) kom allerede i foreldrenes studietid, og p\u00e5 Stadsbygda har han blitt storebror til Elena Cecilie (8) og Ellen Magrete (3). P\u00e5 Buheim g\u00e5rd har b\u00e5de voksne og unger godt med alburom \u2013 b\u00e5de inne og ute.", "Ebbe er politietterforsker og dagpendler til Trondheim, mens Elizabeth som er utdannet jurist jobber deltid hos lensmannen i Rissa. Men i tillegg har hun sammen med Tove Fenstad skapt sin egen arbeidsplass. Kyrne i fj\u00f8set er byttet ut med Fruene i Fj\u00f8set, et konsept med butikk, som b\u00e5de selger interi\u00f8r og kl\u00e6r, galleri og muligheten til en kaffepause.", "Kreativ onkel", "Da Elizabeth og Ebbe tok over Buheim g\u00e5rd m\u00e5tte det meste pusses opp. Men mye av det opprinnelige er samtidig bevart, i alle fall det meste av det som er synlig.", "\u2013 Huset var ikke isolert og det var heller ikke innlagt varmt vann, annet enn p\u00e5 et lite bad opp p\u00e5 loftet. S\u00e5 vi m\u00e5tte gj\u00f8re en del med huset f\u00f8r vi flyttet inn, sier Elizabeth.", "Men det m\u00f8nstrede tregulvet i tre farger er bevart. Det var onkel Per som malte og gjorde gulvet p\u00e5 stua helt unikt; selvsagt m\u00e5 det f\u00e5 fortsette \u00e5 v\u00e6re slik. Det var ogs\u00e5 onkelen som kledde en del av kj\u00f8kkenet med r\u00f8dmalt bordkledning fra et fj\u00f8s som skulle rives. Selve kj\u00f8kkenet er en kombinasjon av Ebbe sine foreldres gamle 50-talls innredning og supplering av spesialsnekrede skap. Elizabeth s\u00f8rget blant annet for en hylle som passer akkurat til alle Norgesglassene hun har samlet p\u00e5. Det er s\u00e5nt som gir huset s\u00e6rpreg.", "Lister fra cruiseskip", "Ogs\u00e5 m\u00f8blene er stort sett de som alltid har st\u00e5tt her. Det er bestemors gamle gr\u00f8nne sofa og matchende lenestoler.", "Men noen m\u00f8bler er nye for huset, men likevel gamle. Som det \u00e6rverdige, tunge skapet med utskj\u00e6rte drueklaser i tre, som Elizabeths bror fikk tak ifra et ombygd hotell. Gyngestolen og spisebordet er fra Elizabeths oldeforeldre. Og kj\u00f8kkenbordet sto p\u00e5 venterommet p\u00e5 kaia, den gang ruteb\u00e5tene stoppet p\u00e5 Stadsbygda. Her er det risset inn navn, som Laila som skar inn navnet sitt i 1963.", "\u2013 Jeg syns det er artig \u00e5 ta vare p\u00e5 det gamle, det som ikke trengs \u00e5 kastes, sier Elizabeth.", "Listverket i huset er et godt eksempel p\u00e5 det. Listene i taket er utpreget elegante, det oser eksklusivitet.", "\u2013 De kommer fra da cruiseskipet The World ble bygd her i Rissa. Det kom snekkere fra Roma for \u00e5 innrede den italienske delen av skipet. Da de dro herfra og The World var ferdig l\u00e5 det flere meter med gipsstukkatur igjen etter dem, som de ikke syntes var verdt \u00e5 frakte med seg nedover. Sjefen deres hadde leid leilighet fra mine foreldre, s\u00e5 han ga dem til oss. Og de har vi brukt som listverk i stua, forklarer Elizabeth. Ikke d\u00e5rlig \u00e5 ha det litt som p\u00e5 et av verdens mest luksuri\u00f8se cruiseskip hjemme.", "Lekent barnehjem", "\u2013 Jeg er glad i morsomme detaljer, og jeg m\u00e5 ha farger. Det skal vises at det bor unger her, det er jo ogs\u00e5 deres hjem. Vi lever godt her, og det er det viktigste, sier mamma Elizabeth mens alle tepper og puter i stuens dagseng er i ferd med \u00e5 gj\u00f8res om til en hytte i stua, designet av husets minste; Ellen Margrete p\u00e5 tre \u00e5r.", "Det er slik det skal v\u00e6re i et levende hjem. Spisestuestoler, hoppestrikk imellom og tepper hengende over; det blir et fint sted \u00e5 leke. Det er barnetegninger p\u00e5 veggene, og ogs\u00e5 maleri malt av husfruen selv. Eller fj\u00f8sfruen, for det er fj\u00f8sfrue Elizabeth begynte \u00e5 kalle seg i juli i \u00e5r. Da flyttet hun og Tove Fenstad inn i det tomme fj\u00f8set p\u00e5 g\u00e5rden Konseptet heter Fruene i fj\u00f8set, og det er alts\u00e5 b\u00e5de butikk, galleri og en liten kaf\u00e9. Det er ogs\u00e5 b\u00e5de nostalgi og trend.", "Uh\u00f8ytidelig butikklokale", "\u2013 Jeg og Tove har det til felles at vi liker \u00e5 skape noe selv. Vi fant tonen gjennom et malekurs, og etter hvert ble som vi ble bedre kjent \u00f8nsket vi ogs\u00e5 \u00e5 skape v\u00e5rt egen arbeidssted sammen, sier Elizabeth og \u00e5pner d\u00f8rene inn til det sjarmerende, ganske fullstappede fj\u00f8set. Her er det mange skatter \u00e5 f\u00e5 kj\u00f8pt, b\u00e5de av kl\u00e6r og ting og tang til huset.", "\u2013 Det meste av det vi selger gjenspeiler v\u00e5r egen stil. Det er nok en litt gammeldags stil, og det er mest norsk og nordisk design, og ogs\u00e5 en del lokalprodusert, sier Tove. Og som fruene selv er det et lokale breddfullt av sjarm og personlighet.", "\u2013 Vi ville ha det uh\u00f8ytidelig, ikke shinet. Dette skal ikke v\u00e6re en hvit butikk, men derimot en artig butikk hvor alle kan f\u00f8le seg hjemme. Uansett om de vil shoppe, bare ta en kopp kaffe eller rett og slett nyte g\u00e5rdens herlige hage, sier Fruene i Fj\u00f8set.", "Det frister \u00e5 gj\u00f8re begge deler."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "250e51a8984130aaca874230eb8c88db1dd70c8b80895485b1dc67241f691309"}, {"field": "createtime", "value": "2017-04-30T16:36:47.000Z"}, {"field": "description", "value": "Elizabeth Br\u00f8dreskift er en av fruene i fj\u00f8set p\u00e5 Stadsbygda. N\u00e5r butikken stenger g\u00e5r hun over tunet, og inn til mann og tre barn i g\u00e5rdshuset p\u00e5 Buheim g\u00e5rd."}, {"field": "dominantimage", "value": "http://www.adressa.no/incoming/article2123696.ece5/ALTERNATES/w980-default/fruen%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02afe5c028b32db05a6540637824f8c736f735d7.jpg?59873974"}, {"field": "dominantthumbnaildimensions", "value": "300x169"}, {"field": "heading", "value": "Fruen p\u00e5 Buheim g\u00e5rd -adressa.no"}, {"field": "id", "value": "02afe5c028b32db05a6540637824f8c736f735d7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["fruen", "g\u00e5rd", "hus", "butikk", "hjem", "stua", "fj\u00f8s"]}, {"field": "kw-entity", "value": ["stadsbygda", "konseptet", "buheim", "gammelstu buhagen", "elizabeth og ebbe", "the world", "ebbe", "ebbe br\u00f8dreskift", "laila", "fruene", "fj\u00f8set", "norgesglassene", "elizabeth og ebbe br\u00f8dreskift"]}, {"field": "kw-location", "value": ["trondheim", "oslo", "roma", "rissa"]}, {"field": "kw-pageclass", "value": "article"}, {"field": "kw-person", "value": ["ellen margrete", "elizabeth br\u00f8dreskift", "tove fenstad", "ellen magrete", "emil johannes", "elena cecilie"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article2123696.ece5/ALTERNATES/w980-default/fruen%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fruen p\u00e5 Buheim g\u00e5rd"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1732917.ece"}, {"field": "pageclass", "value": ["article"]}, {"field": "publishtime", "value": "2011-11-25T11:06:53.000Z"}, {"field": "recs-articleid", "value": "3115840"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-11-25T11:06:53.000Z"}, {"field": "recs-rawtitle", "value": "Fruen p\u00e5 Buheim g\u00e5rd -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Elizabeth Br\u00f8dreskift er en av fruene i fj\u00f8set p\u00e5 Stadsbygda. N\u00e5r butikken stenger g\u00e5r hun over tunet, og inn til mann og tre barn i g\u00e5rdshuset p\u00e5 Buheim g\u00e5rd."}, {"field": "thumbnail", "value": "http://content-thumbnail.cxpublic.com/content/thumbnail200x150/02afe5c028b32db05a6540637824f8c736f735d7.jpg?59873974"}, {"field": "thumbnailfullheightdimensions", "value": "200x4118"}, {"field": "timestamp", "value": "2017-08-06T15:44:52.000Z"}, {"field": "title", "value": "Fruen p\u00e5 Buheim g\u00e5rd"}, {"field": "url", "value": "http://www.adressa.no/forbruker/hjem/article1732917.ece"}, {"field": "urlhash", "value": "02afe5c028b32db05a6540637824f8c736f735d7"}], "score": 0.99335116, "siteId": "9222270286501375973", "id": "02afe5c028b32db05a6540637824f8c736f735d7"}

