{"fields": [{"field": "modifiedtime", "type": "time", "value": "2016-11-30T13:37:33.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "knut okkenhaug"}, {"field": "body", "value": ["Saken oppdateres.", "N\u00e5 er dagb\u00f8kene fra en av de mest betydningsfulle personene i utefrontens kamp for frigj\u00f8ringen av Norge gjort s\u00f8kbare for historikere. De er et sterkt vitnesbyrd om krigens gang, utefrontens indre liv og Leif Tronstads tanker og opplevelser i krigs\u00e5rene.", "I 3. etasje i Riksarkivets eldste magasinbygning p\u00e5 Sognsvann i Oslo trekker arkivaren ut en brun eske fra reol 3B-01665. Innholdet er 13 originaldagb\u00f8ker. Koder og forkortelser i dagb\u00f8kene har til n\u00e5 gjort dem vanskelige \u00e5 lese, selv for garvede krigshistorikere med spesialkompetanse p\u00e5 utefronten. N\u00e5 er b\u00f8kene transkribert og gjort elektronisk s\u00f8kbare for et knippe forskere. Den siste dagboken ble tilgjengelig s\u00e5 sent som i fjor h\u00f8st.", "S\u00f8nnen, Leif Tronstad jr.(70), var med Adresseavisen til Riksarkivet i forrige uke for \u00e5 ta originaldagb\u00f8kene i \u00f8yesyn for f\u00f8rste gang.", "70-\u00e5ringen blar opp p\u00e5 den siste skrevne siden i den lille notisboka med sort skinntrekk. Kun timer f\u00f8r faren stupte p\u00e5 Syrebekkst\u00f8ylen i Rauland i Telemark, skrev han sine siste linjer i dagboka.", "Ordene skrevet med sirlig skj\u00f8nnskrift p\u00e5 gulnet papir skaper n\u00e6rhet til historien - til tross for at det er nesten p\u00e5 dagen 63 \u00e5r siden dramaet utspant seg: Major Leif Tronstad (41) venter trolig p\u00e5 sine menn som hadde med seg en fange. En nazi-lensmann som f\u00e5 timer senere skulle medvirke til Tronstads d\u00f8d.", "Ved Norges Hjemmefrontmuseum i Oslo har leder Arnfinn Moland og forsker Frode F\u00e6r\u00f8y studert dagb\u00f8kene. De vurderer disse som den mest sentrale enkeltkilden til forst\u00e5else av utefronten, med s\u00e6rlig vekt p\u00e5 det \u00e5 sende Kompani Linge-soldater hjem til Norge.", "\u2013 Dagb\u00f8kene gir en dag til dag-skildring fra den mest bestemmende akt\u00f8ren i utefronten - utenom enkelte regjeringsmedlemmer. Tronstad hadde s\u00e5 mange funkjoner, sier Moland. F\u00e6r\u00f8y peker p\u00e5 hans rolle som planlegger av milit\u00e6re operasjoner p\u00e5 norsk jord, han var brobygger mellom norske myndighetspersoner og briter i Storbritannia, han deltok i utdanningen av Linge-folk og ledet arbeidet med \u00e5 forhindre tysk \u00f8deleggelse av norsk industri i krigens sluttfase.", "\u2013 Han hadde en bredde som g\u00e5r utenp\u00e5 alle i utefronten. Samtidig vitner dagb\u00f8kene om at han ikke bare hadde Norge som fokus, men klarte \u00e5 holde seg uhyre godt oppdatert om verdenskrigens gang, sier Arnfinn Moland.", "Leif Tronstad tok doktorgraden i kjemi ved NTH i 1931 og ble utnevnt til professor i teknisk-uorganisk kjemi ved samme sted 1. mai 1936, som en av landets yngste professorer - bare 33 \u00e5r gammel. Mens han studerte til sivilingeni\u00f8r ved NTH noen \u00e5r tidligere, fullf\u00f8rte han milit\u00e6rtjenesten og ble utnevnt til vernepliktig sekondl\u00f8ytnant (fenrik). Ved krigsutbruddet i april 1940, dro han i retning Oslo i den hensikt \u00e5 m\u00f8te til mobilisering. I Oppdal fikk han informasjon om at Oslo var okkupert. Han fattet beslutning om \u00e5 organiserere et forsvar rundt Dovre, der han var godt kjent ettersom familien hadde hytte p\u00e5 Fokstua. Ved hjelp av lokale skytterlag organiserte 37-\u00e5ringen en forsvarslinje ved Hjerkinn. Han skal ogs\u00e5 ha s\u00f8rget for \u00e5 hindre tyskerne i \u00e5 lande med fly p\u00e5 Dovreplat\u00e5et, gjennom \u00e5 br\u00f8yte opp sn\u00f8fonner p\u00e5 vann langs jernbanen. De norske styrkenes retrett fra \u00d8sterdalen over Folldal til Hjerkinn skal ha blitt trygget som f\u00f8lge av dette.", "Professoren dro tilbake til Trondheim og NTH da kampene i S\u00f8r-Norge opph\u00f8rte.", "Tidligere NTH-student Jan Herman Reimers (94) minnes godt Tronstad.", "\u2013 Under studietiden i Trondheim var han professor og jeg student. Men vi ble allikevel gode venner. Ikke sjeldent foreslo han at vi kunne g\u00e5 skiturer, b\u00e5de i Bymarka og i Vassfjellet. Jeg ble ogs\u00e5 innbudt p\u00e5 s\u00f8ndagsmiddager hos familien i Jonsvannsveien, minnes Reimers.", "Etter krigsutbruddet forsto Reimers at motstandsbevegelsen var etablert p\u00e5 NTH, og at Tronstad var sentral i denne. Selv var han ikke lenger fast tilknyttet NTH, men ble engasjert av Tronstad for \u00e5rlige forelesninger om lettmetaller.", "\u2013 Det ble noks\u00e5 raskt klart for meg at Tronstads kontor fungerte som en trykkjele for motstand. Han var nesten litt farlig - han ville v\u00e6re med p\u00e5 nesten alt av illegalt arbeid, b\u00e5de trykking av aviser, organisering og drift av radiosendere, sier Reimers. De to vennene kom begge til London h\u00f8sten 1941.", "Motstandskampen til Leif Tronstad kunne ha endt med p\u00e5gripelse og trolig d\u00f8dsdom allerede tidlig h\u00f8st 1941: Tronstad var tilknyttet den illegale radioagentgruppa Skylark B. Fra januar 1941 hadde stasjonen regul\u00e6r forbindelse med London. Senderen ble gjemt i Bymarka, p\u00e5 nordsiden av Gr\u00e5kallen. Trondhjemmeren og radioagent Haakon S\u00f8rbye (87) i Skylark B forteller om Tronstad:", "\u2013 Han ble kalt \"postbudet\". Tronstad hadde viktige opplysninger om produksjonen av tungtvann p\u00e5 Rjukan som engelskmennene etterspurte. Infoen ble videresendt over radio, sier S\u00f8rbye.", "Tungtvannproduksjon hadde Tronstad god greie p\u00e5, sentral som han var i oppbyggingen av tungtvannsfabrikken p\u00e5 Rjukan i 1930-\u00e5rene. Da tyskerne i september 1941 rullet opp Skylark B og dens radioagenter, ble Tronstad varslet i siste liten.", "Mandag 22. september 1941 forlater Tronstad og familie i all hast Trondheim. De reiser til Oslo med tog. Fra denne dag og frem til hans d\u00f8d 11. mars 1945, f\u00f8rer Tronstad dagbok. Slik starter dagboka:", "Avreise fra Oslo til Trondheim kl. 19.15. Efter A`s arrestasjon (kl. 18.00), forstod jeg at stillingen for mig var uholdbar... Avreisen var spennende. Ventet inngripen fra Gestapo. - Vor 13 \u00e5rs bryllupsdag med alvorlig stemning... Bassa (kona, red.anm) anet faren, og var glad for at reisen var kommet i stand. - Men familie, hus og jordisk gods m\u00e5tte vike for Norges sak.", "Neste dag skal Tronstad fortsette flukten - uten familien. F\u00f8rst over til Sverige, deretter til England.", "23. september 1941 er siste gang familien ser ham. S\u00f8nnen, Leif jr. som da var fire \u00e5r, husker dagen da faren forsvant.", "\u2013 Vi var hos mormor i Sandvika da far forlot oss i all hast. Jeg vet jeg spurte hvor han skulle. Han svarte Notodden. Jeg trodde han var p\u00e5 vei til jobb for Hydro. \u00abDa m\u00e5 du skynde deg, toget st\u00e5r p\u00e5 stasjonen\u00bb, sa jeg til ham. I virkeligheten var han p\u00e5 vei i retning Oslo og videre flukt. Trolig greide han ikke \u00e5 ta ordentlig farvel. Kanskje hadde han en forutanelse om at det ikke ville g\u00e5 s\u00e5 bra, sier Leif Tronstad jr. I dagb\u00f8kene samme dag, 23. september 1941, skriver Leif Tronstad om avskjeden med familien:", "Reiste ut til Sandvika med familien, og tilbragte noen alvorstunge timer sammen med mine kj\u00e6re... Avskjeden var tung, men vissheten om at det ikke var noe valg gjorde beslutningen lettere. Skal aldrig glemme min kone og barna i denne stunden.", "I Universitetsbibliotektes arkiver p\u00e5 Dora i Trondheim er det lagret flere titalls vitenskaplige arbeider som Tronstad har publisert alene eller sammen med andre. 14 av dem omhandler tungtvann. I 30-\u00e5rene jobbet Tronstad som konsulent for Norsk Hydro og var sentral i oppbyggingen av Norsk Hydros tungvannsanlegg p\u00e5 Vemork i Rjukan.", "Nettopp Tronstads kjennskap til tungtvann \u2013 som han i dagboka konsekvent omtaler som saft \u2013 og samarbeidet med trondhjemmeren Jomar Brun, overingeni\u00f8r p\u00e5 Hydroanlegget, skulle bli av stor betydning for sabotasjeaksjonene mot tungtvannsanlegget. Kunnskapen om tungtvann og fabrikken, var ogs\u00e5 en direkte \u00e5rsak til at begge kom over til England. Tronstad ble fl\u00f8yet over fra Sverige 20. oktober 1941. Brun i oktober \u00e5ret etter.", "Tronstad blir etterhvert leder av en avdeling under Forsvarets Overkommando sitt 4. kontor. I denne stillingen avanserte han til major og ledet arbeidet med de milit\u00e6re aksjonene mot norsk industri og skipsfart, noe som ogs\u00e5 resulterte i at han ble sterkt knyttet til Kompani Linge som inspekt\u00f8r.", "En m\u00e5ned etter Brun`s ankomst England, i november 1942, ble det f\u00f8rste fors\u00f8ket p\u00e5 \u00e5 \u00f8delegge tungtvannsanlegget p\u00e5 Vemork igangsatt. Planen var at britiske commandos skulle landsettes p\u00e5 Hardangervidda med glidefly og ta seg ned til anlegget. Det endte katastrofalt. 41 britiske soldater omkom, etter at de to glideflyene og det ene slepeflyet havarerte i Rogaland 19. november 42. De som ikke ble drept i styrten, ble henrettet av tyskerne i etterkant.", "Tronstad omtaler hendelsen i dagboka dagen etter:", "En meget sort dag for oss... De to sm\u00e5fuglene samt en storfugl tapt i d\u00e5rlig v\u00e6r. Alle disse gikk med for \u00e5 redde oss andre fra farer som truer.", "Britene vurderte n\u00e5 \u00e5 \u00f8delegge tungtvannsanlegget gjennom flybombing. Tronstad som p\u00e5 et allerede tidlig tidspunkt hadde vunnet britenes respekt og tillit, advarte sterkt mot bombing. Han foreslo i stedet at en mindre gruppe spesialtrente norske soldater fra Kompani Linge skulle sprenge anlegget gjennom en sabotasjeaksjon. Ved hjelp av tegninger, fotografier og Jomar Bruns innsikt, ble det laget en kopi av tungtvannsanlegget som ble brukt i treningen av soldatene.", "Natt til 28. februar 1943, under ledelse av den 23-\u00e5rige Gunnerside-sjefen fenrik Joachim R\u00f8nneberg, gjennomf\u00f8rer ni Linge-soldater en vellykket sabotasjeaksjon mot tungtvannsfabrikken p\u00e5 Vemork. Deres ekstremt dristige aksjon er filmatisert i \"Kampen om tungtvannet\" (1948) der flere av sabot\u00f8rene spiller seg selv. Den inspirerte ogs\u00e5 den britiske filmen \"Heroes of Telemark\" (1965) med Kirk Douglas i hovedrollen.", "I dagboka 2. mars melder Tronstad om godt nytt:", "Store overskrifter i dag om G-side, med fantastiske beretninger om angrep p\u00e5 Vemork, som utvilsomt m\u00e5 ha v\u00e6rt vellykket fra v\u00e5rt synspunkt. - god virkning her for anerkjennelsen av norsk ytelse og ofre, samt personellets mot og snarr\u00e5dighet og dyktighet! H\u00e5ber bare at lidelsene for de hjemme ikke blir altfor tunge...", "Tyskerne klarte \u00e5 reparere skadene p\u00e5 tungsvannsanlegget langt raskere enn beregnet. Det m\u00e5tte to nye aksjoner til for \u00e5 f\u00e5 satt en definitiv stopp for tyskernes tungtvannsplaner. F\u00f8rst et angrep der over 160 amerikanske bombefly deltok i november 1943, uten at selve tungtvannsanlegget ble skadet. 21 norske sivile ble drept. Etter dette ville tyskerne flytte produksjonsutstyret til hjemlandet. Tre norske sabot\u00f8rer stoppet tyskernes planer ved \u00e5 senke jernbaneferja Hydro med tungtvannet ombord p\u00e5 dypt vann p\u00e5 Tinnsj\u00f8en 20. februar 1944. 14 nordmenn og fire tyskere d\u00f8de.", "Dette var en sabotasjeaksjon Tronstad med tungt hjerte hadde g\u00e5tt med p\u00e5. Men de allierte kunne ikke ta sjansen p\u00e5 at tungtvannetkunne bli avgj\u00f8rende for en eventuell tysk atombombe.", "I tillegg til \u00e5 planlegge sabotasjeaksjoner mot tungsvannsanlegget spilte Tronstad \u2013 gjennom organisering av en avlyttingsgruppe i Telemark \u2013 en viktig rolle i \u00f8deleggelsen av tyskernes produksjonsanlegg for langdistanseraketten V-2.", "I Kompani Linge gjennomf\u00f8rte Tronstad de samme kursene og treningen som soldatene. Av kilder og i dagboka, g\u00e5r det fram at han holder minst den samme fysiske og psykiske standard som de \u00f8vrige spesialsoldatene. For dette ble han respektert og anerkjent blant soldatene som ofte foraktet \u00abskrivebordsoffiserer\u00bb som ikke selv risikerte livet sitt.", "Leif Tronstad hadde gjentatte ganger signalisert at han ville ut i felt, p\u00e5 lik linje med de norske spesialsoldatene. Men han fikk avslag. Han ble vurdert \u00e5 v\u00e6re for verdifull i den allierte krigf\u00f8ringen. H\u00f8sten -44 fikk Tronstad endelig oppfylt \u00f8nsket om \u00e5 delta i aksjoner p\u00e5 norsk jord: Som leder av Sunshine-aksjonen: En milit\u00e6roperasjon med siktem\u00e5l \u00e5 sikre norsk industri og infrastruktur i Telemark mot mulig tysk \u00f8deleggelse i krigens sluttfase. Et oppdrag som skulle koste ham livet.", "Det er sen ettermiddag 11. mars 1945. Inne p\u00e5 fjellet i en seterl\u00f8e i Rauland, Telemark har Kompani Linge-karene Leif Tronstad og Gunnar Syverstad samt motstandsmannen Jon Landsverk avh\u00f8rt den tilfangetatte nazi-lensmannen. I den senere tid har mannen utgjort en trussel mot hjemmefronten samt gruppen av spesialsoldater fra Kompani Linge, ledet av Tronstad som oktober \u00e5ret f\u00f8r har hoppet ut over Hardangervidda i fallskjerm for \u00e5 organisere Operasjon Sunshine.", "Plutselig rives d\u00f8ra i l\u00f8a opp. Mannen som braser inn roper og skyter flere skudd med en pistol. Ett skudd treffer Syverstad i pannen, han segner om med Jon Landsverk under seg. Leif Tronstad kaster seg over inntrengeren. I tumultene klarer nazi-lensmannen \u00e5 bist\u00e5 angriperen - som er hans bror.", "Hva som videre skjer er ikke klarlagt i detalj. Men i den p\u00e5f\u00f8lgende rettssaken dr\u00f8yt to \u00e5r etter, legges det til grunn at lensmannen tildelte Tronstad et slag i bakhodet med en gev\u00e6rkolbe mens broren skj\u00f8t et hodeskudd. Tronstad faller d\u00f8d om. Syverstad lever enn\u00e5 noen timer, men ogs\u00e5 han d\u00f8r. Lensmannen og broren r\u00f8mmer etter tumultene. Landsverk kommer til hektene og f\u00e5r hentet hjelp.", "De to d\u00f8de blir av Milorg-karer dratt p\u00e5 en kjelke, bort til et n\u00e6rliggende vann og senket i sj\u00f8en i et fors\u00f8k p\u00e5 \u00e5 skjule dem for tyskerne. Dagb\u00f8kene og andre personlige eiendeler blir tatt vare p\u00e5. Likene blir funnet av tyskerne dagen etter, tatt opp, avfotografert og brent. To m\u00e5neder senere er krigen slutt...", "Spekulasjonene har siden g\u00e5tt om hvordan de spesialtrente Linge-soldatene kunne bli overrumplet slik de ble. Kanskje finnes et svar mellom linjene i den lille, svarte dagboka. Dagen f\u00f8r Leif Tronstad falt d\u00f8d om i l\u00f8a, skrev han:", "Lang tur i v\u00e5t sn\u00f8 og h\u00e5rd motvind. 50-60 km marsj og kom frem Anton kl. 20.15. Spor etter Stumperuder over alt (norske soldater i tysk tjeneste, red.anm) - br\u00f8t oss inn p\u00e5 hytte p\u00e5 veien.", "Kan tretthet og et \u00f8yeblikks uoppmerksomhet fra Linge-karenes side v\u00e6rt medvirkende til det tragiske utfallet?", "P\u00e5 veteranenes ukentlige fredagsm\u00f8te i Hjemmefrontmuseets lokaler p\u00e5 Akershus festning, m\u00f8ter vi en av legendene i motstandskampen i Norge, Gunnar \u00abKjakan\u00bb S\u00f8nsteby (90). Han minnes godt major Leif Tronstad som han traff da han i perioden mai-oktober 1943 var p\u00e5 treningsleir i Skottland i Norwegian Independent Company No. 1 - det som ble omtalt som Kompani Linge etter sjefen \u2013 Martin Linge som ble drept under M\u00e5l\u00f8yraidet i desember 1941. Tronstad gjorde et uutslettelig inntrykk p\u00e5 storsabot\u00f8ren og lederen av \"Oslogjengen\".", "\u2013\u00bfJeg var en av de som var vanskelig og i opposisjon mot noen av offiserene i Kompani Linge.Tronstad ble sendt fra London for \u00e5 ordne opp i misn\u00f8ye som hadde oppst\u00e5tt i kompaniet. Da jeg m\u00f8tte ham fikk jeg \u00f8yeblikkelig tiltro til han. Vi to snakket sammen i over to timer. Han var veldig sympatisk. Han hadde den egenskapen at han kunne snakke til soldatene i en naturlig, kameratslig tone \u2013selv om han hadde en h\u00f8yere milit\u00e6r rang. Han var rettskaffen, hadde autoritet og virket beroligende p\u00e5 folk. P\u00e5 det tidspunktet visste jeg ikke at kapteinen ville sparke meg ut, og at jeg risikerte \u00e5 ikke f\u00e5 dra tilbake p\u00e5 jobb i Norge. I ettertid har jeg forst\u00e5tt at Tronstad var sentral i forhold til \u00e5 f\u00e5 sendt meg hjem til ytterligere krigsinnsats, sier Gunnar S\u00f8nsteby.", "Blant Riksarkivets hyller blar Leif Tronstad jr. gjennom de gamle dagb\u00f8kene til sin far. Hva tenker han om at farens krigsinnsats resulterte i at han selv vokste opp uten en far?", "\u2013 Det var hans valg \u00e5 engasjere seg som han gjorde. I dagb\u00f8kene fremkommer det at det var et t\u00f8ft valg \u00e5 forlate familien. Jeg er ikke bitter over det faktum at han ikke kom tilbake, sier Leif Tronstad jr.", "Krigslegenden Gunnar S\u00f8nsteby, Norges h\u00f8yest dekorerte borger, f\u00e5r et mildt drag i ansiktet n\u00e5r han omtaler egenskapene til NTH-professoren.", "\u2013 Tronstad gjorde et mektig inntrykk p\u00e5 meg, som den eneste i ledelsen av Kompani Linge. Han var en av gutta, sier S\u00f8nsteby ettertenksomt.", "I den lille sorte dagboka som hviler i hendene til Leif Tronstad jr. skrevet timer f\u00f8r faren ble drept, lyder siste setning:", "11.3-45. \"F\u00f8refald\" - mildveir. Venter hos Anton p\u00e5 gutta."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "f6da41b3e3cf8ea2da4e2ffc7e00f4fbe86efe0f1b44ec63b913e6702ac233f8"}, {"field": "createtime", "value": "2016-12-29T04:55:54.000Z"}, {"field": "description", "value": "Han var hjernen bak tungtvannsaksjonene og bidro til at Hitler tapte kappl\u00f8pet om atombomben. Dagb\u00f8ker kjemiprofessor Leif Tronstad fra Trondheim etterlot seg, gir et unikt innblikk i det indre liv i den norske motstandsbevegelsen."}, {"field": "dominantimage", "value": "http://www.adressa.no/incoming/article1238566.ece5/ALTERNATES/w980-default/tronstad005"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/49d150cbac56f656cd79f5de4f0aafeaac057749.jpg?598c9ed9"}, {"field": "dominantthumbnaildimensions", "value": "300x169"}, {"field": "heading", "value": ["NTH-professoren som sn\u00f8t Hitler for atombomben -adressa.no", "De 13 b\u00f8kene", "Unikt innsyn i utefronten", "Stoppet tyskere med sn\u00f8plog", "Farlig engasjert", "P\u00e5 flukt bryllupsdagen", "Siste farvel", "Kodenavn saft", "Fugler tapt", "Triumf og tragedie", "Avsl\u00f8rte rakettplaner", "\u00d8nsket oppfylt", "D\u00f8dskamp i fjellet", "Brente likene", "Imponerte Kjakan", "Venter p\u00e5 gutta"]}, {"field": "id", "value": "49d150cbac56f656cd79f5de4f0aafeaac057749"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "science"}, {"field": "kw-company", "value": "norsk hydro"}, {"field": "kw-concept", "value": ["dag", "norsk", "norsk industri", "dagbok"]}, {"field": "kw-entity", "value": ["hardangervidda", "gestapo", "\u00f8sterdalen", "dovreplat\u00e5et", "linge", "g-side", "fokstua", "hitler", "skylark b", "vemork", "leif tronstad og gunnar syverstad", "hydroanlegget", "norges hjemmefrontmuseum", "tinnsj\u00f8en", "syverstad", "vor 13", "gunnerside", "riksarkivet", "syrebekkst\u00f8ylen", "vassfjellet", "forsvarets overkommando", "hjerkinn", "milorg", "kjakan", "hjemmefrontmuseets", "skylark b. fra", "norwegian independent company no", "bymarka", "gr\u00e5kallen", "universitetsbibliotektes", "m\u00e5l\u00f8yraidet", "sognsvann", "stumperuder", "adresseavisen", "s\u00f8r-norge", "jonsvannsveien", "operasjon sunshine", "rauland"]}, {"field": "kw-location", "value": ["england", "london", "rogaland", "storbritannia", "oppdal", "akershus", "dovre", "trondheim", "anton", "folldal", "rjukan", "oslo", "skottland", "dora", "notodden", "sverige", "sandvika", "telemark"]}, {"field": "kw-pageclass", "value": "article"}, {"field": "kw-person", "value": ["martin linge", "joachim r\u00f8nneberg", "kirk douglas", "gunnar syverstad", "kompani linge", "haakon s\u00f8rbye", "jon landsverk", "gunnar s\u00f8nsteby", "leif tronstad", "arnfinn moland", "frode f\u00e6r\u00f8y", "jomar brun", "jan herman reimers"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1238566.ece5/ALTERNATES/w980-default/tronstad005"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "NTH-professoren som sn\u00f8t Hitler for atombomben"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/2008/03/14/NTH-professoren-som-sn%C3%B8t-Hitler-for-atombomben-1676562.ece"}, {"field": "pageclass", "value": ["article"]}, {"field": "publishtime", "value": "2008-03-14T06:49:47.000Z"}, {"field": "recs-articleid", "value": "1676562"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-03-14T06:49:47.000Z"}, {"field": "recs-rawtitle", "value": "NTH-professoren som sn\u00f8t Hitler for atombomben -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Han var hjernen bak tungtvannsaksjonene og bidro til at Hitler tapte kappl\u00f8pet om atombomben. Dagb\u00f8ker kjemiprofessor Leif Tronstad fra Trondheim etterlot seg, gir et unikt innblikk i det indre liv i den norske motstandsbevegelsen."}, {"field": "thumbnail", "value": "http://content-thumbnail.cxpublic.com/content/thumbnail200x150/49d150cbac56f656cd79f5de4f0aafeaac057749.jpg?598c9ed9"}, {"field": "thumbnailfullheightdimensions", "value": "200x3047"}, {"field": "timestamp", "value": "2017-08-10T17:58:49.000Z"}, {"field": "title", "value": "NTH-professoren som sn\u00f8t Hitler for atombomben"}, {"field": "url", "value": "http://www.adressa.no/nyheter/trondheim/2008/03/14/NTH-professoren-som-sn%c3%b8t-Hitler-for-atombomben-1676562.ece"}, {"field": "urlhash", "value": "49d150cbac56f656cd79f5de4f0aafeaac057749"}], "score": 0.68295854, "siteId": "9222270286501375973", "id": "49d150cbac56f656cd79f5de4f0aafeaac057749"}

