{"fields": [{"field": "modifiedtime", "type": "time", "value": "2017-01-25T21:44:38.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["samene", "jubileum", "Finnmark", "misjon\u00e6rer"]}, {"field": "author", "value": ["ellen alm", "historiker/f\u00f8rstebibliotekar ntnu un", "gunnerusbiblioteket"]}, {"field": "body", "value": ["Saken oppdateres.", "I NTNU UB Gunnerusbiblioteket finnes en del arkivmateriale som ang\u00e5r ulike sider ved samenes historie, hvorav de eldste manuskripter om samenes tro og levesett fremst\u00e5r som de mest unike. Fra samer selv finnes ingen s\u00e5danne beretninger fra denne tiden, slik at i den grad vi har kunnskap om samenes f\u00f8rkristne kultur, er det gjennom 1700-tallets misjonsvirksomhet. Disse dokumentene var ikke \u00abobjektive\u00bb anskueliggj\u00f8relser, men produsert med et bestemt form\u00e5l: Aktivt \u00e5 f\u00e5 innsyn i den hedenskap misjonen skulle bekjempe \u2013 for \u00e5 angripe den \u00abinnenfra\u00bb, og \u00e5 f\u00e5 kontroll over og skatteinntekter fra et flyktig folkeslag i en tid hvor nasjonalstatens grenser enn\u00e5 var usikre. Presteskapet var statens dedikerte \u00abspydspisser\u00bb i s\u00e5 henseende.", "LES OGS\u00c5: Fortsatt  samer i plenen?", "Noen steder var samene kjent med kristendommen fra katolsk tid og via den ortodokse kirke i Russland, og var slikt sett b\u00e5de kristne og hedenske \u2013 men mest det siste. Ved 1700-tallets begynnelse introduseres pietismen, med vektlegging av vekkelse, inderlig og personlig omvendelse til kristendommen og ideer om misjon blant \u00abde ville folkeslag\u00bb. Den danske monark velsignet p\u00e5 denne tiden misjon i Trankebar i India, hos inuittene p\u00e5 Gr\u00f8nland og hos de norske samene. Trondhjemmeren Thomas von Westen (1682\u20131727) ble utnevnt til \u00e5 lede og organisere samemisjonen i 1716. Fra denne tiden fremst\u00e5r Trondheim som et kraftsenter for den samiske misjon gjennom von Westens etablering av utdanning av samemisjon\u00e6rer.", "LES OGS\u00c5: De tre vise kvinner", "Selv om det samiske folk var kjent i saga- og historieverk allerede fra tidlig middelalder, var den konkrete kunnskapen om samenes antall, utbredelse, levesett og kultur enda et mysterium for den dansk-norske krone.", "Derimot hadde den svenske monark og erkerival langt bedre oversikt og kontroll over \u00absin\u00bb samiske befolkning. Han n\u00f8t med dette fordelen av \u00e5 f\u00e5 skatt leggingen i faste former og gi samer en slags skolegang og ikke minst oppl\u00e6ring i kristendommen.", "For \u00e5 f\u00e5 bedre innsikt i de norske forhold sendte Frederik IV i 1706 den unge teologen Povel Resen (1686 \u2013 1757) p\u00e5 hemmelig oppdrag til Norge for \u00e5 kartlegge samene p\u00e5 svensk og norsk side. N\u00e5r nettopp han fikk dette oppdraget, kan det v\u00e6re fordi han var fra Sn\u00e5sa og kanskje hadde en viss erfaring med samer fra sitt hjemsted.", "LES OGS\u00c5: En skal ikke fornekte seg selv og sin egen identitet", "Omtrent p\u00e5 samme tid virket en annen tr\u00f8nder blant samene i Finnmark. Som en av de f\u00f8rste nordmenn var Isaac Olsen (1680 \u2013 1730) l\u00e6rer for samene i Finnmark i tiden 1703\u20131715. Han hadde l\u00e6rt seg samisk og n\u00f8t stor tillit blant det samiske folk i Finnmark, som innviet ham i deres tro og kultus. Ut fra det innsyn han fikk, rapporterte han til styresmaktene og utarbeidet lister over samenes hellige offersteder \u2013 som siden ble destruert. Dette ble naturlig nok opplevd som et enormt svik blant samene som truet med \u00e5 sl\u00e5 ham i hjel og \u00abgande\u00bb ulykker p\u00e5 ham, og hans tid i Finnmark var med dette over. Olsen kom deretter til \u00e5 samarbeide tett med von Westen i Trondheim.", "Olsen er forfatteren bak et av de f\u00f8rste kildeskrifter om samene, som lyder tittelen \u00abLappernes Vildfarelser og Overtro\u00bb (1717). Det handler om samenes religionsut\u00f8velse i \u00d8st-Finnmark basert p\u00e5 hva Olsen selv hadde sett og h\u00f8rt blant samene. Olsens unike manuskript finnes i Gunnerusbiblioteket.", "LES OGS\u00c5: Nasjonens eldste s\u00e5r", "Det var rektor i Troms\u00f8 Just Qvigstad som tilfeldigvis fikk nyss om manuskriptet ved en reise i Tr\u00f8ndelag i 1897. Det var da i g\u00e5rdbruker E. M. Aunes eie p\u00e5 Kolvereid. I 1906 ble det kj\u00f8pt inn til DKNVS bibliotek.", "Thomas von Westen selv forfattet flere skrifter om samene fra sitt arbeid i misjonens tjeneste, hvorav de fleste originalmanuskripter har g\u00e5tt tapt. En god del av von Westens tanker og nedtegnelser er likevel bevart gjennom andre misjon\u00e6rers arbeider. I Gunnerusbiblioteket finnes dog en del brev fra von Westens h\u00e5nd, som ble skjenket biblioteket sist i 1850-\u00e5rene av rektor og ordf\u00f8rer i Trondheim Carl A. M\u00fcller (1818-1893).", "Nok et manuskript av adskillig betydning er det s\u00e5kalte \u00abN\u00e6r\u00f8ymanuskriptet\u00bb (1723) av bergenseren Johan Randulf (1686-1735). Han var sogneprest i N\u00e6r\u00f8y og prost i Namdalen i \u00e5rene 1718\u20131727. Hans kjennskap til samene var hentet fra omgang med samer i hans eget prosti, og gjennom samtaler med von Westen og hans ledsager Jens Kildal (misjon\u00e6r i Salten fra 1721).", "P\u00e5 deres misjonsreise nordover i 1723 var Randulf vertskap for dem p\u00e5 sin presteg\u00e5rd p\u00e5 N\u00e6r\u00f8ya. Her samlet de en del s\u00f8rsamer for \u00e5 strengt forh\u00f8re dem om deres avgudsdyrkelse, samle inn runebommer og omvende dem til kristendommen. Samme \u00e5r forfattet Randulf sitt manuskript, som tar for seg samenes hedenskap og overtro i sitt distrikt. Sist men ikke minst b\u00f8r nevnes finnmarkmisjon\u00e6r Knud Leems manuskript \u00abBeskrivelse over Finmarkens lapper\u00bb, forfattet ca. 1750, men f\u00f8rst trykt i 1767 (dansk/latin), i 1771 p\u00e5 tysk og i 1808 p\u00e5 engelsk.", "I verket forteller Leem om samenes liv og religion p\u00e5 en mer n\u00f8ktern og optimistisk m\u00e5te enn sine forgjengere. Leems \u00abBeskrivelse\u00bb betegnes fortsatt som et av de viktigste etnografiske kildeskrifter om samene.", "De nevnte manuskripter finnes alle i trykt form, slik at leseren slipper streve med den gamle gotiske skrift. Originalmanuskriptene gir likevel en besn\u00e6rende tidskoloritt og er grunnlaget for den kunnskap vi besitter om den gamle samiske levem\u00e5te.", "LES OGS\u00c5: - Dette er en gave til barna v\u00e5re", "LES OGS\u00c5: Trondheim kan f\u00e5 samisk barnehagetilbud", "Samtidig representerer de starten p\u00e5 de norske samers elendighetshistorie, med etterf\u00f8lgende fornorskingspolitikk, stigmatisering, tap av spr\u00e5k, kultur og r\u00e5derett over land og vann. Dette er problemomr\u00e5der som fortsatt diskuteres."]}, {"field": "category0", "value": "meninger"}, {"field": "contenthash", "value": "808b4f8d7d3f5fc0ec509dd5f66d45548a5eca7214b795e0a92260e82ea95ac1"}, {"field": "createtime", "value": "2017-01-25T21:49:19.000Z"}, {"field": "description", "value": "V\u00e5r kunnskap om samenes f\u00f8rkristne kultur er i stor grad hentet fra 1700-tallets misjonsvirksomhet."}, {"field": "dominantimage", "value": "http://www.adressa.no/meninger/article14112758.ece/7urnkd/ALTERNATES/w980-default/bilde%20manuskript%20Isak%20Olsen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6c2dcc405fd2b80f1bfc0ef7d812b150476eacc9.jpg?5977b170"}, {"field": "dominantthumbnaildimensions", "value": "300x169"}, {"field": "heading", "value": "Misjon\u00e6rene rapporterte om samenes tro til kongen -adressa.no"}, {"field": "id", "value": "6c2dcc405fd2b80f1bfc0ef7d812b150476eacc9"}, {"field": "keyword", "value": ["samene", "jubileum", "Finnmark", "misjon\u00e6rer"]}, {"field": "keywords", "value": "samene,jubileum,Finnmark,misjon\u00e6rer"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["samenes tro", "samenes", "samenes f\u00f8rkristne kultur", "f\u00f8rkristne kultur", "samene", "manuskript", "samenes f\u00f8rkristne", "1700-tallets misjonsvirksomhet"]}, {"field": "kw-entity", "value": ["e. m. aunes", "lappernes vildfarelser", "lappernes vildfarelser og overtro", "trankebar", "trondheim carl", "n\u00e6r\u00f8ymanuskriptet", "finmarkens", "gunnerusbiblioteket", "westen", "troms\u00f8 just qvigstad", "namdalen", "n\u00e6r\u00f8ya", "\u00f8st-finnmark", "povel resen", "beskrivelse"]}, {"field": "kw-location", "value": ["sn\u00e5sa", "n\u00e6r\u00f8y", "salten", "tr\u00f8ndelag", "kolvereid", "finnmark", "india", "russland", "gr\u00f8nland", "norge"]}, {"field": "kw-pageclass", "value": "article"}, {"field": "kw-person", "value": ["johan randulf", "jens kildal", "thomas von westen", "isaac olsen", "knud leems", "frederik iv", "trondheim carl a. m\u00fcller"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article14112758.ece/7urnkd/ALTERNATES/w980-default/bilde%20manuskript%20Isak%20Olsen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Misjon\u00e6rene rapporterte om samenes tro til kongen"}, {"field": "og-type", "value": "article"}, {"field": "og-url", "value": "http://www.adressa.no/meninger/2017/01/25/Misjon%C3%A6rene-rapporterte-om-samenes-tro-til-kongen-14112760.ece"}, {"field": "pageclass", "value": ["article"]}, {"field": "publishtime", "value": "2017-01-25T21:44:38.000Z"}, {"field": "recs-articleid", "value": "14112760"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2017-01-25T21:44:38.000Z"}, {"field": "recs-rawtitle", "value": "Misjon\u00e6rene rapporterte om samenes tro til kongen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "V\u00e5r kunnskap om samenes f\u00f8rkristne kultur er i stor grad hentet fra 1700-tallets misjonsvirksomhet."}, {"field": "thumbnail", "value": "http://content-thumbnail.cxpublic.com/content/thumbnail200x150/6c2dcc405fd2b80f1bfc0ef7d812b150476eacc9.jpg?5977b170"}, {"field": "thumbnailfullheightdimensions", "value": "200x1940"}, {"field": "timestamp", "value": "2017-07-25T21:00:32.000Z"}, {"field": "title", "value": "Samene truet med \u00e5 drepe misjon\u00e6ren. Les hvorfor."}, {"field": "url", "value": "http://www.adressa.no/meninger/2017/01/25/Misjon%c3%a6rene-rapporterte-om-samenes-tro-til-kongen-14112760.ece"}, {"field": "urlhash", "value": "6c2dcc405fd2b80f1bfc0ef7d812b150476eacc9"}], "score": 1.0578027, "siteId": "9222270286501375973", "id": "6c2dcc405fd2b80f1bfc0ef7d812b150476eacc9"}

