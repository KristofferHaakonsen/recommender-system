{"fields": [{"field": "modifiedtime", "type": "time", "value": "2017-03-08T19:43:12.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oslo", "X-games", "Snowboard", "TV 2"]}, {"field": "author", "value": ["kurt. b.m. haugli", "mette bugge"]}, {"field": "body", "value": ["Saken oppdateres.", "Torsdag er X Games p\u00e5 Hafjell ordentlig i gang. Det er et dr\u00f8yt \u00e5r siden ski- og brettfesten var i Oslo.", "N\u00e5 har Aftenposten kikket n\u00e6rmere p\u00e5 hvordan pengene i Oslo ble brukt.", "Bakken var spektakul\u00e6r, hoppene h\u00f8ye og akrobatiske, publikum koste seg. X Games i Oslo ble et vinterparty. Etter fem dager var det over. Regningen kom p\u00e5 34,5 millioner kroner etter at kommunen, etter flere forhandlingsrunder, n\u00e5 f\u00e5r tilbakebetalt overskuddet p\u00e5 7,5 millioner kroner.", "Det var det forrige byr\u00e5det (H, KrF og V) som bevilget 42 millioner kroner til en fire dager lang fest i byen. Det var Oslos innbyggere som betalte kalaset. Dagens byr\u00e5d (Ap, MPG og SV) mener at det ble vel dyrt.", "Aftenposten har sett gjennom regnskapet for X Games i Oslo. Slik ble litt av pengene brukt:", "Oslo fikk et idrettsanlegg som kostet over 12 millioner kroner og som hadde en varighet p\u00e5 fire-fem dager. Knapt noen av byens innbyggere fikk sjansen til \u00e5 pr\u00f8ve Big Air-stillaset f\u00f8r det var revet.", "Rundt \u00e9n million kroner ble brukt til gratis mat for dem som jobbet med arrangementet.", "Ut\u00f8verne reiste fra byen med fem millioner i pengepremier som ble regnskapsf\u00f8rt p\u00e5 kostnadsbudsjettet. Dette budsjettet ble avregnet mot det kommunale tilskuddet p\u00e5 42 mill. kr", "Det ble brukt nesten 900.000 kroner p\u00e5 \u00e5 pynte arenaen med X Games-logoer.", "Det ble brukt 330.000 kroner som er regnskapsf\u00f8rt som leiebiler.", "SAHR Productions som var teknisk arrang\u00f8r for arrangementet, fikk et honorar p\u00e5 to millioner kroner . Samtidig var to av dem som ble l\u00f8nnet av X Games Norge (daglig leder Henning Andersen og hans kone Hilde Rasch som var arrangementsansvarlig) med tilsammen 1,54 millioner kroner, ogs\u00e5 medeiere i SAHR Productions.", "Inntektene fra arrangementet (billetter, sponsorer, etc.) var p\u00e5 6,7 millioner kroner. Utgiftene var p\u00e5 41,4 millioner kroner.", "\u2013 N\u00e5r vi bruker store penger p\u00e5 arrangementer, s\u00e5 b\u00f8r vi vite hva som st\u00e5r igjen og at det er positive ringvirkninger for breddeidretten. Som forvaltere av fellesskapets penger m\u00e5 vi ogs\u00e5 stille tydelige vilk\u00e5r. Det forrige byr\u00e5det stilte altfor f\u00e5 vilk\u00e5r for tilskuddet til X Games i 2016, men det er lite vi kan gj\u00f8re med det i ettertid, sier leder for kultur og oppvekst i Oslos byr\u00e5d, Rina Mariann Hansen (Ap).", "TV 2 som eier X Games Norge, vil ikke kommentere konkrete budsjettposter. Utviklingssjef i TV 2, Ola Gr\u00e5berg, svarer slik i en e-post:", "\u2013 Arrangementet ble levert i henhold til planene og under budsjett. Budsjettet var godkjent av kommunen og ligger offentlig tilgjengelig. Det kommersielle overskuddet p\u00e5 mer enn syv millioner kroner er n\u00e5 tilbakef\u00f8rt til kommunen i tr\u00e5d med vilk\u00e5rene for tildelingen. For \u00f8vrig kommenterer vi ikke detaljene i budsjettet.", "Derfor vil han heller ikke kommentere det faktum at daglig leder Henning Andersen og hans kone Hilde Rasch (arrangementsansvarlig) hadde tilsammen 1,56 millioner kroner i l\u00f8nn fra X Games Norge samtidig som de er deleiere i SAHR Productions. SAHR hadde ansvaret for den tekniske gjennomf\u00f8ringen av arrangementet og fikk et honorar p\u00e5 2 millioner kroner. Henning Andersen har gjennom SAHR v\u00e6rt med p\u00e5 \u00e5 arrangere Arctic Challenge og han var leder av Snowboard-VM i Oslo i 2012. Snowboardlegenden Terje Haakonsen eier 25 prosent av SAHR.", "Kulturbyr\u00e5d Hansen reagerer p\u00e5 dette.", "\u2013 Det er for eksempel ikke innafor \u00e5 gi seg selv s\u00e5 god l\u00f8nn pluss et honorar p\u00e5 to millioner med skattebetalernes penger, eller at pengepremier dekkes av fellesskapets penger p\u00e5 denne m\u00e5ten.", "Det ble ingen ny snowboard- og skifest i Oslo denne vinteren. Det ble aldri noen enighet mellom X Games Norge, som eies av TV 2, og Oslo kommune om et nytt arrangement i hovedstaden. Derfor er festen flyttet til Hafjell den kommende langhelgen.", "Selve X Games-konseptet eies av det amerikanske medieselskapet ESPN, som igjen er eid av Disney-konsernet.", "I Hafjell blir det en nedskalert versjon av det spektakul\u00e6re showet som ble vist frem i Oslo. Det er det n\u00f8dt til \u00e5 bli. Denne gangen er det ikke Oslo kommune som betaler festen sammen med Kulturdepartementet. Det er gitt 18 millioner kroner i tilskudd til X Games i 2017-utgaven. Oslo kommune bevilget 42 millioner til fire dager med fest.", "Til sammenligning gikk VM i skiskyting i Holmenkollen i 2016 over tilsammen 10 dager og fikk et tilskudd fra Oslo kommune p\u00e5 22 millioner kroner. I tillegg til den direkte bevilgningen ble det brukt 175 millioner kroner p\u00e5 opprusting av anlegget i Holmenkollen i forkant av dette mesterskapet. Andelen av driftsbudsjettet som er kommunalt bevilget, blir derfor betydelig lavere enn for X Games.", "Skiskytter-VMs driftsregnskap viser en omsetning p\u00e5 113 millioner kroner. Dette regnskapet inkluderer ogs\u00e5 det tre dager lange pr\u00f8ve-VM som gikk som en vanlig verdenscuphelg \u00e5ret f\u00f8r, i mars 2015.", "Overskuddet ble p\u00e5 13 millioner som ble fordelt til forskjellige idrettsform\u00e5l.", "VM i skiskyting hadde ingen utgifter til premiepenger til l\u00f8perne. Dette ble dekket av Det internasjonale skiskytterforbundet (IBU).", "Utgiftene til provisorier, alts\u00e5 deler av anlegget som kun ble bygd opp for anledningen, var p\u00e5 16 millioner kroner.", "Utgiftene til branding, pynting av anlegget i VM-logoer og drakt, l\u00e5 p\u00e5 1,5 millioner kroner og er en del av de 16 millioner kronene som ble brukt til provisorier.", "VM i skiskyting hadde i hele perioden (2014 til august 2016) l\u00f8nnsutgifter p\u00e5 16,5 millioner kroner.", "VM i skiskyting har ingen oversikt over hvilke bel\u00f8p som ble brukt p\u00e5 gratis mat (catering) i l\u00f8pet av VM ettersom det er fordelt p\u00e5 flere budsjetter.", "X Games i Norge er en avlegger av X Games som har sin opprinnelse i USA. Aspen i Colorado har v\u00e6rt vertskap for lekene i en \u00e5rrekke. Deres tilskudd til X Games har v\u00e6rt langt mer moderate. N\u00e5 er Aspen en liten by med knapt 8000 innbyggere og de bevilget 125.000 offentlige dollar (rundt en million kroner) \u00e5rlig i 2013 og 2014 til arrangementet i egen by.", "Whistler nord for Vancouver har ogs\u00e5 h\u00e5pet p\u00e5 \u00e5 kunne arrangere et lignende spin-off X Games i Canada som det ble arrangert i Oslo i 2016. Bystyret i Whistler lovet \u00e5 bevilge 250.000 dollar \u00e5rlig i tre \u00e5r dersom de fikk arrangementet. Det vil si et offentlig tilskudd p\u00e5 rundt to millioner kroner \u00e5rlig.", "Det uavhengige analyseselskapet Menon Economics har gjort en vurdering av effekten X Games hadde b\u00e5de \u00f8konomisk og omd\u00f8mmemessig. Rapporten er skrevet p\u00e5 oppdrag fra teknisk arrang\u00f8r SAHR Productions. Deres konklusjon er klar:", "\u2013 Oslo som by f\u00e5r mye igjen for de 42 millioner kroner som er investert opp mot lignende investeringer. De mener at den kommersielle verdien av Oslo-reklamen som ble bakt inn i TV-sendingene hadde en verdi p\u00e5 tre millioner kroner i Norge. I tillegg blir det lagt vekt p\u00e5 stor omtale av arrangementet p\u00e5 sosiale medier og i nye digitale plattformer.", "Det blir ogs\u00e5 sl\u00e5tt fast at meromsetningen for reiselivet i Oslo var p\u00e5 15 millioner kroner og at tilfredsheten blant publikum var meget stor.", "\u2013 Det er veldig trist at det nye byr\u00e5det ikke s\u00e5 verdien av \u00e5 videref\u00f8re arrangementet i hovedstaden, sier Venstres Hallstein Bjercke, som var byr\u00e5d da det ble bestemt at Oslo skulle bevilge penger til arrangementet i fjor.", "Han sier at dav\u00e6rende byr\u00e5d m\u00e5tte handle raskt, ellers ville X Games g\u00e5tt ut av landet. Derfor ble muligheten til \u00e5 vise frem Oslo grepet begj\u00e6rlig kort tid etter at det ble nei til OL. M\u00e5let med OL var ogs\u00e5 \u00e5 f\u00e5 hovedstaden mer p\u00e5 kartet.", "\u2013 Men \u00e5 bruke 17 millioner kroner p\u00e5 et stillas med f\u00e5 dagers varighet, er ikke det feilbruk av fellesmidlene?", "\u2013 Nei, selv om det \u00e5 gj\u00f8re noe slikt \u00e9n gang ikke har noen stor effekt. Ved \u00e5 etablere det og arrangere hvert eneste \u00e5r, ville vi f\u00e5tt vist frem Oslo og en ny side av hovedstaden. Ved \u00e5 lage et h\u00f8yt hopp i T\u00f8yenparken, med byens skyline i bakgrunnen, ga det en meget god profilering. Vi n\u00e5dde en halv milliard mennesker.", "\u2013 Hvordan skulle man forsvart \u00e5 bruke s\u00e5 mange millioner de neste \u00e5rene ogs\u00e5?", "\u2013 Det ville ikke blitt den samme summen. Kanskje 30 neste gang og deretter 20 og 10 de neste \u00e5rene. P\u00e5 sikt ville X Games blitt selvfinansierende. Da ville det definitivt blitt en god investering.", "\u2013 Men uansett m\u00e5 du vel v\u00e6re enig i at det er mange penger hvis man ser det opp mot hva idretten kunne f\u00e5tt for en slik sum?", "\u2013 For idretten er det mange penger, men vi har aldri hatt et internasjonalt arrangement av den st\u00f8rrelsen i Oslo som har kostet det offentlige s\u00e5 lite penger. Og siden m\u00e5let var \u00e5 profilere hovedstaden s\u00e5 er det mindre penger enn det Innovasjon Norge har brukt p\u00e5 boards i London. Og dette mener jeg ga mye st\u00f8rre utbytte.", "\u2013 Er det noe du ville gjort annerledes?", "\u2013 Det er helt sikker noe som kunne forbedres. N\u00e5 er jeg bare glad for at regjeringen og samarbeidspartiene s\u00e5 verdien av \u00e5 videref\u00f8re X-Games i Hafjell. Og jeg \u00f8nsker virkelig lykke til med arrangementet, sier Bjercke, som n\u00e5 er bystyremedlem."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "3f3d8d8a431076055842f1687dabdad5112e7c6e31ce2efe33899a984b5d2921"}, {"field": "createtime", "value": "2017-03-08T19:52:01.000Z"}, {"field": "description", "value": "Mens Oslo kommune har sm\u00e5kranglet om hvordan de skal bruke overskuddet fra X Games i fjor, kan de fort glemme at det i realiteten handler om bruk av flere titalls millioner av byens penger."}, {"field": "heading", "value": ["Denne Oslo-bakken kostet 12 millioner. Den ble brukt i fire-fem dager. -adressa.no", "12 millioner kroner til stillas", "Lederl\u00f8nninger", "Staten er ny st\u00f8ttespiller", "Mindre tilskudd, st\u00f8rre budsjett", "Amerikansk konsept", "Positiv rapport", "Feil \u00e5 droppe X Games i hovedstaden"]}, {"field": "id", "value": "5d4eb4310bf07f7f03b6115b0c84e4744823e303"}, {"field": "keyword", "value": ["Oslo", "X-games", "Snowboard", "TV 2"]}, {"field": "keywords", "value": "Oslo,X-games,Snowboard,TV 2"}, {"field": "kw-category", "value": ["100sport", "vintersport"]}, {"field": "kw-company", "value": "disney"}, {"field": "kw-concept", "value": ["million kroner", "million", "kroner"]}, {"field": "kw-entity", "value": ["big air", "aftenposten", "holmenkollen", "l. m\u00e5let", "arctic challenge", "games norge", "menon economics", "venstres hallstein bjercke", "hafjell", "innovasjon norge", "productions", "krf", "kulturdepartementet", "snowboard", "t\u00f8yenparken"]}, {"field": "kw-location", "value": ["vancouver", "london", "oslo", "canada", "whistler", "norge", "colorado"]}, {"field": "kw-pageclass", "value": "article"}, {"field": "kw-person", "value": ["terje haakonsen", "ola gr\u00e5berg", "henning andersen", "a. aspen", "hilde rasch", "rina mariann hansen"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/f4df4a67-da15-4da2-be0c-cc22e7d5b38f?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Denne Oslo-bakken kostet 12 millioner. Den ble brukt i fire-fem dager."}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Denne-Oslo-bakken-kostet-12-millioner-Den-ble-brukt-i-fire-fem-dager-229740b.html"}, {"field": "pageclass", "value": ["article"]}, {"field": "publishtime", "value": "2017-03-08T19:43:12.000Z"}, {"field": "recs-articleid", "value": "229740"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2017-03-08T19:43:12.000Z"}, {"field": "recs-rawtitle", "value": "Denne Oslo-bakken kostet 12 millioner. Den ble brukt i fire-fem dager. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Mens Oslo kommune har sm\u00e5kranglet om hvordan de skal bruke overskuddet fra X Games i fjor, kan de fort glemme at det i realiteten handler om bruk av flere titalls millioner av byens penger."}, {"field": "thumbnail", "value": "http://content-thumbnail.cxpublic.com/content/thumbnail200x150/5d4eb4310bf07f7f03b6115b0c84e4744823e303.jpg?5966cca8"}, {"field": "thumbnailfullheightdimensions", "value": "200x2308"}, {"field": "timestamp", "value": "2017-07-13T01:28:08.000Z"}, {"field": "title", "value": "Denne Oslo-bakken kostet 12 millioner. Den ble brukt i fire-fem dager."}, {"field": "url", "value": "http://www.adressa.no/100Sport/vintersport/Denne-Oslo-bakken-kostet-12-millioner-Den-ble-brukt-i-fire-fem-dager-229740b.html"}, {"field": "urlhash", "value": "5d4eb4310bf07f7f03b6115b0c84e4744823e303"}], "score": 0.751758, "siteId": "9222270286501375973", "id": "5d4eb4310bf07f7f03b6115b0c84e4744823e303"}

