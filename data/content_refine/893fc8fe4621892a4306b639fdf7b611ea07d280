{"fields": [{"field": "modifiedtime", "type": "time", "value": "2016-02-19T10:22:20.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Lade skole", "Lade", "Trondheim"]}, {"field": "author", "value": "hilde skjesol"}, {"field": "body", "value": ["Saken oppdateres.", "N\u00e5r skolen starter etter vinterferien, skjer det ved tidligere Ringve videreg\u00e5ende skole. Det markeres med at 510 elever og 40 ansatte marsjerer bak skolekorpset i et lite 17. mai-tog fra Lade til Ringve.", "- Vi \u00f8nsker oss en verdig avskjed med skolen, sier rektor Bente Moholt.", "P\u00e5 skoleeiendommen ved Lade kirke ligger bygningene str\u00f8dd. Etter hvert som skolen har vokst og muggsoppen har herjet, har midlertidige brakker kommet til. De siste \u00e5rene har Lade skole best\u00e5tt av tre paviljonger og tre eldre hus. Hovedbygget som ligger i bakkant er det mest slitne, her har det v\u00e6rt undervisning siden 1954. Malingen flasser, det er hull i tak og vegger, og n\u00e5 n\u00e5r det meste er tatt ned fra veggene, kan ingen v\u00e6re i tvil om behovet for ny skole p\u00e5 Lade.", "- Vi er veldig glade for at det n\u00e5 endelig skjer noe. Det har v\u00e6rt en anstrengende periode frem til ny skole, og det er veldig mye som har v\u00e6rt diskutert. N\u00e5 ser vi frem til \u00e5 flytte til Ringve, og s\u00e5 gleder vi oss til nyskolen st\u00e5r ferdig, sier Moholt.", "LES OGS\u00c5: Dr\u00f8mmelandet p\u00e5 Ladestien", "I en trapp i hovedbygget sitter \u00e5tte elever i 7. trinn og sm\u00e5depper. De siste dagene har det g\u00e5tt opp for dem at skolen de har s\u00e5 mange gode minner fra, skal jevnes med jorda. Her har de selv g\u00e5tt i sju \u00e5r, og foreldre, tanter og onkler har ogs\u00e5 g\u00e5tt her.", "- Og mormor har v\u00e6rt l\u00e6rer her, forteller Ragnhild.", "De er rett og slett litt lei seg:", "- Det fine med Lade er at det er s\u00e5 god plass her, og det er s\u00e5 mange sm\u00e5 rom. Du kan gjemme deg bort. Og s\u00e5 er det alltid noe \u00e5 finne p\u00e5 her, sier Henrikke.", "En dag gikk de til rektors kontor, og sa at de egentlig ikke \u00f8nsket at skolen skulle rives, fordi skolen var s\u00e5 full av gode minner.", "- Men da kom vi p\u00e5 at vi kunne lage en film. S\u00e5 n\u00e5 har vi filmet alle rommene p\u00e5 skolen, forteller Henrikke.", "- En tr\u00f8stefilm?", "- Ja, smiler hun.", "- Men det er kanskje ikke alt dere vil savne?", "- Det er masse hull i vegger og tak. Og gardinene er s\u00e5 stygge. No design. Det er dusjer som ikke funker, og s\u00e5 er vannet s\u00e5 kaldt, ramser de opp.", "Inne i klasserommet til femte gir l\u00e6rer Hanne Gundersen instrukser til elevene: P\u00e5 eskene skal det st\u00e5 fra 5. trinn til N204. S\u00e5 gyver elevene l\u00f8s p\u00e5 veggene og skapene. Alt skal bort.", "Simen balanserer en pappeske p\u00e5 hodet, og smiler n\u00e5r vi sp\u00f8r om han gleder seg til \u00e5 g\u00e5 p\u00e5 Ringve. Han synes det verste med gammelskolen er lukten fra vasken.", "- Men det blir sikkert litt rart \u00e5 se at skolen rives, sier han.", "Alle de permanente byggene skal rives, mens paviljongene blir flyttet til andre skoler. Rivingen starter etter p\u00e5ske.", "- Det fine er at vi kan v\u00e6re p\u00e5 Lade ogs\u00e5 i byggetiden. Fra Ringve kan vi se hit, og vi kan f\u00f8lge byggeprosessen, p\u00e5peker Moholt.", "Hun og staben har hatt hektiske dager de siste ukene: De har ryddet, kastet og pakket. Det meste blir tatt med til Ringve, men foreldrene p\u00e5 7. trinn har ogs\u00e5 f\u00e5tt mange godbiter til sitt loppemarked.", "Det var i 2012 bystyret gjorde det f\u00f8rste vedtaket som ga l\u00f8fter om en ny skole p\u00e5 Lade. Ett \u00e5r senere vedtok oppvekstkomiteen en investeringsliste som viste hvilke skolebygg som skulle prioriteres frem til 2025. Da hadde Lade sammen med ni andre skoler havnet p\u00e5 r\u00f8dlista over skolebygg som hadde store investeringsbehov, og Lade ble derfor prioritert.", "Gunnell Fottland som da var FAU-leder, gledet seg: \u2013 Det er en hel generasjon p\u00e5 Lade som har jobbet for \u00e5 f\u00e5 ny skole, uttalte hun.", "Byggingen ble imidlertid utsatt i ett \u00e5r, fordi mye m\u00e5tte avklares fra kommunens side. For ett \u00e5r siden gjorde formannskapet det endelige vedtaket om nyskolen som skal ha plass til 700 elever. Skolen som er en av de f\u00e5 kombinerte barne- og ungdomsskolene i byen, skal fortsatt fungere som 1-10-skole, men planen er at det etter hvert skal bygges en ny ungdomsskole i omr\u00e5det. Da vil Lade skole blir en ren barneskole, og slik ha mulighet til \u00e5 ta unna den forventede elevtallsveksten i omr\u00e5det.", "Den nye skolen som ogs\u00e5 inneholder ny idrettshall, skal st\u00e5 klar til skolestart i 2018. Kostnadsrammen er satt til 370 millioner kroner.", "LES OGS\u00c5: Beholder aulaen i Lade skole", "Matpakketegneren St\u00e5le Gerhardsen er en av kunstnerne som er plukket ut til \u00e5 bidra med utsmykningen av nye Lade skole.", "- Dette er en milep\u00e6l for meg. Jeg har lenge hatt lyst til \u00e5 gj\u00f8re kunst i det offentlige rom, men har s\u00e5 langt ikke f\u00e5tt innpass. S\u00e5 da de ringte meg og spurte om jeg ville bidra, s\u00e5 havnet jeg i den syvende himmel, sier Gerhardsen.", "Han jobber til vanlig som art director i et reklamebyr\u00e5 i Trondheim, og den kunstneriske produksjonen skjer p\u00e5 fritiden. Han er av mange kjent som matpakketegner, for tegningene p\u00e5 datterens matpakke har v\u00e6rt en hit p\u00e5 sosiale medier. Men produksjonen er langt mer omfattende, og nylig stilte han ut sine samlede verker p\u00e5 Galleri SG i Trondheim.", "- Jeg har ikke den formelle kunstutdanningen, s\u00e5 det at jeg f\u00e5r v\u00e6re med \u00e5 gj\u00f8re noe i det offentlige rom, er en stor anerkjennelse for meg, sier Gerhardsen.", "Totalt er det satt av fire millioner kroner til innend\u00f8rs og utend\u00f8rs utsmykning ved nye Lade skole. Dette inneb\u00e6rer blant annet en liten park. Oppdraget skal deles av flere, og nylig ble det kjent at 17 kunstnere er med i konkurransen om oppdraget. Gerhardsen er imidlertid \u00e9n av to som er sikret \u00e5 f\u00e5 bidra. If\u00f8lge konsulent Kjersti Berg var \u00e9n av grunnene til at Gerhardsen ble plukket ut, at skolen selv \u00f8nsket hans bidrag.", "- Det er jo superkult, sier han som selv har datteren Eira i andre klasse p\u00e5 Lade skole, og en s\u00f8nn som etter hvert skal begynne p\u00e5 skolen. I tillegg har han en sterk Lade-tilknytning selv:", "- Hele familien min og konas familie er fra Lade, forteller han.", "- Jeg har bare \u00e9n regel, og det er at tegningene m\u00e5 lages om morgenen, ikke kvelden i forveien, fortalte Gerhardsen til Adresseavisen da vi intervjuet han om matpakketegningene.", "- Vil vi f\u00e5 se matpakketegninger p\u00e5 nyskolen?", "- Kanskje ikke akkurat det, men tanken og feelingen bak dem kan dukke opp. Jeg har noen ideer. Jeg har lyst til at dette skal v\u00e6re noe som er artig for barna, og gi barna en opplevelse. Men hva jeg ender opp med, vet jeg ikke. Det kan godt v\u00e6re at det blir noe p\u00e5 listverket, eller noe p\u00e5 do, sier han.", "Ulrika Wallin i r\u00e5dmannens stab i kommunen sier at det er satt av ekstra midler til utsmykning p\u00e5 Lade skole, p\u00e5 grunn av skolens beliggenhet.", "- Vi har et spesielt uteomr\u00e5de som ligger i n\u00e6rheten av Lade kirke og Lade g\u00e5rd. Det krever gode kunstverk, og derfor har vi satt av ekstra midler til \u00e5 jobbe grundig med dette, sier Wallin."]}, {"field": "category0", "value": "pluss"}, {"field": "contenthash", "value": "7f2cabf23887497423d908599f84dc102f667fbb195b788ba7200c58a6f6e7d4"}, {"field": "createtime", "value": "2016-02-19T06:25:13.000Z"}, {"field": "description", "value": "Lade skole er i ferd med \u00e5 bli pakket ned i pappesker."}, {"field": "dominantimage", "value": "http://www.adressa.no/pluss/article12175244.ece/ydd4ub/ALTERNATES/w980-default/JPS_lade%20skole8.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/893fc8fe4621892a4306b639fdf7b611ea07d280.jpg?59612880"}, {"field": "dominantthumbnaildimensions", "value": "300x169"}, {"field": "heading", "value": ["N\u00e5 skal Lade skole rives -adressa.no", "Brakkeskole", "Gode minner", "T\u00f8mmer skolen", "Lang ventetid", "Matpakketegner", "Anerkjennelse"]}, {"field": "id", "value": "893fc8fe4621892a4306b639fdf7b611ea07d280"}, {"field": "keyword", "value": ["Lade skole", "Lade", "Trondheim"]}, {"field": "keywords", "value": "Lade skole,Lade,Trondheim"}, {"field": "kw-category", "value": "pluss"}, {"field": "kw-classification", "value": "education"}, {"field": "kw-company", "value": "lade"}, {"field": "kw-concept", "value": ["skole", "skole rives"]}, {"field": "kw-entity", "value": ["henrikke", "simen", "wallin", "fottland", "galleri sg", "ragnhild", "adresseavisen", "ringve", "eira", "ladestien"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["st\u00e5le gerhardsen", "kjersti berg", "bente moholt", "hanne gundersen"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/pluss/article12175244.ece/ydd4ub/ALTERNATES/w980-default/JPS_lade%20skole8.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5 skal Lade skole rives"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/02/19/N%C3%A5-skal-Lade-skole-rives-12175245.ece"}, {"field": "pageclass", "value": ["article"]}, {"field": "publishtime", "value": "2016-02-19T06:23:08.000Z"}, {"field": "recs-articleid", "value": "12175245"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-02-19T06:23:08.000Z"}, {"field": "recs-rawtitle", "value": "N\u00e5 skal Lade skole rives -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "Lade skole er i ferd med \u00e5 bli pakket ned i pappesker."}, {"field": "thumbnail", "value": "http://content-thumbnail.cxpublic.com/content/thumbnail200x150/893fc8fe4621892a4306b639fdf7b611ea07d280.jpg?59612880"}, {"field": "thumbnailfullheightdimensions", "value": "200x2923"}, {"field": "timestamp", "value": "2017-07-08T18:46:24.000Z"}, {"field": "title", "value": "N\u00e5 skal Lade skole rives"}, {"field": "url", "value": "http://www.adressa.no/pluss/2016/02/19/N%c3%a5-skal-Lade-skole-rives-12175245.ece"}, {"field": "urlhash", "value": "893fc8fe4621892a4306b639fdf7b611ea07d280"}], "score": 0.84759736, "siteId": "9222270286501375973", "id": "893fc8fe4621892a4306b639fdf7b611ea07d280"}

