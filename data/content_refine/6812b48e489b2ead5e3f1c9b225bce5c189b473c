{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["oddveig storstad forskningsleder", "norsk senter for bygdeforskning"]}, {"field": "body", "value": ["Saken oppdateres.", "I \u00e5r feirer Levanger sitt 1000 \u00e5rs-jubileum. Det er ikke helt sikkert at Levanger er 1000 \u00e5r nettopp i 2011, men det er i alle fall s\u00e5nn omtrent ganske n\u00f8yaktig 1000 \u00e5r siden Levanger begynte \u00e5 utvikle seg til et tettsted; til et sentrum. Det er all grunn til \u00e5 gratulere! Det er stas \u00e5 komme fra et sted med en s\u00e5 lang historie \u2013 ikke alle kan skilte med det.", "Det \u00e5 tilh\u00f8re et sted gir oss noen privilegier som de som ikke tilh\u00f8rer stedet ikke har. Et av disse privilegiene er \u00e5 komme med kritikk. Skal Levanger kritiseres s\u00e5 skal det gj\u00f8res av levangsbyggene selv \u2013 ikke av noen fra Steinkjer, Verdal eller Trondheim. Her beveger jeg meg derfor i farlig farvann. Man m\u00e5 nok bo i Levanger for \u00e5 titulere seg som levangsbygg. Jeg m\u00e5 n\u00f8ye meg med tittelen utflytta levangsbygg og har derfor muligens ikke privilegiet \u00e5 kritisere Levanger. Jeg tar likevel sjansen.", "Levanger, med sin karakteristiske trehusbebyggelse og beliggenhet ved Sundet er en s\u00e6rpreget og vakker sm\u00e5by. Jeg vet jeg ikke er helt objektiv her, men mener likevel at det er et faktum. Eller rettere, det var et faktum. Byggene ligger der fortsatt, men det er et livl\u00f8st sentrum. Levanger sentrum er gradvis blitt flyttet til Moan et par-tre kilometer s\u00f8r for det gamle sentrumet. Kj\u00f8pesentret Magneten som kom p\u00e5 midten av 1980-tallet har til sitt fulle levd opp til navnet \u2013 sentret har vokst og dratt med seg flere andre butikker. Det gamle sentrum er borte og det er vanskelig \u00e5 se at Levanger noen gang skal greie \u00e5 vekke til live det som opprinnelig var kommunens sentrum. Levanger har mistet sin s\u00e6regenhet.", "Fra 2003 har Levanger v\u00e6rt en del av Slow City-bevegelsen. Ideen bak Slow City er nettopp \u00e5 ivareta det spesielle og s\u00e6regne ved steder. En vil hindre at steder ensrettes \u00abmed like fasader, samme butikkjeder, samme vareutvalg og reklame\u00bb, ved \u00e5 ta vare p\u00e5 og bygge videre p\u00e5 \u00abde s\u00e6rtrekk hver kommune har\u00bb. Dette skal gi bedre livskvalitet og styrket stedsidentitet for innbyggerne. Her har vel ikke Levanger lyktes spesielt godt. Etter Slow City-medlemsskapet i 2003 er Magneten bygd ut til dagens 35 000 m2 fordelt p\u00e5 86 butikker. I tillegg har en rekke andre kjedebutikker etablert seg rundt Magneten. \u00c5 la ivrige utbyggere f\u00e5 bygge opp en kj\u00f8pesenterby \u2013 til forveksling lik alle andre kj\u00f8pesentre i landet \u2013 ved \u00e5 utarme det gamle sentrum vil trolig ikke imponere kontroll\u00f8rene fra Slow City-bevegelsen om de skulle dukke opp p\u00e5 inspeksjon. \u00c5 legge byen d\u00f8d var vel litt i meste laget selv om m\u00e5let var \u00e5 utvikle en sakteg\u00e5ende by.", "Det var neppe en bevist strategi fra politikerne i Levanger \u00e5 flytte sentrum den gangen de p\u00e5 midten av 80-tallet sa ja til et kj\u00f8pesenter p\u00e5 Moan. Vinmonopolet skal visstnok f\u00e5 forbli i det gamle sentrum, men ny kino skal det bli \u2013 sannsynligvis p\u00e5 Moan. Det er jo der folk er. Argumentene f\u00e5r en selvforsterkende kraft. Vedtaket om \u00e5 beholde Vinmonopolet i det gamle sentrum framst\u00e5r kun som et politisk symbolvedtak all den tid det blir liggende i en tom sp\u00f8kelsesby.", "Senterlederen \u00f8nsker n\u00e5 at Moan og Magneten omtales som Levanger S\u00f8r fordi Moan ikke er godt nok kjent utenfor kommunen. Det skaper jo selvsagt problemer n\u00e5r man skal lokke kunder til den nye kj\u00f8pesenterbyen. Kapitalen har sjelden vist seg som en god stedsutvikler. Det politiske systemet har ogs\u00e5 en rolle her, som b\u00f8r g\u00e5 ut over \u00e5 legge til rette for n\u00e6ringslivets behov. Levanger sentrums d\u00f8d \u2013 som neppe noen egentlig har \u00f8nsket \u2013 illustrerer dette til fulle.", "oddveig.storstad@bygdeforskning.no"]}, {"field": "category0", "value": "meninger"}, {"field": "contenthash", "value": "c141b9de345802e23a24980ccfa84aed1bc7bb6a485f3819a6431657e2d96896"}, {"field": "createtime", "value": "2016-01-14T09:14:39.000Z"}, {"field": "description", "value": "P\u00e5 begynnelsen av 80-tallet var det viktig \u00e5 f\u00e5 lagt E6, og dermed gjennomgangstrafikken, utenfor Levanger sentrum. Det fikk man til \u2013 og Levanger svarte med \u00e5 flytte sentrum kloss inntil E6."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6812b48e489b2ead5e3f1c9b225bce5c189b473c.jpg?58991568"}, {"field": "dominantthumbnaildimensions", "value": "256x256"}, {"field": "heading", "value": "Slow City. D\u00f8d City. -adressa.no"}, {"field": "id", "value": "6812b48e489b2ead5e3f1c9b225bce5c189b473c"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-company", "value": "vinmonopolet"}, {"field": "kw-concept", "value": ["sentrum", "gamle sentrum"]}, {"field": "kw-entity", "value": ["moan og magneten", "levanger s\u00f8r", "slow city", "moan", "sundet", "magneten"]}, {"field": "kw-location", "value": ["verdal", "steinkjer", "trondheim"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Slow City. D\u00f8d City."}, {"field": "og-type", "value": "article"}, {"field": "og-url", "value": "http://www.adressa.no/meninger/article1588114.ece"}, {"field": "pageclass", "value": null}, {"field": "publishtime", "value": "2011-02-10T09:37:39.000Z"}, {"field": "recs-articleid", "value": "1069545"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-02-10T09:37:39.000Z"}, {"field": "recs-rawtitle", "value": "Slow City. D\u00f8d City. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5 begynnelsen av 80-tallet var det viktig \u00e5 f\u00e5 lagt E6, og dermed gjennomgangstrafikken, utenfor Levanger sentrum. Det fikk man til \u2013 og Levanger svarte med \u00e5 flytte sentrum kloss inntil E6."}, {"field": "thumbnail", "value": "http://content-thumbnail.cxpublic.com/content/thumbnail200x150/6812b48e489b2ead5e3f1c9b225bce5c189b473c.jpg?58991568"}, {"field": "thumbnailfullheightdimensions", "value": "200x1394"}, {"field": "timestamp", "value": "2017-02-07T00:31:36.000Z"}, {"field": "title", "value": "Slow City. D\u00f8d City."}, {"field": "url", "value": "http://www.adressa.no/meninger/article1588114.ece"}, {"field": "urlhash", "value": "6812b48e489b2ead5e3f1c9b225bce5c189b473c"}], "score": 1.107774, "siteId": "9222270286501375973", "id": "6812b48e489b2ead5e3f1c9b225bce5c189b473c"}

