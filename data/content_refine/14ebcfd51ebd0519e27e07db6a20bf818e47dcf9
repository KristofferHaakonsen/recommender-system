{"fields": [{"field": "modifiedtime", "type": "time", "value": "2015-09-23T19:16:08.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["flyktningkrisen", "Europa", "Syria"]}, {"field": "author", "value": "stian wallum"}, {"field": "body", "value": ["- Det er bare sammen vi kan g\u00e5 inn i framtiden, sier suksessforfatteren.", "- Flyktningkrisen er ikke f\u00f8rst og fremst en flyktningkrise, men en europakrise, svarer Mak raskt n\u00e5r vi presentere v\u00e5rt prosjekt \u00abDet nye Europa\u00bb.", "Den nederlandske forfatteren med det hvite h\u00e5ret tok tv-seere Europa rundt gjennom 1900-tallet i serien \u00abEuropa - en reise gjennom det 20. \u00e5rhundret\u00bb.", "- Det er katastrofe for flyktningene og for Syria \u2013 en firedel av befolkningen er drevet p\u00e5 flukt, men at det kommer et antall p\u00e5 en kvart prosent av EUs befolkning og s\u00f8ker asyl, er ingen flyktningkrise \u2013 for Europa. Det er f\u00f8rst og fremst en krise at Europa ikke takler det bedre. Tenk p\u00e5 1945! Bare i Tyskland var det 12 millioner flyktninger - i et utbombet land. Her i Nederland hadde vi 300 000 flyktninger fra Indonesia etter kolonitiden. Etter f\u00f8rste verdenskrig hadde vi en million belgiere her. Landet v\u00e5rt taklet det. Det er ikke lett, men historien har vist at vi klarer dette.", "PLUSS: Jenta i den gule genseren", "Mak filosoferer, drikker gr\u00f8nn te og sveiper over Europa og historien med vidd p\u00e5 samme m\u00e5te som i boka \u00abEuropa\u00bb og p\u00e5f\u00f8lgende TV-suksess. Vi m\u00f8ter ham i forlagets lokaler i Amsterdam \u2013 Mak har nederlandsk nok ankommet p\u00e5 sykkel \u2013 i skjorte og blazer.", "Vi starter med Tyskland. Landet hvis navn flyktninger i tusentall roper ut mot piggtr\u00e5dgjerder og politisperringer lenger s\u00f8r p\u00e5 kontinentet.", "- Det er viktig for tyskerne \u00e5 gj\u00f8re gode gjerninger n\u00e5, spesielt etter \u00abgrexit\u00bb der de framstod harde og kyniske. Dessuten er det en skjult \u00f8konomisk side her. Dette er dr\u00f8mmeasylantene. Utdannede, aktive unge folk, fra middelklassen. Dette er ikke taperne i Syria, men vinnerne. Husk at Tyskland mistet 1,5 millioner tyskere i ren netto d\u00f8dsavgang p\u00e5 fem \u00e5r fra 2005 til 2010. De trenger folk.", "- Hvorfor takler ulike land dette s\u00e5 forskjellig?", "- B\u00e5de historien og n\u00e5situasjonen spiller inn. Tyskland har en stor flyktningehistorie \u2013 og de har ikke stor arbeidsledighet. Dessuten liker tyskerne regler. Det st\u00e5r i den tyske grunnloven og i Geneve-konvensjonen at folk som trenger beskyttelse skal f\u00e5 det. S\u00e5nn sett gj\u00f8r Angela Merkel bare det hun m\u00e5 gj\u00f8re.", "- Hvorfor tenker Ungarn helt motsatt?", "- Ungarn er et eget kapittel. Viktor Orban har tatt opp tanker om nasjonal renhet. Det er en farlig ideologi fra tidlig 1900-tall som la grunnlaget for nazismen. Ungarn er egentlig et stort problem for EU, rettsvesenet er ikke uavhengig for eksempel, men Ungarn er et problem EU ikke har tid til \u00e5 l\u00f8se akkurat n\u00e5.", "- Tror du den kollektive skammen etter to verdenskriger spiller inn n\u00e5r Tyskland n\u00e5 tar det moralske og praktiske ansvaret i flyktningkrisen?", "- \u00c5 ja!  Tyskerne har betalt prisen, p\u00e5 mange m\u00e5ter, for \u00e5 f\u00e5 EU til \u00e5 fungere \u2013 og for \u00e5 v\u00e6re \u00abde gode\u00bb. De ofret sin elskede \u00abMark\u00bb og etter hvert f\u00f8lte de mindre og mindre skyld.", "- Mange, blant andre den greske eks-finansministeren Yanis Varoufakis har p\u00e5pekt at etikk og moral har en helt egenartet sentral plass i tysk offentligheten og \u00e5ndsliv. At det ikke er teori slik det er i enkelte andre land.", "- \u00c5 ja. Det er helt \u00e5penbart. Det sitter veldig dypt. Vi nederlendere er annerledes vi elsker \u00e5 snakke om moral, men vi gj\u00f8r ikke s\u00e5 mye. Vi er veldig amerikanske slik sett.", "- Har Europa et moralsk ansvar for \u00e5rsaken til krisen \u2013 alts\u00e5 krigen i Syria?", "- Mye av ansvaret for Syria-krisen m\u00e5 USA ta p\u00e5 seg. De startet krigen mot Irak som destabiliserte hele regionen. Europa har p\u00e5 sin side ansvaret for \u00e5 h\u00e5ndtere den humanit\u00e6re siden ved dette \u2013 og det er viktig nok. Blant annet st\u00e5r v\u00e5re verdier om menneskeverd p\u00e5 spill. Jeg er litt bekymret. Vi er inne i veldig avgj\u00f8rende tider n\u00e5.", "LES OGS\u00c5: St\u00f8ttekonserten fikk inn over 250 000 kroner", "LES OGS\u00c5: Stadig flere land innf\u00f8rer grensekontroll", "- Hvordan da?", "- Vi har en dobbel krise som har samme \u00e5rsak. Eurokrisen og flyktningkrisen. Europrosjektet og Schengen-avtalen bygger p\u00e5 kompromisser der forhandlerne ikke greide \u00e5 vedta dype nok samarbeid \u2013 og ble enige, s\u00e5 \u00e5 si p\u00e5 overflaten. Det er ikke nok med samme valuta n\u00e5r man ikke har samme finanssystem. Det samme gjelder Schengen. Du kan starte et Schengen-samarbeid om grensene, men trenger egentlig ogs\u00e5 en felles grensepolitikk. N\u00e5 betaler vi prisen for at man vek unna de vanskelige sp\u00f8rsm\u00e5lene for 10-15 \u00e5r siden.", "- Din kollega Antony Beevor er sv\u00e6rt kritisk til Angela Merkels politikk og kaller det hasardi\u00f8st \u00e5 ta inn en million flyktninger fra Syria til Europa. Som deg er han bekymret for Syrias gjenoppbygning, men i tillegg mener han det er katastrofalt for Europas fredelige samfunn \u00e5 ta inn denne mengden flyktninger.", "- Jeg f\u00f8lger han et stykke p\u00e5 veien. Det Merkel gjorde var veldig risikabelt. Merkels utspill fungerer som en magnet. Selvf\u00f8lgelig gj\u00f8r det det. Og for Syria er det selvsagt katastrofe.", "- Men vil det ramme v\u00e5r sikkerhet?", "- Nei, det tror jeg ikke. Vi er 100 ganger bedre skikket til \u00e5 l\u00f8se dette i dag enn i 1945. Samfunnet br\u00f8t ikke sammen da. Det er langt sterkere n\u00e5. Se for deg en familie med fire barn der alle har et eget rom. S\u00e5 kommer den fattige fetteren og sp\u00f8r om \u00e5 f\u00e5 bo en stund. Svarer familien nei til det, er det en d\u00e5rlig familie.", "- Mateo Renzi skrev nylig \u00abDen som har studert de store sivilisasjonenes endelikt, som Romerrikets fall, vet at undergangen ikke begynner som en konsekvens av \u00f8konomi, men kultur. Det handler om \u00e5nd.\u00bb Er unnfallenhet i flyktningkrisen et tegn p\u00e5 \u00e5ndslivets fallitt?", "- Det kan det v\u00e6re. Men de gj\u00f8r hva de kan i Brussel, synes jeg. Det store problemet er nasjonale ledere. Presidenten i EU-kommisjonen, Jean-Claude Juncker, har et system for 120 000 asyls\u00f8kere \u2013 systemet kan utvides til en million. S\u00e5 systemene finnes, men landene godtar dem ikke. Vi kan ikke ta inn alle flyktningene i verden, men de vil bli flere \u2013 ogs\u00e5 p\u00e5 grunn av klimaendringene. Vi m\u00e5 gjennom vanskelige diskusjoner. Og de m\u00e5 tas p\u00e5 overnasjonalt niv\u00e5.", "LEDER: Flyktningkrisen setter oss alle p\u00e5 pr\u00f8ve", "LES OGS\u00c5: - Det er ingen fremtid i Syria, der er du d\u00f8d uansett", "- Tror du krisene vi ser n\u00e5 f\u00f8rer oss sammen?", "- Eurokrisen er farlig \u2013 fordi Euroen er en giftpille i systemet. Vi pr\u00f8ver \u00e5 forene helt ulike \u00f8konomiske kulturer. Kl\u00f8ften mellom nord-europeisk og s\u00f8r-europeisk \u00f8konomisk politikk er kjempedyp. N\u00e5r det gjelder flyktningkrisen f\u00e5r den fram det verste, men i enda st\u00f8rre grad det beste i oss. Jeg tror den kan virke samlende. En sykepleier i Trondheim og en politimann i Lampedusa f\u00f8ler det samme i denne saken. Slikt knytter oss sammen.", "- Flere og blant dem Antony Beevor mener bildet av Aylan fikk europeiske ledere til \u00e5 handle f\u00f8lelsesstyrt og at de da tar valg de ikke ser konsekvensen av. Ser du den faren?", "- Flere ganger i historien har vi sett bilder som har endret begivenhetene fordi nok mennesker tenker at \u00abdette g\u00e5r ikke lenger\u00bb. Dette var et slikt \u00f8yeblikk. Takk gud for at lederne v\u00e5re ikke er roboter. Bildene av flyktningene p\u00e5 Lesvos og av Aylan gjorde at resten av Europa s\u00e5 det grekere og italienere hadde sett lenge. S\u00e5 n\u00e5 snakker vi alle om det samme problemet. Synd at det tok to \u00e5r.", "LES OGS\u00c5: Vil etablere asylmottak ved alpinanlegget", "LES OGS\u00c5: Sm\u00e5barnsmor til Hellas for \u00e5 hjelpe", "- Tror du religion spiller en rolle i flyktningdiskusjonen? Mange er engstelig for islamske verdier som kolliderer med vestlig liberalisme.", "- Religion er bare et flagg i denne sammenhengen. Muslimske terrorister bruker et slags selvlaget islam for \u00e5 forsvare det de gj\u00f8r. Og motsatt: Er det i Jesu\u2019 navn du skal kaste ut flyktningene?", "- Men er det ikke et poeng at sekulariserte vestlige demokratier kan v\u00e6re en veik konstruksjon, slik Michel Houellebecq skriver om i sin bok \u00abUnderkastelse\u00bb?", "- Houellebecq har skreven en brilliant bok. Men jeg er uenig i at vi har s\u00e5 veike samfunn. Boka, slik jeg leser den, handler mer om at folk kan v\u00e6re fleksible p\u00e5 feil m\u00e5te. Og at skillelinjen g\u00e5r mellom religion og opplysning.", "- S\u00e5 den vestlige liberale livsstilen er sterk nok til \u00e5 st\u00e5 i mot konservative str\u00f8mninger?", "- \u00c5 ja. Historisk er det veldig sjelden bakoverskuende ideologier vinner fram. Til og med Hitler og Nasjonalsosialistene var en moderne og framoverrettet bevegelse. I USA er det en vind av kristen konservativisme, men den er drevet fram av en liten gruppe velgere som er forvirret i verden. De skj\u00f8nner ikke hva som skjer \u2013 og vender seg bakover for tr\u00f8st. Det er det samme med konservative muslimske milj\u00f8er i Europa. IS er forresten litt annerledes.", "- Hvordan da?", "- De er revolusjonistiske og tiltrekker seg ikke bare tapere. Jeg tror de kan holde det g\u00e5ende i noen \u00e5r til, men de vil ikke greie \u00e5 lage en stat. Om du skal lage en stat m\u00e5 du ogs\u00e5 gj\u00f8re de kjedelige tingene. Du m\u00e5 b\u00e6re ut s\u00f8pla. Men de er farlige og m\u00e5 bekjempes \u2013 \u00e5penbart.", "- Til slutt: Du har sagt at krisene vi ser n\u00e5 kan b\u00e5de forene og splitte Europa. Hvis du m\u00e5tte satse pengene dine p\u00e5 det ene eller det andre. Hvor putter du innsatsen?", "- \u00c5h... Hm. Nei, jeg vet ikke! Men jeg m\u00e5 satse p\u00e5 framtiden. Jeg setter pengene mine p\u00e5 h\u00e5p. Fordi vi ser at folk, fra Hellas til Norge engasjerer seg. Og vi ser lokalpolitikere i byer og bygder som bretter opp ermene. Folkets hjertevarme lover godt for framtiden.", "LES OGS\u00c5: - Vi har god plass i Norge"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "be9878a2100cd2a89f5aa74168980ed4e7bd81110ac61409a8f62c42863a5a72"}, {"field": "createtime", "value": "2015-09-23T18:13:54.000Z"}, {"field": "description", "value": "Folkets engasjement og EU-toppenes oppv\u00e5kning gir Geert Mak h\u00e5p om at flyktningkrisen kan f\u00f8re europeerne n\u00e6rmere hverandre."}, {"field": "dominantimage", "value": "http://www.adressa.no/incoming/article11601276.ece/yrv8ml/ALTERNATES/w980-default/Geert%20Mak0021.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/14ebcfd51ebd0519e27e07db6a20bf818e47dcf9.jpg?58c55a9a"}, {"field": "dominantthumbnaildimensions", "value": "300x169"}, {"field": "heading", "value": ["Han tror noe godt kan komme ut av flyktningkrisen i Europa -adressa.no", "Dr\u00f8mmeasylantene", "Inne i avgj\u00f8rende tider", "To kriser, \u00e9n \u00e5rsak", "- Bedre skikket i dag", "- Euroen en giftpille", "Religion bare et flagg", "Hjertevarme"]}, {"field": "id", "value": "14ebcfd51ebd0519e27e07db6a20bf818e47dcf9"}, {"field": "keyword", "value": ["flyktningkrisen", "Europa", "Syria"]}, {"field": "keywords", "value": "flyktningkrisen,Europa,Syria"}, {"field": "kw-category", "value": ["pluss", "kultur"]}, {"field": "kw-concept", "value": ["land", "flyktningene", "million flyktninger", "flyktningkrisen", "krise", "avgj\u00f8rende tider"]}, {"field": "kw-entity", "value": ["geneve", "underkastelse", "schengen", "hitler og nasjonalsosialistene", "euroen", "yanis varoufakis", "jesu", "aylan", "lesvos", "geert mak", "mark", "jean-claude juncker", "romerrikets"]}, {"field": "kw-location", "value": ["europa", "irak", "nederland", "tyskland", "amsterdam", "syria", "ungarn", "trondheim", "indonesia", "norge", "hellas", "lampedusa", "brussel"]}, {"field": "kw-pageclass", "value": "article"}, {"field": "kw-person", "value": ["viktor orban", "mateo renzi", "angela merkel", "antony beevor", "michel houellebecq"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/incoming/article11601276.ece/yrv8ml/ALTERNATES/w980-default/Geert%20Mak0021.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Han tror noe godt kan komme ut av flyktningkrisen i Europa"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article11601282.ece"}, {"field": "pageclass", "value": ["article"]}, {"field": "publishtime", "value": "2015-09-23T19:02:57.000Z"}, {"field": "recs-articleid", "value": "11601282"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-09-23T19:02:57.000Z"}, {"field": "recs-rawtitle", "value": "Han tror noe godt kan komme ut av flyktningkrisen i Europa -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Folkets engasjement og EU-toppenes oppv\u00e5kning gir Geert Mak h\u00e5p om at flyktningkrisen kan f\u00f8re europeerne n\u00e6rmere hverandre."}, {"field": "thumbnail", "value": "http://content-thumbnail.cxpublic.com/content/thumbnail200x150/14ebcfd51ebd0519e27e07db6a20bf818e47dcf9.jpg?58c55a9a"}, {"field": "thumbnailfullheightdimensions", "value": "200x1916"}, {"field": "timestamp", "value": "2017-03-12T14:26:34.000Z"}, {"field": "title", "value": "Han ser to ting som gir h\u00e5p i flyktningkrisen"}, {"field": "url", "value": "http://www.adressa.no/pluss/kultur/article11601282.ece"}, {"field": "urlhash", "value": "14ebcfd51ebd0519e27e07db6a20bf818e47dcf9"}], "score": 0.56553596, "siteId": "9222270286501375973", "id": "14ebcfd51ebd0519e27e07db6a20bf818e47dcf9"}

