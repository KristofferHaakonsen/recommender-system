{"fields": [{"field": "modifiedtime", "type": "time", "value": "2012-06-07T10:00:34.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "- Mange ektepar har hatt noe \u00e5 l\u00e6re av v\u00e5rt vennskap, mener Abdul Basit og Trond Kolstad.", "- Vi har levd tett innp\u00e5 hverandre og med mange hundre mils avstand i 25 \u00e5r. Vi har m\u00f8ttes i latter og skiltes i latter. Humor er viktig for oss. Men vi er seri\u00f8se n\u00e5r det trengs, sier forholdets \u00absenior\u00bb, Abdul Basit.", "Ti \u00e5r med Chablis", "Mye vann har rent i Nidelven siden Basit og Kolstad m\u00f8ttes f\u00f8rste gang midt p\u00e5 80-tallet i den legendariske storhetstiden til Royal Garden Hotel.", "Den pakistanske kj\u00f8kkensjefen og den nyutdannede kokken fra en tr\u00f8ndersk restaurantfamilie har et ganske forskjellig lynne, men de fant fort tonen og det samme grunnleggende og ambisi\u00f8se kj\u00e6rlighetsforholdet til kokkeyrket.", "\u00c5rene har ikke f\u00f8rt dem langt av sted, bare et par hundre meter h\u00f8yere opp i Nidelven, i restauranthuset der de f\u00f8rst bygget opp Bryggen som slagkraftig gourmetrestaurant fra 1991, samme \u00e5r kom kjellerpuben Den Gode Nabo. For ti \u00e5r siden i \u00e5r ble brasseriet Chablis \u00e5pnet, s\u00e5 la de ned Bryggen til fordel f\u00f8rst for konseptet Daily - som i sommer ble erstattet med Bryggen Asian Cooking.", "Det var den ekstreme kortversjonen, for historien er langt mer broket enn som s\u00e5.", "Eventyr ble mareritt", "I de siste \u00e5rene har Abdul Basit hatt tilhold i Bulawajo i Zimbabwe. Fra 1996 tok han over et hotell og en restaurant og trodde han skulle ha tilhold i Zimbabwe i noen \u00e5r fremover.", "Slik gikk det ikke, det har blitt en turbulent tid i det afrikanske landet, b\u00e5de privat, politisk og profesjonelt. Som det er n\u00e5 er Zimbabwe i en ekstrem politisk og \u00f8konomisk situasjon, og skal Basit og Kolstad og Bryggen f\u00e5 tilbake noe av pengene som er investert der m\u00e5 Basit holde stand en god stund til - til forholdene blir mer stabile.", "Det som ble investert for \u00e5 kunne bidra til \u00e5 ha st\u00f8rre frihet for en krevende virksomhet i Trondheim, har i mange \u00e5r v\u00e6rt stikk motsatt. Det er virksomheten i restauranthuset ved Nidelven som bidrar til \u00e5 holde driften g\u00e5ende i Harare, der Basit bor sammen med sin nye familie - kone og to sm\u00e5 barn.", "Mistet hele familien", "- Men vennskapet v\u00e5rt er det samme, sier Basit, som er i Trondheim p\u00e5 et av sine faste halv\u00e5rige bes\u00f8k. - Vi stiller opp for hverandre, uansett, sier Basit.", "Han vet mye om Kolstads lojalitet. Basit opplevde sitt livs store smerte da b\u00e5de hans kone og to sm\u00e5 barn ble drept i en trafikkulykke p\u00e5 90-tallet. Hva gjorde Basit? Han ringte selvsagt Kolstad. I l\u00f8pet av 24 timer var Trond p\u00e5 plass i Zimbabwe, og han ble der i en m\u00e5ned - vek knapt fra sin kompanjongs side i denne beksvarte perioden.", "Nedturen Daily", "- Vi har l\u00e6rt hverandre \u00e5 kjenne i gode og d\u00e5rlige dager, konstaterer Basit.", "Han er den som er tydelig for de fleste - b\u00e5de n\u00e5r han uttrykker positive og negative f\u00f8lelser. Han er kanskje ogs\u00e5 den som har hatt de fleste ideene.", "Men det er Kolstad som drifter, det er han som har gjort Den Gode Nabo til en sammenhengende suksess i over 15 \u00e5r, det er han som har driftet Chablis i ti \u00e5r. Basit og Kolstad har hatt suksess med det aller meste de har drevet med i Trondheim. Men ikke alt.", "- \u00abDaily\u00bb var v\u00e5r store profesjonelle nedtur. Og jeg vet hva problemet var. Det var ikke noe tydelig konsept, publikum skj\u00f8nte ikke hva vi ville og hva vi tilb\u00f8d med \u00abDaily\u00bb, sier Basit - som derimot er meget imponert over hva Kolstad har skapt i den nye restauranten ved Nidelven - \u00abBryggen Asian Cooking\u00bb - et spekter av asiatiske spesialiteter anrettet i europeisk gourmettradisjon.", "- Dette har jeg ikke v\u00e6rt involvert i i det hele tatt, og jeg er utrolig stolt over hva Kolstad har f\u00e5tt til, sier Basit.", "P\u00e5 etternavn med hverandre", "- N\u00e5r dere er s\u00e5 gode venner, hvorfor kaller dere hverandre med etternavn, sp\u00f8r fotografen.", "- Det har bare blitt s\u00e5nn, det er Kolstad og Basit det vi er overfor hverandre, sier Kolstad.", "- Kolstad har br\u00f8dre som har jobbet hos oss i perioder, og en gang jeg ringte og Steffen Kolstad tok telefonen og sa \u00abKolstad\u00bb - ble jeg rasende. Hva slags rett har han til \u00e5 titulere seg som Kolstad? Det finnes bare \u00e9n Kolstad, gapskratter Basit.", "Visst ler han mye. Men temperamentet hans sl\u00e5r begge veier, det kan enhver som har jobbet under ham underskrive p\u00e5.", "- Jeg er streng. Men jeg er rettferdig, sier Basit. Men han husker godt at Trond Kolstad sammenlignet ham tett med Nils Arne Eggen den gang b\u00f8lgene gikk som hardest rundt den egenr\u00e5dige treneren i Rosenborgs spillegruppe i perioder p\u00e5 90-tallet.", "- Vi krever mye av oss selv, derfor krever vi mye ogs\u00e5 av andre. Om du skal kalle deg \u00abkokk\u00bb da m\u00e5 du legge hele sjela di i jobben og regne med f\u00f8lgende: Du kommer til \u00e5 bli skilt, minst \u00e9n gang. Du kommer ikke til \u00e5 ha kontakt med barna dine. Du kommer til \u00e5 f\u00e5 hjerteproblemer. N\u00e5r du pensjonerer deg vil du ikke ha klart \u00e5 legge deg opp penger.", "- N\u00e5 m\u00e5 du slutte. Vi vil ikke klare \u00e5 ansette \u00e9n person etter dette, parerer Kolstad.", "Kolstad vet imidlertid hva det inneb\u00e6rer \u00e5 v\u00e6re kokk hundre prosent. Han er p\u00e5 jobb, morgen som formiddag som ettermiddag som kveld.", "Livet p\u00e5 golfbanen", "Da er det blitt annerledes med Basit etter hvert som han n\u00e6rmer seg 50.", "- Jeg er ferdig p\u00e5 kj\u00f8kkenet n\u00e5, det makter jeg ikke lenger, sier Basit.", "Og s\u00e5 har han l\u00e6rt seg de sosiale spillereglene i Zimbabwe, hvordan han som bedriftsleder m\u00e5 leve for \u00e5 bli tatt alvorlig. Mens Kolstad lever sitt liv inne i restauranthuset ved Nidelven er Basit i kortere perioder p\u00e5 jobb om dagen og lengre perioder hjemme - men s\u00e5 er det representasjon p\u00e5 golfbanen og i herreklubben. Men det skal atskillig mer til enn denne noe ujevne arbeidsbyrden \u00e5 sl\u00e5 sprekker i vennskapet, insisterer begge.", "- Selv v\u00e5re barn vet at v\u00e5rt vennskap er noe helt for seg selv, som g\u00e5r foran det meste, sl\u00e5r Basit fast."]}, {"field": "category0", "value": "kultur"}, {"field": "contenthash", "value": "54f99ee7ccede59f47a90a43962b165ba44f0299f840127b336756f6c1c08bc8"}, {"field": "createtime", "value": "2017-04-30T22:44:22.000Z"}, {"field": "description", "value": "De bor p\u00e5 hvert sitt kontinent, men er fortsatt partnere - og insisterer p\u00e5 at deres vennskap er noe helt, helt spesielt."}, {"field": "dominantimage", "value": "http://www.adressa.no/incoming/article1276229.ece5/ALTERNATES/w980-default/bryggen"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/8821b73f04fd5fc9fa7b958f1866411768724157.jpg?598a5136"}, {"field": "dominantthumbnaildimensions", "value": "300x169"}, {"field": "heading", "value": "Partnerne ved  Bybroen -adressa.no"}, {"field": "id", "value": "8821b73f04fd5fc9fa7b958f1866411768724157"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["perioder", "jobb", "barn", "sm\u00e5 barn", "v\u00e5rt vennskap", "kokk", "hverandre"]}, {"field": "kw-entity", "value": ["royal garden hotel", "kolstad", "bryggen asian cooking", "bulawajo", "abdul basit og trond kolstad", "basit og kolstad", "kolstad og basit", "den gode nabo", "bybroen", "daily", "nidelven", "rosenborgs"]}, {"field": "kw-location", "value": ["trondheim", "zimbabwe", "chablis", "harare"]}, {"field": "kw-pageclass", "value": "article"}, {"field": "kw-person", "value": ["abdul basit", "trond kolstad", "nils arne eggen", "steffen kolstad"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1276229.ece5/ALTERNATES/w980-default/bryggen"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Partnerne ved Bybroen"}, {"field": "og-type", "value": "article"}, {"field": "og-url", "value": "http://www.adressa.no/kultur/article1189788.ece"}, {"field": "pageclass", "value": ["article"]}, {"field": "publishtime", "value": "2008-11-13T07:59:33.000Z"}, {"field": "recs-articleid", "value": "1521092"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-11-13T07:59:33.000Z"}, {"field": "recs-rawtitle", "value": "Partnerne ved Bybroen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "De bor p\u00e5 hvert sitt kontinent, men er fortsatt partnere - og insisterer p\u00e5 at deres vennskap er noe helt, helt spesielt."}, {"field": "thumbnail", "value": "http://content-thumbnail.cxpublic.com/content/thumbnail200x150/8821b73f04fd5fc9fa7b958f1866411768724157.jpg?598a5136"}, {"field": "thumbnailfullheightdimensions", "value": "200x2081"}, {"field": "timestamp", "value": "2017-08-09T00:03:02.000Z"}, {"field": "title", "value": "Partnerne ved Bybroen"}, {"field": "url", "value": "http://www.adressa.no/kultur/article1189788.ece"}, {"field": "urlhash", "value": "8821b73f04fd5fc9fa7b958f1866411768724157"}], "score": 0.55352694, "siteId": "9222270286501375973", "id": "8821b73f04fd5fc9fa7b958f1866411768724157"}

