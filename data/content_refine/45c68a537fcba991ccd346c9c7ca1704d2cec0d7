{"fields": [{"field": "modifiedtime", "type": "time", "value": "2012-04-17T14:28:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tilblivelsen av Stensli stasjon, eller Eidet stasjon som den opprinnelig het, startet i 1870. Dovre skulle overvinnes, og det nordensfjeldske ble sl\u00e5tt sammen med det sydenfjeldske. Det ble ikke spart p\u00e5 noe, og regjeringen brukte et helt nasjonalbudsjett p\u00e5 R\u00f8rosbanen.", "Men hvor skulle stasjonen i \u00c5len ligge? Reitan stasjon var viktig i forhold til gruvene, mens Stensli hadde tilknytning til smeltehytta. De to alternativene ble sendt ut p\u00e5 h\u00f8ring i herredsstyrene, og skapte stort engasjement i bygda. Folket var misforn\u00f8yd med at det skulle bygges to jernbanestasjoner, s\u00e6rlig ettersom begge l\u00e5 utenfor allfarvei. Men om protestene var aldri s\u00e5 sterke; bygdefolket tapte saken og \u00c5len fikk to stasjoner, en p\u00e5 Stensli og en p\u00e5 Reitan.", "Stensli stasjon ble tegnet av Georg Andreas Bull, en av tre Bull-br\u00f8dre; den ene var velkjent felespiller, den andre en renommert falskmyntner, mens alts\u00e5 Georg Andreas var arkitekt.", "Han ble utdannet Tyskland og viste en tydelig forkj\u00e6rlighet for sveitserstilen.", "Stasjonsbygningen ble satt opp i dalen i 1873, og flyttet til stasjonen tre \u00e5r senere, slik at dav\u00e6rende sjefsingeni\u00f8r i Jernbaneverket, Emil Collett - s\u00f8nn av Camilla Collett - kunne flytte inn da R\u00f8rosbanen \u00e5pnet i 1877.", "I \u00e5rene som har g\u00e5tt siden den gang, er huset endret mange ganger, b\u00e5de mht arealbruk og fargesetting. For \u00e5 finne fram til originalfargene, utomhus s\u00e5 vel som inne, har Hov f\u00e5tt uvurderlig hjelp av John Br\u00e6nne ved NIKU, Norsk Institutt for Kulturminneforskning.", "-Han kom egentlig oppom bare for \u00e5 se, men ble her i flere dager. Med skalpell og pinsett skrapte han seg gjennom lag etter lag av maling, helt til vi satt igjen med den originale koloritten, forteller Hov. Fargepaletten p\u00e5 veggen viser hvilke farger som har v\u00e6rt brukt p\u00e5 huset siden 1883.", "- N\u00e5 mangler vi bare den sjokoladebrune malingen p\u00e5 vindusinnrammingen, s\u00e5 er huset ferdig malt utvendig, forteller Hov. Akkurat n\u00e5 samler han skifer slik at han kan f\u00e5 lagt nytt tak. Et lite hint, kanskje, til alle som fjerner den slags i omr\u00e5det.", "Til n\u00e5 har Snorre Hov lagt ned ca 6500 arbeidstimer p\u00e5 restaureringsarbeidene.", "- Alle materialer vurderes for gjenbruk. Det er \u00f8konomisk gunstig, mer milj\u00f8vennlig og dessuten en fin m\u00e5te \u00e5 videref\u00f8re bygningens historie p\u00e5.", "Arkitekt Bull fikk i sin tid romslige rammer. Dette b\u00e6rer s\u00e6rlig de f\u00f8rste stasjonsbygningene langs banen preg av. Her ble det ikke spart p\u00e5 noe.", "- Det tok sju timer og et kvarter med banen fra Trondheim til Eidet. Passasjerene som reiste p\u00e5 f\u00f8rste klasse hadde middagsservering p\u00e5 Stensli inkludert i billetten, og den inntok de her, forteller Hov og \u00e5pner d\u00f8ra til det som var kombinert venterom og restaurant.", "I dag st\u00e5r rommet slik de f\u00f8rste passasjerene opplevde det, i en fornorsking av sveitserstilen; jugendgule t\u00f8mmervegger under \u00e5pen himling, mahognyfargete dragere og takpanel, malt i eike\u00e5dring. (malerteknikk som illuderer eik)", "- Det vi ser her er en \u00f8sterdalsk sperrestue, med sin karakteristiske \u00e5pne himling. Ingen ventet \u00e5 finne et slikt rom da vi fjernet skillevegger og gamle toalett.", "- Du kan si det har ballet p\u00e5 seg, smiler \u00c5lbyggen.", "I det nordlige hj\u00f8rnet sto rommets juvel; en peis i kleberstein som gikk fra gulv til tak, og som var rikt utsmykket med malte ornamenter.", "- Peishyllen var over to meter h\u00f8y, smiler Hov, og mener det skal v\u00e6re mulig \u00e5 gjenskape klebersteinspeise. Forh\u00e5pentlig med hjelp fra Nidarosdomens restaureringsarbeider.", "Der originale vinduer manglet har Hov satt inn nye vinduer, i tillegg til en dobbeltd\u00f8r med glassfelt, som vender ut mot jernbanesporet.", "- Jeg er ikke s\u00e5 sikker p\u00e5 at d\u00f8ra var slik opprinnelig, men vi valgte en slik l\u00f8sning for \u00e5 f\u00e5 inn mer lys.", "Billettluken fra 1925 fungerer i dag som romskiller for restaurant og kj\u00f8kken.", "- Dette var opprinnelig stasjonsbetjentenes plass, det gamle kj\u00f8kkenet ligger i rommet ved siden av, forteller Hov.", "Kj\u00f8kkenet er i gammel stil, med moderne hjelpemidler og etter alle tekniske og hygieniske krav. Men. Betjentenes posthyller og skap er beholdt som en del av interi\u00f8ret.", "I rommet ved siden av finner vi det gamle kj\u00f8kkenet, som med tiden skal bli Snorre Hovs reiserom.", "- Eller cognacrom, smiler han. Vi f\u00e5r se . . .", "Sjefsingeni\u00f8ren p\u00e5 Eidet stasjon, Emil Collett, bodde ganske sikkert i luksuri\u00f8se omgivelser. Linoleumsgulvet i rosem\u00f8nster er utrolig godt bevart, kanskje fordi det hadde flere lag av lakk som n\u00e5 er skrapt bort. Med bonevoks, kommer gulvet til \u00e5 f\u00e5 sin opprinnelige farge og glans tilbake. Veggene er delt med en eikelist p\u00e5 midten, og her har Br\u00e6nnas fargepallett stoppet ved en helt spesiell r\u00f8dfarge i \u00f8verste del mot taket.", "- Den ble opprinnelig laget til Casa de Vitti utenfor Pompeii i 1850, forteller Hov, og legger til at den var fryktelig kostbar. Taket er originalt, men det har tatt mange arbeidstimer og lag p\u00e5 lag av papp og tusenvis av stifter for \u00e5 f\u00e5 det fram.", "- Et forferdelig arbeid, sier Hov og rister p\u00e5 hodet. M\u00f8blene som st\u00e5r i stua i dag er kj\u00f8pt p\u00e5 auksjon eller fra Fias. (gjenbrukssentral)", "- Alle rom hadde opprinnelig st\u00f8pejernsovner og selvf\u00f8lgelig m\u00f8bler, men det var rensket da jeg overtok. Bare tre ting sto igjen; et badekar med l\u00f8vef\u00f8tter, en gammel skrivepult og dette hj\u00f8rneskapet, sier han og \u00e5penbarer en flatskjerm i skapet.", "- Det fine er at man kan bare lukke d\u00f8rene, s\u00e5 er det et skap fra 1850 igjen!", "Innenfor salongen ligger spisestua, malt i en gr\u00f8nntone som er gjenkjennbar i funksjonalismen.", "- Rommet kom til rundt 1925, med nytt panel og gulv - som hadde st\u00f8yp, av alle ting. Jeg m\u00e5tte bruke r\u00e5 kraft, spett og slegge for \u00e5 fjerne all muren. Tror jeg fylte en hel traktorhenger f\u00f8r jeg var ferdig, forteller Hov. Bord og spisestuem\u00f8blementet her inne er ogs\u00e5 kj\u00f8pt p\u00e5 auksjon.", "- Jeg kj\u00f8per nok litt mer enn jeg strengt tatt har bruk for, blir s\u00e5 lett \u00e5 bli revet med, smiler idealisten og langer ut opp trappene til andre etasje.", "Her har han f\u00e5tt til to sm\u00e5 soverom ut av ett stort, og fargesatt dem i hhv skarp r\u00f8dt og gr\u00f8nt, med listeverk og gulv i samme farger.", "Det st\u00f8rste soverommet er stort nok for hvem det skulle v\u00e6re og har panel, hold deg fast - i lys lilla.", "- Jeg var litt skeptisk, men s\u00e5 fikk jeg forklaringen p\u00e5 fargebruken. Lilla var maktkorridorens farger i 1865. Det ser vi av bilder fra Stortinget p\u00e5 denne tida, og dermed var de vel ogs\u00e5 moderne nok for stasjonsmesteren. Og for meg, legger han til, mens han stadig stryker p\u00e5 skiferplaten bak etasjeovnen.", "- Den hadde mange lag maling, og det var et strev. Men som du ser, en plate i denne st\u00f8rrelsen og med dette unike fargespillet koster trolig mellom 30- og 40 000 kroner i dag. I iveren malte vi marmordekor i d\u00f8rspeilet der vi har pr\u00f8vd \u00e5 fange opp noen av fargene, forteller han ivrig.", "\u00c5 gjenskape et bad anno 1873 som fungerer etter dagens standard er en umulig jobb, med bad m\u00e5 han ha den nye stasjonsmesteren, ogs\u00e5. Snorre Hov har skrapt og pusset og malt det gamle badekaret til det skinner. Gulvet har f\u00e5tt varmkabler under skiferhellene, og veggene har flis og maling i tidsriktige farger.", "Snorre Hov har gjort en betydelig egeninnsats for \u00e5 restaurere Stensli stasjon, men har ogs\u00e5 brukt profesjonelle h\u00e5ndverkere.", "- I tillegg har venner stilt opp p\u00e5 dugnader, og jeg har ogs\u00e5 v\u00e6rt heldig og f\u00e5tt hjelp fra arkitekter og konsulenter underveis. Uten slik hjelp hadde jeg ikke f\u00e5tt det til, sier han, og regner fort ut at det har g\u00e5tt med ca 380 liter i innvendig maling, og totalt ca 6500 arbeidstimer. N\u00e5 er hovedbygningen nesten ferdig, og Hov er stadig ivrig.", "- Taket skal som sagt skiftes, og muren rundt huset er heller ikke ferdig. Dessuten jobber jeg med \u00e5 f\u00e5 kj\u00f8pt pakkhuset, som ikke var en del av eiendommen da jeg kj\u00f8pte den. Og s\u00e5 m\u00e5 jeg f\u00e5 gjort noe med stasjonsparken. Akkurat n\u00e5 ligner den mest en stasjonsjungel.", "Parken er en viktig del av stasjonsbygningen, og totalt sett vil anlegget utvilsomt v\u00e6re tjent med at ogs\u00e5 den blir restaurert.", "- Den var delt i seksjoner, og det fantes flora som ellers ikke er naturlig for \u00c5len. Jeg har veldig lyst til \u00e5 gj\u00f8re noe med det, ogs\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "aaeefe339e899b5319165ba65fa555a126659244a5ba9577b4e26395bf2f4516"}, {"field": "createtime", "value": "2016-03-07T10:16:05.000Z"}, {"field": "description", "value": "Han tok p\u00e5 seg et solid stykke arbeid, ildsjelen Snorre Hov i \u00c5len, da han bestemte seg for \u00e5 restaurere Stensli stasjon i hjembygda. Etter 6500 arbeidstimer er den snart 140 \u00e5r gamle bygningen langt p\u00e5 vei en attraksjon."}, {"field": "dominantimage", "value": "http://www.adressa.no/incoming/article1257164.ece5/ALTERNATES/w980-default/stensli1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/45c68a537fcba991ccd346c9c7ca1704d2cec0d7.jpg?599361fe"}, {"field": "dominantthumbnaildimensions", "value": "300x169"}, {"field": "heading", "value": ["Stensli stasjon p\u00e5 sporet -adressa.no", "Bull og Collett", "6500 arbeidstimer", "Fornorsket venterom", "Som et smykke", "Fra betjenter til kj\u00f8kken", "Pompeiir\u00f8de vegger", "Gla' rommet", "Steinfint og lilla", "Bad p\u00e5 l\u00f8vef\u00f8tter"]}, {"field": "id", "value": "45c68a537fcba991ccd346c9c7ca1704d2cec0d7"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["rom", "gamle kj\u00f8kkenet", "\u00e5pen himling", "stasjon", "farge", "malt"]}, {"field": "kw-entity", "value": ["norsk institutt", "r\u00f8rosbanen", "reitan", "casa de vitti", "\u00e5lbyggen", "stensli", "lilla", "nidarosdomens", "collett", "jernbaneverket", "br\u00e6nnas", "eidet", "stortinget", "\u00e5len", "fias", "norsk institutt for kulturminneforskning", "pompeii"]}, {"field": "kw-location", "value": ["tyskland", "trondheim"]}, {"field": "kw-pageclass", "value": "article"}, {"field": "kw-person", "value": ["georg andreas", "camilla collett", "emil collett", "georg andreas bull", "snorre hov", "john br\u00e6nne"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1257164.ece5/ALTERNATES/w980-default/stensli1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Stensli stasjon p\u00e5 sporet"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1121031.ece"}, {"field": "pageclass", "value": ["article"]}, {"field": "publishtime", "value": "2008-06-27T07:00:09.000Z"}, {"field": "recs-articleid", "value": "1429798"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-06-27T07:00:09.000Z"}, {"field": "recs-rawtitle", "value": "Stensli stasjon p\u00e5 sporet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Han tok p\u00e5 seg et solid stykke arbeid, ildsjelen Snorre Hov i \u00c5len, da han bestemte seg for \u00e5 restaurere Stensli stasjon i hjembygda. Etter 6500 arbeidstimer er den snart 140 \u00e5r gamle bygningen langt p\u00e5 vei en attraksjon."}, {"field": "thumbnail", "value": "http://content-thumbnail.cxpublic.com/content/thumbnail200x150/45c68a537fcba991ccd346c9c7ca1704d2cec0d7.jpg?599361fe"}, {"field": "thumbnailfullheightdimensions", "value": "200x2731"}, {"field": "timestamp", "value": "2017-08-15T21:05:02.000Z"}, {"field": "title", "value": "Stensli stasjon p\u00e5 sporet"}, {"field": "url", "value": "http://www.adressa.no/forbruker/hjem/article1121031.ece"}, {"field": "urlhash", "value": "45c68a537fcba991ccd346c9c7ca1704d2cec0d7"}], "score": 0.84396607, "siteId": "9222270286501375973", "id": "45c68a537fcba991ccd346c9c7ca1704d2cec0d7"}

