{"fields": [{"field": "modifiedtime", "type": "time", "value": "2012-04-19T08:05:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "karl h. brox"}, {"field": "body", "value": ["Saken oppdateres.", "Graakalbanen ble skapt av ildsjeler. Det samme gjelder i enda st\u00f8rre grad dagens etterf\u00f8lger, for da Gr\u00e5kallbanen ble satt i gang igjen etter byens fam\u00f8se nedleggelse av trikken, var man for lengst klar over at det \u00e5 drive en forstadsbane ikke p\u00e5 noen m\u00e5te er s\u00e5 lukrativt som banens fedre h\u00e5pet p\u00e5 for 80 \u00e5r siden. - Nei, Graakalbanen ble aldri noen \u00f8konomisk suksess og er ikke det i dag heller selv om vi i de senere \u00e5rene har hatt overskudd og n\u00e5 fra 8. august planlegger \u00e5 utvide rutetilbudet til kvartersavganger mellom klokken 0600 og 1800, forteller driftssjef Rolf G. Midtlyng.", "- Men vi som arbeider med Gr\u00e5kallbanen har en arbeidsplass med sjel og det er en del av byens historie som n\u00e6r sagt mot alle odds fremdeles ruller mellom St. Olavs gate og Lian.", "Tok initiativ", "Historien om Gr\u00e5kallbanen - eller A/S Graakalbanen som alts\u00e5 var selskapets opprinnelige navn - begynner den 20. august 1915. Da sto reklamesjefen i Det Nordenfjeldske Dampskibsselskab, Robert Millar, og to andre menn p\u00e5 Torvet og ventet p\u00e5 en syvseters personbil som skulle frakte dem opp til Fjelds\u00e6ter Turisthotell. Men bilen kom aldri, og temmelig irritert satte Millar seg ned og skrev et brev til formennene i Trondhjems Skiklub, Trondhjems Turistforening, Trondhjems Akeklub, Norges Tekniske H\u00f8iskoles Idrettsforening (NTHI), Reisetrafikkforeningen og arbeidsutvalget for Fjelds\u00e6ter kapell. I brevet foreslo han at det burde bygges en bane som problemfritt kunne frakte folk opp til Fjellseter. Han anmodet ogs\u00e5 mottakerne om \u00e5 oppnevne en representant hver til en komit\u00e9 som kunne begynne \u00e5 arbeide med saken.", "Traseen klar", "Med dette begynte sn\u00f8ballen \u00e5 rulle. 3. november 1915 kom de seks representantene for mottakerne av brevet sammen til et m\u00f8te. En av dem var kaptein Nils Chr. B\u00f8ckman, som m\u00f8tte for Trondhjems Skiklub. Millar redegjorde for sin tanke om en \u00abFj\u00e6ldseterbane\u00bb og ble - mot sin vilje - valgt til komiteens leder. Overingeni\u00f8r ved NSB i Trondheim, Ferdinand Bjerke, som privat lenge hadde syslet med tanker om en bane fra byen til Gr\u00e5kallen og hadde klare meninger om hvilken tras\u00e9 den burde f\u00f8lge, ble dessuten straks anmodet om \u00e5 tiltre komiteen. Han kunne allerede p\u00e5 det neste m\u00f8tet legge frem et forslag til tras\u00e9 som ble vedtatt, ogs\u00e5 av de to ber\u00f8rte kommunene, Trondheim og dav\u00e6rende Strinda. Torvet var i utgangspunktet \u00f8nsket som endestasjon i byen, men valget falt til slutt p\u00e5 St. Olavs gate.Komiteen gikk n\u00e5 ut med tilbud om kj\u00f8p av aksjer. M\u00e5let var en aksjekapital p\u00e5 500.000 kroner og det ble i l\u00f8pet av kort tid solgt 1021 aksjer \u00e0 500 kroner til en samlet sum av 510.500 kroner. Trondheim kommune kj\u00f8pte for 100.000 kroner, og flere av byens velst\u00e5ende borgere kj\u00f8pte aksjer for ti tusen kroner. Kapitalen ble ved en nytegning ikke lenge etter nesten tredoblet til 1,4 millioner kroner. Dermed var det klart for \u00e5 komme i gang.", "Pengemangel", "A/S Graakalbanen ble formelt stiftet p\u00e5 konstituerende generalforsamling 6. september 1916, og selskapet fikk konsesjon 2. august 1917. Anleggsarbeidene tok til i januar 1918, men opph\u00f8rte utp\u00e5 sommeren p\u00e5 grunn av pengemangel. De kom ikke i gang igjen f\u00f8r sommeren 1922 etter at Trondhjems Sparebank og Privatbanken i Trondhjem hadde gitt selskapet et l\u00e5n p\u00e5 1,6 millioner kroner, delvis garantert for av Trondheim kommune. Parallelt med arbeidene ble vognmateriell satt i bestilling. Fire motorvogner, to tilhengere og en del \u00e5pne og lukkede godsvogner ble etter anbud levert av Hannoversche Waggonfabrik til en samlet pris av 360.000 kroner. Vognene var forholdsvis enkle med ikke altfor komfortable trebenker. De hadde 40 sitteplasser og 40 st\u00e5plasser, men var konstruert for \u00e5 t\u00e5le en overbelastning p\u00e5 50 prosent. Det var kort sagt solide saker.", "Banen \u00e5pnes", "Banen mellom St. Olavs gate og Munkvoll ble offisielt \u00e5pnet om ettermiddagen fredag 18. juli 1924. Dagen etter begynte den ordin\u00e6re driften. Tre millioner kroner hadde disse f\u00f8rste 4,5 km av banen kostet, og arbeidet med \u00e5 forlenge traseen opp til Ugla p\u00e5gikk for fullt. 30. juni 1925 kunne ogs\u00e5 den delen av linjen \u00e5pnes for trafikk, men dermed var ogs\u00e5 alt som het kapital oppbrukt.Som en del av sitt \u00f8konomiske grunnlag hadde selskapet helt siden starten arbeidet med \u00e5 sikre seg tomter og eiendommer langs banetraseen. Filosofien var at man ikke bare ville f\u00e5 penger i kassen ved tomtesalg, men at de som kj\u00f8pte tomtene ogs\u00e5 ville bli faste passasjerer og bidra til banens driftsgrunnlag p\u00e5 lang sikt. Graakalbanen hadde f\u00e5tt kj\u00f8pe omlag 3000 m\u00e5l jord (deriblant Ferstad hovedg\u00e5rd, Ugla hovedg\u00e5rd og Lian g\u00e5rd og turiststasjon) og var en tid den st\u00f8rste jordeieren i Trondheim og dav\u00e6rende Strinda kommune. Eiendommene fra Hoem og opp til Ugla skulle selges som villatomter mens de som l\u00e5 lenger opp mot marka var beregnet til hyttetomter. Salget gikk til \u00e5 begynne med heller tregt. De aktuelle omr\u00e5dene l\u00e5 \u00ablangt ute p\u00e5 landet\u00bb, og til dette kom at folk manglet penger og at mulighetene for \u00e5 f\u00e5 l\u00e5n var begrenset. F\u00f8rst under krigen l\u00f8snet det. Under okkupasjonen sto folk n\u00e6rmest i k\u00f8 for \u00e5 f\u00e5 seg en tomt, og i l\u00f8pet av forholdsvis f\u00e5 \u00e5r ble omr\u00e5dene langs banen p\u00e5 Rognheim, Munkvoll og Ferstad omdannet fra jordbruksland til villastr\u00f8k.", "Drev gjestgiveri", "P\u00e5 Ugla hadde Graakalbanen tatt Ugla hovedg\u00e5rd i bruk som gjestgiveri og utfluktssted ved banens endestasjon. Stedet var godt bes\u00f8kt i sommerhalv\u00e5ret, men l\u00e5 ikke langt nok opp mot marka til \u00e5 ha regningssvarende bes\u00f8k i vinterhalv\u00e5ret. Virksomheten p\u00e5 Ugla bidro derfor ikke nevneverdig til \u00e5 bedre Graakalbanens \u00f8konomiske stilling, som i siste halvdel av 1920-\u00e5rene var langt fra lystelig. Tomtesalget gikk som nevnt tregt og store deler av de forventede inntektene som forstadsbane uteble som f\u00f8lge av dette. Samtidig var en bane bare til Ugla ingen l\u00f8sning for turfolket. I 1928 m\u00e5tte selskapet g\u00e5 til forhandlinger med sine kreditorer og fikk i stand en akkord. Aksjekapitalen ble nedskrevet fra 1,4 millioner kroner til 285.000 kroner og aksjene var i virkeligheten verdil\u00f8se. Styrets flertall var imidlertid imot en forlengelse til Lian, b\u00e5de fordi selskapet manglet penger og fordi utbygging av en restaurant der ville kunne \u00f8delegge for virksomheten p\u00e5 Ugla. Problemet l\u00f8ste seg selv h\u00f8sten 1931 da alle bygningene ved Ugla Gjestgiveri ble \u00f8delagt av brann. Styret bestemte at stedet ikke skulle bygges opp igjen; forsikringspengene skulle brukes til \u00e5 bygge ut p\u00e5 Lian. Uten \u00e5 g\u00e5 i detaljer klarte direkt\u00f8r B\u00f8ckman \u00e5 skaffe pengene som trengtes for \u00e5 bygge ut banen til Lian og 28. oktober 1933 kom trafikken i gang til det som skulle bli banens endepunkt. Den siste etappen frem til Fjellseter ble det aldri noe av, men den planlagte traseen ligger der som en fin spaservei.", "Nye vogner", "Graakalbanen iverksatte p\u00e5 Lian en rekke tiltak for \u00e5 stimulere til \u00f8kt bruk av omr\u00e5det. Trafikken \u00f8kte da ogs\u00e5, men ikke nok til at bedre \u00f8konomien vesentlig. I 1938 oppn\u00e5dde selskapet en avtale med kreditorene. Nye forhandlinger i 1941 f\u00f8rte til at en million kroner av pantegjelden ble str\u00f8ket og til at selskapet fikk en fem \u00e5rs kontrakt med kommunen om redusert str\u00f8m- og sporavgift. Pustehullet ble benyttet til anskaffelse av nye vogner. I l\u00f8pet av krigen \u00f8kte trafikken sterkt og perioden 1942-48 ga brukbare overskudd. Dobbeltspor ble lagt mellom Breidablikk og Hoem og ruten kunne \u00f8kes fra \u00e9n avgang i timen hver vei til halvtimesavganger og kvartersavganger i rushtidene.Ogs\u00e5 etter krigen hadde banen mange passasjerer (i rushtidene og p\u00e5 gode skis\u00f8ndager kunne vognene v\u00e6re overfylte), men samtidig steg driftsutgiftene sterkt og f\u00f8rte til nye underskudd. I 1965 kom det til forhandlinger med Trondheim kommune, som etter hvert hadde kj\u00f8pt opp omlag halvparten av aksjene og var selskapets st\u00f8rste aksjon\u00e6r. For 250 kroner pr. aksje sikret kommunen seg n\u00e5 ogs\u00e5 resten og dermed var Graakalbanen blitt et heleid kommunalt selskap.", "Gr\u00e5kallbanen gjenoppst\u00e5r", "13. juni 1988 ble trikkedriften i Trondheim nedlagt etter lang politisk kamp. Men Graakalbanen var ikke d\u00f8d. 18. august 1990 ble virksomheten tatt opp igjen av et nytt privat selskap, A/S Gr\u00e5kallbanen. Selskapet, som har 1390 aksjon\u00e6rer, leier b\u00e5de vogner, vognhall og skinnegang av kommunen, og har bevist at banen fremdeles er liv laga. - Vi frakter om lag 800.000 passasjerer i \u00e5ret og har n\u00e5 planer om \u00e5 sette en sjette vogn inn i trafikken, sier driftssjef Midtlyng, som enn\u00e5 heller ikke helt har gitt opp h\u00e5pet om at banen skal kunne f\u00e5 bevege seg lenger inn i byens sentrum. N\u00e6rmere realisering er imidlertid den planlagte sl\u00f8yfen ned til Halset, selv om det enn\u00e5 ikke er endelig fastlagt hvor traseen skal g\u00e5.- \u00c5pningen av By\u00e5sen videreg\u00e5ende skole gj\u00f8r denne sl\u00f8yfen enda mer aktuell, og for \u00e5 understreke det har vi valgt \u00e5 markere 80-\u00e5rsdagen sammen med skolen i forbindelse med den offisielle \u00e5pningen 15. september, forteller Midtlyng."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "2eb8e529f62f09516d7c516eee269fc14f0f511b29635a3a2cc6503c89b81c2f"}, {"field": "createtime", "value": "2014-12-27T15:28:10.999Z"}, {"field": "description", "value": "Sommeren 1988 ble Graakalbanen lagt ned sammen med bytrikken. Men bare to \u00e5r senere gjenoppsto den nye Gr\u00e5kallbanen som i dag er siste rest av sporvei i Trondheim. 18. juli 2004 var det 80 \u00e5r siden banen ble satt i drift."}, {"field": "dominantimage", "value": "http://www.adressa.no/incoming/article1096143.ece5/ALTERNATES/w980-default/ver2%20Gr%C3%A5kallen-1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3792118f6bd5188183c1a88687f8bafc38fb0c5f.jpg?5976d89c"}, {"field": "dominantthumbnaildimensions", "value": "300x169"}, {"field": "heading", "value": "Graakalbanen over 80 \u00e5r -adressa.no"}, {"field": "id", "value": "3792118f6bd5188183c1a88687f8bafc38fb0c5f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["bane", "million kroner", "kroner", "trondheim", "selskapet"]}, {"field": "kw-entity", "value": ["det nordenfjeldske dampskibsselskab", "strinda", "ferstad", "fjelds\u00e6ter turisthotell", "trondhjem", "trondhjems sparebank", "rognheim", "hoem", "st. olavs", "trondhjems akeklub", "by\u00e5sen", "b\u00f8ckman", "gr\u00e5kallbanen", "graakalbanen", "trondhjems sparebank og privatbanken", "trondhjems turistforening", "breidablikk og hoem", "reisetrafikkforeningen", "norges tekniske h\u00f8iskoles idrettsforening", "torvet", "fjellseter", "halset", "munkvoll og ferstad", "fj\u00e6ldseterbane", "trondhjems skiklub", "munkvoll", "ugla gjestgiveri", "gr\u00e5kallen", "hannoversche waggonfabrik"]}, {"field": "kw-location", "value": ["lian", "trondheim"]}, {"field": "kw-pageclass", "value": "article"}, {"field": "kw-person", "value": ["nils chr", "robert millar", "ferdinand bjerke", "rolf g. midtlyng"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1096143.ece5/ALTERNATES/w980-default/ver2%20Gr%C3%A5kallen-1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Graakalbanen over 80 \u00e5r"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article12239.ece"}, {"field": "pageclass", "value": ["article"]}, {"field": "publishtime", "value": "2004-07-16T08:46:21.000Z"}, {"field": "recs-articleid", "value": "1757498"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2004-07-16T08:46:21.000Z"}, {"field": "recs-rawtitle", "value": "Graakalbanen over 80 \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Sommeren 1988 ble Graakalbanen lagt ned sammen med bytrikken. Men bare to \u00e5r senere gjenoppsto den nye Gr\u00e5kallbanen som i dag er siste rest av sporvei i Trondheim. 18. juli 2004 var det 80 \u00e5r siden banen ble satt i drift."}, {"field": "thumbnail", "value": "http://content-thumbnail.cxpublic.com/content/thumbnail200x150/3792118f6bd5188183c1a88687f8bafc38fb0c5f.jpg?5976d89c"}, {"field": "thumbnailfullheightdimensions", "value": "200x2024"}, {"field": "timestamp", "value": "2017-07-25T05:35:24.000Z"}, {"field": "title", "value": "Graakalbanen over 80 \u00e5r"}, {"field": "url", "value": "http://www.adressa.no/nyheter/trondheim/article12239.ece"}, {"field": "urlhash", "value": "3792118f6bd5188183c1a88687f8bafc38fb0c5f"}], "score": 0.83280295, "siteId": "9222270286501375973", "id": "3792118f6bd5188183c1a88687f8bafc38fb0c5f"}

