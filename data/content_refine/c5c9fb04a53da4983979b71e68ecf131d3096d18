{"fields": [{"field": "modifiedtime", "type": "time", "value": "2012-04-23T14:31:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Torvet skal stenges for all trafikk fra februar neste \u00e5r, og som et behagelig sammentreff faller beslutningen sammen med trondheimsjenta Trine Rathes friske innspill i debatten om bruken av Torvet n\u00e5r biltrafikken er borte for godt. I disse dager legger hun siste h\u00e5nd p\u00e5 sin hovedoppgave om Torvet, og markerer samtidig slutten p\u00e5 fem \u00e5rs studier i landskapsarkitektur ved Norges Landbruksh\u00f8gskole.", "- Jeg bestemte meg tidlig for \u00e5 avslutte studiene med en prosjekteringsoppgave som tok utgangspunkt i utformingen av et bestemt sted. Da debatten gikk som friskest rundt Torvet i Adresseavisens spalter, inns\u00e5 jeg at det var tingen. Temaet engasjerte tydeligvis folk i byen, sterke meninger sto mot hverandre. Det ville jeg jobbe med!", "Trine Rathe (25) legger ikke skjul p\u00e5 at hun tilh\u00f8rer gruppen som mener trafikken b\u00f8r holdes utenfor Torvet, og at Cecignons paradeplass m\u00e5 gies tilbake til de mye trafikkanter. Det preger ogs\u00e5 hennes arbeide med rapporten og de konklusjonene hun drar.", "- Det st\u00e5r stadig klarere for meg at Torvet m\u00e5 styrkes som byens sentrum, og gies en verdighet, som s\u00f8mmer seg under spesielle og store begivenheter. Samtidig m\u00e5 \u00abnye\u00bb Torvet formes slik at folk \u00f8nsker \u00e5 dra dit, og bli der. Den kombinasjonen har v\u00e6rt min utfordring, sier Trine Rathe.", "Full stopp for soluret", "Det mest radikale i Trine Rathes innspill i torgdebatten er ideen om en sentral, opph\u00f8yet paradeplass p\u00e5 60 ganger 60 meter som en firkant rundt statuen. Borte er rundkj\u00f8ringen og soluret, nytt innslag er et sirkelrundt basseng med sprutende vann under beina p\u00e5 byens grunnlegger. Vinters tid er den samme flaten byens m\u00f8tested for sm\u00e5 og store sk\u00f8ytel\u00f8pere.", "- Straks Torvet stenges for trafikk frigj\u00f8res store arealer for annen bruk. F\u00f8r det skjer m\u00e5 vi ha klart for oss hvilken rolle Torvet skal ha i bybildet. Hva skal til for at folk vil opps\u00f8ke plassen, og trives der? Vi snakker om et stort byrom (90 x 100 meter), og det gjelder \u00e5 ha dimensjonene klart for seg n\u00e5r plassen skal m\u00f8bleres og defineres for et bredest mulig sett av aktiviteter.", "- Mange mener Torvet er altfor stort til \u00e5 kunne bli et godt sted \u00e5 v\u00e6re?", "- Slik det fremst\u00e5r i dag er det et naturlig argument. Etter mitt syn m\u00e5 \u00abveggene\u00bb rundt plassen ta mye av skylden for det. I dag oppleves bygningsmilj\u00f8et rundt Torvet som rotete og usammenhengende. Bygningenes stil og uttrykk er veldig forskjellig, og flere av fasadene virker direkte avvisende og lukkede. Det er ikke til \u00e5 unng\u00e5 at bygningenes innhold i stor grad styrer bruken av kvadrantene. Utenfor Trondheim Torg er det alltid folksomt, til tross for minimalt sollys. P\u00e5 solsiden, derimot, er det n\u00e6rmest folketomt. Forklaringen er naturligvis at der rommer bygningene, i sosial sammenheng, uinteressante foretak som banker og forsikringsselskaper, og best\u00e5r av hus uten d\u00f8rer mot Torvet. Dette er naturligvis ikke s\u00e6rlig bra for torgmilj\u00f8et. Jeg skulle gjerne sett at noen av ni til fire-bedriftene ble byttet ut med for eksempel kafeer og restauranter.", "Se og bli sett!", "- Men hvorfor denne opph\u00f8yde plassen p\u00e5 60 x 60 meter rundt statuen?", "- Den ser jeg som Trondheims paradeplass. Stor og flott, med tunge sittebenker i stein og et verdig gulv. En flate som til daglig kan ligge ganske tom, men som ved spesielle anledninger fylles med liv og r\u00f8re. B\u00e5de h\u00f8ydeforskjellen og selve bassengkanten f\u00e5r sitteh\u00f8yde, og vil fungere som hvilested. Med lyden og synet av vannet som spruter og blinker i sola blir dette stedet for lek, for \u00e5 kj\u00f8le ned bena en het sommerdag og ikke minst se og bli sett! P\u00e5 vinters tid er dette naturligvis byens sk\u00f8ytebane.", "I niv\u00e5et under paradeplassen finner vi hverdagsplassene. Der man spiser, drikker, handler frukt og gr\u00f8nt, rusler og m\u00f8ter folk. Sm\u00e5 og store scener bygges inn for kreative grupper som \u00f8nsker et sted \u00e5 vise seg frem.", "- Men hva med 17. mai og barnetoget som skal krysse Torvet?", "- Jeg har ikke glemt det! For \u00e5 markere Munkegatens akse, og for ikke \u00e5 la praktgatens l\u00f8p bli hindret av trappen, \u00absklir\u00bb Munkegaten i mitt forslag opp p\u00e5 paradeplassen i en rampe b\u00e5de mot s\u00f8r og mot nord. Mitt h\u00e5p er at min hovedoppgave om Torvet kan fungere som et innspill i den debatten som n\u00e5 m\u00e5 komme frem mot stengingen i februar neste \u00e5r, sier Trine Rathe."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "f48dac4e2a1ad95eb18919c20ce34f7307c5c3c25a558bab1bc68781e2cc047b"}, {"field": "createtime", "value": "2016-06-10T21:35:59.000Z"}, {"field": "description", "value": "- Torvet m\u00e5 styrke sin rolle som byens sentrum, gies verdighet og bli det stedet dit alle drar for \u00e5 oppleve, m\u00f8tes og ha f\u00f8lelsen av \u00e5 v\u00e6re i et godt byrom. Men det krever vilje til radikale grep p\u00e5 flatene rundt Olav Tryggvason. DEBATT: Hvordan skal det se ut p\u00e5 Torvet?"}, {"field": "dominantimage", "value": "http://www.adressa.no/incoming/article1044967.ece5/ALTERNATES/w980-default/ver2%20bilfritt1"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c5c9fb04a53da4983979b71e68ecf131d3096d18.jpg?59773db8"}, {"field": "dominantthumbnaildimensions", "value": "300x169"}, {"field": "heading", "value": "Vil gi Torvet ny verdighet -adressa.no"}, {"field": "id", "value": "c5c9fb04a53da4983979b71e68ecf131d3096d18"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["debatt", "byens sentrum", "trafikk", "paradeplass", "sted", "dag", "plassen", "byen", "verdig", "bygningene"]}, {"field": "kw-entity", "value": ["trondheims", "cecignons", "trondheim torg", "munkegaten", "norges landbruksh\u00f8gskole", "adresseavisens", "torvet"]}, {"field": "kw-pageclass", "value": "article"}, {"field": "kw-person", "value": ["olav tryggvason", "trine rathe"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1044967.ece5/ALTERNATES/w980-default/ver2%20bilfritt1"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Vil gi Torvet ny verdighet"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article96991.ece"}, {"field": "pageclass", "value": ["article"]}, {"field": "publishtime", "value": "2002-08-30T11:55:26.000Z"}, {"field": "recs-articleid", "value": "2626180"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2002-08-30T11:55:26.000Z"}, {"field": "recs-rawtitle", "value": "Vil gi Torvet ny verdighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "- Torvet m\u00e5 styrke sin rolle som byens sentrum, gies verdighet og bli det stedet dit alle drar for \u00e5 oppleve, m\u00f8tes og ha f\u00f8lelsen av \u00e5 v\u00e6re i et godt byrom. Men det krever vilje til radikale grep p\u00e5 flatene rundt Olav Tryggvason. DEBATT: Hvordan skal det se ut p\u00e5 Torvet?"}, {"field": "thumbnail", "value": "http://content-thumbnail.cxpublic.com/content/thumbnail200x150/c5c9fb04a53da4983979b71e68ecf131d3096d18.jpg?59773db8"}, {"field": "thumbnailfullheightdimensions", "value": "200x1132"}, {"field": "timestamp", "value": "2017-07-25T12:46:48.000Z"}, {"field": "title", "value": "Vil gi Torvet ny verdighet"}, {"field": "url", "value": "http://www.adressa.no/nyheter/trondheim/article96991.ece"}, {"field": "urlhash", "value": "c5c9fb04a53da4983979b71e68ecf131d3096d18"}], "score": 0.9502717, "siteId": "9222270286501375973", "id": "c5c9fb04a53da4983979b71e68ecf131d3096d18"}

