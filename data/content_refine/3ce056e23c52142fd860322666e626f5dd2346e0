{"fields": [{"field": "modifiedtime", "type": "time", "value": "2012-04-17T19:06:48.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tilsynelatende idyll, men det er \u00abkrig\u00bb i bygde-Norge. Sn\u00e5sa, Sings\u00e5s og Tydal - dette er noen av bygdene i Tr\u00f8ndelag som har g\u00e5tt til varmt forsvar for sn\u00f8skuteren. For dem er Direktoratet for naturforvaltning (DN) den store stygge ulven. DN truer med \u00e5 ta fra bygdene muligheten til \u00e5 kj\u00f8re Lynx'en p\u00e5 fritida.", "Men det handler om mer enn som s\u00e5:", "- Tar de fra oss sn\u00f8skuteren, tar de fra oss selvr\u00e5deretten, sier Ketil Nilsen (54) i Tydal - talsmann for styrt motorferdsel. Nilsen kj\u00f8rer skuter, men hevder han likevel er p\u00e5 parti med milj\u00f8et.", "- Jeg lever med og for naturen, sier han.", "Vi har invitert oss inn i \u00abkrigssonen\u00bb. Og det skjer i den st\u00f8rste fordragelighet hjemme hos familien \u00d8stby Nilsen. Sammen med gode argumenter for sn\u00f8skuteren, serveres det ferske vafler og kaffe. P\u00e5 veggen henger foto av s\u00f8nnen som er stjerne innenfor sn\u00f8skutercross, og d\u00f8trene som er henholdsvis oppsynsmann i fjellet og hundekj\u00f8rer.", "Ketil Nilsen sitter i r\u00e5det for Skarvan og Roltdalen Nasjonalpark, samtidig som han er s\u00e5kalt leiekj\u00f8rer for Trondhjems Turistforening. Familien eier dessuten setervollen som den kjente turisthytta Storerikvollen ligger p\u00e5.", "Til tross for at han har humpet og ristet og frosset p\u00e5 sn\u00f8skutersetet i mer enn tretti \u00e5r, tar han den varmt i forsvar n\u00e5r DN signaliserer at de vil stramme grepet.", "- Jeg har hatt skuter siden i 1976, sier Ketil Nilsen.", "Da var den et uvurderlig hjelpemiddel for den unge t\u00f8mmerhuggeren n\u00e5r han skulle til skogs. Senere var han en av pionerene n\u00e5r det dreide seg om \u00e5 frakte fiskere inn til Essandsj\u00f8en og Nesj\u00f8en - Nord-Europas beste r\u00f8yevann.", "- Jeg kj\u00f8rte folk innover. De kunne ligge p\u00e5 fiske ei uke f\u00f8r jeg hentet dem igjen, sier han.", "Nilsen har kj\u00f8rt folk som har fisket p\u00e5 Essand tretti \u00e5r p\u00e5 rad. En av de mest utholdende, forteller han, sl\u00e5r opp teltet sitt over hullet i isen, fryser det fast med sn\u00f8 og vatn og fisker fra soveposen.", "Takket v\u00e6re et stort kultiveringsarbeid i de store sj\u00f8ene, f\u00e5r fiskerne uttelling som gj\u00f8r monn. Det dras opp ni tonn \u00f8rret og r\u00f8ye fra hullene p\u00e5 isen i Essand og Nesj\u00f8en p\u00e5 vinterfisket. Det snakkes butikk - ikke noen vanlig hobbypilking.", "Det har etablert seg en kultur med de faste isfiskel\u00f8ypene - staket for b\u00e5de skuter og ski. Og alts\u00e5 gaupe.", "Men n\u00e5r DN vil begrense dette, g\u00e5r det over styr for sindige folk som har v\u00e6rt ute s\u00e5 mange vinterdager f\u00f8r.", "- Vi kj\u00f8rer ikke tur. Vi h\u00e5ndhever strengt at det er folk som er p\u00e5 isfiske som bruker l\u00f8ypa, sier Ketil Nilsen.", "Som for \u00e5 understreke det han sier, kommer Kristen Iversen (34) kj\u00f8rende med sin skuter - med isbor bundet fast bakp\u00e5 skuteren.", "Ambulansesj\u00e5f\u00f8ren har noen ganger fri midt i uka, og de senere \u00e5rene har han ofte kj\u00f8rt de to milene inn til Essandsj\u00f8en p\u00e5 isfiske. Han misliker at det er forslag om \u00e5 forby kj\u00f8ring i isfiskel\u00f8ypa.", "- Jeg blir irritert. Friheten \u00e5 kunne kj\u00f8re hit, er noe av det fineste jeg opplever at Tydal har. Jeg opplever det som en dr\u00f8m, sier tydalingen. Han sitter p\u00e5 skutersetet og pilker - med utsikt til mektige Sylene.", "Selv om den faste leden har v\u00e6rt brukt i snart en mannsalder, var det f\u00f8rst for to \u00e5r siden den fikk status slik at det ble lovlig \u00e5 kj\u00f8re sn\u00f8skuter til isfiske p\u00e5 de store sj\u00f8ene.", "- Men det har likevel nesten ikke v\u00e6rt \u00f8kning i ferdselen. Mange fryktet det, men gjennom p-avgift, l\u00f8ypeavgift og fiskekort har vi lagt lista s\u00e5pass h\u00f8yt at folk som kommer hit, de kommer for \u00e5 fiske, sier Nilsen.", "Det er faste rasteplasser og kanalisert trafikk ut p\u00e5 isen.", "- Fiskere vil ha det mest mulig stille, og det er ingen stor trafikk ute p\u00e5 sj\u00f8en. Folk g\u00e5r eller renner p\u00e5 ski n\u00e5r de skal forflytte seg. Vi mener \u00e5 ha f\u00e5tt til dette som et viktig trivsels- og kulturtilbud, sier han. Det er to \u00e5pne l\u00f8yper i Tydal (\u00d8stby-Essand og Stugudal-Pikhaugen) og ei l\u00f8yvel\u00f8ype (Moen-Nesj\u00f8en) - alle s\u00e5kalte fiskel\u00f8yper.", "Han mener selvjustisen er stor.", "- Det tolereres ikke at folk bryter reglene. Retningslinjene skal f\u00f8lges - derfor er det heller ikke mye ulovlig kj\u00f8ring, mener Ketil Nilsen. Etter at det kom et eget motorsportanlegg i kommunen er den ulovlige kj\u00f8ringen nesten borte, if\u00f8lge Nilsen.", "Han mener det g\u00e5r godt an \u00e5 balansere naturvern og motorferdsel.", "- N\u00e5r DN vil ta fra oss muligheten til fritidskj\u00f8ring slik vi praktiserer det i faste leder, er dette et overgrep og en fullstendig umyndiggj\u00f8ring av oss, sier han.", "- Jeg er aldri blitt utskjelt eller kjeftet p\u00e5 av noen skil\u00f8per. Jeg f\u00f8ler at vi har et regime for motorferdsel som vi har lyktes med. Derfor f\u00f8les dette s\u00e5rt, sier han.", "Nilsen er leder for Venstre i Tydal, og jobber n\u00e5 gjennom partiet for \u00e5 p\u00e5virke politikerne.", "- Stortingspolitikerne er for lite opplyst om hvilket overgrep dette er. I Nord-Tr\u00f8ndelag har de forst\u00e5tt det. Jeg h\u00e5per de vil gj\u00f8re det ogs\u00e5 i fylket v\u00e5rt, sier han.", "- Motorferdselsloven vi har i dag, er ingen d\u00e5rlig lov. Den kan likevel forbedres, sier han. Ketil Nilsen mener det handler om kommunenes selvr\u00e5derett.", "- Tar de fra oss sn\u00f8skuteren, kan vi f\u00e5 et distriktsoppr\u00f8r, sier han.", "Venstre-mannen Ketil Nilsen f\u00e5r st\u00f8tte fra SV's parlamentariske leder Inge Ryan i kampen for \u00e5 bevare l\u00f8ypetilbudet i Tydal. Men p\u00e5 samme m\u00e5te som Venstre er splittet (moderpartiet Venstre deler ikke synet til lokallagslederen i Tydal), er SV ogs\u00e5 delt. Slik nesten hele det politiske Norge er i denne saken. Det blir mye opp til Ryans partifelle, milj\u00f8vernminister Erik Solheim, hvordan det skal bli.", "Ryan benekter at han er ute etter \u00e5 liberalisere motorferdselsloven.", "- Jeg vil ha en innstramming av barmarkskj\u00f8ring, og jeg g\u00e5r inn for at det skal sl\u00e5s hardere ned p\u00e5 ulovlig kj\u00f8ring med sn\u00f8skuter, sier han.", "- Men at det skal forbys \u00e5 kj\u00f8re p\u00e5 sn\u00f8en etter godkjente traseer, er jeg uenig i. Ingen skal f\u00e5 kj\u00f8re fritt, men jeg aksepterer noen l\u00f8yper, for eksempel av den typen jeg forst\u00e5r at de har i Tydal, sier Ryan.", "Han mener det er viktig \u00e5 lytte til folk i R\u00f8yrvik, Lierne og Tydal i denne saken.", "- Det blir feil at privatpersoner ikke skal kunne kj\u00f8re til hytta si. Leiekj\u00f8ring slik DN foresl\u00e5r, blir aldri funksjonelt. Behovet er konsentrert om noen korte perioder, og et leiesystem vil ikke kunne fange opp dette behovet p\u00e5 en rasjonell m\u00e5te. Dessuten vil dette f\u00f8re til dobbelt s\u00e5 mye kj\u00f8ring, mener Inge Ryan.", "Men uansett uheldige effekter og det faktum at motorferdsel i utmark i prinsippet er forbudt, g\u00e5r salget av sn\u00f8skutere som hakka m\u00f8kk.", "P\u00e5 Fl\u00e5 er Br\u00f8drene Ler profilerte forhandlere av skutere. Akkurat denne uka har de stor salgskampanje.", "I det lille utstillingslokalet er det trangt om plassen. Fargerike kj\u00f8ret\u00f8yer st\u00e5r s\u00e5 tett at det er vanskelig \u00e5 g\u00e5 mellom dem. Skuterne har en prislapp fra 80 000 til over 140 000 kroner.", "H\u00e5kon Ler og Alf Langland h\u00e5per begge at det skal bli lempet p\u00e5 reglene for motorferdsel i utmark slik Inge Ryan \u00f8nsker.", "- Det har aldri v\u00e6rt s\u00e5nn ettersp\u00f8rsel som i \u00e5r. Jeg tror folk nesten er litt irritert over det de h\u00f8rer om innstramming p\u00e5 bruken - derfor kj\u00f8per de, sier H\u00e5kon Ler, styreleder i forretningen.", "De selger sn\u00f8skutere til private som vil ha den til hyttebruk, til kraftselskap, politi og Forsvaret. Men ettermarkedet med reparasjon og service er vel s\u00e5 viktig.", "Heller ikke forhandlerne g\u00e5r for frislepp av sn\u00f8skuter.", "- Ingen \u00f8nsker det. Men kj\u00f8ring etter \u00e5pne godkjente traseer, kanskje med l\u00f8ypeavgift, m\u00e5 det v\u00e6re lov til i Norge. Da vil ogs\u00e5 mye av tullkj\u00f8ringa komme bort, sp\u00e5r Alf Langland. De to i butikken mener det er relevant \u00e5 sammenligne sn\u00f8skuterkj\u00f8ring med lystkj\u00f8ring p\u00e5 sj\u00f8en.", "I likhet med Inge Ryan har de mindre tro p\u00e5 leiekj\u00f8ring.", "- Det er umulig \u00e5 f\u00e5 til rasjonelt, sier de to.", "En kunde ramler inn d\u00f8ra hos Br\u00f8drene Ler. Vi sp\u00f8r om hans syn p\u00e5 den foresl\u00e5tte innstrammingen av motorferdsel i utmark.", "- \u00c6 kj\u00f8re l\u00e6ll, sier han uten blygsel.", "Men bygdene og bransjen har mektige krefter imot. Turister, b\u00f8nder, skogbrukere, jegere og milj\u00f8vernere vil alle ha en ny lov som strammer grepet.", "- Rekreasjonskj\u00f8ringen har f\u00e5tt for stort omfang. Det finner vi uheldig. Vi st\u00f8tter DN sitt forslag til ny lov der rekreasjonskj\u00f8ring m\u00e5 v\u00e6re forbudt, sier Tom-Ivar Bern fra Trondheim - styreleder i Den Norske Turistforening. De deltok nylig i et opprop sammen med blant andre Norges Bondelag, Naturvernforbundet, Norges Skogeierforbund og Friluftslivets Fellesorganisasjon.", "- Vi \u00f8nsker \u00e5 utvikle v\u00e5re friluftstradisjoner innenfor en ikke-motorisert ramme, sier Bern.", "Akkurat n\u00e5 sitter r\u00e5dgiver Frank Johansen p\u00e5 kontoret i DN (Direktoratet for Naturforvaltning) i Trondheim og finskriver p\u00e5 det endelige forslaget som i slutten av denne m\u00e5neden skal sendes til oppdragsgiverne i Milj\u00f8verndepartementet. Stortingsbehandlingen forventes \u00e5 skje i v\u00e5rsesjonen.", "Ingen sak i direktoratets historie har fremkalt lignende engasjement. Totalt kom det inn 863 h\u00f8ringsuttalelser og det er helt unikt. Johansen var nylig p\u00e5 et m\u00f8te i Sn\u00e5sa, der det nye utkastet til motorferdselslov ble diskutert. Her fikk han merke det sterke engasjementet. DN ble beskyldt for \u00e5 ha kommet med et motorferdselsforslag som ikke samsvarer med Stortingets intensjoner.", "- Tullprat. Vi har f\u00e5tt et oppdrag fra Milj\u00f8verndepartementet. Det er \u00e5 bidra til \u00e5 etablere en ny plattform for fremtidig motorferdselspolitikk med en m\u00e5lsetting om \u00e5 redusere omfanget av motorferdsel i utmark, svarer Frank Johansen.", "For \u00e5 klare dette har DN foresl\u00e5tt \u00e5 forby all fritidskj\u00f8ring. Det har skremt vannet av mange sterke stemmer i bygde-Norge. Isfiskel\u00f8ypa i Tydal er absolutt i faresonen.", "- Det er noen som markerer kraftig at det skal v\u00e6re fritidskj\u00f8ring, til tross for at de utgj\u00f8r ei lita gruppe. Det er tross alt n\u00e6rmere 80 prosent som har sagt at de er uenig i at det skal bli lettere \u00e5 bruke sn\u00f8skuter i norsk utmark, sier r\u00e5dgiveren i DN.", "Han bekrefter at man ikke \u00f8nsker isfiskel\u00f8yper.", "- Vi kaller det turkj\u00f8ring. Det er ikke alle som fisker, sier han. Men han understreker at saken ikke er ferdig behandlet.", "- N\u00e5 skal vi sammen med ledelsen i DN finjustere utkastet f\u00f8r vi sender det endelige forslaget fra oss, sier han.", "Slik det er i dag baserer motorferdselen i utmark seg p\u00e5 dispensasjoner. Dispensasjoner er mer regelen enn unntaket. 90 prosent av dem som s\u00f8ker blir innvilget dispensasjon.", "Johansen benekter at de vil frata kommunene selvr\u00e5derett.", "- Det de mest h\u00f8yr\u00f8stede vil diskutere, er ikke loven, men den praksisen de har etablert ved siden av regelverket, mener byr\u00e5kraten i DN.", "Selv om det er sterke reaksjoner blant annet fra Nord-Norge og Tr\u00f8ndelag, er det ikke alle som synes det nye forslaget er strengt.", "- Oppland har en praksis i dag som ligner p\u00e5 det vi foresl\u00e5r. Fylket er femte st\u00f8rst i areal og det st\u00f8rste hyttefylket. Her fungerer leiekj\u00f8ring, sier han. Han nevner Ringebu kommune som har 4200 hytter og 19 leiekj\u00f8rere. Kommunen har gitt bare fire dispensasjoner p\u00e5 vinterf\u00f8re. Tydal har ca. 1500 hytter, ca. 33 leiekj\u00f8rere og det ble i 2007 gitt 10-15 disposisjoner, if\u00f8lge opplysninger fra kommunen.", "I en NIBR-rapport fra 2006 har en unders\u00f8kt regimene for regulering av motorferdsel i utmark i Sverige, Finland, USA og Canada. I alle disse landene reguleres adgangen til motorferdsel i utmark. Hovedforskjellen ligger i at de andre landene tillater rekreasjonskj\u00f8ring, mens dette i Norge er tillatt bare i Finnmark og Nord-Troms.", "I USA finnes det f\u00f8derale maksimumskrav for lydniv\u00e5 for sn\u00f8skutere, i noen canadiske provinser det samme. Delstaten Maine for eksempel, har innf\u00f8rt spesifikke regler for \u00e5 redusere ulemper for lokalbefolkningen, s\u00e5 som forbud mot \u00e5 kj\u00f8re sn\u00f8skuter n\u00e6rmere bolighus, kirker og sykehus enn 200 meter.", "I alle disse landene er det et \u00f8kende press for tilrettelegging av omr\u00e5der for sn\u00f8skuterkj\u00f8ring, ikke minst fra organiserte eller kommersielle sn\u00f8skuterinteresser.", "If\u00f8lge den samme rapporten er sn\u00f8skuterkj\u00f8ring en trussel mot pattedyr og s\u00e5rbare fuglearter.", "Det er mye fokus p\u00e5 villrein, og reinen synes \u00e5 v\u00e6re s\u00e5rbar p\u00e5 relativt lang avstand fra forstyrrelsen. Ogs\u00e5 tamreindriften kan p\u00e5virkes negativt. I Tydal har reindriftsn\u00e6ringen anledning til \u00e5 stenge isfiskel\u00f8ypene ved behov.", "Fjellrev er antagelig ogs\u00e5 meget s\u00e5rbar.", "S\u00e5rbare fuglearter finnes b\u00e5de i alpine omr\u00e5der og v\u00e5tmarker, og s\u00e6rlig rovfugler p\u00e5virkes negativt av motorferdsel i n\u00e6rheten av hekkeplassene.", "Selv om vi ser ferske spor av gaupe p\u00e5 v\u00e5r sn\u00f8skutertur i Tydal, s\u00e5 er det liten tvil om at p\u00e5virkningene p\u00e5 dyrelivet er mange. Selve kj\u00f8ret\u00f8yet synes \u00e5 ha liten betydning, mens faktorer knyttet til bruken har stor betydning, s\u00e5 som typen kj\u00f8ret\u00f8y, tidspunktet for kj\u00f8ring, omfanget av kj\u00f8ring og hvor i landskapet det kj\u00f8res. Oppf\u00f8rselen til menneskene p\u00e5 og utenfor kj\u00f8ret\u00f8yet har ogs\u00e5 betydning.", "Det er p\u00e5vist regionale forskjeller i hvordan nordmenn tenker om og trives med motorferdsel i utmark. Dessuten finnes det verdiforskjeller knyttet til naturbruk og motorferdsel. Dette gir seg utslag i ulike holdninger til liberalisering av regelverket. Natur- og milj\u00f8barometeret for 2007 viser at de yngre er langt mer positive til at det skal bli lettere \u00e5 bruke sn\u00f8skuter i utmark, og ungdom i Tr\u00f8ndelag og Nord-Norge skiller seg ut som klart mest positive.", "I Norge er det s\u00e6rlig de sosiale konfliktene omkring bruk av sn\u00f8skuter som har skapt oppmerksomhet, fordi det har kommet s\u00e5 sterke \u00f8nsker om \u00e5 \u00e5pne for rekreasjonskj\u00f8ring.", "Moderne, farts- og utstyrspregede, s\u00e6rlig motoriserte aktiviteter (f.eks. sn\u00f8skuterkj\u00f8ring) irriterer ut\u00f8vere av tradisjonelle, mer \u00ablavintensive\u00bb aktiviteter (f.eks. skig\u00e5ing). Irritasjonen g\u00e5r imidlertid i liten grad den andre veien, de som kj\u00f8rer sn\u00f8skuter lar seg i mindre grad irritere av skil\u00f8pere.", "For \u00e5 takle slike konflikter er det viktig \u00e5 forst\u00e5 om det dreier seg om m\u00e5l- eller verdikonflikter.", "M\u00e5lkonflikter oppst\u00e5r n\u00e5r motstridende m\u00e5l bokstavelig \u00abkolliderer\u00bb i terrenget. Slike konflikter kan en komme ut av gjennom planlegging og tilrettelegging som kan skille de to gruppene.", "Verdikonflikter har sitt utgangspunkt i mer fundamentale holdninger, og er verre \u00e5 finne akseptable l\u00f8sninger p\u00e5.", "I flere land og regioner er det p\u00e5vist betydelige positive \u00f8konomiske effekter av tilrettelegging for motorferdsel i naturen - s\u00e6rlig i form av reiselivsprodukter. I Tydal er isfiske p\u00e5 Nesj\u00f8en og Essand - om ikke big business s\u00e5 i hvert fall viktig virksomhet - som det ikke er bare \u00e5 kaste vrak p\u00e5.", "Skuterturisme er derfor et viktig sp\u00f8rsm\u00e5l i et distriktsutviklingsperspektiv.", "Men slik turisme er i tid og sted uforenlig med turisme som s\u00f8ker stillhet, som det ogs\u00e5 er \u00f8kende ettersp\u00f8rsel etter.", "Pulk, telt og djupsn\u00f8 har sin tid og sin sjarm - andre ganger kan kanskje dr\u00f8mmen om villmarka n\u00e5s f\u00f8rst etter en times tur p\u00e5 skutersetet."]}, {"field": "category0", "value": "nyheter"}, {"field": "contenthash", "value": "2d04e28e8a795b5e2b9e1050e814d32a691d9dbe15a8619fdda9a80fa06fb5cf"}, {"field": "createtime", "value": "2017-05-21T06:43:05.000Z"}, {"field": "description", "value": "TYDAL: Sn\u00f8skuteren og skil\u00f8peren f\u00f8lger samme sporet de to milene fra \u00d8stby i Tydal til Essandsj\u00f8en. Like f\u00f8r vi n\u00e5r vidda, har til og med ei gaupe g\u00e5tt isfiskel\u00f8ypa i noen hundre meter f\u00f8r den har tatt av og fulgt sin egen nese."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3ce056e23c52142fd860322666e626f5dd2346e0.jpg?598773db"}, {"field": "dominantthumbnaildimensions", "value": "256x256"}, {"field": "heading", "value": ["Skuteroppr\u00f8r p\u00e5  bygdene -adressa.no", "Varmt forsvar", "Ni tonn fisk p\u00e5 isen", "Med isbor p\u00e5 skuteren", "Lite ulovlig kj\u00f8ring", "Ryan st\u00f8tter Tydal", "Aldri v\u00e6rt mer ettersp\u00f8rsel", "Vil ha ny lov", "Finpusser forslag", "Leiekj\u00f8ring", "Utenlandske erfaringer", "Effekter p\u00e5 dyrelivet", "Effekter p\u00e5 mennesker"]}, {"field": "id", "value": "3ce056e23c52142fd860322666e626f5dd2346e0"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["sn\u00f8skuter", "ulovlig kj\u00f8ring", "kj\u00f8re sn\u00f8skuter", "kj\u00f8re", "motorferdsel"]}, {"field": "kw-entity", "value": ["essandsj\u00f8en og nesj\u00f8en", "stortingets", "direktoratet for naturforvaltning", "moen-nesj\u00f8en", "nilsen", "tom-ivar bern", "skarvan og roltdalen nasjonalpark", "sylene", "venstre", "den norske turistforening", "essand", "direktoratet", "friluftslivets fellesorganisasjon", "nord-norge og tr\u00f8ndelag", "essandsj\u00f8en", "forsvaret", "tr\u00f8ndelag og nord-norge", "lierne og tydal", "sings\u00e5s og tydal", "norges skogeierforbund og friluftslivets fellesorganisasjon", "finnmark og nord-troms", "\u00f8stby-essand og stugudal-pikhaugen", "roltdalen nasjonalpark", "lynx", "h\u00e5kon ler og alf langland", "naturvernforbundet", "storerikvollen", "trondhjems turistforening", "norges skogeierforbund", "nesj\u00f8en og essand", "br\u00f8drene ler", "milj\u00f8verndepartementet", "essand og nesj\u00f8en", "norges bondelag"]}, {"field": "kw-location", "value": ["sn\u00e5sa", "maine", "tydal", "canada", "ringebu", "sverige", "tr\u00f8ndelag", "trondheim", "nord-tr\u00f8ndelag", "fl\u00e5", "r\u00f8yrvik", "finland"]}, {"field": "kw-pageclass", "value": "article"}, {"field": "kw-person", "value": ["alf langland", "frank johansen", "kristen iversen", "erik solheim", "inge ryan", "ketil nilsen", "\u00f8stby nilsen", "h\u00e5kon ler"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skuteroppr\u00f8r p\u00e5 bygdene"}, {"field": "og-type", "value": "article"}, {"field": "og-url", "value": "http://www.adressa.no/nyheter/article1029763.ece"}, {"field": "pageclass", "value": ["article"]}, {"field": "publishtime", "value": "2008-02-15T04:00:00.000Z"}, {"field": "recs-articleid", "value": "1692752"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2008-02-15T04:00:00.000Z"}, {"field": "recs-rawtitle", "value": "Skuteroppr\u00f8r p\u00e5 bygdene -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "TYDAL: Sn\u00f8skuteren og skil\u00f8peren f\u00f8lger samme sporet de to milene fra \u00d8stby i Tydal til Essandsj\u00f8en. Like f\u00f8r vi n\u00e5r vidda, har til og med ei gaupe g\u00e5tt isfiskel\u00f8ypa i noen hundre meter f\u00f8r den har tatt av og fulgt sin egen nese."}, {"field": "thumbnail", "value": "http://content-thumbnail.cxpublic.com/content/thumbnail200x150/3ce056e23c52142fd860322666e626f5dd2346e0.jpg?598773db"}, {"field": "thumbnailfullheightdimensions", "value": "200x1665"}, {"field": "timestamp", "value": "2017-08-06T19:54:03.000Z"}, {"field": "title", "value": "Skuteroppr\u00f8r p\u00e5 bygdene"}, {"field": "url", "value": "http://www.adressa.no/nyheter/article1029763.ece"}, {"field": "urlhash", "value": "3ce056e23c52142fd860322666e626f5dd2346e0"}], "score": 0.4158231, "siteId": "9222270286501375973", "id": "3ce056e23c52142fd860322666e626f5dd2346e0"}

