{"fields": [{"field": "modifiedtime", "type": "time", "value": "2017-03-01T14:20:31.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Lierne", "Jakt", "Ski"]}, {"field": "author", "value": ["birger aarmo", "namdalsavisa"]}, {"field": "body", "value": ["Saken oppdateres.", "LIERNE: \u2013 Det skal ikke s\u00e5 mye fantasi til for \u00e5 forestille seg at dette kunne g\u00e5tt veldig mye verre, sier ulykkesfuglen til Namdalsavisa .", "Han, Erik M\u00f8ller og Helge Moksnes har de siste 10\u201315 \u00e5rene v\u00e6rt p\u00e5 ei \u00e5rlig vinterjakt i Almdalen i Lierne.", "\u2013 Vi har aldri sett sn\u00f8forholdene s\u00e5 utfordrende som n\u00e5. Dette var en skremmende opplevelse, b\u00e5de for Roger som plutselig falt fire meter rett ned i ei lita elv, og for oss som heldigvis var s\u00e5 n\u00e6rt at vi kunne hjelpe ham, sier M\u00f8ller.", "Der hullet plutselig \u00e5pnet seg under skiene, hadde han g\u00e5tt ettermiddagen f\u00f8r.", "\u2013 Vi hadde snakket om de utfordrende sn\u00f8forholdene, og om hvor viktig det var \u00e5 ferdes p\u00e5 en trygg m\u00e5te. Det er sn\u00f8skredfare p\u00e5 utsatte steder, og vi s\u00e5 at det kunne v\u00e6re farlig over bekkene. Men siden jeg hadde g\u00e5tt der for mindre enn et d\u00f8gn f\u00f8r, f\u00f8ltes den l\u00f8ypa jeg tok veldig trygg, forteller Berg som naturlig nok er preget av det som skjedde sist helg.", "Plutselig \u00e5pnet seg et hull. Han falt nedi med ski, sekk og hund.", "\u2013 Jeg rakk egentlig ikke \u00e5 tenke noe som helst. Plutselig l\u00e5 jeg i vannet og s\u00e5 opp p\u00e5 hullet i sn\u00f8en langt over meg, forteller Berg.", "Den ene hunden sprang l\u00f8s, og den andre hadde han i b\u00e5nd.", "\u2013 N\u00e5 i etterkant har jeg tenkt veldig mye p\u00e5 hva som kunne skjedd. Den hunden jeg hadde i b\u00e5nd ble med meg ned i hullet. Jeg kunne landet p\u00e5 han. Jeg kunne falt med hodet f\u00f8rst og blitt sl\u00e5tt bevisstl\u00f8s. Det kunne forresten skjedd da jeg datt med ryggen f\u00f8rst ogs\u00e5, for det var mye stor stein nede i elva der jeg havnet.", "Han kjente vannet som trengte inn gjennom kl\u00e6rne, og skj\u00f8nte at han m\u00e5tte opp. Men det var ikke s\u00e5 enkelt.", "\u2013 Skiene hadde jeg over meg, og sekken hang p\u00e5 ryggen. Det ble litt hektisk f\u00f8r jeg kom meg p\u00e5 beina. Da jeg fikk sett meg om, skj\u00f8nte jeg fort at det ville kreve veldig mye \u00e5 komme seg opp med egen hjelp. Hvis jeg i det hele tatt hadde klart det.", "Heldigvis hadde de alle med seg jaktradio, og han kunne kontakte de andre i jaktlaget for \u00e5 f\u00e5 hjelp.", "\u2013 Det var noe vi kj\u00f8pte inn for noen \u00e5r siden. Det kan v\u00e6re litt sosialt. Men det viktigste er for sikkerheten.", "Lykken var at radioen som l\u00e5 i sekkelomma hadde", "\u00aboverlevd\u00bb fallet.", "\u2013 Jeg pr\u00f8vde \u00e5 rope p\u00e5 de andre. F\u00f8rst fikk jeg ikke kontakt. Men da jeg strakk meg s\u00e5 lang jeg var for \u00e5 f\u00e5 antenna s\u00e5 h\u00f8yt som mulig, h\u00f8rte de meg, forteller Berg.", "Jaktkameratene skj\u00f8nte snart alvoret i situasjonen, og kom s\u00e5 fort de kunne.", "\u2013 Hadde vi ikke hatt med radioene, kunne dette blitt kritisk. N\u00e5r man jakter g\u00e5r man gjerne ikke sammen. Det kunne tatt mange timer f\u00f8r vi hadde funnet ut at noen var borte, og enda mange timer f\u00f8r de hadde funnet meg.", "Han som sto med isvann til over kn\u00e6rne, hadde gjort et fors\u00f8k p\u00e5 \u00e5 merke hullet.", "\u2013 Vi var bare en kilometer unna da vi fikk oppkalling p\u00e5 radioen. Selvf\u00f8lgelig dro vi dit med en gang, og da hadde han hivd opp skiene sine, slik at vi skulle se hvor hullet var, forteller M\u00f8ller.", "De hadde ikke en sjanse til \u00e5 trekke ham opp uten hjelpemiddel.", "\u2013 Vi hadde ei sag i sekken, og med den fikk vi felt et par tr\u00e6r som vi satte ned i hullet slik at han kunne klatre opp. Jeg er ganske sikker p\u00e5 at han ikke ville hatt en sjanse til \u00e5 komme seg opp uten v\u00e5r hjelp.", "Etter uhellet ble de mer oppmerksomme p\u00e5 faren, og begynte \u00e5 legge merke til flere steder som kunne v\u00e6re like skumle.", "\u2013 Det har v\u00e6rt mye mildv\u00e6r i fjellet i vinter, og det har gjort at mange elver og bekker fremdeles ikke har is. N\u00e5r det kommer sn\u00f8 som legger seg over det \u00e5pne vannet, kan en kombinasjon av overvann i mildv\u00e6rsperioder og tining nedenfra lage slike hull. Vi s\u00e5 det ogs\u00e5 p\u00e5 myrer. Det er sannsynligvis veldig lite tele i jorda, sier M\u00f8ller.", "Flere steder s\u00e5 de sn\u00f8bruer over bekker som s\u00e5 solide ut, men som i realiteten var veldig tynne.", "\u2013 Der kameraten gikk igjennom var det tilsynelatende massiv sn\u00f8. Han kunne ikke sett faren f\u00f8r han gikk", "igjennom.", "Fjellveteranen Mogens Tots\u00e5s fra Lierne var den som f\u00f8rst fortalte om uhellet p\u00e5 sin", "Facebook-side.", "\u2013 Jeg har aldri sett sn\u00f8en s\u00e5 ille som i vinter. Jeg vil ikke g\u00e5 s\u00e5 langt som \u00e5 advare folk mot \u00e5 g\u00e5 i fjellet, men jeg vil be folk v\u00e6re forsiktige. Disse karene er veldig fjellvante folk som er grunnkjent i omr\u00e5det. N\u00e5r de kommer ut for noe slikt, kan det absolutt skje andre, sier Tots\u00e5s.", "I hvert fall m\u00e5 ingen g\u00e5 alene.", "\u2013 G\u00e5 flere sammen, og hold gjerne kontakt med radio. F\u00f8lg ogs\u00e5 n\u00f8ye med p\u00e5 hvor du g\u00e5r. Denne episoden viser hvor fort det kan g\u00e5 galt, sier Tots\u00e5s."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "ee7e1e858f4ccaca12f3d11042a25d86131f973af0bef38543e2794cfcc6a885"}, {"field": "createtime", "value": "2017-03-01T14:22:12.000Z"}, {"field": "description", "value": "Uten noen mulighet til \u00e5 komme seg opp, ble Roger Berg fra Trondheim st\u00e5ende i 60 centimeter med isvann nede i et fire meter dypt hull som plutselig \u00e5pnet seg i sn\u00f8en."}, {"field": "dominantimage", "value": "http://www.adressa.no/incoming/article14345127.ece/rgvkqy/ALTERNATES/w980-default/is1r6.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c41f37dae704ca8f8005ae06da2cd69b0f1e473f.jpg?594427b0"}, {"field": "dominantthumbnaildimensions", "value": "300x169"}, {"field": "heading", "value": ["- Plutselig l\u00e5 jeg i vannet og s\u00e5 opp -adressa.no", "Gikk i skispor", "Felte tr\u00e6r", "Mange hull i sn\u00f8en", "Ikke g\u00e5 alene"]}, {"field": "id", "value": "c41f37dae704ca8f8005ae06da2cd69b0f1e473f"}, {"field": "keyword", "value": ["Lierne", "Jakt", "Ski"]}, {"field": "keywords", "value": "Lierne,Jakt,Ski"}, {"field": "kw-category", "value": ["pluss", "nyheter"]}, {"field": "kw-classification", "value": "hobbies-and-interests"}, {"field": "kw-concept", "value": ["ski", "plutselig \u00e5pnet", "plutselig", "plutselig l\u00e5", "vannet", "hull", "sn\u00f8"]}, {"field": "kw-entity", "value": ["m\u00f8ller", "jakt", "almdalen", "erik m\u00f8ller og helge moksnes", "namdalsavisa"]}, {"field": "kw-location", "value": ["ski", "trondheim", "lierne"]}, {"field": "kw-pageclass", "value": "article"}, {"field": "kw-person", "value": ["roger berg", "mogens tots\u00e5s", "helge moksnes", "erik m\u00f8ller"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article14345127.ece/rgvkqy/ALTERNATES/w980-default/is1r6.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Plutselig l\u00e5 jeg i vannet og s\u00e5 opp"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2017/03/01/Plutselig-l%C3%A5-jeg-i-vannet-og-s%C3%A5-opp-14344476.ece"}, {"field": "pageclass", "value": ["article"]}, {"field": "publishtime", "value": "2017-03-01T14:20:31.000Z"}, {"field": "recs-articleid", "value": "14344476"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2017-03-01T14:20:31.000Z"}, {"field": "recs-rawtitle", "value": "- Plutselig l\u00e5 jeg i vannet og s\u00e5 opp -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Uten noen mulighet til \u00e5 komme seg opp, ble Roger Berg fra Trondheim st\u00e5ende i 60 centimeter med isvann nede i et fire meter dypt hull som plutselig \u00e5pnet seg i sn\u00f8en."}, {"field": "thumbnail", "value": "http://content-thumbnail.cxpublic.com/content/thumbnail200x150/c41f37dae704ca8f8005ae06da2cd69b0f1e473f.jpg?594427b0"}, {"field": "thumbnailfullheightdimensions", "value": "200x1736"}, {"field": "timestamp", "value": "2017-06-16T18:47:12.000Z"}, {"field": "title", "value": "- Plutselig l\u00e5 jeg i vannet og s\u00e5 opp"}, {"field": "url", "value": "http://www.adressa.no/pluss/nyheter/2017/03/01/Plutselig-l%c3%a5-jeg-i-vannet-og-s%c3%a5-opp-14344476.ece"}, {"field": "urlhash", "value": "c41f37dae704ca8f8005ae06da2cd69b0f1e473f"}], "score": 0.6855233, "siteId": "9222270286501375973", "id": "c41f37dae704ca8f8005ae06da2cd69b0f1e473f"}

