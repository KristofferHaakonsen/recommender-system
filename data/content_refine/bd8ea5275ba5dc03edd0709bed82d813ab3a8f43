{"fields": [{"field": "modifiedtime", "type": "time", "value": "2012-04-16T23:08:18.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "pia martine wold"}, {"field": "body", "value": ["Saken oppdateres.", "Klokken er litt over \u00e5tte om morgenen, og utenfor By\u00e5sen videreg\u00e5ende skole er det stille som bare en skoleg\u00e5rd kan v\u00e6re midt i sommerferien.", "\u00abDet er visst noen ungdommer som driver og spiller inn en high school-dansefilm i Trondheim\u00bb er ryktet vi har snappet opp av ukjente kilder, og n\u00e5 st\u00e5r vi alts\u00e5 utenfor det flotte bygget og vet ikke helt hva vi skal forvente oss.", "Fame-kostymer? Discomusikk? En High School Musikal-parodi? Hormoner i frislepp, primadonnanykker, et amat\u00f8rmessig hobbyprosjekt?", "Alt vi vet er at vi aldri har h\u00f8rt om en norsk high school-dansefilm f\u00f8r, og at to driftige 22-\u00e5ringer kjent fra amat\u00f8rfilmmilj\u00f8et i Trondheim st\u00e5r bak rariteten.", "I dag er tredje innspillingsdag, og vi skal f\u00e5 v\u00e6re flue p\u00e5 veggen.", "Vel inne konstaterer vi at dette ikke er en hvilken som helst skoledag. P\u00e5 bordene i aulaen sitter en spinkel unggutt og p\u00e5sm\u00f8res lag med sminke, rundt ham virrer to svenske jenter og lurer p\u00e5 hvilke rekvisitter som skal plasseres hvor, foran macen terper en r\u00f8dkinnet regiss\u00f8r de siste instruksene f\u00f8r kamera snart skal g\u00e5, en h\u00f8y, slank og noe feminin fyr synger og danser for seg selv i et hj\u00f8rne, og flere ungdommer l\u00f8per rundt med kamerautstyr, skj\u00f8ter str\u00f8mkabler og snakker i et, for hvermansen, ukjent spr\u00e5k best\u00e5ende av ord som \u00abbomme lys\u00bb, \u00abdolly\u00bb og \u00abkabelvakt\u00bb.", "\u2013Vi m\u00e5 begynne \u00e5 rigge opp til \u00abJonas danser i sinne\u00bb-montasjen. Det blir totally awesome! roper det som er n\u00f8dt til \u00e5 v\u00e6re regiss\u00f8ren, det kommanderende tonefallet tatt i betraktning.", "Og riktig nok, det er regiss\u00f8r J\u00f8rgen Kl\u00fcver; klar for \u00e5 skreve over sin improviserte \u00abdolly\u00bb, en lastetralle som gj\u00f8r at han kan bevege seg jevnt n\u00e5r han skal filme dansingen. Men f\u00f8rst m\u00e5 han fortelle oss: Hva er greia?", "\u2013\u00abMoves\u00bb heter filmen, som blir en tr\u00f8ndersk high school-danse-komedie. Manuset skrev jeg i et skoleprosjekt p\u00e5 Westerdahls, og resultatet skal bli en 30 minutter lang novellefilm som f\u00e5r premiere med filmvisning og nettdistribusjon rundt jul, forteller J\u00f8rgen.", "\u00abMoves\u00bb har et klassisk dansefilmplott, du kjenner lusa p\u00e5 gangen: Unge, pene mennesker, en d\u00e6sj kj\u00e6rlighet, en tilsynelatende umulig utfordring og p\u00e5f\u00f8lgende dans-for-livet-mentalitet.", "Vi m\u00f8ter 18 \u00e5r gamle Jonas som g\u00e5r p\u00e5 skolen, sykler litt BMX mellom slagene og spiser Pez. Han har verdens beste kj\u00e6reste, danseren Mia, og etter videreg\u00e5ende dr\u00f8mmer de to om \u00e5 flytte sammen.", "Men bak Mias rygg har den strenge faren hennes skaffet henne invitasjon til en omreisende audition for en stor og velrenommert russisk danseskole. Mia blir sendt til landet for \u00e5 \u00f8ve mot sin vilje, og nyheten n\u00e5r Jonas f\u00f8rst n\u00e5r han ikke har noen mulighet til \u00e5 kontakte henne.", "Han skj\u00f8nner at han er i ferd med \u00e5 miste henne, og f\u00e5r en lysende id\u00e9. For \u00e5 v\u00e6re med Mia, m\u00e5 han l\u00e6re seg \u00e5 danse, s\u00e5 han ogs\u00e5 kan komme inn p\u00e5 skolen.", "Det er bare det at det er to uker til audition, og en konkurrent som tyr til de sleipeste midler for \u00e5 kapre Mias hjerte\u00bf", "Egentlig kunne manusforfatteren ingenting om dans, men han ville lage en original, \u00abhipp og fresh\u00bb film, s\u00e5 da ble det dansefilm allikevel, gitt.", "Kostymer, egenkomponert musikk, omgivelser (\u00abBy\u00e5sen er jo den fresheste skolen i byen, s\u00e5 det passet perfekt\u00bb) og skuespillere skulle h\u00e5ndplukkes n\u00f8ye.", "\u2013Derfor har jeg brukt sommeren til \u00e5 skumme dansefilmer som Flashdance, Footloose og Step Up for inspirasjon, forklarer regiss\u00f8rspiren, som legger b\u00e5de prestisje og penger i prosjektet.", "I likhet med Snorre Danielsen, barndomsvenn og produsent, bruker han 10 000 oppsparte studiel\u00e5nskroner fra egen lomme for \u00e5 subsidiere dansefilmen, som skal filmes over 12 dager i sommerferien.", "Alt utstyr er l\u00e5nt, hovedsakelig fra den kreative skolen Westerdahls i Oslo, men ogs\u00e5 fra venner i filmmilj\u00f8et i Trondheim. Med p\u00e5 laget er en rekke ungdommer mellom 17 og 25 \u00e5r, som alle dropper sommerjobben for \u00e5 jobbe gratis.", "Til felles har de en gl\u00f8dende interesse for film, og en sterk tro p\u00e5 J\u00f8rgen og Snorres visjoner.", "For det er ikke f\u00f8rste gangen tr\u00f8nderkameratene lager film. Som medlemmer i Trondheim amat\u00f8rfilmklubb har de begge vunnet NM i amat\u00f8rfilm tidligere, sammen i 2005, og Snorre alene i 2007.", "I h\u00f8st var de med i crewet som lagde den \u00f8stlandske hiphopduoen Karpe Diems lurvete og sm\u00e5psykotiske musikkvideo \u00abKr\u00f8lla femtilapp\u00bb, som produsent for \u00abMoves\u00bb Sveinung Gjessing (24) regisserte.", "Ambisjonene lyser som glorier rundt de glatte gutteansiktene: M\u00e5let er \u00e5 kunne leve av film, gjerne spillefilm.", "\u2013Denne filmen blir en slags \u00f8velse i \u00e5 lage langfilm, forklarer J\u00f8rgen.", "Derav det ugunstige formatet p\u00e5 30 minutter, en standard som matcher verken kort- eller langfilm. Men filmen blir allikevel sendt inn til Minimalen kortfilmkonkurranse under Kosmorama neste \u00e5r, og gutta h\u00e5per de vil bli lagt merke til.", "Men f\u00f8rst m\u00e5 de alts\u00e5 lage denne filmen, da.", "\u2013Torgeir, du triller meg. Breno, du tar kablene. Sveinung, du bommer lys! kommanderer regiss\u00f8ren, som i \u00f8yeblikket skrever over en stol p\u00e5 ei tralle, en improvisert glideinnretning ved navn \u00abdolly\u00bb.", "I gangen p\u00e5 By\u00e5sen videreg\u00e5ende skole er det klart til opptak. Even Vesterhus (17) som spiller Jonas, skal danse sinnadansen sin, og har varmet opp ansiktsmuskulaturen for \u00e5 se tilstrekkelig forbanna ut.", "\u2013Det hadde v\u00e6rt kult om du sklir bortover her \u2013 tsssj \u2013 og hopper hardt ned s\u00e5nn, og b\u00e6mm! illustrerer koreograf Petter G\u00e5re (20), som ogs\u00e5 har rollen som badguy'en Eivind, Jonas' rival i filmen.", "\u2013Stille p\u00e5 sett, klart til opptak, roper produsent Sveinung Gjessing, og l\u00f8fter det improviserte feiekost-lysstativet.", "\u00abDon't stop me\u00bb dundrer boomblasteren, og det har den sannelig rett i. Even lar seg ikke stoppe, i alle fall ikke av mangelen p\u00e5 danseferdigheter.", "\u2013Og kutt! Ja! S\u00e5 godt som magisk! gauler mannen bak kamera, og sukker dr\u00f8mmende forn\u00f8yd n\u00e5r han ser over opptaket:", "\u2013Totally Hollywood moment!", "P\u00e5 sidelinja piskes altmuligmann Breno Otranto (17) frem og tilbake i duracellkanintempo for \u00e5 hente riktig utstyr, flytte kabler og s\u00f8rge for at riktig lysfilter er p\u00e5 riktig lampe.", "For n\u00e5r sola kommer og g\u00e5r, som den jo til stadighet gj\u00f8r i denne byen, m\u00e5 man trikse en del med lyssetting og skygger.", "\u2013Det blir nok trening dette, ja, innr\u00f8mmer Breno, som t\u00f8rker svetten av panna og h\u00e5per p\u00e5 en fremtid innen film.", "Forel\u00f8pig m\u00e5 han n\u00f8ye seg med \u00e5 v\u00e6re assistent, og se p\u00e5 at sjefen serveres energip\u00e5fyllet han s\u00e5 gjerne kunne trengt.", "\u2013Han jobber hardt, han karen der, alts\u00e5, kommenterer en forn\u00f8yd regiss\u00f8r mellom opptakene, mens han gumler forn\u00f8yd p\u00e5 en br\u00f8dskive som av de svenske scenografjentene har hentet til ham.", "Sjefen sj\u00f8l lever, tross sin unge alder, allerede opp til auteur-myten, der han utbasunerer visjonene sine i h\u00f8yfrekvente rop, trilles rundt med hektiske rosa kinn if\u00f8rt en altfor stor bukse med diverse p\u00e5teipet utstyr, og har jakthansker p\u00e5 hendene \u00abs\u00e5 han slipper \u00e5 v\u00e6re forsiktig\u00bb.", "Rundt klokken tolv har vi v\u00e6rt gjennom v-e-n-t-i-n-g, gjentatte, gjentatte, gjentatte opptak, en nesten-ulykke etter en litt for ivrig skliman\u00f8ver bortover en benk, gnags\u00e5rforpleining for danser-in-spe Even, en hel del omrigging og forsinkelser, og p\u00e5g\u00e5ende masing om lunsjpause.", "N\u00e5r crewet til slutt f\u00e5r lunsjen sin, n\u00e6rmest l\u00f8per de mot kantina, der kneippen og nugattien ligger klar til inntak. Men mat ser ut til \u00e5 v\u00e6re sekund\u00e6rt for regiss\u00f8ren, som benytter lunsjpausen til \u00e5 se over shotlista p\u00e5 macen sin, og tegne opp hvordan han vil at neste scene skal filmes for innspillingslederen.", "N\u00e5 skal Jonas og Eivind klinsje sammen foran p\u00e5meldingsskranken til St. Petersburg Academy of Dance sin danseauditon, men det g\u00e5r ikke s\u00e5 bra.", "Den samme scenen avbrytes av latterkrampe fire ganger f\u00f8r den sitter.", "\u2013Hei, hva skjer, skal du v\u00e6re med her? er badguy Eivinds replikk, men replikken, som er ment \u00e5 v\u00e6re arrogant og frekk, avstedkommer bare fnising p\u00e5 settet.", "\u2013Ok, n\u00e5 h\u00f8rtes det ut som om jeg pr\u00f8vde \u00e5 sjekke ham opp. Kanskje jeg skal tone ned homoerotikken litt, medgir skuespilleren.", "Og s\u00e5nn g\u00e5 no dagen. Etter hvert dukker ogs\u00e5 de kvinnelige skuespillerne Mariama Sl\u00e5tt\u00f8y og Tuva Munkeby opp for filming av en utescene som gikk i vasken dagen i forveien. Nok en runde med sminking, improviserte lysverkt\u00f8y, kommandoer, gjentakelser og til slutt: Pakking av utstyret i en tilhenger som fylles til randen av duppeditter som m\u00e5 pakkes ut igjen i morgen.", "For skolen stenger kl. 16, og da er som kjent skoledagen over, b\u00e5de den faktiske og den fiktive.", "Imens antar regiss\u00f8rens rosa kinn stadig nye dybder, hovedrolleinnehaver Even rister litt demonstrativt p\u00e5 gnags\u00e5r-dansefoten og vinden gj\u00f8r det den kan for \u00e5 \u00f8delegge lydopptakene.", "Men i morgen er en ny dansedag p\u00e5 By\u00e5sen high school, s\u00e5 det er bare \u00e5 holde ut. S\u00e5nn er det hvis man vil ha \u00abfame\u00bb, skal leve evig og l\u00e6re \u00e5 fly.", "F\u00f8lg filminnspillingen og postproduksjonen, sjekk www.moooves.no"]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "ea0f2664e12c712bbeca70d7c00aebfb2861f13ba2a2e22ff7d36eeb207e76c4"}, {"field": "createtime", "value": "2017-03-22T09:47:13.000Z"}, {"field": "description", "value": "17-\u00e5ring som ikke kan danse, spiller hovedrollen i tr\u00f8ndelags f\u00f8rste dansefilm."}, {"field": "dominantimage", "value": "http://www.adressa.no/incoming/article1319715.ece5/ALTERNATES/w980-default/highschooldansefilm1_1_1_57KTM0"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bd8ea5275ba5dc03edd0709bed82d813ab3a8f43.jpg?597b1e4c"}, {"field": "dominantthumbnaildimensions", "value": "300x169"}, {"field": "heading", "value": ["\u00abDirty Dancing\u00bb i Trondheim -adressa.no", "Jonas danser i sinne", "Kjenner lusa p\u00e5 gangen", "\u00abHipp og fresh\u00bb", "Blar opp fra egen lomme", "Totally Hollywood moment", "Duracellkanin gj\u00f8r alt", "Homoerotisk replikkveksling", "F\u00f8lg innspillingen p\u00e5 nettet"]}, {"field": "id", "value": "bd8ea5275ba5dc03edd0709bed82d813ab3a8f43"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-classification", "value": "arts-and-entertainment"}, {"field": "kw-concept", "value": ["rosa kinn", "high school", "high school-dansefilm", "regiss\u00f8r", "bomme lys", "skole", "videreg\u00e5ende skole", "film", "dans", "kjenner lusa"]}, {"field": "kw-entity", "value": ["jonas og eivind", "dancing", "don", "mia", "flashdance", "petersburg academy", "st. petersburg academy of dance", "footloose og step up", "minimalen", "step up", "kosmorama", "breno otranto", "eivind", "karpe diems", "kr\u00f8lla", "mariama sl\u00e5tt\u00f8y og tuva munkeby", "mariama sl\u00e5tt\u00f8y", "by\u00e5sen", "j\u00f8rgen og snorres", "pez", "westerdahls", "high school musikal", "torgeir", "jonas", "moves"]}, {"field": "kw-location", "value": ["hollywood", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["sveinung gjessing", "snorre danielsen", "petter g\u00e5re", "tuva munkeby", "j\u00f8rgen kl\u00fcver", "even vesterhus"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1319715.ece5/ALTERNATES/w980-default/highschooldansefilm1_1_1_57KTM0"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "&laquo;Dirty Dancing&raquo; i Trondheim"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article1356323.ece"}, {"field": "pageclass", "value": ["article"]}, {"field": "publishtime", "value": "2009-07-24T11:29:10.000Z"}, {"field": "recs-articleid", "value": "1348263"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2009-07-24T11:29:10.000Z"}, {"field": "recs-rawtitle", "value": "&laquo;Dirty Dancing&raquo; i Trondheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "17-\u00e5ring som ikke kan danse, spiller hovedrollen i tr\u00f8ndelags f\u00f8rste dansefilm."}, {"field": "thumbnail", "value": "http://content-thumbnail.cxpublic.com/content/thumbnail200x150/bd8ea5275ba5dc03edd0709bed82d813ab3a8f43.jpg?597b1e4c"}, {"field": "thumbnailfullheightdimensions", "value": "200x2273"}, {"field": "timestamp", "value": "2017-07-28T11:21:48.000Z"}, {"field": "title", "value": "&laquo;Dirty Dancing&raquo; i Trondheim"}, {"field": "url", "value": "http://www.adressa.no/kultur/film/article1356323.ece"}, {"field": "urlhash", "value": "bd8ea5275ba5dc03edd0709bed82d813ab3a8f43"}], "score": 0.7502121, "siteId": "9222270286501375973", "id": "bd8ea5275ba5dc03edd0709bed82d813ab3a8f43"}

