{"fields": [{"field": "modifiedtime", "type": "time", "value": "2016-03-24T16:43:37.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["grete holstad", "kim nyg\u00e5rd"]}, {"field": "body", "value": ["P\u00e5 et fiskebruk i Nord-Tr\u00f8ndelag tar en gjeng karer en pause, prater skit, men ogs\u00e5 alvor. De spekulerer p\u00e5 om de er de siste heimfiskerne i Vikna", "Det er Bernts niende sesong p\u00e5 Vands\u00f8ya Fiskemottak. Et par m\u00e5neder i \u00e5ret er han en av karene som tar i mot torsken og skreien som leveres p\u00e5 mottaket. Til vanlig er han g\u00e5rdbruker inne p\u00e5 fastlandet, med 60 kyr \u00e5 ta seg av.", "- For tretti \u00e5r siden var det tre ganger s\u00e5 mange b\u00e5ter her. Struktureringa er negativ for sm\u00e5 samfunn som dette, fortsetter han, og sl\u00e5r ut med armen mot fiskerne som har benket seg rundt kaffebordet inne p\u00e5 brygga.", "\u00abStruktureringa\u00bb er en ordning som ble innf\u00f8rt i 2005 og gjelder fiskekvoter. En fisker kan kj\u00f8pe en annen fiskers b\u00e5t, og sl\u00e5 sammen kvotene som er knyttet til b\u00e5tene. Men b\u00e5ten som kj\u00f8pes m\u00e5 settes ut av drift. Det gir den ene fiskeren muligheter til \u00e5 fiske mer og st\u00f8rre fortjeneste, men det f\u00f8rer til f\u00e6rre fiskeb\u00e5ter og fiskere.", "Ikke bare det. Fiskere med st\u00f8rre kvoter m\u00e5 helst nordover til Vester\u00e5len og Lofoten for \u00e5 fylle dem, og frykten er at de slutter \u00e5 delta i \u00abheimfisket\u00bb p\u00e5 Tr\u00f8ndelagskysten, og levere torsk og skrei til Vands\u00f8ya-mottaket.", "- \u00abDe\u00bb f\u00e5r det til, sj\u00f8. Om ti \u00e5r eksisterer ikke denne bedriften lenger, tipper Erling Skjengen, en av fiskerne rundt kaffebordet.", "Det er l\u00f8rdagskveld i begynnelsen av mars, en av de f\u00f8rste dagene i skreisesongen, og flere fiskere har tatt helg, s\u00e5 ikke s\u00e5 mange b\u00e5ter leverer fisk enn\u00e5. Men to sjarker er fortsatt ute p\u00e5 sj\u00f8en, og ikke snakk om \u00e5 ta kveld f\u00f8r de er kommet inn.", "Samfunnet Bernt snakker om, er den siste fiskerihavna i sitt slag i Nord-Tr\u00f8ndelag. Det ligger p\u00e5 ei \u00f8y, en god og kald b\u00e5ttur ut mot havet fra R\u00f8rvik.", "B\u00e5tene omkranser Vans\u00f8yv\u00e5gen. Denne l\u00f8rdagen ligger bare elleve b\u00e5ter ved kai, men litt senere i sesongen, n\u00e5r det er kommet mer torsk og skrei inn i fjordene for \u00e5 gyte, kan det v\u00e6re 40\u201350 her. Da er det ogs\u00e5 mer hektisk, og st\u00f8rre bemanning p\u00e5 brygga til \u00e5 ta i mot fisken. Men samme hvor mange de er, er det nok \u00e5 holde p\u00e5 med.", "En gang i fjor, som var den beste sesongen p\u00e5 det flere kan huske, var klokka blitt fire ei natt f\u00f8r de fant ut at de gjorde best i \u00e5 avslutte. Ikke p\u00e5 grunn av klokka, men fordi Bernt ble tatt i \u00e5 sove st\u00e5ende, og kollegaen hans Paul Martin Wigdahl likes\u00e5 over pulten p\u00e5 kontoret der han registrerer fisken.", "Fiskerne rundt kaffebordet er de som enn\u00e5 ikke har g\u00e5tt i b\u00e5tene sine og tatt kvelden. Noen er fortsatt inne p\u00e5 Fiskarheimen, for en matbit, eller bare for \u00e5 sl\u00e5 av en prat, lese aviser eller se p\u00e5 tv. Fiskarheimen drives av Den indre sj\u00f8mannsmisjon, og hver torsdag er det hyggekveld med andakt og \u00e5resalg.", "Der har ikke Bernt v\u00e6rt p\u00e5 fire \u00e5r, ikke fordi han har noe spesielt i mot \u00e5 h\u00f8re noen gudsord. Gudmund, som emiss\u00e6ren heter, tar seg ikke n\u00e6r av det, han er vant til tonen i milj\u00f8et. Han og Bernt er vel forlikt, trass i Bernts kommentar en dag: \u00abDu kan ikke v\u00e6re s\u00e5 sterk i trua, du Gudmund, som g\u00e5r med flytedress p\u00e5 kaia. Kameraten din gikk p\u00e5 vannet i bare sandaler.\u00bb", "Ute er det stille og fint denne kvelden, og i frav\u00e6ret av motordur og produksjonsst\u00f8y fra brygga h\u00f8res gr\u00e5m\u00e5sen godt. Periodevis flakser de tett som et teppe over v\u00e5gen, som i sesongen er et gedigent matfat for dem med alt fiskeavfallet fra b\u00e5tene og kaia. Ekstra skrik da en b\u00e5t lempet ut sild som hadde forvillet seg inn i garnene sammen med torsken. Men ikke en lyd fra \u00f8rnene, de trenger ikke det, de gj\u00f8r seg bemerket nok som det er, sakte seilende over sj\u00f8en, eller sittende som p\u00e5 vakt p\u00e5 knausene. Flokker p\u00e5 20 \u2013 30 \u00f8rner kan st\u00e5 p\u00e5 berget ved innseilingen til v\u00e5gen.", "Det er n\u00e5 ogs\u00e5 en m\u00e5te \u00e5 tilbringe l\u00f8rdagskvelden p\u00e5, \u00e5 vente p\u00e5 \u00e5 f\u00e5 gj\u00f8re opp torsk.", "- Men alternativet er mer ubehagelig, sier Bernt, han tenker p\u00e5 dagen derp\u00e5 hvis de hadde dratt ut p\u00e5 \u00abkystbyen\u00bb. Han blir fort alvorlig igjen.", "- Er det sesong g\u00e5r det ikke an \u00e5 tenke p\u00e5 at det er l\u00f8rdag og s\u00f8ndag, vi arbeider n\u00e5r det trengs, sier han.", "For Bernt er ukene p\u00e5 Vands\u00f8ya avkobling. Som g\u00e5rdbruker arbeider han mye alene ellers i \u00e5ret.", "- Folkan, livet, stemningen, sier han n\u00e5r vi sp\u00f8r om hva som trekker ham til Vands\u00f8ya.", "Bernt har ogs\u00e5 v\u00e6rt fisker, i 16 \u00e5r var han ute p\u00e5 sj\u00f8en. Men det er ingenting mot Knut Moen. Han 72, og har holdt p\u00e5 siden han var guttunge p\u00e5 Bessaker.", "N\u00e5 arbeider han alene i en enmannssjark, men har v\u00e6rt p\u00e5 st\u00f8rre b\u00e5ter. Han husker den f\u00f8rste tida, da han var i 14-15 \u00e5rsalderen. Da l\u00e5 de to og to i k\u00f8yene. Knut som var lang og tynn delte k\u00f8ye med kokken som var liten og tett. Ikke bare ei natt eller sju, men fra de dro ut i august til de vendte heim til jul.", "- Det var n\u00e5 s\u00e5nn, sier Knut.", "- Ja, n\u00e5r kokken begynner \u00e5 bli fin, er det p\u00e5 tide \u00e5 komme seg p\u00e5 land og heim, fleiper Bernt.", "Klokka passerer sju og n\u00e6rmer seg \u00e5tte. Fortsatt er to b\u00e5ter ute.", "En som for lengst har dratt heim, er John Anfinnes med sjarken sin \u00abHavd\u00f8nning\u00bb. Anfinnes arbeider ikke p\u00e5 s\u00f8ndager. F\u00f8r han tok helg, leverte han tusen kilo. En bra dagsfangst for \u00e9n mann, synes han sj\u00f8l, men han hadde mer dagen f\u00f8r.", "I fjor en gang var karene p\u00e5 Vands\u00f8ya bekymret, det var blitt seint p\u00e5 kveld og Anfinnes skulle v\u00e6rt inne for lengst. Fiskeren fra Hansvika var skeptisk selv, han hadde v\u00e6rt fisker i over 55 \u00e5r, men aldri opplevd liknende. Det var ikke storm, men liten kuling, skikkelig tung sj\u00f8 og havd\u00f8nninger p\u00e5 10 \u2013 12 meter. Vatn slo inn i b\u00e5ten. I tillegg hadde han mye fisk i b\u00e5ten, over tre tonn, og da var det ikke lett \u00e5 man\u00f8vrere i trange farvann i svarte m\u00f8rket.", "Men han berget b\u00e5t, fangst og seg sj\u00f8l, og st\u00e5r p\u00e5 kaia og sl\u00f8yer noen sv\u00e6ringer for \u00e5 ta med heim.", "F\u00f8r sl\u00f8yet fiskerne all fangsten sin selv, inntil i fjor. Da ble det satt opp ei \u00absl\u00f8yelinje\u00bb inne p\u00e5 bruket. N\u00e5 trenger fiskerne bare \u00e5 bl\u00f8gge fisken slik at den tappes for blod, resten tar en gjeng litauere seg av.", "Valdas Puzirko h\u00e5ndterer maskina hvor torskehodet kappes av, mens Raimundas Minkevicius, Vygantas Sudeikis, Sigitas Jarasunas og Judita Poudziunait\u00e9 tar ut innmat og sorterer lever og rogn i hver sine kar.", "Litauerne har ikke noe i mot lange og uberegnelige arbeidsdager, de er her bare for disse par m\u00e5nedene, og de tjener gode penger. Sju ganger bedre enn i Litauen, sier de.", "Ogs\u00e5 de er parat til \u00e5 ta i mot l\u00f8rdagskveldens siste b\u00e5ter, et ringesignal kaller dem ut fra rommene sine p\u00e5 Fiskarheimen.", "Vante \u00f8rer p\u00e5 kafferommet fanger opp motordur.", "Det er Odd Kristian Kval\u00f8 i enmannssjarken \u00abKval\u00f8yfjord\u00bb, en 35 foting kj\u00f8pt i fjor. Tr\u00f8bbel oppsto, han fikk tau i propellen og m\u00e5tte ringe redningssk\u00f8yta. F\u00f8rst m\u00e5tte sjarken slepes til smulere farvann f\u00f8r en dykker fra redningssk\u00f8yta kunne g\u00e5 ned og l\u00f8se floken, deretter m\u00e5tte han ut igjen for \u00e5 dra resten av garnene. Det tok noen timer.", "- Forn\u00f8yd med fangsten?", "- Nei, sier Odd Kristian.", "Men han har f\u00e5tt med seg at kollega Roger Hatland med \u00abStorboen\u00bb har f\u00e5tt mye, s\u00e5 n\u00e5 har han satt et par garnlenker i n\u00e6rheten av Rogers.", "- Da blir det, sj\u00f8!", "Kval\u00f8s fisk tas fort unna. Ny venting. Det er nevnte Roger Hatland og \u00abStorboen\u00bb som fortsatt er ute. Han har levert hele 1500 kilo tidligere p\u00e5 dagen, men fikk ikke med seg alt og m\u00e5tte ut igjen for \u00e5 dra opp resten.", "Knut Moen og Erling Skjengen tusler i b\u00e5tene sine, de skal spise der i kveld. Knut har noen svinekoteletter han skal steike, Erling egg og bacon. Middag p\u00e5 Fiskarheimen skal de kj\u00f8pe seg f\u00f8rst dagen etter, p\u00e5 s\u00f8ndag. Det er litt ymse med matstellet, det er ikke alle dagene det blir mat, sier de.", "F\u00f8rst klokka ni klapper \u00abStorboen\u00bb til kai, og alle mann springer ut. Da har ventetida blitt sl\u00e5tt i hjel med flere historier. Som da Paul Martin hev og tr\u00f8dde Bernt opp i et fiskekar fylt med is. Begge er r\u00f8slige karer.", "- Ja, blir en forbanna, s\u00e5 g\u00e5r alt an, samme hvor stor mannen er, sier en ikke s\u00e5 storvokst kar.", "- Men Paul Martin gjorde det vel p\u00e5 tull, de var vel ikke uforlikt?", "- Det kan v\u00e6re begge deler, sier samme karen.", "- Husker ikke, sier Paul Martin sj\u00f8l, og forsvinner ut p\u00e5 kaia.", "S\u00f8ndag g\u00e5r de fleste b\u00e5tene ut f\u00f8rst klokka sju. Da har Terje J\u00f8rstad v\u00e6rt i arbeid lenge, han skj\u00e6rer torsketunger. Det kan bli flere hundre hver dag. I fjor manglet det 15 kilo p\u00e5 to tonn, forteller han. Noen ganger er han p\u00e5 beina halv fem om morgenen, avhengig av hvor mange torskehoder det er igjen fra dagen f\u00f8r. P\u00e5 gulvet st\u00e5r 25 kilos-kasser merket Coop Mega. Torsketungene selges litt her og litt der.", "Opprinnelig er Terje fra Frosta, men traff kj\u00e6rligheten og endte i R\u00f8rvik. P\u00e5 Vands\u00f8ya bor han i ei lita brakke bak brygga.", "- Vi kan n\u00e5 ikke v\u00e6re likedanne alle sammen, da ville det blitt et rart samfunn, sier Kjell Lindgjerdet (65).", "Han er mannskap p\u00e5 \u00ab\u00d8ivind\u00bb, b\u00e5ten som frakter den ferdigsl\u00f8yede fisken inn til brukene til R\u00f8rvik Fisk & Fiskmatforretning i R\u00f8rvik. Derfra sendes fisken ut i verden, for det aller meste i flekket og saltet form til Spania og Portugal. I fjor ble det levert 700 tonn torsk og skrei i l\u00f8pet av fem uker. Da ble det en del turer mellom R\u00f8rvik og Vands\u00f8ya p\u00e5 Lindgjerdet. Er det godt v\u00e6r, kan \u00ab\u00d8ivind\u00bb ta med 62 kar med 500 kilo fisk i hver.", "Hav\u00f8rner st\u00e5r fortsatt vakt ved leia da \u00abMoen\u00bb, som Knut Moens b\u00e5t heter, seiler ut. Foran og bak f\u00f8lger flere andre b\u00e5ter. Dagen f\u00f8r har Knut satt ut tre garnlenker. Morgenen er fin, det er nesten blikkstille p\u00e5 sj\u00f8en, og han styrer rett mot en av de r\u00f8de plastbl\u00e5sene som markerer hvor garnene er satt. Flere b\u00e5ter og mange andre bl\u00e5ser er p\u00e5 fjorden.", "- Men dette er ingenting, lenger ut i sesongen er det satt s\u00e5 mange garn at det kan se ut som ei tytteb\u00e6rtue her, forteller Knut.", "- Bare en \u00abviknav\u00e6ring\u00bb, sier Knut da den f\u00f8rste fisken kommer opp i b\u00e5ten. Det er ikke en skrei.", "Umiddelbart er det ikke enkelt \u00e5 se forskjell p\u00e5 skrei og vanlig kysttorsk, om fisken har kommet helt fra Barentshavet, eller er en som har holdt seg langs norskekysten. Antakelig er alt Knut tar opp denne dagen \u00abviknav\u00e6ringer\u00bb. Skreien kommer inn helst litt senere.", "F\u00f8r vendereis til Vands\u00f8y har Knut ogs\u00e5 plukket ut noen sei av garnene, et par langer, flere krabber, en alkefugl og en nise. Han er ikke tilfreds med fangsten. Er det mye fisk i sj\u00f8en, kan det v\u00e6re han sier seg forn\u00f8yd etter \u00e5 ha dradd bare \u00e9n lenke.", "Senere p\u00e5 dagen kommer \u00abKval\u00f8yfjord\u00bb inn. Mannen i styrhuset, Odd Kristian Kval\u00f8, er i adskillig bedre hum\u00f8r enn dagen f\u00f8r. N\u00e5 kan han skilte med 2000 kilo og s\u00e5 mye at han ikke hadde fiskekar nok til \u00e5 f\u00e5 alt med seg. Han trengte kompishjelp. Det fikk han av Remi Hatland (32) med \u00abVands\u00f8yv\u00e5g\u00bb, en st\u00f8rre b\u00e5t enn Kval\u00f8s. Remi tok med de tre siste garnene p\u00e5 lenka for kompisen.", "I kafferommet er de fortsatt opptatt av framtida. Ingen bastante meninger framf\u00f8res, men det uttrykkes bekymringer. Regjeringen \u00f8nsker \u00e5 liberalisere fiskerin\u00e6ringen for \u00e5 \u00f8ke l\u00f8nnsomheten. Verden trenger mat, og fisket skal kompensere for nedgangen i olje- og gassbransjen. Flere tiltak er foresl\u00e5tt, blant annet er et ekspertutvalg i gang med \u00e5 se p\u00e5 kvoteordningene.", "Av rundt 150 fiskere i Leka, N\u00e6r\u00f8y og Vikna, har rundt hundre av dem enmannssjarker p\u00e5 under 11 meter. S\u00e5nn som Knut, Erling og Odd Kristian. Forel\u00f8pig har \u00abstruktureringa\u00bb gjeldt bare for b\u00e5ter p\u00e5 st\u00f8rrelse over 11 meter, men p\u00e5 Vands\u00f8ya er de redd for at det ogs\u00e5 vil gis adgang for \u00e5 sl\u00e5 sammen kvoter fra de minste b\u00e5tene.", "- Det ender opp med f\u00e6rre og st\u00f8rre b\u00e5ter. Da blir det ikke fiske her, sier Remi.", "- Fortsetter struktureringa, mister vi mangfoldet, sier Bernt.", "- Og det blir tungvint for nykommere \u00e5 etablere seg, sier Erling.", "Ikke bare mottaket p\u00e5 Vands\u00f8ya kan bli rammet. R\u00f8rvik Fisk & Fiskmatforretning henter ogs\u00e5 fisk i Gutvik p\u00e5 Leka, Nordhorsfjord i Bindal og M\u00e5neset i N\u00e6r\u00f8y. Forsvinner de, vil de n\u00e6rmeste mottakene v\u00e6re langt av g\u00e5rde i Roan i S\u00f8r-Tr\u00f8ndelag og Sel\u00f8y i Nordland, og da vil det ikke v\u00e6re s\u00e5 attraktivt \u00e5 v\u00e6re \u00abheimfisker\u00bb i Vikna lenger.", "P\u00e5 Fiskarheimen serverer Inger Anne Eikrem og Hanna S\u00f8rensen et overd\u00e5dig m\u00e5ltid med fiskesuppe a la Vikna, etterfulgt av skrei, lever og rogn og ei stor sk\u00e5l med stekte torsketunger. Og selvf\u00f8lgelig riskrem, som er husets spesialitet.", "I sofaen etterp\u00e5 snakker emiss\u00e6r Gudmund Eikrem om at fiskeryrket er risikabelt, at mange har omkommet p\u00e5 sj\u00f8en, og forteller om fiskere som har opplevd \u00e5 v\u00e6re n\u00e6re p\u00e5, og at de da ba til Gud.", "Han siterer fra Johannes f\u00f8rste brev, kapittel fem, fjortende vers, om \u00e5 ha tillit til at Guds s\u00f8nn b\u00f8nnh\u00f8rer oss n\u00e5r vi ber om noe etter hans vilje.", "S\u00e5 f\u00e5r vi se, da."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3a3df3ae888c09dac4f9cf807130df0358b7f1ef764fa608438b81f018964a7b"}, {"field": "createtime", "value": "2017-05-01T17:05:26.000Z"}, {"field": "description", "value": "- Kommer du til \u00e5 skrive om strukturering? Det er dauen for s\u00e5nne samfunn som dette, sier Bernt Helles\u00f8."}, {"field": "dominantimage", "value": "http://www.adressa.no/incoming/article12286069.ece/bu6rum/ALTERNATES/w980-default/doc6osf3cr7bqd1lkwxrmi8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/036a1d97f052f5ee8ff1b248467c8e4301e4bce0.jpg?59521084"}, {"field": "dominantthumbnaildimensions", "value": "300x169"}, {"field": "heading", "value": ["Heimfiskerne i Vikna -adressa.no", "Den siste fiskerihavna", "- Det hender vi ber emiss\u00e6ren om \u00e5 ordne godt v\u00e6r, sier en av fiskerne. Han flirer ikke.", "Flokker med \u00f8rn", "- Fisket er noe jeg har f\u00e5tt med meg fra forfedrene mine, jeg har det i blodet. Andre er helfrelst p\u00e5 biler, jeg liker meg i dette milj\u00f8et, sier Knut.", "John og havd\u00f8nningene", "B\u00e5t p\u00e5 vei inn", "Tonnevis med torsketunger", "- Jeg bor alene, eter alene, sover alene, sier han.", "Bekymret for framtida", "Fiskerne p\u00e5 Vands\u00f8ya er f\u00e5 og sm\u00e5 i den store sammenhengen.", "Gud og riskrem"]}, {"field": "id", "value": "036a1d97f052f5ee8ff1b248467c8e4301e4bce0"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "hobbies-and-interests"}, {"field": "kw-company", "value": "frosta"}, {"field": "kw-concept", "value": ["b\u00e5t", "par m\u00e5neder", "dag", "fisk"]}, {"field": "kw-entity", "value": ["vans\u00f8yv\u00e5gen", "vygantas sudeikis", "n\u00e6r\u00f8y og vikna", "erling og odd kristian", "inger anne eikrem og hanna s\u00f8rensen", "vands\u00f8yv\u00e5g", "kval\u00f8s", "kval\u00f8yfjord", "raimundas minkevicius", "vands\u00f8ya fiskemottak", "sigitas jarasunas", "nordhorsfjord", "havd\u00f8nning", "storboen", "coop mega", "r\u00f8rvik og vands\u00f8ya", "ute", "barentshavet", "bindal og m\u00e5neset", "fiskarheimen", "\u00f8ivind", "puzirko", "hansvika", "s\u00f8r-tr\u00f8ndelag og sel\u00f8y", "bessaker", "vester\u00e5len og lofoten", "tr\u00f8ndelagskysten", "sigitas jarasunas og judita poudziunait\u00e9", "r\u00f8rvik fisk", "knut moen og erling skjengen", "gutvik", "judita poudziunait\u00e9", "spania og portugal", "fiskmatforretning", "johannes"]}, {"field": "kw-location", "value": ["n\u00e6r\u00f8y", "rogers", "litauen", "vikna", "leka", "nord-tr\u00f8ndelag", "roan", "nordland"]}, {"field": "kw-pageclass", "value": "article"}, {"field": "kw-person", "value": ["remi hatland", "inger anne eikrem", "roger hatland", "john anfinnes", "paul martin", "hanna s\u00f8rensen", "erling skjengen", "bernt helles\u00f8", "odd kristian kval\u00f8", "odd kristian", "knut moen", "gudmund eikrem", "kjell lindgjerdet", "terje j\u00f8rstad", "paul martin wigdahl"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article12286069.ece/bu6rum/ALTERNATES/w980-default/doc6osf3cr7bqd1lkwxrmi8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Heimfiskerne i Vikna"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/24/Heimfiskerne-i-Vikna-12287154.ece"}, {"field": "pageclass", "value": ["article"]}, {"field": "publishtime", "value": "2016-03-24T16:43:37.000Z"}, {"field": "recs-articleid", "value": "12287154"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-24T16:43:37.000Z"}, {"field": "recs-rawtitle", "value": "Heimfiskerne i Vikna -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "- Kommer du til \u00e5 skrive om strukturering? Det er dauen for s\u00e5nne samfunn som dette, sier Bernt Helles\u00f8."}, {"field": "thumbnail", "value": "http://content-thumbnail.cxpublic.com/content/thumbnail200x150/036a1d97f052f5ee8ff1b248467c8e4301e4bce0.jpg?59521084"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-27T08:00:04.000Z"}, {"field": "title", "value": "Bernt sovnet st\u00e5ende, og Paul Martin over kontorpulten. M\u00f8t bestyrerne av Vands\u00f8ya fiskemottak"}, {"field": "url", "value": "http://www.adressa.no/pluss/magasin/2016/03/24/Heimfiskerne-i-Vikna-12287154.ece"}, {"field": "urlhash", "value": "036a1d97f052f5ee8ff1b248467c8e4301e4bce0"}], "score": 0.7478591, "siteId": "9222270286501375973", "id": "036a1d97f052f5ee8ff1b248467c8e4301e4bce0"}

