{"fields": [{"field": "modifiedtime", "type": "time", "value": "2016-03-20T08:04:11.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Odds BK", "Eliteserien", "SK Brann"]}, {"field": "author", "value": "\u00f8ystein vik"}, {"field": "body", "value": ["Saken oppdateres.", "Han snakker lavm\u00e6lt, men saklig og med mye innhold, Branns nyansatte talentsjef Magni Fannberg. Kontoret hans p\u00e5 Stadion ser enn\u00e5 ut som om noen nettopp har flyttet inn dit. Han har ikke f\u00e5tt internett til \u00e5 fungere p\u00e5 PC-en enn\u00e5, og veggene er nakne. Kanskje ikke s\u00e5 rart, det er bare noen uker siden Fannberg startet i sin nye jobb i Brann.", "Men tankene om fotball er p\u00e5 plass. Og vel s\u00e5 det. Fannberg legger ut om sine prinsipper og tanker for hvordan Brann kan f\u00e5 flere egenproduserte spillere p\u00e5 sitt eget lag. Alts\u00e5 den hellige gral alle klubber s\u00f8ker etter: Lokale spillere som kan bli profiler p\u00e5 eget lag, f\u00f8r de blir solgt ut i verden for store summer.", "Etter at Brann for alvor begynte \u00e5 satse p\u00e5 sin egen utviklingsavdeling i 2008, har klubben f\u00e5tt frem flere spillere til eget A-lag. Som for eksempel Jonas Gr\u00f8nner, Kristoffer Barmen og Kasper Skaanes. Neste steg er \u00e5 produsere spillere som preger A-laget, og som siden kan bli solgt.", "\u2014 Kvalitet er det som skaper talenter. Det er det absolutt viktigste, sier Fannberg p\u00e5 klingende svensk.", "Sportssjef Rune Soltvedt, som tidligere hadde jobben som Fannberg n\u00e5 har f\u00e5tt, er klar p\u00e5 oppdraget.", "\u2014 Fundamentet for utviklingsavdelingen er der. N\u00e5 er jobben \u00e5 l\u00f8fte niv\u00e5et slik at flere blir aktuelle for A-laget, sier Soltvedt.", "Den nye talentsjefen har en rikholdig CV. Siden 2009 har han arbeidet i Stockholms-klubben Brommapojkarna, der han ledet et akademi som if\u00f8lge Brann seks \u00e5r p\u00e5 rad er rangert som det beste i Sverige. Etter syv \u00e5r i den svenske hovedstaden var Fannberg klar for noe nytt.", "\u2014 Jeg var uten jobb, og da s\u00f8ker man jobb. Jeg snakket med Patrik Hansson om Brann og syntes det h\u00f8rtes veldig spennende ut, sier Fannberg.", "Det er forskjeller p\u00e5 hvordan fotballen er organisert i Norge og Sverige. Norge satser blant annet enda mer p\u00e5 kretslag og kretstreninger. Og s\u00e5 er det ogs\u00e5 forskjeller p\u00e5 Brann og Brommapojkarna. I Brann har man ikke satsingslag p\u00e5 akademiet f\u00f8r spillerne er 13 \u00e5r. I Brommapojkarna starter man med satsing n\u00e5r barna er \u00e5tte \u00e5r.", "Fannberg tror begge deler kan fungere. Fordelen med \u00e5 vente til spillerne er 13 f\u00f8r man \"henter\" dem til Brann, er at de f\u00e5r v\u00e6re lenger i sitt lokalmilj\u00f8. Men dette forutsetter kvalitet ute i klubbene Brann samarbeider med, sier Fannberg. Han mener det fint g\u00e5r an \u00e5 kombinere satsing p\u00e5 talenter ute i klubbene i Bergensomr\u00e5det samtidig som man har et fotballtilbud til alle.", "\u2014 I fotballen st\u00e5r altfor mange fast i dette med at det ikke skal v\u00e6re elitesatsing og at alle skal med. Jeg ser ikke n\u00f8dvendigvis noen motsetning mellom om \u00e5 utvikle talenter og at alle som vil f\u00e5r v\u00e6re med, sier Fannberg.", "\u2014 P\u00e5 Island har vi ansatte trenere. Det kan godt v\u00e6re foreldre. Det viktige er at de som er trenere har kunnskap og kan lage treninger der alle blir sett, fortsetter Fannberg.", "Det er ikke rart han drar frem Island som eksempel. I forhold til folketallet er trolig Island den nasjonen som presterer p\u00e5 h\u00f8yest niv\u00e5 i idrett. En n\u00f8kkel til dette er at man i stor grad har skolerte trenere som f\u00e5r l\u00f8nn for \u00e5 trene barn, tror Fannberg.", "\u2014 Det blir som p\u00e5 skolen. Hva hadde skjedd hvis vi bare hadde ufagl\u00e6rte foreldre som l\u00e6rere p\u00e5 skolen? Da hadde kvaliteten g\u00e5tt ned. P\u00e5 samme m\u00e5te er det i fotballen. Man m\u00e5 kunne det man driver p\u00e5 med. Hvorfor skal folk uten fotballkompetanse l\u00e6re fra seg fotball?", "Fannberg presiserer at han ikke har noe imot at foreldre engasjerer seg, tvert imot. Fotballen er avhengig av engasjerte foreldre, mener han. Men fotballforeldrene m\u00e5 f\u00e5 enda st\u00f8rre kompetanse hvis Brann, Vestlandet og Norge skal produsere flere talenter p\u00e5 h\u00f8yt niv\u00e5 i fremtiden, sier Fannberg.", "Forskjellen p\u00e5 en forelder med og uten kurs er gjerne at den som ikke har kurs, ikke vet hvordan man skal l\u00e6re fra seg ting. Hvilke \u00f8velser som er gode. Hvordan man legger opp en trening der alle f\u00e5r trene tilpasset sitt niv\u00e5, forklarer Fannberg.", "\u2014 Det er litt slik at innenfor fotballen s\u00e5 tror mange foreldre, spesielt fedre, at de kan mer enn de egentlig gj\u00f8r. Men det \u00e5 kunne skille mellom god og d\u00e5rlig fotball som tilskuer, er ikke det samme som \u00e5 kunne l\u00e6re opp talenter eller bygge et lag.", "At Brann bruker millioner p\u00e5 akademisatsing hvert \u00e5r er helt riktig, mener Fannberg. Hadde ikke Brann hatt dette ville mye av kunnskapen om toppfotball som finnes i klubben ikke blitt l\u00e6rt videre til nye generasjoner, argumenterer islendingen for.", "Det Fannberg etterlyser fremover er en enda tettere kobling mellom utviklingsavdelingen i Brann og A-laget.", "\u2014 Det folk m\u00e5 forst\u00e5, som de ikke alltid forst\u00e5r, er at koblingen mellom akademi og A-laget er utrolig viktig. Vi kunne tatt de beste talentene fra Barcelona og Bayern M\u00fcnchen til Brann, men de hadde ikke blitt til noe om det ikke fantes en plass for dem p\u00e5 A-laget.", "\u2014 Derfor er det utrolig viktig at man tenker helhetlig i klubben. Dersom Huseklepp er fantastisk som venstreving p\u00e5 A-laget, hjelper det ikke hvor stort talent p\u00e5 venstrevingen jeg har klart i akademiet. Vi m\u00e5 se i sammenheng hvem som kommer opp, og hva vi lager plass til p\u00e5 A-laget, sier Fannberg.", "- Det blir ofte sagt at er du god nok s\u00e5 er du gammel nok?", "\u2014 Du kommer aldri unna at en spiller som har spilt mye p\u00e5 A-laget har mye erfaring som en akademispiller aldri kan ha. Det er et fortrinn. Det handler om slike ting som stresset man opplever som debutant, hvordan man takler media og fans. Det kan man ikke trene p\u00e5, sier Fannberg.", "Sportssjef Soltvedt ser Fannbergs poeng om at det m\u00e5 v\u00e6re en tett link mellom utviklingsavdelingen og A-laget, men som ansvarlig for SK Branns prestasjoner i eliteserien, tar ikke Soltvedt sjansen p\u00e5 \u00e5 love noen plass p\u00e5 laget.", "\u2014 Vi m\u00e5 lage plass til de unge som kommer opp, men da m\u00e5 vi samtidig v\u00e6re trygge p\u00e5 at niv\u00e5et er der. De unge m\u00e5 kvalifisere seg til plassen i stallen, sier Soltvedt, og kaster dermed utfordringen tilbake til utviklingsavdelingen.", "\u2014 Spillerne f\u00e5r ikke noe fordi de er unge og lokale. De m\u00e5 jobbe livet av seg.", "Soltvedt mener det har v\u00e6rt en hype rundt unge spillere, noe han selv medgir \u00e5 ha v\u00e6rt med p\u00e5.", "\u2014 Vi har hatt store forventninger f\u00f8r spillerne har prestert noe som helst. Det viktige fremover blir at vi m\u00e5 ha spillere som t\u00e5ler motgang. Slik vi pr\u00f8ver \u00e5 bygge stallen med voldsom konkurranse, m\u00e5 vi ha spillere som har opplevd at ting butter f\u00f8r de kommer i A-stallen. De m\u00e5 ikke f\u00e5 det for enkelt.", "Brann har de siste \u00e5rene mistet talenter som B\u00e5rd Finne og Emil Hansson for lite og ingenting til utlandet. Soltvedt er klar p\u00e5 at det ikke kan fortsette at arves\u00f8lvet forsvinner uten at klubben f\u00e5r betaling.", "\u2014 Et viktig poeng for Brann fremover er at vi klarer \u00e5 gj\u00f8re spillerne v\u00e5re til en salgsvare. De m\u00e5 v\u00e6re s\u00e5 gode at de blir aktuelle for de store ligaene p\u00e5 grunn av prestasjonene i Brann. Det er bra for klubben ute p\u00e5 banen fordi laget blir bedre, det er positivt for spillerne, og det skaper inntekter til Brann, sier sportssjefen."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "0662a5ef72e60c3356db9cf3e67ffff7634076ac252a965af9c8a48adb91f543"}, {"field": "createtime", "value": "2017-03-22T17:51:44.000Z"}, {"field": "description", "value": "\u2014 I fotballen tror mange foreldre, spesielt fedre, at de kan mer enn de egentlig kan, sier Magni Fannberg."}, {"field": "heading", "value": ["Branns nye talentsjef: - Skolerte foreldre er n\u00f8kkelen til store fotballtalenter -adressa.no", "Trekker frem Island", "Sammenligner fotball med skolen", "Kopling til A-laget", "Sportssjefen lover ingen plass"]}, {"field": "id", "value": "c698c7cb257d374cf30975ffae6f878a6bf8dc9a"}, {"field": "keyword", "value": ["Odds BK", "Eliteserien", "SK Brann"]}, {"field": "keywords", "value": "Odds BK,Eliteserien,SK Brann"}, {"field": "kw-category", "value": ["fotball", "100sport"]}, {"field": "kw-concept", "value": ["skolerte foreldre", "foreldre", "h\u00f8yt niv\u00e5", "talent", "spesielt fedre", "klubben", "spiller", "fotball"]}, {"field": "kw-entity", "value": ["stadion", "magni fannberg", "brommapojkarna", "b\u00e5rd finne", "brann og a-laget", "vestlandet og norge", "v. siden 2009", "barcelona og bayern m\u00fcnchen", "b\u00e5rd finne og emil hansson", "a-lag", "brann", "norge og sverige", "a-laget", "bergensomr\u00e5det", "kristoffer barmen og kasper skaanes", "a-stallen", "huseklepp", "siden 2009", "stockholms", "brann og brommapojkarna", "bayern m\u00fcnchen"]}, {"field": "kw-location", "value": ["island", "sverige"]}, {"field": "kw-pageclass", "value": "article"}, {"field": "kw-person", "value": ["patrik hansson", "kasper skaanes", "emil hansson", "kristoffer barmen", "rune soltvedt", "jonas gr\u00f8nner"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "http://vertical.snd.no/images/156ccb6a-7071-465c-99b6-1d153989725d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Branns nye talentsjef: - Skolerte foreldre er n\u00f8kkelen til store fotballtalenter"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/Branns-nye-talentsjef---Skolerte-foreldre-er-nokkelen-til-store-fotballtalenter-213992b.html"}, {"field": "pageclass", "value": ["article"]}, {"field": "publishtime", "value": "2016-03-20T08:04:11.000Z"}, {"field": "recs-articleid", "value": "213992"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2016-03-20T08:04:11.000Z"}, {"field": "recs-rawtitle", "value": "Branns nye talentsjef: - Skolerte foreldre er n\u00f8kkelen til store fotballtalenter -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "\u2014 I fotballen tror mange foreldre, spesielt fedre, at de kan mer enn de egentlig kan, sier Magni Fannberg."}, {"field": "thumbnail", "value": "http://content-thumbnail.cxpublic.com/content/thumbnail200x150/c698c7cb257d374cf30975ffae6f878a6bf8dc9a.jpg?58d2b9b0"}, {"field": "thumbnailfullheightdimensions", "value": "200x1910"}, {"field": "timestamp", "value": "2017-03-22T17:51:44.000Z"}, {"field": "title", "value": "Branns nye talentsjef: - Skolerte foreldre er n\u00f8kkelen til store fotballtalenter"}, {"field": "url", "value": "http://www.adressa.no/100Sport/fotball/Branns-nye-talentsjef---Skolerte-foreldre-er-nokkelen-til-store-fotballtalenter-213992b.html"}, {"field": "urlhash", "value": "c698c7cb257d374cf30975ffae6f878a6bf8dc9a"}], "score": 1.0646076, "siteId": "9222270286501375973", "id": "c698c7cb257d374cf30975ffae6f878a6bf8dc9a"}

