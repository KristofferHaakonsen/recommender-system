{"fields": [{"field": "modifiedtime", "type": "time", "value": "2012-06-20T11:13:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Kommunalminister Erna Solberg legger ikke skjul p\u00e5 at hun ikke er det minste begeistret for forslaget fra Trondheim om \u00e5 gi livsopphold til asyls\u00f8kere som har f\u00e5tt avslag, men som ikke vil returnere.", "- Og dette skal alts\u00e5 gj\u00f8re Trondheim til Somalias st\u00f8rste by?", "- Jeg sier det fordi dette forslaget vil i praksis bety fri innvandring av mennesker fra Afrikas horn. Det skal bli interessant \u00e5 f\u00f8lge fristaden Trondheim, sier kommunalministeren t\u00f8rt.", "- Hva mener du med det?", "- Somalia er et av de landene som ikke vil inng\u00e5 avtaler med oss, og vi kan derfor ikke tvangssende hjem personer derfra. Det er noen f\u00e5 land som har en bevisst politikk for ikke \u00e5 ta imot sine innbyggere, for slik \u00e5 sikre seg valuta fra egne innbyggere med opphold i vesten. N\u00e5r landet ikke vil samarbeide, er vi avhengige av at de som har f\u00e5tt avslag p\u00e5 asyls\u00f8knaden samarbeider, og selv skriver under p\u00e5 at de vil returnere. Derfor har vi bestemt at de ikke skal f\u00e5 midler til livsopphold. Trondheims-politikernes forslag normaliserer livet for disse, og det er et bidrag til at de ikke reiser. N\u00e5r vi ikke er strenge, opplever vi en \u00f8kt tilstr\u00f8mming. I fjor var det 1645 somaliere som kom til Norge de ni f\u00f8rste m\u00e5nedene. Noen av disse har krav p\u00e5 beskyttelse, men de fleste ikke. - Men det er statens ansvar \u00e5 s\u00f8rge for \u00e5 sende ut de som ikke har krav p\u00e5 beskyttelse. I mellomtida er det kommunene som m\u00e5 forholde seg til folk som verken har mat eller bolig? - Det er riktig at det er v\u00e5rt ansvar \u00e5 uttransportere disse. Men n\u00e5r det gjelder enkelte land, er dette vanskelig. Norsk venstreside b\u00f8r ta innover seg at alternativet til \u00e5 nekte folk penger til livsopphold er Frps forslag om interneringsleire med streng kontroll p\u00e5 permanent basis. Det ville v\u00e6re i strid med menneskerettighetene. Men en n\u00f8dhjelp der og da har kommunene anledning til \u00e5 gi, slik de kan gi 200 kroner til en tysk turist som har mistet pengeboka.", "- Er det ikke en fare for at resultatet ikke blir at flere reiser tilbake, men at flere blir kriminelle?", "- Det er et relevant sp\u00f8rsm\u00e5l, som vi vil f\u00f8lge med p\u00e5. Til n\u00e5 har vi inntrykk av at flere reiser p\u00e5 grunn av strengere regler. Derfor pr\u00f8ver vi ut dette n\u00e5. Uansett er ikke dette kommunenes ansvar, men enkeltindividet som nekter \u00e5 samarbeide, sier Solberg.", "Oppl\u00e6ring", "N\u00e5r det gjelder forslaget om \u00e5 gi norskoppl\u00e6ring, er imidlertid kommunalministeren mildere stemt.", "- Hvis Trondheim ser seg r\u00e5d til \u00e5 drive norskoppl\u00e6ring er det helt greit, men de f\u00e5r ikke statlige tilskudd.", "- Er innstrammingen p\u00e5 undervisning et ledd i \u00e5 gj\u00f8re det mer ublidt \u00e5 komme hit til landet? - Nei, dette var et rent budsjettmessig tiltak for \u00e5 spare penger p\u00e5 et omr\u00e5de hvor vi bruker veldig mye n\u00e5. N\u00e5 er det et stort flertall av dem som oppholder seg i mottak som ikke f\u00e5r opphold. Hvis dette endrer seg, kan det hende at vi foretar en ny vurdering av dette. Slik det er n\u00e5, er det lite rasjonelt \u00e5 bruke s\u00e5 mye penger p\u00e5 personer som likevel ikke skal bo i Norge.", "- Men \u00f8ker dere ikke spenningsniv\u00e5et i mottakene n\u00e5r folk blir sittende passive over lang tid?", "- Norskundevisning er en type aktivitet som krever store ressurser. Vi har bevilget en viss st\u00f8tte til andre aktiviteter. Men jeg er klar over at det er en belastning \u00e5 sitte lenge, og derfor jobber vi hardt for \u00e5 f\u00e5 ned behandlingstiden."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "8354dfa276d952e1bb574acedaf14e4a826c82a24c611a3810c13c3e78380853"}, {"field": "createtime", "value": "2017-02-20T18:44:44.000Z"}, {"field": "description", "value": "- Hvis politikerne lokalt vil gj\u00f8re Trondheim til Somalias st\u00f8rste by, s\u00e5 v\u00e6r s\u00e5 god. Men selv synes jeg ikke det er en god id\u00e9, sier Erna Solberg, som mener d\u00e9t kan bli resultatet av \u00e5 gi livsopphold til de som har ulovlig opphold i landet."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/938dc0b347b887f1a2f3880024a81c306735f806.jpg?595a4782"}, {"field": "dominantthumbnaildimensions", "value": "256x256"}, {"field": "heading", "value": "- Trondheim kan bli Somalias st\u00f8rste by -adressa.no"}, {"field": "id", "value": "938dc0b347b887f1a2f3880024a81c306735f806"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "law-government-and-politics"}, {"field": "kw-concept", "value": ["forslag", "land", "opphold", "trondheim"]}, {"field": "kw-entity", "value": ["afrikas", "somalias", "frps"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "erna solberg"}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Trondheim kan bli Somalias st\u00f8rste by"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article8653.ece"}, {"field": "pageclass", "value": ["article"]}, {"field": "publishtime", "value": "2004-09-17T21:17:11.000Z"}, {"field": "recs-articleid", "value": "892859"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2004-09-17T21:17:11.000Z"}, {"field": "recs-rawtitle", "value": "- Trondheim kan bli Somalias st\u00f8rste by -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "- Hvis politikerne lokalt vil gj\u00f8re Trondheim til Somalias st\u00f8rste by, s\u00e5 v\u00e6r s\u00e5 god. Men selv synes jeg ikke det er en god id\u00e9, sier Erna Solberg, som mener d\u00e9t kan bli resultatet av \u00e5 gi livsopphold til de som har ulovlig opphold i landet."}, {"field": "thumbnail", "value": "http://content-thumbnail.cxpublic.com/content/thumbnail200x150/938dc0b347b887f1a2f3880024a81c306735f806.jpg?595a4782"}, {"field": "thumbnailfullheightdimensions", "value": "200x790"}, {"field": "timestamp", "value": "2017-07-03T13:32:50.000Z"}, {"field": "title", "value": "- Trondheim kan bli Somalias st\u00f8rste by"}, {"field": "url", "value": "http://www.adressa.no/nyheter/innenriks/article8653.ece"}, {"field": "urlhash", "value": "938dc0b347b887f1a2f3880024a81c306735f806"}], "score": 0.86703527, "siteId": "9222270286501375973", "id": "938dc0b347b887f1a2f3880024a81c306735f806"}

