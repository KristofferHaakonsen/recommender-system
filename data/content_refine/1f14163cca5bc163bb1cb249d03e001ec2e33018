{"fields": [{"field": "modifiedtime", "type": "time", "value": "2012-04-11T15:57:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["trond nor\u00e9n isaksen", "historiker", "forfatter"]}, {"field": "body", "value": ["Saken oppdateres.", "Cecilia Christine Sch\u00f8ller, f\u00f8dt Sidsel Kristine Fr\u00f8lich, var s\u00e5 vidt vites den eneste kvinnen i det dansknorske riksfellesskapets dager som selv fikk tittelen geheimer\u00e5dinne \u2013 andre kvinner kom til tittelen gjennom ekteskap med geheime-r\u00e5der. Det ga henne ogs\u00e5 rett til \u00e5 kalle seg \u00abfrue\u00bb, mens kvinner av lavere rang m\u00e5tte ta til takke med \u00abmadam\u00bb. Og som om ikke det var nok, ben\u00e5det enkedronning Sophie Magdalene fru Sch\u00f8ller med sin personlige orden, \u00abl\u2019union parfaite\u00bb.", "Den styrtrike fru Sch\u00f8ller var allerede enke etter stiftsamtmann, konferanser\u00e5d og kammerherre Stie T\u00f8nsberg Sch\u00f8ller da hun i \u00e5rene 1774-1778 oppf\u00f8rte sitt praktfulle rokokkopal\u00e9 i Munkegata, som klart satte Harmonien, Sommerg\u00e5rden og byens andre trepaleer i skyggen. Fru Sch\u00f8llers pal\u00e9 var f\u00f8rst og fremst en personlig manifestasjon; en demonstrasjon av fru Sch\u00f8llers velstand og posisjon. Gjennom oppf\u00f8relsen av Nordens, kanskje Europas, st\u00f8rste trepal\u00e9, overgikk fru Sch\u00f8ller alle dem som kunne tenkes \u00e5 gj\u00f8re henne rangen stridig som byens ledende kvinne. I datidas byggeskikk var det vanlig \u00e5 plassere representasjonsrommene ut mot hagen. I Stiftsg\u00e5rden ble selskapsrommene derimot demonstrativt plassert ut mot hovedgata, slik at byens befolkning kunne f\u00e5 et inntrykk b\u00e5de av interi\u00f8rene og de p\u00e5kostede, storsl\u00e5tte selskapelighetene som foregikk i paleet. Paleet, som med tida skulle bli Trondheims kongebolig, ble alts\u00e5 bygd for \u00e5 imponere, og ingenting tyder p\u00e5 at fruen selv noen gang tok bolig i Stiftsg\u00e5rden. Uansett satt ikke fru Sch\u00f8ller og tvinnet tommeltotter etter at det nye paleet var ferdig.", "I stedet ga hun seg ut p\u00e5 reise. I 1779-1781 foretok hun en reise til kontinentet, og i 1783 tok hun med seg datters\u00f8nnen Stie T\u00f8nsberg Sch\u00f8ller von Krogh og flyttet permanent til K\u00f8benhavn. Det har v\u00e6rt delte meninger om \u00e5rsakene til at fru Sch\u00f8ller forlot Trondheim. Noen mente at hun hadde til hensikt \u00e5 kj\u00f8pe m\u00f8bler til det nye paleet, men, som Wilhelm Swensen p\u00e5pekte i et udatert hefte om Stiftsg\u00e5rden, fantes det ogs\u00e5 i Norge dyktige m\u00f8belsnekkere, ogs\u00e5 flere med utdannelse fra det mer h\u00e5ndverksmessig avanserte utland. Wilhelm Swensen, og i v\u00e5re dager ogs\u00e5 kunsthistorikeren Eystein M. Andersen, ser en mulig forklaring i at Trondheim f\u00f8ltes for liten for geheimer\u00e5dinnen etter at hennes gode venner i Det Kongelige Norske Videnskabers Selskab \u2013 biskop Ernst Johan Gunnerus, Gerhard Sch\u00f8ning og Peter Frederik Suhm \u2013 enten var d\u00f8d (Gunnerus) eller hadde forlatt byen (Sch\u00f8ning og Suhm). Swensens og Andersens tese styrkes av det faktum at fru Sch\u00f8llers nye hjem i \u00d8stergade 34 i K\u00f8benhavn ikke l\u00e5 langt fra der Suhm hadde bosatt seg. Det var i hennes nye hjem i K\u00f8benhavn at fru Sch\u00f8ller d\u00f8de \u00abaf Beensvaghed\u00bb 19. april, 1786, 66 \u00e5r gammel. Seks dager seinere ble geheimer\u00e5dinnen gravlagt i koret i Nikolajkirken. Men fru Sch\u00f8llers reise var ikke over, for K\u00f8benhavn ble i de neste ti\u00e5rene to ganger flammenes rov \u2013 f\u00f8rst ved den store bybrannen i juni 1795, og igjen ved det britiske terrorbombardementet som i 1807 trakk Danmark-Norge inn i napoleonskrigene p\u00e5 Frankrikes side.", "I bybrannen i 1795 gikk fru Sch\u00f8llers hus p\u00e5 \u00d8stergade (n\u00e5 en del av gatel\u00f8pet kjent som Str\u00f8get) tapt og Nikolajkirken ble hardt skadet. Kirka ble gjenoppf\u00f8rt i en redusert utgave, men har seinere blitt avsanktifisert og fungerer i dag som utstillingslokale. Etter brannen ble fru Sch\u00f8llers levninger flyttet til Garnisons Kirkeg\u00e5rd og derfra videre til Assistens kirkeg\u00e5rd p\u00e5 N\u00f8rrebro \u2013 K\u00f8benhavns svar p\u00e5 Paris\u2019 ber\u00f8mte gravlund Per\u00e8-Lachaise. Der finner man blant andre dikteren H. C. Andersen, filosofen S\u00f8ren Kierkegaard, vitenskapsmannen Niels Bohr, forfatteren Martin Andersen Nex\u00f8 og malerne Jens Juel, Nicolai Abildgaard og Christian K\u00f8bke.", "P\u00e5 Assistens lot Stie T\u00f8nsberg Sch\u00f8ller von Krogh oppf\u00f8re et gravmonument for sin mormor, som gjennom sin s\u00e6rpregede utforming har blitt erkl\u00e6rt verneverdig. Monumentet best\u00e5r av gr\u00f8nnlige klippeblokker bygd opp over ei grotte som inneholder en hvit urne. P\u00e5 klippeblokkene leser man inskripsjonen: \u00abHer under hviler kgl. Geheimeraadinde Cecilia Christina de Sch\u00f8ller, f\u00f8d deFr\u00f8lich paa Gaarden Teige ved T\u00f8nsberg i Norge d 16 Marti 1720, d\u00f8d d 19 April 1786 i Kj\u00f8benhavn \u2013 F\u00f8d blant Klipper var hun trofast som disse imod hendes Vender og Paar\u00f8rende \u2013 Evigt som Norges Klipper staaer hendes Minde blant disse hvor hun levede gavnede gjorde godt og aldrig ondt \u2013 Uudsl\u00e6tteligt staaer hendes Minde men is\u00e6r hos hendes taknemmelige Datters\u00f8n Stie T\u00f8nsberg Sch\u00f8ller von Krogh som lod dette Gravsted s\u00e6tte og nu nedlagdes her den 19de November 1817 i sit Alders 54 Aar\u00bb.", "Ogs\u00e5 tre andre familiemedlemmer har blitt stedt til hvile i samme grav. Fru Sch\u00f8llers eneste barn, Elisabeth, d\u00f8de i barselseng som 19-\u00e5ring i 1763, men gjennom datters\u00f8nnen og hans ti barn har hun i dag en stor etterslekti Danmark. Gravmonumentet finnes i det nord\u00f8stre hj\u00f8rnet av Assistens, p\u00e5 gravfelt G like innenfor plassen hvor Jagtvej m\u00f8ter N\u00f8rrebrogade. Det er plassert langs muren, noe som ble regnet som den fineste plasseringa p\u00e5 kirkeg\u00e5rdene.", "Fru Sch\u00f8ller endte alts\u00e5 ikke sine dager i Sch\u00f8ller-slektas familiegrav i Nidarosdomen, men p\u00e5 en kirkeg\u00e5rd i K\u00f8benhavn \u2013 byen som den gang var hele det danske rikets og dermed ogs\u00e5 Norges hovedstad, og dit fru Sch\u00f8ller med sin sans for makt og sosietet m\u00e5 ha f\u00f8lt en naturlig tiltrekning. Det er nok f\u00e5 dansker som g\u00e5r forbi det merkelige gravmonumentet som vet noe s\u00e6rlig om den bemerkelsesverdige kvinnen som hviler der. Men i Trondheim er hun gjennom Stiftsg\u00e5rden n\u00e6rmest daglig tilstedev\u00e6rende i byen."]}, {"field": "category0", "value": "meninger"}, {"field": "contenthash", "value": "0a33670dbfc3f09e9633c860fff2980d71b9f4b51c6eb92e8dfc13bf98d4cf36"}, {"field": "createtime", "value": "2015-12-11T16:54:35.000Z"}, {"field": "description", "value": "Cecilia Christine Sch\u00f8ller regnes som en av de betydeligste kvinnene i Trondheims historie. Som Stiftsg\u00e5rdens byggherre og som Det Kongelige Norske Videnskabers Selskabs mes\u00e9n satte fru Sch\u00f8ller dype spor. Men knapt sto Stiftsg\u00e5rden ferdig i 1778 f\u00f8r hun forlot byen. Hvor ble hun av? Svaret finner man i K\u00f8benhavn."}, {"field": "dominantimage", "value": "http://www.adressa.no/incoming/article1356149.ece5/ALTERNATES/w980-default/kronikk%202905%20ny"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1f14163cca5bc163bb1cb249d03e001ec2e33018.jpg?596a9b0c"}, {"field": "dominantthumbnaildimensions", "value": "300x169"}, {"field": "heading", "value": "Fru Sch\u00f8ller \u2013 hvor ble hun av? -adressa.no"}, {"field": "id", "value": "1f14163cca5bc163bb1cb249d03e001ec2e33018"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "travel"}, {"field": "kw-concept", "value": ["fru", "staaer hendes"]}, {"field": "kw-entity", "value": ["nidarosdomen", "norges klipper", "alders 54", "gerhard sch\u00f8ning og peter frederik suhm", "danmark-norge", "marti 1720", "det kongelige norske videnskabers selskab", "kj\u00f8benhavn", "vender og paar\u00f8rende", "nicolai abildgaard og christian k\u00f8bke", "elisabeth", "jagtvej", "sch\u00f8ller", "suhm", "aar", "str\u00f8get", "assistens", "datters\u00f8n stie t\u00f8nsberg sch\u00f8ller", "nordens", "per\u00e8-lachaise", "cecilia christina de sch\u00f8ller", "april 1786", "n\u00f8rrebrogade", "minde", "europas", "beensvaghed", "nikolajkirken", "harmonien", "stiftsg\u00e5rden", "sommerg\u00e5rden", "n\u00f8rrebro", "andersens", "stie t\u00f8nsberg sch\u00f8ller", "munkegata", "\u00f8stergade 34", "frankrikes", "gravsted", "sch\u00f8ning og suhm", "garnisons kirkeg\u00e5rd", "november 1817"]}, {"field": "kw-location", "value": ["danmark", "trondheim", "paris", "k\u00f8benhavn"]}, {"field": "kw-pageclass", "value": "article"}, {"field": "kw-person", "value": ["wilhelm swensen", "niels bohr", "h. c. andersen", "sophie magdalene", "christian k\u00f8bke", "gaarden teige", "eystein m. andersen", "stie t\u00f8nsberg sch\u00f8ller von krogh", "cecilia christina", "sidsel kristine fr\u00f8lich", "datters\u00f8n stie t\u00f8nsberg sch\u00f8ller von krogh", "ernst johan gunnerus", "cecilia christine sch\u00f8ller", "peter frederik suhm", "gerhard sch\u00f8ning", "s\u00f8ren kierkegaard", "martin andersen nex\u00f8", "nicolai abildgaard", "jens juel"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1356149.ece5/ALTERNATES/w980-default/kronikk%202905%20ny"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fru Sch\u00f8ller &ndash; hvor ble hun av?"}, {"field": "og-type", "value": "article"}, {"field": "og-url", "value": "http://www.adressa.no/meninger/article1487744.ece"}, {"field": "pageclass", "value": ["article"]}, {"field": "publishtime", "value": "2010-05-29T10:08:47.000Z"}, {"field": "recs-articleid", "value": "1177453"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-29T10:08:47.000Z"}, {"field": "recs-rawtitle", "value": "Fru Sch\u00f8ller &ndash; hvor ble hun av? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Cecilia Christine Sch\u00f8ller regnes som en av de betydeligste kvinnene i Trondheims historie. Som Stiftsg\u00e5rdens byggherre og som Det Kongelige Norske Videnskabers Selskabs mes\u00e9n satte fru Sch\u00f8ller dype spor. Men knapt sto Stiftsg\u00e5rden ferdig i 1778 f\u00f8r hun forlot byen. Hvor ble hun av? Svaret finner man i K\u00f8benhavn."}, {"field": "thumbnail", "value": "http://content-thumbnail.cxpublic.com/content/thumbnail200x150/1f14163cca5bc163bb1cb249d03e001ec2e33018.jpg?596a9b0c"}, {"field": "thumbnailfullheightdimensions", "value": "200x1419"}, {"field": "timestamp", "value": "2017-07-15T22:45:32.000Z"}, {"field": "title", "value": "Fru Sch\u00f8ller &ndash; hvor ble hun av?"}, {"field": "url", "value": "http://www.adressa.no/meninger/article1487744.ece"}, {"field": "urlhash", "value": "1f14163cca5bc163bb1cb249d03e001ec2e33018"}], "score": 1.5950079, "siteId": "9222270286501375973", "id": "1f14163cca5bc163bb1cb249d03e001ec2e33018"}

