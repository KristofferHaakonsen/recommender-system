{"fields": [{"field": "modifiedtime", "type": "time", "value": "2016-11-02T14:22:17.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Motorpsycho", "Spellemannprisen", "konsert", "kultur", "Svartlamoen"]}, {"field": "author", "value": "kai kristiansen"}, {"field": "body", "value": ["Saken oppdateres.", "Nesten 20 \u00e5r etter at den f\u00f8rst kom ut, gjenutgir Motorpsycho albumet \u00abAngels and Daemons at Play\u00bb (1997).", "Det som var et dobbeltalbum den gang, utgitt i en rekke formater og varianter, er blitt en boks med hele seks cd-er. I tillegg til den originale platen, inneholder to av cd-ene konserten bandet gjorde p\u00e5 Rockefeller scene i Oslo 14. mars 1997.", "En av de andre cd-ene inneholder b-sider, rariteter og liveinnspillinger fra gruppa i samme periode.", "Tidligere har de gjenutgitt b\u00e5de \u00abTimothy\u2019s Monster\u00bb , \u00abBlissard\u00bb og \u00abDemon Box\u00bb som cd-bokser \u2013 og 9. desember kommer alts\u00e5 den fjerde i serien.", "- Hvorfor kommer denne n\u00e5, Bent S\u00e6ther?", "- Etter at vi fikk \u00abDemon Box\u00bb ut av verden i fjor, f\u00f8les det \u00e5 logisk \u00e5 ta denne. Kronologisk er det den neste i serien, og det begynner \u00e5 n\u00e6rme seg 20 \u00e5r siden den ble utgitt.", "Samme fandenvivoldske energi, men enda mer overbevisende fremf\u00f8rt enn i Motorpsychos gjennombrudds\u00e5r, mente v\u00e5r anmelder da gruppa fremf\u00f8rte \u00abDemon Box\u00bb i sin helhet p\u00e5 Rockheim i oktober fjor.", "- Det er mye ekstramateriale her, blant annet den sm\u00e5tt legendariske konserten fra Rockefeller i 1997. Er det den samme som NRK sendte p\u00e5 radio samme \u00e5r?", "- Ja, det tror jeg det m\u00e5 v\u00e6re. Men dette er ikke radioversjonen, det er hele greia, inkludert introen til Helge Sten (Deathprod) som spilte support. Det var et verk som heter \u00abKomet\u00bb og som ikke er utgitt noe annet sted. Det er tre timer musikk, en hel kveld p\u00e5 Rockefeller. Det eksisterer bootlegs fra denne konserten, s\u00e5 mange har h\u00f8rt den, men ikke alle. I stedet for \u00e5 gi ut det vi synes er best, gir vi ut alt \u2013 s\u00e5 f\u00e5r det st\u00e5 der som et dokument.", "- Boksen inneholder ogs\u00e5 en cd med b-sider og rariteter \u2013 hva kan du si om den?", "- Det mest interessante er den absolutt f\u00f8rste fremf\u00f8ringen av \u00abUn Chien d'Espace\u00bb. L\u00e5ta kom til da vi ble invitert til \u00e5 spille til filmen \u00abDen andalusiske hund\u00bb p\u00e5 Cinemateket i Oslo i 1996, der laget vi det instrumentale rammeverket. Dette er et opptak av den f\u00f8rste gangen vi spilte l\u00e5ta. Den er ganske annerledes, men litt morsom. Og s\u00e5 er det et par-tre outtakes fra skiva, et par l\u00e5ter vi skrev til kampen mot rivningen av Svartlamoen, samt noen spesialgreier som ikke n\u00f8dvendigvis har v\u00e6rt s\u00e5 lett \u00e5 f\u00e5 tak i. Det er et fors\u00f8k p\u00e5 \u00e5 oppsummere denne perioden. Vi m\u00e5tte gjenoppfinne oss selv, og var p\u00e5 vei over til noe annet, samtidig som vi r\u00f8sker sammen noen av de tingene vi gjorde tidligere. Det var en overgangsperiode for Motorpsycho, og det h\u00f8res p\u00e5 plate. Stilistisk er det all over the place, men det er underholdende \u00e5 h\u00f8re p\u00e5.", "Motorpsycho tar med seg den svarte bikkja p\u00e5 velkomponert tur i soloppgangen. Les anmeldelsen av bandets siste album, \u00abHere be monsters\u00bb", "- 1997 var \u00e5ret kampen mot rivningen av Svartlamoen sto p\u00e5 som hardest. Hvordan var dette \u00e5ret for Motorpsycho?", "- Dette er midt i gull\u00e6raen til Svartlamoen, og vi er preget av kampen mot rivningen det \u00e5ret, uten at l\u00e5tene n\u00f8dvendigvis handler om det. For min del er det som \u00e5 bla i en dagbok. Dette er ganske kjapt etter at vi kom ut fra \u00abBlissard\u00bb. Vi er blitt trio igjen og driver og forsker mye hva det kan inneb\u00e6re musikalsk. Jeg har begynt \u00e5 spille mer gitar enn tidligere, sikkert fordi det var s\u00e5 morsomt \u00e5 lage togitar-l\u00e5ter p\u00e5 \u00abBlissard\u00bb. Vi ville forske videre p\u00e5 det harmonisk. \u00c5ret etter, p\u00e5 \u00abTrust Us\u00bb, tar vi det helt ut; der spiller jeg nesten bare gitar, samtidig som vi bruker basspedaler.", "- Dere vant spellemannspris for albumet \u2013 var dere med p\u00e5 utdelingen?", "- Det stemmer, det ... Jeg tror det var det \u00e5ret Helge var der og representerte oss. I stedet for en vanlig takketale, holdt en appell til inntekt for Svartlamoen.", "(Et dykk i arkivet viser at det var \u00e5ret f\u00f8r, da gruppa vant spellemannspris for albumet \u00abBlissard\u00bb, at Helge Sten holdt denne talen. I stedet for \u00e5 takke, nevnte han de som ikke fortjente en takk: Strandveien Auto og Trondheim kommune, som jobbet for \u00e5 rive Svartlamoen. Sten avsluttet med \u00abLenge leve Svartlamoen!\u00bb. Motorpsycho var for \u00f8vrig p\u00e5 norgesturn\u00e9 og spilte p\u00e5 Folken i Stavanger samme kveld.)", "ROCKSAGT: Da Motorpsycho gikk baklengs inn i den norske folkesjela", "- Hvordan g\u00e5r letingen etter ny trommis etter at Kenneth Kapstad ga seg ? Noen i sikte?", "- Vi leter, vi, men vi har ikke ansatt noen. Vi driver og forsker og pr\u00f8ver litt. Vi regner med at vi finner ut av det. Det verste er om det blir en kar som varer i ett \u00e5r, og s\u00e5 m\u00e5 vi \u00f8ve inn en ny, igjen og igjen. Vi vil v\u00e6re helt sikker f\u00f8r vi bestemmer oss. Vi begynner \u00e5 bli lei av \u00e5 \u00f8ve inn de gamle l\u00e5tene med nye folk. Vi har hatt et stort antall keyboardister gjennom \u00e5rene. Maks \u00e9n trommis til, har vi tenkt. Enten det \u2013 eller vi kan g\u00e5 en annen vei: At jeg og Snah (Hans Magnus Ryan) er bandet, og s\u00e5 huker vi tak i den perfekte trommisen til de l\u00e5tene vi skriver. Vi har ikke hatt s\u00e5 mye tid til \u00e5 tenke i det siste. Vi har v\u00e6rt opptatt p\u00e5 Tr\u00f8ndelag Teater, og n\u00e5 har Hans Magnus v\u00e6rt p\u00e5 turn\u00e9 med M\u00f8ster et par uker.", "- Hvordan var det \u00e5 spille musikk til \u00abBegynnelser\u00bb p\u00e5 Tr\u00f8ndelag Teater over en s\u00e5 lang periode?", "- Det var som \u00e5 v\u00e6re p\u00e5 turn\u00e9. Jeg tenkte jeg skulle f\u00e5 gjort litt ting p\u00e5 dagtid, men kroppen gikk rett i turn\u00e9modus og skrudde seg av da den ikke var p\u00e5 jobb. Men det var utrolig mye mer l\u00e6rerikt enn hva jeg hadde sett for meg. Det var intenst og jeg rakk ikke \u00e5 bli lei l\u00e5tene. Vi har opptak av de rundene der ogs\u00e5. Vi trenger \u00e5 f\u00e5 litt avstand til det, men det er nok en plate inni der ogs\u00e5, hvis vi g\u00e5r inn og plukker ut det som sto bra p\u00e5 egne bein. Det er et av de prosjektene vi m\u00e5 se p\u00e5 ganske snart.", "LES ANMELDELSEN: En kraftprestasjon", "- Det er blitt en tradisjon med Motorpsycho-konsert i Trondheim f\u00f8r jul \u2013 blir det konsert i \u00e5r?", "- Skuta flyter den, og alt er greit, men det blir nok for tidlig. Det var litt kjepper i hjulene for oss at Kenneth slutta, og praktisk er det helt p\u00e5 trynet, men vi har godt av \u00e5 tenke litt ekstra, bli litt ekstra utfordret, sier Bent S\u00e6ther.", "PS. M\u00f8ster! med blant andre Kenneth Kapstad og Hans Magnus Ryan spiller i p\u00e5 Lobbyen i Verkstedhallen torsdag kveld."]}, {"field": "category0", "value": "kultur"}, {"field": "contenthash", "value": "1de69c1f3c108a1ae3246fa825c901aa59797422ca92177a66dbe03a55b94030"}, {"field": "createtime", "value": "2017-05-01T02:18:48.000Z"}, {"field": "description", "value": "Utgir \u00abAngels and Daemons at Play\u00bb i cd-boks."}, {"field": "dominantimage", "value": "http://www.adressa.no/kultur/article13731092.ece/m1tprr/ALTERNATES/w980-default/Motorpsycho"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e652dff3e56fa22a776c19a4581e6853682eff28.jpg?598e3602"}, {"field": "dominantthumbnaildimensions", "value": "300x169"}, {"field": "heading", "value": "Motorpsycho med plateboks i stedet for f\u00f8rjulskonsert i \u00e5r -adressa.no"}, {"field": "id", "value": "e652dff3e56fa22a776c19a4581e6853682eff28"}, {"field": "keyword", "value": ["Motorpsycho", "Spellemannprisen", "konsert", "kultur", "Svartlamoen"]}, {"field": "keywords", "value": "Motorpsycho,Spellemannprisen,konsert,kultur,Svartlamoen"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "komet"}, {"field": "kw-concept", "value": ["spille", "l\u00e5ta", "vant spellemannspris", "\u00e5ret", "album", "konsert", "sted", "utgir", "spilte", "plate"]}, {"field": "kw-entity", "value": ["play", "here", "hans magnus", "espace", "deathprod", "begynnelser", "motorpsycho", "s. m\u00f8ster", "rockefeller", "auto og trondheim", "folken", "angels and daemons", "un chien", "svartlamoen", "lenge", "cinemateket", "hans magnus ryan", "spellemannprisen", "snah", "rockheim", "trust us", "tr\u00f8ndelag teater", "timothy", "blissard"]}, {"field": "kw-location", "value": ["stavanger", "trondheim", "oslo", "monster"]}, {"field": "kw-pageclass", "value": "article"}, {"field": "kw-person", "value": ["kenneth kapstad", "bent s\u00e6ther", "helge sten", "demon box"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article13731092.ece/m1tprr/ALTERNATES/w980-default/Motorpsycho"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Motorpsycho med plateboks i stedet for f\u00f8rjulskonsert i \u00e5r"}, {"field": "og-type", "value": "article"}, {"field": "og-url", "value": "http://www.adressa.no/kultur/2016/11/02/Motorpsycho-med-plateboks-i-stedet-for-f%C3%B8rjulskonsert-i-%C3%A5r-13731093.ece"}, {"field": "pageclass", "value": ["article"]}, {"field": "publishtime", "value": "2016-11-02T12:05:20.000Z"}, {"field": "recs-articleid", "value": "13731093"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2016-11-02T12:05:20.000Z"}, {"field": "recs-rawtitle", "value": "Motorpsycho med plateboks i stedet for f\u00f8rjulskonsert i \u00e5r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Utgir \u00abAngels and Daemons at Play\u00bb i cd-boks."}, {"field": "thumbnail", "value": "http://content-thumbnail.cxpublic.com/content/thumbnail200x150/e652dff3e56fa22a776c19a4581e6853682eff28.jpg?598e3602"}, {"field": "thumbnailfullheightdimensions", "value": "200x1760"}, {"field": "timestamp", "value": "2017-08-11T22:56:02.000Z"}, {"field": "title", "value": "Motorpsycho med plateboks i stedet for f\u00f8rjulskonsert i \u00e5r"}, {"field": "url", "value": "http://www.adressa.no/kultur/2016/11/02/Motorpsycho-med-plateboks-i-stedet-for-f%c3%b8rjulskonsert-i-%c3%a5r-13731093.ece"}, {"field": "urlhash", "value": "e652dff3e56fa22a776c19a4581e6853682eff28"}], "score": 0.9392133, "siteId": "9222270286501375973", "id": "e652dff3e56fa22a776c19a4581e6853682eff28"}

