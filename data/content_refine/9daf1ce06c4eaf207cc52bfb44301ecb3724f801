{"fields": [{"field": "modifiedtime", "type": "time", "value": "2012-04-24T11:51:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "un innr\u00f8mmet aldri skyld. Etter at soningen var p\u00e5begynt ble hun stilt for retten p\u00e5 nytt, tiltalt for \u00e5 ha tatt livet av sin svigerfar Sverre Johnsen i februar 1962.", "Beate Frida Johnsen var 52 \u00e5r da hun ble satt p\u00e5 tiltalebenken i Frostating lagmannsrett, tiltalt for overlagt drap p\u00e5 sin ektemann. Drapet p\u00e5 ektemann skulle ha skjedd ved at hun blandet rottegiften Zeliopasta, best\u00e5ende av thallium, i ektemannens middagsmat over en periode. De to hadde v\u00e6rt gift i 32 \u00e5r, og Beate hevdet hele tiden at hun ikke hadde gjort sin mann noe som helst som kunne medf\u00f8re hans d\u00f8d. Beate og hennes familie bodde i svigerfarens bolig p\u00e5 Ranheim.", "Sykehuset varslet", "Utover sommeren 1962 begynte Harald \u00e5 f\u00f8le seg d\u00e5rlig. Han ble behandlet av psykoterapeut, men ble innlagt p\u00e5 Sentralsykehuset etter et anfall av sterke smerter. Man kom til at han led av godartet rygglidelse og lett sukkersyke, men under sykehusoppholdet hadde han lett h\u00e5ravfall, som man antok skyldtes bivirkning av medisiner han tok.", "Sterkt h\u00e5ravfall ga tydelige tegn p\u00e5 thalliumforgiftning.", "Legen spurte Beate om Harald kanskje kunne ha f\u00e5tt i seg rottegift, og hun fortalte at de hadde lagt ut rottegift i kjelleren for noen m\u00e5neder siden. P\u00e5 sp\u00f8rsm\u00e5l om kanskje Harald fors\u00f8kte \u00e5 ta sitt eget liv, svarte hun at det trodde hun ikke.", "Den 16. august d\u00f8de Harald, og en pr\u00f8ve som da ble tatt av avd\u00f8de viste at han f\u00e5tt i seg store mengder thallium. N\u00e5 varslet sykehuset fra om funnene, og mistanken ble straks rettet mot Beate.", "Svigerfaren Sverre d\u00f8de for \u00f8vrig i februar samme \u00e5r i en alder av 82 \u00e5r.", "Zeliopasta", "Politiet unders\u00f8kte b\u00e5de boligen og protokollene hos byens apoteker, og fant at Beate hadde kj\u00f8pt Zeliopasta p\u00e5 tre forskjellige apotek i juni, juli og august 1962, angivelig etter ordre fra sin mann.", "Det kom ogs\u00e5 frem at Beate i 1961 hadde underskrevet med to falske navn p\u00e5 en l\u00e5neavtale med bankebel\u00f8pet var p\u00e5 7500 kroner. Svigerfarens signatur var ogs\u00e5 forfalsket, men Beate hevdet at svigerfaren hadde bedt henne om \u00e5 signere med hans navn fordi han var s\u00e5 skjelven p\u00e5 h\u00e5nden.", "Innlagt p\u00e5 \u00d8stmarka", "Politiet hadde n\u00e5 ganske sterke indisier mot Beate Frida Johnsen, og hun ble gjort oppmerksom p\u00e5 dette. Straks s\u00f8rget hun for \u00e5 legge seg inn p\u00e5 \u00d8stmarka psykiatriske sykehus.", "Politibetjent Magne Fiske avh\u00f8rte imidlertid kvinnen den 4. september 1962. Hun var da kjent med at ektemannen var d\u00f8d av forgiftning med rottegift. Hun m\u00e5tte etter hvert under avh\u00f8ret innr\u00f8mme \u00e5 ha kj\u00f8pt giften ved tre apotek i byen, men utbr\u00f8t under avh\u00f8ret: \u00abMistenker De meg for \u00e5 ha drept min mann?\u00bb Dette fikk hun bekreftende svar p\u00e5 av politimannen og sa: \u00abHvordan kan De mene dette?\u00bb", "Beate ble siktet for \u00e5 ha tatt livet av sin ektemann med overlegg ved hjelp av rottegift.", "Rettssaken", "Rettssaken mot Beate Frida Johnsen begynte i september 1963, og da lagmannen stilte en del inng\u00e5ende sp\u00f8rsm\u00e5l til kvinnen om ektemannens unaturlige d\u00f8d, fikk han til svar: \u00abHvordan kan de tro dette om meg? Vi har v\u00e6rt sammen i 32 \u00e5r og har hatt det jevnt bra. Jeg har ingen ting \u00e5 skjule\u00bb.", "For alle var dette en aldeles ufattelig saken - dersom det var drap det var snakk om. Og Beate bedyret hele tiden - ofte gr\u00e5tkvalt - sin uskyld.", "H\u00e5ravfall og annonse", "Rettssaken varte i flere dager og rettsreferatene var meget detaljerte. Det kom frem at ektemannen hadde blant annet spist lapskaus og gresskar, og at det var gjennom dette at han mest sannsynlig hadde f\u00e5tt i seg thallium dagene f\u00f8r han ble syk og til slutt d\u00f8de.", "Forsvareren var overrettssakf\u00f8rer Reidar Selmer, og han var grundig i sin eksaminasjon av b\u00e5de vitner og tiltalte. Han spurte ogs\u00e5 om forholdene rundt middagsm\u00e5ltidene.", "- Spiste dere alle ved samme bord? spurte han tiltalte.", "- Nei, svigerfar og jeg spiste f\u00f8rst. Siden spiste min mann og datter og ogs\u00e5 min s\u00f8nn n\u00e5r han var hjemme. Jeg spiste ogs\u00e5 litt da.", "Statsadvokat Johan Kr. Borten spurte ogs\u00e5 vitnet, den sakkyndige oppnevnte lege Gunnar J\u00f8rgensen, b\u00e5de om symptomene p\u00e5 thalliumforgiftning og hans samtale med tiltalte dagene f\u00f8r ektemannen d\u00f8de.", "- Symptomene starter med magesmerter, brekninger og diare. Etterp\u00e5 blir det gjerne et intervall med f\u00e6rre symptomer, og s\u00e5 kommer smerter i armer og ben, psykiske forstyrrelser og hysteriske symptomer, forklarte legen. - I l\u00f8pet av to uker kommer smerter i armer og ben, nedsatt muskelkraft osv. Det mest s\u00e6rpregede er h\u00e5ravfall, som ogs\u00e5 rammer \u00f8yenbrynene.", "Det var vel kanskje ogs\u00e5 en ren tilfeldighet at et firma i Trondheim p\u00e5 samme side som rettsreferatet fra thalliumsaken hadde rykket inn en annonse om \u00abSpesialbehandling mot h\u00e5ravfall. Behandlingen kan ogs\u00e5 foretas hjemme\u00bb, het det i annonsen . . .", "D\u00f8mt til livsvarig fengsel", "I september falt dommen: Skyldig p\u00e5 alle punkter. I rettsboken heter det at det m\u00e5 legges vekt p\u00e5 at hun har gjort seg skyldig i en \u00ablumsk og grufull forbrytelse som har kostet mannen store lidelser\u00bb. Det legges ogs\u00e5 vekt p\u00e5 at da mannen kom hjem fra sykehuset fortsatte hun \u00e5 gi ham rottegift.", "Hvilket motiv hun hadde for sin forbrytelse var ikke helt klart for retten, men man antok at \u00e5rsaken kunne v\u00e6re at svigerfaren d\u00f8de i februar 1962 og at Harald og hans bror skulle arve faren. Imidlertid ble det oppdaget heftelser ved eiendommen, blant annet en panteobligasjon som var forfalsket av Beate med svigerfarens signatur.", "\u00abAt tiltaltes reaksjon har gitt seg et s\u00e5 forferdelig utslag kan ha sin forklaring i hennes psyke\u00bb, skrev retten i dommen. \u00abHun har v\u00e6rt underkastet psykiatrisk observasjon, og er blitt karakterisert som psykopatf\u00f8lelseskald og l\u00f8gnaktig og markert avvikende fra det normale . . .mangelfullt utviklede sjelsevner\u00bb.", "Det siste domfelte sa var: \u00abJeg er uskyldig d\u00f8mt\u00bb.", "Neste stopp for henne var Bredtvedt kvinnefengsel i Oslo.", "Etter at rettssaken mot Beate Frida Johnsen var over og hun hadde begynt soningen, begynte politiet \u00e5 unders\u00f8ke n\u00e6rmere forholdene omkring svigerfarens d\u00f8d i februar 1962, alts\u00e5 noen m\u00e5neder f\u00f8r ektemannen d\u00f8de. Unders\u00f8kelser viste at hun hadde kj\u00f8pt giften Zeliopasta to ganger f\u00f8r svigerfarens d\u00f8d. Ingen fattet mistanke om at noe kunne v\u00e6re galt med den gamle mannen.", "Dagen etter d\u00f8dsfallet betalte Beate 3000 kroner til inkassofirmaet som hadde krav mot henne i forbindelse med bilkj\u00f8pet.", "Det var ved en gjennomg\u00e5else av journalene ved L\u00f8veapoteket i Trondheim det ble oppdaget at Beate hadde kj\u00f8pt en tube Zeliopasta den 16. januar 1962. Det ble foretatt en oppgraving av liket, og pr\u00f8vene viste tydelige spor av thallium.", "Samtidig foretok politiet nye unders\u00f8kelser og oppdaget at en Gerd Halvorsen fra Bjugn hadde kj\u00f8pt Zeliopasta den 21. januar 1962. Gerd Halvorsen ble kontaktet og benektet at hun noen gang hadde kj\u00f8pt giften. Skriften p\u00e5 kvitteringen i protokollen var imidlertid p\u00e5fallende lik Beate Johnsens, og det viste seg at Gerd var den avd\u00f8de ektemannens halvs\u00f8ster. Hadde Beate ogs\u00e5 tatt livet av sin svigerfar?", "Benektet drapene", "Beate benektet h\u00e5rdnakket \u00e5 ha hatt noe med svigerfarens d\u00f8d \u00e5 gj\u00f8re. Forsvareren mente det ikke kunne finnes sammenheng mellom d\u00f8dsfallet og giften, men retten fant henne likevel skyldig i november 1964. Selv gjentok hun stadig: \u00abJeg kan ikke tilst\u00e5 noe jeg ikke har gjort\u00bb.", "Etter at bevisf\u00f8rselen var avsluttet spurte lagmannen om hun ville si noe mer f\u00f8r saken gikk til doms: \u00abDet er mange ting som ikke er kommet frem. Jeg st\u00e5r helt hjelpel\u00f8s, og hva jeg enn sier er det ingen som tror meg likevel\u00bb.", "F\u00f8r kjennelsen falt fikk fru Johnsen ordet til det avisen kalte \u00abet dramatisk innlegg\u00bb, som hun leste opp fra et papirark: - Hvis jeg n\u00e5 kommer tilbake til Bredtvedt fengsel vil jeg p\u00e5 ny bli utsatt for sjikane. Jeg har ikke v\u00e6rt sjikanert av politiet her, men det ble jeg der nede.", "Og hun fortsatte med \u00e5 si at hun og forsvareren hadde fors\u00f8kt \u00e5 f\u00e5 behandlet den forrige saken for lukkede d\u00f8rer, da ville meget mer ha kommet frem, sa hun.", "- N\u00e5 har jeg sittet i tyve m\u00e5neder, og det burde v\u00e6re nok straff for hva de h\u00f8ye herrer sier jeg har gjort. N\u00e5 klarer jeg det ikke lenger, og dere f\u00e5r heller erkl\u00e6re meg for sinnsyk . . .Jeg vil sende en spesiell takk til mine tapre barn og min gode s\u00f8ster, som har ofret alt for meg.\u00bb", "Da kjennelsen falt, sa hun hulkende: \u00abJeg er igjen uskyldig d\u00f8mt. Send meg direkte til \u00d8stmarka og ingen andre steder. Jeg har aldri gjort noe ondt. Jeg er bare d\u00f8mt p\u00e5 indisier\u00bb.", "Beate Frida Johnsen slapp ut fra fengselet i 1973 etter \u00e5 ha blitt ben\u00e5det med en pr\u00f8vetid p\u00e5 syv \u00e5r.", "Beate Frida Johnsen d\u00f8de i mars 1983, 72 \u00e5r gammel.", "Domfelte og hennes families navn er forandret av oss."]}, {"field": "category0", "value": "kultur"}, {"field": "contenthash", "value": "8f421a5464fc7ce047709924ff7320d64f903ae0e10ff9a40f4f1e80f9d8f167"}, {"field": "createtime", "value": "2017-04-30T18:35:49.000Z"}, {"field": "description", "value": "H\u00f8sten 1962 falt det dom i en sak som eldre mennesker i Trondheim fortsatt snakker om: Beate Frida Johnsen ble d\u00f8mt til livsvarig fengsel for \u00e5 ha tatt livet av sin ektemann Harald Johnsen med giften thallium i august 1962."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9daf1ce06c4eaf207cc52bfb44301ecb3724f801.jpg?5989ff8c"}, {"field": "dominantthumbnaildimensions", "value": "256x256"}, {"field": "heading", "value": "Thalliumdrapene p\u00e5 Ranheim -adressa.no"}, {"field": "id", "value": "9daf1ce06c4eaf207cc52bfb44301ecb3724f801"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "law-government-and-politics"}, {"field": "kw-concept", "value": ["gift", "d\u00f8d", "svigerfar", "mann", "svigerfarens d\u00f8d", "kj\u00f8pt giften", "ektemann"]}, {"field": "kw-entity", "value": ["frostating", "sentralsykehuset", "l\u00f8veapoteket", "spesialbehandling", "zeliopasta", "beate 3000", "bredtvedt", "johnsen", "ranheim", "\u00f8stmarka", "beate"]}, {"field": "kw-location", "value": ["bjugn", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["gunnar j\u00f8rgensen", "reidar selmer", "johan kr", "magne fiske", "harald johnsen", "gerd halvorsen", "sverre johnsen", "beate frida johnsen", "beate johnsens"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Thalliumdrapene p\u00e5 Ranheim"}, {"field": "og-type", "value": "article"}, {"field": "og-url", "value": "http://www.adressa.no/kultur/article295050.ece"}, {"field": "pageclass", "value": ["article"]}, {"field": "publishtime", "value": "2001-02-16T23:00:00.000Z"}, {"field": "recs-articleid", "value": "2981610"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-02-16T23:00:00.000Z"}, {"field": "recs-rawtitle", "value": "Thalliumdrapene p\u00e5 Ranheim -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "H\u00f8sten 1962 falt det dom i en sak som eldre mennesker i Trondheim fortsatt snakker om: Beate Frida Johnsen ble d\u00f8mt til livsvarig fengsel for \u00e5 ha tatt livet av sin ektemann Harald Johnsen med giften thallium i august 1962."}, {"field": "thumbnail", "value": "http://content-thumbnail.cxpublic.com/content/thumbnail200x150/9daf1ce06c4eaf207cc52bfb44301ecb3724f801.jpg?5989ff8c"}, {"field": "thumbnailfullheightdimensions", "value": "200x1764"}, {"field": "timestamp", "value": "2017-08-08T18:14:36.000Z"}, {"field": "title", "value": "Thalliumdrapene p\u00e5 Ranheim"}, {"field": "url", "value": "http://www.adressa.no/kultur/article295050.ece"}, {"field": "urlhash", "value": "9daf1ce06c4eaf207cc52bfb44301ecb3724f801"}], "score": 0.5329315, "siteId": "9222270286501375973", "id": "9daf1ce06c4eaf207cc52bfb44301ecb3724f801"}

