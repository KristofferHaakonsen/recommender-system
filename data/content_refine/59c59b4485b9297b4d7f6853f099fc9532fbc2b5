{"fields": [{"field": "modifiedtime", "type": "time", "value": "2012-04-23T12:58:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det finnes mange former for uskyld, sier Jonny Halberg n\u00e5r vi m\u00f8tes p\u00e5 vietnamesisk restaurant i Oslo for \u00e5 snakke om boka som blir hans store gjennombrudd blant lesere flest.", "Kritikerne har v\u00e6rt sv\u00e6rt begeistret ogs\u00e5 for hans to forrige romaner, \u00abTrass\u00bb og \u00abFlommen\u00bb, men den nye er hovedbok i Bokklubben Nye B\u00f8ker, og dermed kommer den i et samlet opplag av helt andre dimensjoner enn de to forrige.", "Selv om dette ikke er noen anmeldelse, tar jeg sjansen p\u00e5 \u00e5 kalle den \u00abh\u00f8stens store norske roman\u00bb, for den inneholder store historier og tar for seg store temaer som skyld, soning, offer og hevn.", "Dirty Nelly, Praha og Dubi", "- Jeg oppdaget under skrivingen at boka kom til \u00e5 handle om slike sp\u00f8rsm\u00e5l. Jeg slipper visst ikke unna dem, sier Halberg, som ogs\u00e5 tidligere har skrevet i samme temalandskap.", "Egentlig er det feil \u00e5 m\u00f8te ham p\u00e5 vietnamesisk restaurant. Vi burde heller ha m\u00f8ttes p\u00e5 Dirty Nelly i Moss (i n\u00e6rheten av Jel\u00f8ya, der Halberg bor), p\u00e5 en luguber bar i Praha eller p\u00e5 et horehus i den tsjekkiske byen Dubi. Det er slike steder store deler av handlingen utspiller seg.", "- Egentlig hadde jeg tenkt \u00e5 skrive om en terrorist, om en fanatiker, idealist og entusiast. Ekstremisme interesserer meg. Men dette kom i bakgrunnen etter hvert som jeg skrev.", "Knullet konas venninne", "- I stedet handler det om et ekstremt kj\u00e6rlighetsforhold mellom Julie Holdt og Jan Jakobsen. Hvordan oppsto Jan Jakobsen, som er bokas hovedperson?", "- Han oppsto da jeg skrev f\u00f8lgende setninger: \u00abDet var ikke s\u00e5 lurt av meg \u00e5 knulle jenta til Hammer. F\u00f8r det f\u00f8rste hadde Hammer rykte p\u00e5 seg for \u00e5 v\u00e6re farlig. For det andre var jeg gift med Julie. For det tredje var Linn, kona til Hammer, Julies beste venninne. Men jeg gjorde det.\u00bb Hovedpersonen utviklet seg derfra.", "For \u00e5 gj\u00f8re en innholdsrik historie kort, g\u00e5r ekteskapet mellom Jan og Julie i stykker etter at den fem \u00e5r gamle s\u00f8nnen deres blir p\u00e5kj\u00f8rt og drept. Jan drikker og Julie forsvinner. Jan tar opp jakten p\u00e5 henne og havner i Praha og Dubi i selskap med den fantastiske skikkelsen Rein Sk\u00e5de, som er noe bortimot en eventyrfigur med mange av fanatikerens karaktertrekk.", "Han er dessuten usedvanlig sjarmerende, og i l\u00f8pet av romanen holder han noen taler - om salt, om McDonalds og kvinners herlighet - som tar pusten fra leseren. Dessuten forelsker han seg i en prositutert.", "Research p\u00e5 horehus", "- Det virker som om du har godt kjennskap til horestr\u00f8kene i Praha og Dubi?", "- Jada, jeg har v\u00e6rt der. Sammen med P\u00e5l Sletaune (de to laget \u00abBudbringeren\u00bb sammen, red. anm.) gjorde jeg research til et filmprosjekt. Mye av materialet brukte jeg i denne romanen i stedet.", "- Historien forteller om en nedstigning i helvete?", "- Ja, eller i underverdenen. Det er noen islett av Orfeus og Eurydike her.", "- Likevel heter boka en \u00abUskyldig tid\u00bb.", "- Ja, jeg h\u00f8rte noen si at vi lever i en uskyldig tid. Og det finnes som sagt mange typer uskyld. Uskyld som handler om mangel p\u00e5 kunnskap, for eksempel, en type uskyld som 40 prosent av befolkningen i Nord-Norge legger for dagen n\u00e5r de sier de vil stemme p\u00e5 Fremskrittspartiet. Du har den rene uskyld, fantastens sta uskyld og mer til. Forfatterens uskyldighet er en vev av alt dette.", "Kj\u00e6rlighetsroman", "- Ikke nok med skyld og uskyld, soning, offer og hevn. F\u00f8rst og fremst er dette kanskje en kj\u00e6rlighetsroman?", "- Ja, det er klart. Jeg ser jo at dette er bibelske temaer, og i v\u00e5r materialistiske tid kommer de lett i bakgrunnen. Likevel tror jeg at den som vil leve et ordentlig liv m\u00e5 forholde seg til den dypere meningen som slike sp\u00f8rsm\u00e5l dreier seg om. Og ja, det er en kj\u00e6rlighetsroman.", "- Det s\u00e6rpregete kj\u00e6rlighetsforholdet mellom Jan og Julie, hva bunner det i?", "Jonny Halberg ler. Jeg har stilt et sp\u00f8rsm\u00e5l som kanskje er litt for omfattende og som kanskje er upassende fordi det oppfordrer forfatteren til \u00e5 forklare romanens kjerne. Men han svarer likevel.", "To kr\u00f8kkete sinn", "- Jeg tror det handler om et m\u00f8te mellom to mennesker med et enormt behov for \u00e5 elske en som aldri vil g\u00e5 fra dem. De s\u00f8ker avhengighet og sammensmeltning.", "- Og da s\u00f8nnen deres d\u00f8r, g\u00e5r alt i stykker.", "- Det kunne ha g\u00e5tt i stykker uansett. Jan og Julie er to kr\u00f8kkete sinn, og det m\u00e5 sterk lut til, sv\u00e6rt sterk lut, for at de skal sl\u00e5 seg til ro med hverandre.", "En dyster historie i m\u00f8rke storbygater blir fortalt i \u00abEn uskyldig tid\u00bb. Men Jonny Halbergs siste roman handler mest om kj\u00e6rlighetens kraft."]}, {"field": "category0", "value": "nyheter"}, {"field": "contenthash", "value": "450db1f3602d8a8ab87e13e112b7a43ebfd9c8c152ad9c6ce9ad611d45797af9"}, {"field": "createtime", "value": "2017-04-30T19:51:31.000Z"}, {"field": "description", "value": "OSLO: Mord, prostitusjon, utroskap og store mengder alkohol er sentrale ingredienser i h\u00f8stens store norske roman. Men den heter \u00abEn uskyldig tid\u00bb."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/59c59b4485b9297b4d7f6853f099fc9532fbc2b5.jpg?599accdb"}, {"field": "dominantthumbnaildimensions", "value": "256x256"}, {"field": "heading", "value": "Kj\u00e6rlighet p\u00e5 horehus -adressa.no"}, {"field": "id", "value": "59c59b4485b9297b4d7f6853f099fc9532fbc2b5"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-concept", "value": ["norske roman", "sterk lut", "kr\u00f8kkete sinn", "vietnamesisk restaurant", "roman", "kj\u00e6rlighet", "uskyldig", "uskyld", "handle", "boka", "type uskyld"]}, {"field": "kw-entity", "value": ["jan og julie", "hammer", "flommen", "rein sk\u00e5de", "julie holdt og jan jakobsen", "orfeus og eurydike", "uskyldig", "jel\u00f8ya", "mcdonalds", "fremskrittspartiet", "bokklubben nye b\u00f8ker", "praha og dubi", "julie", "trass", "dirty nelly", "dubi", "budbringeren"]}, {"field": "kw-location", "value": ["nord-norge", "moss", "oslo", "praha", "linn"]}, {"field": "kw-pageclass", "value": "article"}, {"field": "kw-person", "value": ["jonny halberg", "julie holdt", "jan jakobsen", "p\u00e5l sletaune"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kj\u00e6rlighet p\u00e5 horehus"}, {"field": "og-type", "value": "article"}, {"field": "og-url", "value": "http://www.adressa.no/nyheter/article86211.ece"}, {"field": "pageclass", "value": ["article"]}, {"field": "publishtime", "value": "2002-10-24T06:00:00.000Z"}, {"field": "recs-articleid", "value": "2607762"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-10-24T06:00:00.000Z"}, {"field": "recs-rawtitle", "value": "Kj\u00e6rlighet p\u00e5 horehus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "OSLO: Mord, prostitusjon, utroskap og store mengder alkohol er sentrale ingredienser i h\u00f8stens store norske roman. Men den heter \u00abEn uskyldig tid\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/59c59b4485b9297b4d7f6853f099fc9532fbc2b5.jpg?599accdb"}, {"field": "thumbnailfullheightdimensions", "value": "200x1331"}, {"field": "timestamp", "value": "2017-08-21T12:06:51.000Z"}, {"field": "title", "value": "Kj\u00e6rlighet p\u00e5 horehus"}, {"field": "url", "value": "http://www.adressa.no/nyheter/article86211.ece"}, {"field": "urlhash", "value": "59c59b4485b9297b4d7f6853f099fc9532fbc2b5"}], "score": 0.8960486, "siteId": "9222270286501375973", "id": "59c59b4485b9297b4d7f6853f099fc9532fbc2b5"}

