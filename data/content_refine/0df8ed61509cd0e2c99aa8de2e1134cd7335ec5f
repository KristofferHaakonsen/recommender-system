{"fields": [{"field": "modifiedtime", "type": "time", "value": "2012-06-20T09:30:28.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "s\u00f8lvi sand 95198693solvi.sand@adresseavisen.no"}, {"field": "body", "value": ["Saken oppdateres.", "Det er d\u00f8dsboauksjon og stinn brakke p\u00e5 samfunnshuset p\u00e5 Klett. Et hav av saker og ting skal under hammeren. Gjenstander til pynt og nytte, alle med en forhistorie. Dette er innbo og l\u00f8s\u00f8re som eierne har d\u00f8dd fra og som arvinger ikke \u00f8nsker \u00e5 overta. Hvis det var noen arvinger, da. Hvem, mon tro, var det som eide den praktfulle eggh\u00f8na som prydet en kj\u00f8kkenbenk i et hjem, med en heklet brikke under seg. Kanskje en gammel enke som forlot denne verden for ikke lenge siden?", "Og den fine klokkestrengen med visdomsord i sm\u00e5 korssting p\u00e5 gulnet lin. Hvem broderte den i sin tid? Kanskje den samme som hadde en konkylielampe til pynt og nytte i stuen. N\u00e5 skal den straks bli gjenstand for en budrunde.", "De f\u00e6rreste tenker nok p\u00e5 d\u00f8d og sorg og oppl\u00f8ste barndomshjem n\u00e5r de opps\u00f8ker en d\u00f8dsboauksjon, selv om det faktisk er bakgrunnen for evenementet.", "Det er like f\u00f8r det braker l\u00f8s for alvor i samfunnshusets store sal, og de oppm\u00f8tte g\u00e5r rundt mellom varene og studerer dem n\u00f8ye. Noen leverer inn forh\u00e5ndsbud, med et l\u00f8nnlig h\u00e5p om \u00e5 f\u00e5 tilslaget.", "Samlere", "\u2013Eggh\u00f8na kan fort komme opp i 1000 kroner, kanskje 2000! Det tipper Trond Sagmyr, en ihuga samler og gjenganger p\u00e5 d\u00f8dsboauksjonene.", "\u2013F\u00e5r jeg den for 2000, da har jeg gjort et varp. P\u00e5 nettet g\u00e5r den for 3000, kanskje tre og et halvt, sier en annen mann som vil v\u00e6re anonym. Han samler p\u00e5 norsk porselen, blant annet, og det er mye interessant her i dag.", "Det er 200 stoler plassert ut i salen. Ikke \u00e9n st\u00e5r ledig idet auksjonarius Bj\u00f8rn Frithjof Anderssen entrer scenen med hammeren sin. En helt spesiell forventing fyller rommet. Her er varp i vente!", "Andersen driver en antikvitetsbutikk i Trondheim og tar p\u00e5 seg \u00e5 ordne opp i d\u00f8dsbo. Noen ganger er det bobestyrere som ringer og sp\u00f8r om han vil kj\u00f8pe hele boet, for det finnes ikke arvinger. Andre ganger er arvinger p\u00e5 tr\u00e5den. De har tatt det de vil ha, de er ferdig med \u00e5 dele. N\u00e5 kan Anderssen ta resten, for de har i grunnen alt for mye ting og tang fra f\u00f8r om de ikke ogs\u00e5 skal presse inn barndomshjemmet sitt i skap og skuffer.", "Noen ganger f\u00e5r Bj\u00f8rn Frithjof Anderssen i oppdrag \u00e5 taksere de ulike gjenstandene i boet. Da er det ofte en s\u00f8skenflokk som skal dele. De er opptatt av at delingen skal v\u00e6re rettferdig. Ned p\u00e5 kronestykket, i enkelte tilfeller.", "Gjengangere", "Mange av dem som sitter i salen og kaster seg ut i budrundene er gjengangere p\u00e5 Anderssens d\u00f8dsboauksjoner. De har greie p\u00e5 hva ting er verdt, de kj\u00f8per ikke p\u00e5 impuls, for de vet hva de skal by p\u00e5 og cirka hvor langt de skal g\u00e5.", "Auksjonarius holder et jevnt hurtig tempo. Ingen byr p\u00e5 en buksepresse, og da blir den satt til side slik at Anderssen kan g\u00e5 videre. Det er sv\u00e6rt mye som skal skifte eier i dag p\u00e5 d\u00f8dsboauksjonen, og det blir nok langt p\u00e5 kveld f\u00f8r de siste budene ropes fra salen.", "Omsider blir eggh\u00f8na tatt frem. Budene hagler. Det stanser p\u00e5 2200 kroner. Hvem som ble den lykkelige eier, skal v\u00e6re usagt. F\u00f8rst omkring midnatt kan Anderssen ta kvelden og hvile stemmen sin."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "53a986861c52bc3ee0a5d6bba2eb1f33082ed3bfb57f677c466ad24d695dfa51"}, {"field": "createtime", "value": "2017-07-31T18:04:32.000Z"}, {"field": "description", "value": "Den er sjelden! Den blir dyr: en uskadet eggh\u00f8ne fra Egersund."}, {"field": "dominantimage", "value": "http://www.adressa.no/incoming/article1358683.ece5/ALTERNATES/w980-default/auksjon_001.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0df8ed61509cd0e2c99aa8de2e1134cd7335ec5f.jpg?597f7130"}, {"field": "dominantthumbnaildimensions", "value": "300x169"}, {"field": "heading", "value": "Restene havner p\u00e5 auksjon -adressa.no"}, {"field": "id", "value": "0df8ed61509cd0e2c99aa8de2e1134cd7335ec5f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-concept", "value": ["gjenstand", "resten", "arvinger", "ting", "gjenganger", "ganger", "samler", "eier", "eggh\u00f8na", "sal", "restene havner"]}, {"field": "kw-entity", "value": "klett"}, {"field": "kw-location", "value": ["egersund", "trondheim"]}, {"field": "kw-pageclass", "value": "article"}, {"field": "kw-person", "value": ["trond sagmyr", "bj\u00f8rn frithjof anderssen"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1358683.ece5/ALTERNATES/w980-default/auksjon_001.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Restene havner p\u00e5 auksjon"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1496844.ece"}, {"field": "pageclass", "value": ["article"]}, {"field": "publishtime", "value": "2010-06-24T14:29:48.000Z"}, {"field": "recs-articleid", "value": "860901"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2010-06-24T14:29:48.000Z"}, {"field": "recs-rawtitle", "value": "Restene havner p\u00e5 auksjon -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Den er sjelden! Den blir dyr: en uskadet eggh\u00f8ne fra Egersund."}, {"field": "thumbnail", "value": "http://content-thumbnail.cxpublic.com/content/thumbnail200x150/0df8ed61509cd0e2c99aa8de2e1134cd7335ec5f.jpg?597f7130"}, {"field": "thumbnailfullheightdimensions", "value": "200x4896"}, {"field": "timestamp", "value": "2017-07-31T18:04:32.000Z"}, {"field": "title", "value": "Restene havner p\u00e5 auksjon"}, {"field": "url", "value": "http://www.adressa.no/forbruker/hjem/article1496844.ece"}, {"field": "urlhash", "value": "0df8ed61509cd0e2c99aa8de2e1134cd7335ec5f"}], "score": 0.70914525, "siteId": "9222270286501375973", "id": "0df8ed61509cd0e2c99aa8de2e1134cd7335ec5f"}

