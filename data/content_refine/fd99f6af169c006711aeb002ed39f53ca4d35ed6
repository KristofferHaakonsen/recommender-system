{"fields": [{"field": "modifiedtime", "type": "time", "value": "2016-07-28T11:07:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Navn"}, {"field": "author", "value": "janet molde hollund"}, {"field": "body", "value": ["Saken oppdateres.", "Noen foreldre liker \u00e5 kj\u00f8re safe, mens andre \u00f8nsker \u00e5 v\u00e6re kreative og nytenkende n\u00e5r de skal velge navn til barnet sitt.", "\u2014 Det er store forskjeller p\u00e5 folk. Noen velger det som er vanlig og trygt, de tar ikke noen sjanser. Men samtidig er det mange som ser p\u00e5 internasjonale trender. Dette viser igjen p\u00e5 navnetoppene. Jevnt over f\u00f8lger det brede lag trendene, sier navneforsker Ivar Utne ved Universitetet i Bergen.", "Med en slik forklaring i bakhodet er det ikke s\u00e5 rart at det fort kan komme tre jenter med samme navn i samme klasse, og m\u00e5 kalles Emma H, Emma R og Emma T.", "Eller at det er flere som heter Lucas eller William.", "Ola og Kari h\u00f8res veldig norsk ut, men n\u00e5 er det bare noen f\u00e5 som gir disse navnene til barna sine.", "Ola er litt mer popul\u00e6rt enn Kari, men Ole er mer brukt enn Ola.", "Kari hadde sin topp p\u00e5 begynnelsen av 1940-tallet, og siden har det g\u00e5tt nedover. N\u00e5 er det nesten ingen som f\u00e5r navnet Kari.", "\u2014 Vi hadde et fors\u00f8k i NRKs radioprogram Norgesglasset, hvor Linda Eide (kjent programleder fra blant annet TV-programmet \u00abNorske attraksjoner\u00bb, journ.anm.) og Kari-klubben pr\u00f8vde \u00e5 skape blest om navnet Kari. Men det ble ikke flere Kari-barn av det, sier Ivar Utne.", "Embla og Saga veide bare 1650 gram til sammen da de ble f\u00f8dt:", "Andre typisk norske navn er Lars og Marie.", "De blir fremdeles brukt, selv om de var mer popul\u00e6re tidligere.", "\u2014 Det er en viss sjanse for at disse navnene blir valgt for \u00e5 videref\u00f8re tradisjoner. Men det er nesten umulig \u00e5 si hvem som velger slik. Mange har en bestefar eller oldefar p\u00e5 landet som heter Lars. Likevel tenker folk som velger slike navn bevisst tradisjon. De er ikke s\u00e5 opptatt av siste mote. De pr\u00f8ver gjerne \u00e5 v\u00e6re ulike alle andre, og tenker at de er litt mer originale, sier Utne.", "Lars har sunket i popularitet siden \u00e5r 2000, men mange bruker det fortsatt.", "Marie er ett av de mer varige navnene. Marie blir ogs\u00e5 ofte brukt som andre navn.", "Noen navn er popul\u00e6re fordi de tilh\u00f8rer navn i 100-\u00e5rsb\u00f8lgen.", "Populariteten p\u00e5 navn g\u00e5r gjerne i sykluser p\u00e5 rundt 100 \u00e5r.", "Seniorr\u00e5dgiver J\u00f8rgen Ouren i Statistisk Sentralbyr\u00e5 har tidligere fortalt at de regner 120 \u00e5r mellom popularitetstoppene.", "Eksempel p\u00e5 navn som er p\u00e5 vei tilbake er Astrid.", "\u2014 Dette navnet har g\u00e5tt sakte oppover de siste 10-15 \u00e5rene, men er enn\u00e5 under en halv prosent. Noen ganger kommer navn fra 100-\u00e5rsb\u00f8lgen litt prematurt. Astrid hadde sin store topp p\u00e5 begynnelsen av 1930-tallet, og trolig vil toppen ligge noen \u00e5r fram i tid, sier Ivar Utne.", "Noen foreldre bestemmer seg for at de ikke \u00f8nsker \u00e5 v\u00e6re med p\u00e5 l\u00f8pet med \u00e5 velge navn som er \u00abin\u00bb i tiden eller f\u00f8lge internasjonale trender.", "Det er flere veier \u00e5 g\u00e5 for \u00e5 unng\u00e5 dette.", "\u2014 \u00c9n m\u00e5te er \u00e5 g\u00e5 tilbake til navn som var popul\u00e6re p\u00e5 1800-tallet. Gjerne utenlandske navn. Eksempler p\u00e5 dette er Even, Anders, Johan, Ludvig, Mina, Caroline, Eline, Selma og Matilde. De fleste av disse navnene er utenlandske, med unntak av Even, som er et navn med gammel norsk tradisjon, sier Utne.", "\u2014 En annen ting som ofte blir gjort, er at foreldrene g\u00e5r tilbake til navn fra sagalitteraturen \u2013 navn som ble popul\u00e6re rundt \u00e5r 1900. Dette kan v\u00e6re navn som Astrid, Asbj\u00f8rn, Solveig, Sigurd og Olav, sier Utne.", "Noen velger ogs\u00e5 naturnavn, som for eksempel V\u00e5r, Sol, Storm og Ravn.", "\u2014 Da vil de v\u00e6re litt mer originale, sier Utne.", "Ogs\u00e5 mytologiske navn blir valgt som et alternativ til de internasjonale trendene. Eksempler p\u00e5 dette er Loke, Brage, Idunn, Embla og Ask.", "\u2014 Trym har sl\u00e5tt an i mange \u00e5r n\u00e5, og det samme gjelder Idunn, sier Utne.", "Noen velger ogs\u00e5 navn som er p\u00e5 vei av moten.", "\u2014 Dette er ofte litt godt voksne foreldre. De bestemte seg kanskje allerede mens de var i ten\u00e5rene for hvilke navn de \u00f8nsket \u00e5 ha til sine barn, men s\u00e5 f\u00e5r de ikke barn f\u00f8r de er 35. Da er gjerne navnene p\u00e5 vei ned igjen, sier Utne.", "Men navnevalg kan ogs\u00e5 handle om menneskers smak, som f\u00f8lger dem gjennom livet.", "- Navnet er blant de mest velklingende:", "De som velger navn som ikke er helt mainstream er ofte menn og kvinner som t\u00e5ler en st\u00f8yt.", "\u2014 De har gjerne grublet og lest seg opp f\u00f8r de har valgt navnet, og er veldig bevisste. Ofte har de valgt navn som betyr noe spesielt for dem, og de er forberedt p\u00e5 \u00e5 forsvare sitt valg, sier Utne.", "Skal dere velge et vanlig navn i tiden?", "Vil dere ha et navn fra historien?", "Vil dere lete fram noe uvanlig?", "Skal dere v\u00e6re dristige? Kanskje dere skal finne et nytt navn?", "Innvendinger i familien som foreldre b\u00f8r ta hensyn til?", "Skal dere kalle opp?", "Passer navnene til barnet sammen?", "Skal dere velge en skrivem\u00e5te som er vanlig, eller som en foretrekker av andre grunner?", "Hva med uttalen, er det noe \u00e5 ta hensyn til?", "Hva med klangen?", "Kilde: Boken \u00abHva er et navn?\u00bb av Ivar Utne", "Vis fakta", "Navneforskeren sier at det vi tenker om et navn, ofte henger sammen med hvilke personer vi assosierer dem med.", "Er det noen vi tenker godt om, vil vi ofte like navnet.", "Er det noen vi ikke synes noe spesielt om, er sjansen liten for at vi velger dette navnet til eget barn.", "\u2014 Men mange undres over at foreldre velger navn som forbindes med \u00e5 v\u00e6re kriminell?", "\u2014 Her m\u00e5 vi tr\u00e5 forsiktig, det er mange f\u00f8lelser knyttet til navn. Det er enkelte navn folk oppfatter som gjengangere blant kriminelle. Men sammen med andre har jeg faktisk regnet en del p\u00e5 dette, og sett p\u00e5 antall domfelte i forhold til \u00e5rskull av barn. Vi har ikke funnet at det er tydelige sammenhenger mellom navn og kriminalitet. Det er ikke noen navn som er spesielt overrepresentert. Politiet ser ut til \u00e5 v\u00e6re uenige med meg her, men jeg tenker at det her ogs\u00e5 handler om hvilke sosiale lag folk tilh\u00f8rer, sier Utne.", "Utne sier at det er vanlige navn ogs\u00e5 p\u00e5 kriminelle.", "\u2014 Navn som er popul\u00e6re vil bli representert ogs\u00e5 blant kriminelle, fordi det er s\u00e5 mange i befolkningen som heter det. Men kanskje er det en skjevfordeling i forhold til hvilken kriminalitet de er domfelt for? Kanskje handler det om at vi ser mer ned p\u00e5 visse typer kriminalitet? For hva er kriminelt? Hvitsnippkriminalitet blir kanskje ikke sett like mye ned p\u00e5, undrer Utne.", "Navneforskeren sier at det har v\u00e6rt en del som har navn p\u00e5virket av internasjonale trender, som for eksempel Johnny og Ronny.", "\u2014 Og da noen valgte navnet Ronny til s\u00f8nnen sin, var det neppe noen Ronny i fengsel, sier Utne.", "\u2014 N\u00e5 er det mange som har bibelske navn, og da er det stor sannsynlighet for at det vil bli en del domfelte med bibelske navn i framtiden. Men det blir nok mange gode Lucas\u2019er og Leah\u2019er ogs\u00e5 i framtiden. Hele tiden vil det v\u00e6re slik at noen popul\u00e6re navn blir vanlige navn p\u00e5 kriminelle noen ti\u00e5r senere, sier Utne.", "Han sier at Statistisk Sentralbyr\u00e5 har sett litt p\u00e5 navn i Oslo i forhold til om folk bor i \u00f8st eller vest.", "\u2014 Navn som er \u00abin\u00bb internasjonalt blir i st\u00f8rre grad brukt i lavere sosiale lag. S\u00e5 det er ogs\u00e5 sosiale ulikheter, sier Utne.", "Vi elsker engelskklingende navn:", "Uansett hvilket navn foreldrene velger til barna sine \u2013 det er barna som skal leve med dem, resten av livet.", "Kanskje er det nettopp det som gj\u00f8r at noen g\u00e5r b\u00e5de \u00e9n, to og tre ekstra runder for \u00e5 finne et navn som passer til akkurat sitt barn.", "Selv om det kan ta dager, uker eller m\u00e5neder \u2013 ogs\u00e5 etter at barnet er f\u00f8dt.", "Og bare s\u00e5 du er klar over det: Du m\u00e5 gi barnet ditt navn innen det er seks m\u00e5neder gammelt.", "Artikkelen er skrevet av Babyverden. Babyverden eies og drives av forlaget Sandviks AS som holder til i Stavanger.", "Mer inspirasjon til navn:"]}, {"field": "category0", "value": "familieogoppvekst"}, {"field": "contenthash", "value": "41cfc0d1f2d127b04555b7246d84019b4d27710a3f3aff6e7764375b1e06e05d"}, {"field": "createtime", "value": "2017-01-31T11:41:21.000Z"}, {"field": "description", "value": "N\u00e5r vi h\u00f8rer et navn, er det fort gjort \u00e5 gj\u00f8re seg opp en mening om hvem denne personen kan v\u00e6re. Men navnet sier mest om foreldrene \u2013 og ikke om barnet, mener navneforsker."}, {"field": "heading", "value": ["Dette sier navnevalget om foreldrene -adressa.no", "Ola og Kari Nordmann", "Vil videref\u00f8re tradisjoner", "100-\u00e5rsb\u00f8lgen \u2013 gjerne litt p\u00e5 forskudd", "Slik velger de bort motene", "Navn p\u00e5 vei av moten", "Foreldre som t\u00e5ler en st\u00f8yt", "Hva med navn som kan gi negative assosiasjoner?", "Kan ta tid \u00e5 finne navn"]}, {"field": "id", "value": "fd99f6af169c006711aeb002ed39f53ca4d35ed6"}, {"field": "keyword", "value": "Navn"}, {"field": "keywords", "value": "Navn"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "sandviks as"}, {"field": "kw-concept", "value": ["navn", "vanlig navn", "velge navn", "internasjonale trender", "valgt navn"]}, {"field": "kw-entity", "value": ["lars", "idunn", "sol", "babyverden", "ludvig", "leah", "william", "marie", "eline", "norske", "lars og marie", "astrid", "ola og kari", "norgesglasset", "solveig", "trym", "ronny", "storm og ravn", "asbj\u00f8rn", "ole", "johnny og ronny", "statistisk sentralbyr\u00e5", "anders", "selma og matilde", "loke", "sigurd og olav", "embla og ask", "even", "brage", "universitetet", "johan"]}, {"field": "kw-location", "value": ["oslo", "lucas", "ola", "caroline", "stavanger", "mina", "saga", "bergen", "kari"]}, {"field": "kw-pageclass", "value": "article"}, {"field": "kw-person", "value": ["emma h", "linda eide", "emma r", "j\u00f8rgen ouren", "ivar utne", "emma t."]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/c82f9867-affe-477f-b6c7-97cded191cc4?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette sier navnevalget om foreldrene"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Dette-sier-navnevalget-om-foreldrene-52b.html"}, {"field": "pageclass", "value": ["article"]}, {"field": "publishtime", "value": "2016-07-28T11:07:19.000Z"}, {"field": "recs-articleid", "value": "52"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-07-28T11:07:19.000Z"}, {"field": "recs-rawtitle", "value": "Dette sier navnevalget om foreldrene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "N\u00e5r vi h\u00f8rer et navn, er det fort gjort \u00e5 gj\u00f8re seg opp en mening om hvem denne personen kan v\u00e6re. Men navnet sier mest om foreldrene \u2013 og ikke om barnet, mener navneforsker."}, {"field": "thumbnail", "value": "http://content-thumbnail.cxpublic.com/content/thumbnail200x150/fd99f6af169c006711aeb002ed39f53ca4d35ed6.jpg?5995b5ce"}, {"field": "thumbnailfullheightdimensions", "value": "200x1982"}, {"field": "timestamp", "value": "2017-08-17T15:27:10.000Z"}, {"field": "title", "value": "Dette sier navnevalget om foreldrene"}, {"field": "url", "value": "http://www.adressa.no/familieogoppvekst/Dette-sier-navnevalget-om-foreldrene-52b.html"}, {"field": "urlhash", "value": "fd99f6af169c006711aeb002ed39f53ca4d35ed6"}], "score": 0.56326765, "siteId": "9222270286501375973", "id": "fd99f6af169c006711aeb002ed39f53ca4d35ed6"}

