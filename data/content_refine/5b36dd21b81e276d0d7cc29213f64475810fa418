{"fields": [{"field": "modifiedtime", "type": "time", "value": "2017-02-14T17:17:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Bayern M\u00fcnchen", "La Liga", "Manchester City", "Barcelona", "Paris Saint-Germain", "Borussia Dortmund", "PSG", "Champions League", "Serie A"]}, {"field": "author", "value": "\u00f8ystein jorem"}, {"field": "body", "value": ["Saken oppdateres.", "Mens kj\u00e6rligheten st\u00e5r i fokus for mange i dag, er det en helt annen kj\u00e6rlighet som vekkes opp igjen for andre.", "Tirsdag kveld starter verdens beste fotballturnering opp igjen etter over to m\u00e5neders s\u00f8vn. N\u00e5 er det 1/8-delsfinalene i Champions League som st\u00e5r for tur. Fire kamper sendes denne uken, og de resterende fire kampene i neste uke.", "Tirsdag kveld tar Paris Saint Germain imot Barcelona, og Benfica \u00f8nsker Borussia Dortmund velkommen til Lisboa. Jan \u00c5ge Fj\u00f8rtoft i Viasat-studio har ansvar for kampen mellom Benfica og Borrusia Dortmund.", "\u2013 I dag er det viktig at kj\u00e6rligheten er i fokus. Det er utrolig viktig dag for alle menn at de husker alt, for i dag at de f\u00e5r de frem sin st\u00f8rste kj\u00e6rlighet, til Champions League, sier Fj\u00f8rtoft til Adresseavisen.", "Om det fotballfaglige om kveldens kamper sier Fj\u00f8rtoft f\u00f8lgende:", "\u2013 Borussia Dortmund er veldig gode p\u00e5 sitt beste, som har v\u00e6rt flinke til \u00e5 samle de st\u00f8rste talentene i Europa. De har klart \u00e5 spille det ut i Champions League, men i hjemlig serie har de slitt litt. S\u00e5 derfor er det litt virvel rundt klubben. Benfica er en klubb som alltid er der. Men Dortmund har typene som kan score i Lisboa, som gj\u00f8r at de kan f\u00e5 et fantastisk godt utgangspunkt f\u00f8r returkampene, sier Fj\u00f8rtoft.", "\u2013 PSG-laget har ikke helt klart \u00e5 erstatte Zlatan, selv om Cavani scorer mye m\u00e5l, men de er ikke s\u00e5 suverene som de har v\u00e6rt tidligere. Barcelona har jo \u00abtres amigos\u00bb fremme, men s\u00e5 sp\u00f8rs det om de har de defensive kvalitetene som de trenger for \u00e5 g\u00e5 hele veien, sier Fj\u00f8rtoft.", "Han tror at vinneren av \u00e5rets Champions League er spansk.", "\u2013 Hvis vi skal se p\u00e5 lagene som har best balanse i laget er det Real Madrid som er litt bedre enn de andre. Selvsagt vil Barcelona med sin offensive kraft vil v\u00e6re en utfordrer og Bayern M\u00fcnchen som har klart \u00e5 holde formen hele sesongen. S\u00e5 det er de vanlige mistenkte, sier han.", "Aftenpostens fotballekspert Lars Tj\u00e6rn\u00e5s har sett p\u00e5 alle kampene i 1/8-delsfinalene.", "PSG \u2013 Barcelona \u2013 tirsdag 14. februar", "Kanskje den kampen jeg gleder meg aller mest til. De m\u00f8tes fortredje gang p\u00e5 fem sesonger. Jeg tror det g\u00e5r som det har g\u00e5tt de andre gangene, at Barcelona avanserer. Unai Emerys lag spiller alltid med voldsom intensitet, og PSG er gode nok til \u00e5 gj\u00f8re det vanskelig for Barcelona. Frav\u00e6ret av Thiago Silva svekker dem. Du kan kanskje stoppe en eller to av de offensive artistene til katalanerne, men du stopper ikke alle samtidig. Derfor g\u00e5r Barcelona videre.", "Benfica \u2013 Dortmund \u2013 tirsdag 14. februar", "Kaptein Luisao spiller sin kamp nummer 500 for Benfica. Rundt seg har han en herlig kombinasjon av fart, fysikk og ferdigheter. De er sterke p\u00e5 d\u00f8dballer, har masse duellkraft og kontringsstyrke. Dortmund har v\u00e6rt litt for mye opp og ned i hjemlig liga, men scoret flest av alle i gruppespillet i CL. Aubameyang er gloheit p\u00e5 topp, men det er et minus at G\u00f6tze er skadet. Jeg tror Dortmund g\u00e5r videre, men bare s\u00e5 vidt.", "Bayern - Arsenal \u2013 onsdag 15. februar", "Det er en bisarr form for stabilitet over Arsenal. De er blitt sl\u00e5tt ut i \u00e5ttendedelsfinalen de seks siste sesongene, to av dem nettopp mot Bayern. Bayern er stabile, og har 15 strake hjemmeseiere i CL. Det aller beste med Bayern for meg er at de har s\u00e5 mange vinneroppskrifter. De kan kontre, styre spillet, v\u00e6re kyniske, v\u00e6re artister. Arsenal har sin m\u00e5te \u00e5 spille p\u00e5, nesten uansett. Til gjengjeld er den str\u00e5lende, men jeg tror ikke det holder her.", "Real Madrid \u2013 Napoli \u2013 onsdag 15. februar", "Selv om dette er to store klubber er det enorm forskjell de siste \u00e5rene. Real Madrid har v\u00e6rt i minst kvartfinale syv siste sesonger, mens Napoili kun spiller sin andre \u00e5ttedelsfinale. Det er ogs\u00e5 stor forskjell i bredden i stallen. Real Madrid har verdensklasse ogs\u00e5 p\u00e5 benk, mens Napoli har defensiv struktur og noen gode individualister p\u00e5 topp. Dette vinner Madrid, selv om Napoli er krevende \u00e5 bryte ned.", "Leverkusen \u2013 Atletico \u2013 tirsdag 21. februar", "Jeg har sett de siste kampene til Atletico, og tenkt samme tanke hver gang. Ser vi en slitasje, at den ekstremt fysisk krevende stilen begynner \u00e5 kreve sitt av spillerne? Jeg synes ikke de er like intense i presset som p\u00e5 sitt beste, ikke like flinke til \u00e5 plage motstander. Leverkusen tapte mot Atletico i \u00e5ttedelsfinalen for to sesonger siden, og har r\u00f8ket i fire siste kamper p\u00e5 dette tidspunkt i turneringen. Selv om de var gode i gruppespillet tidvis har de ikke sett sterke ut i Bundesliga, der de har flere tap enn seiere! Atletico tar dette.", "Manchester City \u2013 Monaco \u2013 tirsdag 21. februar", "Engelske og franske klubber har m\u00f8ttes seks ganger i sluttspill i CL, franske klubber har vunnet samtlige! Monaco er den store positive overraskelsen i de store ligaene, og den klubben som har scoret flere med 107 m\u00e5l i alle turneringer. Jeg s\u00e5 dem p\u00e5 Wembley mot Tottenham, og ble voldsomt imponert. Manchester City har offensiv kreft nok til \u00e5 vinne kampene, sp\u00f8rsm\u00e5let er om de har defensiv stabilitet til \u00e5 st\u00e5 imot kontringer og innlegg. Dette er helt \u00e5pent, etter min mening.", "Porto \u2013 Juventus \u2013 onsdag 22. februar", "Porto er ubeseiret hjemme mot italienske lag i de seks siste kampene. De viser ogs\u00e5 str\u00e5lende form i hjemlig liga, og har veldig mange spillere som er gode nok en mot en til \u00e5 skape ubalanse og sjanser mot Juventus. De trenger de. Juventus har fortsatt det jeg mener er verdens beste defensive mur, med Buffon bak Barzagli, Chiellini og Bonucci. Juve vant alle tre bortekampene sine i gruppespillet, og er s\u00e5 st\u00f8dige at jeg holder dem som favoritter til \u00e5 avansere.", "Sevilla \u2013 Leicester \u2013 onsdag 22. februar", "Leicester er et mysterium, denne sesongen ogs\u00e5. I PL har de v\u00e6rt skremmende svake, ikke minst p\u00e5 de tingene de var gode til i fjor, duellstyrke, struktur og kontringer. I CL har de imidlertid sett ut som de gjorde i fjor, og virker frigjorte og fulle av energi. Sevilla har imponert stort i La Liga, og de har en mye sterke stall enn mange tror. De har fysisk sterke spillere bakerst, veldig gode ballspillere sentralt og stor fart \u00f8verst. Dessuten har de en lur strateg i Jorge Sampaoli som trener. Sevilla tar dette.", "The Sun har snakket med flere store fotballprofiler om hvem de tror st\u00e5r igjen som vinner av hele turneringen. Tidligere Newcastle-legende Alan Shearer tror vi f\u00e5r en italiensk vinner.", "\u2013 Juventus har vunnet Serie A de siste fem \u00e5rene, og er p\u00e5 god vei til sin sjette p\u00e5 rad. Det hadde v\u00e6rt enkelt \u00e5 g\u00e5 for Bayern eller et at de spanske gigantene, men jeg har en snikende f\u00f8lelse av at italienerne kan vinne det, sier han til The Sun.", "Ian Wright, mest kjent for en lang karri\u00e8re p\u00e5 topp for Arsenal, er ikke like kreativ i sitt valg av vinner.", "\u2013 Det er ikke det mest originale valget, jeg vet, men n\u00e5r Barcelona er i form er de det beste laget, sier han til The Sun."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "a33840d38c0508e72efff5bc491c8ccdbf98b76eccdc085b25a50371958e8bfe"}, {"field": "createtime", "value": "2017-02-14T15:10:30.000Z"}, {"field": "description", "value": "\u2013 I dag er det viktig at kj\u00e6rligheten er i fokus \u2013 kj\u00e6rligheten til Champions League."}, {"field": "heading", "value": ["I kveld starter Champions League igjen. Dette tror ekspertene om runden. -adressa.no", "\u2013 Veldig gode p\u00e5 sitt beste", "Tror p\u00e5 outsider"]}, {"field": "id", "value": "5b36dd21b81e276d0d7cc29213f64475810fa418"}, {"field": "keyword", "value": ["Bayern M\u00fcnchen", "La Liga", "Manchester City", "Barcelona", "Paris Saint-Germain", "Borussia Dortmund", "PSG", "Champions League", "Serie A"]}, {"field": "keywords", "value": "Bayern M\u00fcnchen,La Liga,Manchester City,Barcelona,Paris Saint-Germain,Borussia Dortmund ,PSG,Champions League,Serie A"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["februar", "spille", "kveld starter", "vinne", "dag", "kamp"]}, {"field": "kw-entity", "value": ["serie a", "juventus", "luisao", "g\u00f6tze", "benfica", "l. det", "manchester city", "borussia dortmund", "zlatan", "tottenham", "bayern m\u00fcnchen", "napoili", "emerys", "buffon", "l. aubameyang", "real madrid", "barzagli", "the sun", "atletico", "cavani", "adresseavisen", "bundesliga", "chiellini og bonucci", "la liga", "champions league"]}, {"field": "kw-location", "value": ["wembley", "europa", "lisboa", "barcelona", "newcastle", "napoli", "arsenal"]}, {"field": "kw-pageclass", "value": "article"}, {"field": "kw-person", "value": ["ian wright", "jorge sampaoli", "alan shearer", "jan \u00e5ge fj\u00f8rtoft", "lars tj\u00e6rn\u00e5s", "thiago silva"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/de7fc641-2623-42d3-a3ef-a5bbb4b88009?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I kveld starter Champions League igjen. Dette tror ekspertene om runden."}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/I-kveld-starter-Champions-League-igjen-Dette-tror-ekspertene-om-runden-230526b.html"}, {"field": "pageclass", "value": ["article"]}, {"field": "publishtime", "value": "2017-02-14T15:07:01.000Z"}, {"field": "recs-articleid", "value": "230526"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-02-14T15:07:01.000Z"}, {"field": "recs-rawtitle", "value": "I kveld starter Champions League igjen. Dette tror ekspertene om runden. -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "\u2013 I dag er det viktig at kj\u00e6rligheten er i fokus \u2013 kj\u00e6rligheten til Champions League."}, {"field": "thumbnail", "value": "http://content-thumbnail.cxpublic.com/content/thumbnail200x150/5b36dd21b81e276d0d7cc29213f64475810fa418.jpg?592d363f"}, {"field": "thumbnailfullheightdimensions", "value": "200x1760"}, {"field": "timestamp", "value": "2017-05-30T09:07:11.000Z"}, {"field": "title", "value": "I kveld starter Champions League igjen. Dette tror ekspertene om runden."}, {"field": "url", "value": "http://www.adressa.no/100Sport/fotball/I-kveld-starter-Champions-League-igjen-Dette-tror-ekspertene-om-runden-230526b.html"}, {"field": "urlhash", "value": "5b36dd21b81e276d0d7cc29213f64475810fa418"}], "score": 0.81281376, "siteId": "9222270286501375973", "id": "5b36dd21b81e276d0d7cc29213f64475810fa418"}

