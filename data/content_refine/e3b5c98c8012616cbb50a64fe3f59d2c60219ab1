{"fields": [{"field": "modifiedtime", "type": "time", "value": "2012-04-17T00:51:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Han vart f\u00f8dd i 1587 i \u00c6r\u00f8sk\u00f8bing p\u00e5 \u00f8ya \u00c6r\u00f8 n\u00e6r Fyn. Alt i 1608 vart han slottsprest i K\u00f8benhavn. Han var omtykt av kong Christian IV og fekk mange vener ved hoffet. Til Trondheim kom han som nyutnemnd biskop v\u00e5ren 1618. Alt p\u00e5 f\u00f8rsumaren same \u00e5r hadde han vore p\u00e5 visitas heilt nord til Vard\u00f8. Han seier at prestane nordp\u00e5 er s\u00e5 fattige at dei knapt kan \u00abudf\u00f8re sin Prestegjerning\u00bb. D\u00e5 det blei strid om m.a. pensjon til enka etter biskop Gr\u00f8nbech fekk han omd\u00f8met \u00abrastl\u00f8s og noe autorit\u00e6r\u00bb. Likevel vart det i april 1620 semje mellom to lensherrar og Arrebo om ei varig ordning for \u00f8konomien.", "P\u00e5 Flakk budde leilendingen Oluf Mogenss\u00f8n, som ikkje heldt husa i stand. Biskop Gr\u00f8nbech hadde truga med \u00e5 kaste han ut. Men han nekta \u00e5 flytte. Denne saka m\u00e5tte Arrebo ta over, og Oluf vart arrestert. At biskopen oppf\u00f8rte seg slik mot ein fattig mann bruka lensherre Tage Thott mot han i rettssaka i Bergen.", "I august 1619 heldt Melchior Jakobsen bryllaup for dottera si i Hemne. Det tok til med sl\u00e5tte-dugnad og vara i 3 dagar, med biskopen som aktiv deltakar. I gjestebodet var byfogd Peder Lauridtzen og lensherre Tage Tott, to som Arrebo hadde f\u00e5tt som arge fiendar p\u00e5 grunn av si skarpe tunge. Etter middagen andre dag vart det dans. Arrebo hadde med seg nytt stoff fr\u00e5 Danmark og leidde an i ein jegardans, der menn og kvinner stod i kvar si rekkje. Til dansen vart det sunge mellom annasom sikkert blei oppfatta som us\u00f8meleg. P\u00e5 same vis gjekk det f\u00f8re seg ved eit bryllaup i Stod. Det var trongt om sengeplass ved slike h\u00f8ve, og snart gjekk det rykte om samkvem mellom mann og kvinne, som sov p\u00e5 same romet.", "Slike rykte om biskopens framferd n\u00e5dde Kj\u00f8benhavn. Han valde i 1621 \u00e5 reise til hovudstaden for \u00e5 reinvaske seg. Dinest fekk lensherre Tage Thott bod om \u00e5 stevne for retten han som hadde laga desse rykta \u2013 truleg fogden Peder Lauritz\u00f8n. Lensherren stemna fogden for r\u00e5dsturetten i Trondheim, men fogden laga ein kontrastemning mot biskopen. Retten vart sett 12. nov. 1621. Biskopen fekk st\u00f8d fr\u00e5 fleire vitne, men fogden fekk kjend fleire av dei inhabile. Karen Nielsdatter, som hadde bore vatn opp til biskopen vitna om at han skulle ha lege \u00abhos denne Pige fra Bergen\u00bb. Heile rettsaka b\u00e6r preg av at b\u00e5de lensherre og fogd var arge fiendar av Arrebo.", "I januar 1622 fekk Tage Thott p\u00e5bod om \u00e5 ta opp nye prov. Thott samla alt han fann av ankepunkt mot biskopen og dro til Kj\u00f8benhavn. 30. mars kom ordre fr\u00e5 Kongen om at Arrebo og motpartane skulle m\u00f8te for herredag i Bergen 31.7 med kongen sj\u00f8lv til stades. Heile rettsaka er f\u00f8rd inn i Norske Herredags Domb\u00f8ger p\u00e5 heile 26 sider. Mange av anklagene vart han frikjend for. Karen Nielsdatter gjekk fr\u00e5 vitnem\u00e5let og fortalde at Peder Lauridtzen hadde bestukke henne til \u00e5 vitne falsk. Likevel vart Arrebo fr\u00e5d\u00f8mt kallet sitt.", "Med kone og fem born stod Arrebo p\u00e5 bar bakke. Han drog til Malm\u00f8, der kona hadde slekt. I den siste tida i Trondheim tok han til \u00e5 omsetje Davids salmer til dansk, som kom i ny og forbetra utg\u00e5ve i 1627. Likevel er storverket hans Hexa\u00ebmeron fr\u00e5 1630-\u00e5ra, ei etterlikning av franskmannen du Portas \u00abLe premi\u00e8re Semaine\u00bb \u2013 dei seks f\u00f8rste dagane av skaparverket. Her tok han i bruk verseforma alexandrinar p\u00e5 dansk.", "Ein lyt tru at kongen ved \u00e5 endre syn p\u00e5 Arrebo ynskte \u00e5 statuere eit eksempel, i ei tid d\u00e5 pietisme var p\u00e5 frammarsj. I 1626 vart han likevel kalla til sokneprest i Vordingborg, der han d\u00f8ydde i 1637, berre 50 \u00e5r gamal. Der er han gravlagd inne i kjerka. For nokre \u00e5r sidan l\u00e5g eg p\u00e5 alle fire og freista \u00e5 tolke skrifta p\u00e5 gravplata, i lag med ein forundra sokneprest.", "Det er knapt noko belegg for jegardans i Noreg. Men i \u00abIllustreret Tidende\u00bb fr\u00e5 1874 fann eg eit biletet av eskimoar p\u00e5 Gr\u00f8nland (se hovedill.) Det er difor grunn til \u00e5 tru at det var Arrebo sj\u00f8lv som hadde med seg fangedansen til bryllaupa i Hemne og Stod fr\u00e5 hoffet i K\u00f8benhavn. Danskane har ei urform for slik rekkjedans i \u00abOffer og Edelig\u00bb, med teksten: \u00abHvad byder Offer og hvad byder Edelig, og hvad byder syv Mands edelig, og hvad byder Kongens Mend alle\u00bb, medan ei av rekkjene g\u00e5r mot den andre. Slik vekslar dei, kan hende med pardans til sist. P\u00e5 biletet er dei to snart \u00abute av dansen\u00bb. P\u00e5 Island er den blitt til Hoffinleikur. Eg vaks opp i Oslo, der jentene i skulegarden stod i ei rekkje medan ei av dei dansa \u00e5leine foran dei andre. Dei song, og eg minns orda \u00absj\u00f8manns rederi\u00bb , ei logisk form av \u00absyv Mands edelig!\u00bb.", "Elles minner jegardansen om engelske \u00ablongways for as many as will\u00bb, ei form vi og finn i Danmark og i Sk\u00e5ne. Det er knapt nokon slik rekkjedans i tradisjon i Noreg. Elles blir ein langedans, som vi har gode belegg for, nemnd i domspapira. Eg har sj\u00f8lv bruka han ved festlege samkome, slik som 17. mai.", "I europeisk dansetradisjon g\u00e5r det p\u00e5 1600-talet ei line fr\u00e5 Frankrike, England-Skottland til Danmark-S\u00f8r-Sverige, medan vi fekk pardansen fr\u00e5 Polen, jamf\u00f8r pols. Alt om Arrebo vitnar om ein stor mann, som rektor Hans Skanke ved Katedralskolen kalla \u00abden norske Vergil\u00bb. Eit bilete av han heng i Mariakapellet. Samstundes er domspapira interessante dokument fr\u00e5 overgangen renessanse til pietisme.", "arne.espelund@nt.ntnu"]}, {"field": "category0", "value": "meninger"}, {"field": "contenthash", "value": "49e411d3a786dadca4324060c693f4ce48f10f2c8ab53683020eac6fb43174d2"}, {"field": "createtime", "value": "2016-02-03T21:49:03.000Z"}, {"field": "description", "value": "Fr\u00e5 tid til anna les vi om Anders Arrebo, som var biskop i Trondheim fr\u00e5 1618. Av di han vart avsett i 1622 etter dom i Bergen st\u00e5r mykje av pikant art fr\u00e5 to bryllaup i Tr\u00f8ndelag i domspapira. Med det kjem anna stoff om denne interessante mannen i skuggen"}, {"field": "dominantimage", "value": "http://www.adressa.no/incoming/article1309481.ece5/ALTERNATES/w980-default/nato67"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e3b5c98c8012616cbb50a64fe3f59d2c60219ab1.jpg?597744a0"}, {"field": "dominantthumbnaildimensions", "value": "300x169"}, {"field": "heading", "value": "Biskop Arrebo og bryllaupa i Hemne og Stod -adressa.no"}, {"field": "id", "value": "e3b5c98c8012616cbb50a64fe3f59d2c60219ab1"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["biskop", "hvad byder"]}, {"field": "kw-entity", "value": ["offer og edelig", "norske herredags domb\u00f8ger", "gr\u00f8nbech", "\u00e6r\u00f8sk\u00f8bing", "mands", "england-skottland", "kj\u00f8benhavn", "hexa\u00ebmeron", "semaine", "mariakapellet", "davids", "offer", "illustreret tidende", "hemne og stod", "hoffinleikur", "kongens mend", "katedralskolen", "prestegjerning", "hans skanke", "pige", "oluf mogenss\u00f8n", "danmark-s\u00f8r-sverige", "vergil", "edelig", "\u00e6r\u00f8", "flakk", "fyn"]}, {"field": "kw-location", "value": ["stod", "portas", "island", "danmark", "polen", "tr\u00f8ndelag", "trondheim", "sk\u00e5ne", "hemne", "malm\u00f8", "noreg", "oslo", "k\u00f8benhavn", "vordingborg", "vard\u00f8", "frankrike", "gr\u00f8nland", "bergen"]}, {"field": "kw-pageclass", "value": "article"}, {"field": "kw-person", "value": ["anders arrebo", "melchior jakobsen", "tage thott", "peder lauritz\u00f8n", "christian iv", "peder lauridtzen", "tage tott", "karen nielsdatter"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1309481.ece5/ALTERNATES/w980-default/nato67"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Biskop Arrebo og bryllaupa i Hemne og Stod"}, {"field": "og-type", "value": "article"}, {"field": "og-url", "value": "http://www.adressa.no/meninger/article1320209.ece"}, {"field": "pageclass", "value": ["article"]}, {"field": "publishtime", "value": "2009-05-04T11:12:28.000Z"}, {"field": "recs-articleid", "value": "1393040"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-05-04T11:12:28.000Z"}, {"field": "recs-rawtitle", "value": "Biskop Arrebo og bryllaupa i Hemne og Stod -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Fr\u00e5 tid til anna les vi om Anders Arrebo, som var biskop i Trondheim fr\u00e5 1618. Av di han vart avsett i 1622 etter dom i Bergen st\u00e5r mykje av pikant art fr\u00e5 to bryllaup i Tr\u00f8ndelag i domspapira. Med det kjem anna stoff om denne interessante mannen i skuggen"}, {"field": "thumbnail", "value": "http://content-thumbnail.cxpublic.com/content/thumbnail200x150/e3b5c98c8012616cbb50a64fe3f59d2c60219ab1.jpg?597744a0"}, {"field": "thumbnailfullheightdimensions", "value": "200x1805"}, {"field": "timestamp", "value": "2017-07-25T13:16:16.000Z"}, {"field": "title", "value": "Biskop Arrebo og bryllaupa i Hemne og Stod"}, {"field": "url", "value": "http://www.adressa.no/meninger/article1320209.ece"}, {"field": "urlhash", "value": "e3b5c98c8012616cbb50a64fe3f59d2c60219ab1"}], "score": 1.7859231, "siteId": "9222270286501375973", "id": "e3b5c98c8012616cbb50a64fe3f59d2c60219ab1"}

