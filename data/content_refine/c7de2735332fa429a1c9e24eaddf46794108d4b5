{"fields": [{"field": "modifiedtime", "type": "time", "value": "2013-02-14T11:03:47.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ole-asbj\u00f8rn fauske", "oberst", "sjef for luftkrigsskolen i trondheim"]}, {"field": "body", "value": ["Saken oppdateres.", "Man kan s\u00f8ke en stilling der man vet at man f\u00e5r en dyktig leder, eller man kan aktivt p\u00e5virke dyktige kandidater til \u00e5 s\u00f8ke den ledige lederjobben der du jobber. Men dessverre er det bare et f\u00e5tall som vil lykkes. Vi f\u00e5r ikke de lederne vi fortjener, blant annet fordi utvelgelseskriteriene som benyttes kan v\u00e6re andre enn om en kandidat er en god leder.", "En god leder f\u00e5r frem det beste i sine medarbeidere. En god leder identifiserer seg med virksomheten, og greier \u00e5 samle de ansatte om felles m\u00e5l. En god leder bryr seg om menneskene i organisasjonen og deres familier. En god leder greier \u00e5 kombinere det at virksomheten skal n\u00e5 m\u00e5l med at medarbeiderne f\u00f8ler seg sett, satt pris p\u00e5 og ivaretatt. En god leder verdsetter innsats og resultater fra sine medarbeidere, og fremhever heller sine medarbeidere enn seg selv. En god leder bidrar til et arbeidsmilj\u00f8 og en entusiasme som gj\u00f8r at menneskene i organisasjonen sammen greier \u00e5 oppn\u00e5 resultater som man egentlig ikke skulle tro var mulig.", "Men det finnes ogs\u00e5 en annen type leder. En \u00abdysfunksjonell\u00bb leder som ikke greier \u00e5 kombinere det \u00e5 n\u00e5 m\u00e5lsettinger med \u00e5 ta vare p\u00e5 medarbeiderne. Ofte jobber de for \u00e5 promotere seg selv p\u00e5 bekostning av andre. De ser gjerne p\u00e5 medarbeidere som \u00abutskiftbare\u00bb instrumenter, og \u00f8nsker ikke \u00e5 ha en personlig relasjon til dem. De identifiserer seg ikke med virksomheten eller m\u00e5lsettingene, beskylder andre for feil de selv beg\u00e5r, setter medarbeidere opp mot hverandre, er sv\u00e6rt kritiske til selv gode resultater fra underordnede, og er gjerne opptatt av detaljer mer enn \u00e5 holde oversikten. De ser p\u00e5 seg selv som viktige \u2013 i motsetning til \u00e5 forst\u00e5 at de utf\u00f8rer viktige oppgaver. I virksomheter med slike ledere ser man ofte \u00f8kt sykefrav\u00e6r, mistrivsel og stort gjennomtrekk. Noen ganger kan man oppleve en slags kortsiktig \u00abproduktivitets\u00f8kning\u00bb under en slik ledelse, men p\u00e5 lengre sikt vil det alltid bli d\u00e5rligere. I den f\u00f8rste perioden f\u00e5r lederen bekreftet sitt eget selvbilde. Senere, om produktiviteten g\u00e5r ned, vil den lederen legge skylden p\u00e5 de ansatte.", "Et av problemene med den \u00abdysfunksjonelle\u00bb lederen er at vedkommende gjerne er sv\u00e6rt dyktig til \u00e5 fremme sin egen fortreffelighet overfor sine sjefer. Det er viktig for dem, for det er derfra de f\u00e5r sin evaluering. Det er der de blir vurdert for eventuelt \u00e5 f\u00e5 tildelt st\u00f8rre og mer prestisjefulle oppgaver. Hvordan tilstanden faktisk er i den virksomheten de leder, er ofte ikke et tema.", "De ansatte blir sjelden bedt om \u00e5 gi en evaluering av hvordan lederskapet er ut\u00f8vd og hvordan milj\u00f8et i virksomheten har utviklet seg. Dermed kan den \u00abdysfunksjonelle\u00bb lederen avansere uten at det blir avsl\u00f8rt at vedkommende ikke behersker det \u00e5 ha ansvaret for andre mennesker. Avhengig av hvilken virksomhet man snakker om, kan dette ha potensielt dramatiske konsekvenser.", "I kompliserte organisasjoner hvor man m\u00e5 ta risiko, hvor man har strenge sikkerhetskrav, hvor virksomheten har potensial for \u00e5 v\u00e6re farlig for helse og milj\u00f8, kan den \u00abdysfunksjonelle\u00bb lederen v\u00e6re livsfarlig. Det er derfor avgj\u00f8rende at den \u00abdysfunksjonelle\u00bb lederen blir avsl\u00f8rt s\u00e5 tidlig i karrieren som mulig.", "I stillingsannonser ser man ofte at det s\u00f8kes etter \u00abdokumenterte lederegenskaper\u00bb. Det er ikke n\u00f8dvendigvis en tr\u00f8st. For dersom de som skal vurdere om s\u00f8keren har kommet dit de er ved \u00e5 v\u00e6re \u00abdysfunksjonelle\u00bb selv, er det uinteressant hva de ansatte i en virksomhet har \u00e5 si om en person de har hatt som leder.", "Og da f\u00e5r vi en leder som vi ikke har fortjent.", "Ole-Asbjorn.Fauske@lksk.mil.no"]}, {"field": "category0", "value": "meninger"}, {"field": "category1", "value": "meninger|annenside"}, {"field": "contenthash", "value": "68f5d36128e6aa5f33328e6db3a3cbcb89852532681389ffb8a57ffb4660c60b"}, {"field": "createtime", "value": "2015-12-28T23:57:40.000Z"}, {"field": "description", "value": "En tidligere kollega sa en gang at det er et privilegium \u00e5 f\u00e5 velge hvem man skal ha som sjef. Og det er faktisk mulig."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7de2735332fa429a1c9e24eaddf46794108d4b5.jpg?5971efde"}, {"field": "dominantthumbnaildimensions", "value": "256x256"}, {"field": "heading", "value": "Leder som fortjent -adressa.no"}, {"field": "id", "value": "c7de2735332fa429a1c9e24eaddf46794108d4b5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "annenside"]}, {"field": "kw-classification", "value": "careers"}, {"field": "kw-concept", "value": ["ledere", "leder"]}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/annenside"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Leder som fortjent"}, {"field": "og-type", "value": "article"}, {"field": "og-url", "value": "http://www.adressa.no/meninger/annenside/article7108439.ece"}, {"field": "pageclass", "value": ["article"]}, {"field": "publishtime", "value": "2013-02-14T11:00:19.000Z"}, {"field": "recs-articleid", "value": "7108439"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|annenside"}, {"field": "recs-publishtime", "value": "2013-02-14T11:00:19.000Z"}, {"field": "recs-rawtitle", "value": "Leder som fortjent -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/annenside"]}, {"field": "teaser", "value": "En tidligere kollega sa en gang at det er et privilegium \u00e5 f\u00e5 velge hvem man skal ha som sjef. Og det er faktisk mulig."}, {"field": "thumbnail", "value": "http://content-thumbnail.cxpublic.com/content/thumbnail200x150/c7de2735332fa429a1c9e24eaddf46794108d4b5.jpg?5971efde"}, {"field": "thumbnailfullheightdimensions", "value": "200x907"}, {"field": "timestamp", "value": "2017-07-21T12:13:18.000Z"}, {"field": "title", "value": "Leder som fortjent"}, {"field": "url", "value": "http://www.adressa.no/meninger/annenside/article7108439.ece"}, {"field": "urlhash", "value": "c7de2735332fa429a1c9e24eaddf46794108d4b5"}], "score": 0.51730144, "siteId": "9222270286501375973", "id": "c7de2735332fa429a1c9e24eaddf46794108d4b5"}

