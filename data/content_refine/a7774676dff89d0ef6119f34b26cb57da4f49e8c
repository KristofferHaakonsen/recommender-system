{"fields": [{"field": "modifiedtime", "type": "time", "value": "2016-11-21T09:45:22.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["\u00e5rets tr\u00f8nder", "Lierne", "lefser", "Dr\u00f8mmebakeriet", "oppdrett", "Nord-Tr\u00f8ndelag", "Industri", "bakeri"]}, {"field": "author", "value": ["b\u00e5rd sande", "j\u00f8rgen pettersen"]}, {"field": "body", "value": ["Saken oppdateres.", "Kandidat 1: Tina Marie Asphaug/Amadia", "Kandidat 2: K\u00e5re Ingebrigtsen", "Kandidat 3: John Helge Inderdal", "Kandidat 4: Marit Bj\u00f8rgen", "Kandidat 5: Fatima Almanea", "\u2013 I elsk \u00e5 skap!", "Gr\u00fcnderen fra Lierne setter opp et godmodig smil. Bak den lune fasaden ligger et h\u00f8yt utviklet gr\u00fcnderinstinkt.", "Med klenning og kaker bygde han opp Lierne Bakeri fra et lite hjemmebakeri p\u00e5 slutten av 90-tallet til en industrigigant. I 2011 solgte han livsverket til Rieber & S\u00f8n.", "If\u00f8lge Inderdal var planen at Lierne skulle bli et fyrt\u00e5rn i en ny satsing hos Rieber. Slik gikk det ikke. I 2013 ble Rieber solgt til Orkla, og \u00e5ret etter varslet industrigiganten at bakeriet i Lierne skulle avvikles. Inderdal var for lengst ute av bedriften. Likevel karakteriserte han det som \u00abden svarteste dagen i Lierne siden svartedauden\u00bb.", "\u2013 Jeg fikk pengene mine, og har ingen \u00e5 skylde p\u00e5. Men jeg bryr meg om Lierne-samfunnet. Det er viktig at det er lys i vinduet hos naboen. Skal vi ha det bra, m\u00e5 naboen ha det bra. N\u00e5r jeg klarer \u00e5 sette opp alle mine f\u00f8lelser for det, sammen med min glede over \u00e5 skape ting, s\u00e5 var veien kort, sier 59-\u00e5ringen.", "\u2013 Det ble en stor sorgprosess. Mest p\u00e5 grunn av samholdet og fellesskapet som var p\u00e5 bakeriet. Vi var som en storfamilie som ble brutt opp, fortalte tidligere Lierne Bakeri-ansatt Barbro Inderdal til Adresseavisen nylig (Pluss).", "Folk stoler p\u00e5 den sindige libyggen. Bare noen sn\u00f8ballkast unna gamlebakeriet bygger han opp et nytt bakeri \u2013 Dr\u00f8mmebakeriet . Han har f\u00e5tt med seg n\u00f8kkelpersoner fra gamlebakeriet. Etter nesten 25 \u00e5r med industribakst av lefser og kaker kan de triksene.", "Vi sitter i et slitent pauserom i de gamle bakierlokalene. S\u00f8tlukta og bakefettet fra lefse- og kakeproduksjonen sitter fortsatt i veggene. Men snart blir det andre boller. I l\u00f8pet av v\u00e5ren begynner realiseringen av et oppdrettsanlegg for fjellr\u00f8ye. Med seg har han blant annet Yngve Myhre, tidligere konsernsjef i Salmar og Trond Rosten fra Sintef. Sammen med fagmilj\u00f8er p\u00e5 oppdrett, b\u00e5de i Norge, Sverige og USA, jobber de med \u00e5 utvikle den beste renseteknologien som er \u00e5 oppdrive.", "\u2013 Det er mulig folk oppfatter meg som veldig storkjefta. Men jeg f\u00f8ler meg trygg p\u00e5 det jeg sier, fordi jeg har med meg s\u00e5 mye dyktige folk rundt meg. N\u00e5r jeg henter inn de beste i landet p\u00e5 sine felt, er sjansen for \u00e5 lykkes stor, fastsl\u00e5r han.", "Det er tid for omstilling i Lierne. Statsr\u00e5d Jan Tore Sanner tok turen til fjellbygda i h\u00f8st da omstillingsprogrammet, som skal sikre Lierne 130 nye arbeidsplasser, ble lansert. Inderdal har lovt at han skulle s\u00f8rge for 80 av dem i \u00e5rene som kommer. Totalt har han har planer om \u00e5 investere 480 millioner kroner i ny virksomhet i \u00e5rene som kommer.", "\u2013 Det er ikke s\u00e5 vanskelig \u00e5 leve opp til det, med erfaringene jeg har. Og jeg har et godt nettverk. Det er bare synd at jeg blir s\u00e5 fort gammel, smiler han.", "\u00abF\u00f8rst tok rovdyrene sauen. S\u00e5 tok storkapitalen bakeriet. Tida er knapp, men libyggen vet hvem de kan stole p\u00e5\u00bb, skrev Adresseavisens politiske redakt\u00f8r Tone Sofie Aglen etter sitt bes\u00f8k i Lierne i fjor sommer (Pluss).", "P\u00e5gangsmotet har han fra faren. Agnar Inderdal var g\u00e5rdbruker, og hundre prosent invalid. Han kom seg rundt p\u00e5 to staver og m\u00e5tte tenke kreativt for i det hele tatt \u00e5 makte \u00e5 drive garden. Han bygde egne hjelpemidler for \u00e5 kj\u00f8re traktor og gravemaskin. Heiseanordninger for \u00e5 komme seg inn, og spaker som andre folk ikke trengte inne i maskinene.", "\u2013 Far min var en stor oppfinner. Jeg kunne skjemmes mange ganger for alt det han laget. Men jeg skj\u00f8nner at jeg har arvet noe. Det \u00e5 utvikle ting, det ligger dypt i meg. Drivkraften for han var \u00e5 l\u00f8se hverdagen med sitt handikap. Og jeg har nok f\u00e5tt noe av viljestyrken hans. Jeg er flink til \u00e5 sette meg m\u00e5lsettinger. Og min m\u00e5te \u00e5 bygge motivasjon p\u00e5, og samtidig legge press p\u00e5 meg selv, er \u00e5 kommunisere m\u00e5lsettingene mine til omverdenen. Jeg sier at jeg skal n\u00e5 dit, innen da. Og s\u00e5 er jeg s\u00e5 stolt og \u00e6rekj\u00e6r, at jeg ikke mislykkes, sier han, og ler godt.", "\u2013 Med den historikken du har kunne du ogs\u00e5 lyktes andre steder enn her. Hva er det som gj\u00f8r at du fortsatt holder deg i Lierne?", "\u2013 Ja, jeg kunne gjort mye annet. En del sa til meg at jeg burde investere i eiendom i sentrale str\u00f8k, i Trondheim eller andre plasser. Men det blir for passivt \u00e5 sitte p\u00e5 gjerdet og vente. Jeg ser ikke tv en gang, jeg har ikke tida. Jeg har et sterkt forhold til Lierne, og jeg bestemte meg for \u00e5 bli her. Da var valget om \u00e5 starte p\u00e5 nytt enkelt.", "Han sier penger er et verkt\u00f8y, en essensiell del av verkt\u00f8ykassen. Og at du er n\u00f8dt til \u00e5 investere selv ogs\u00e5, for \u00e5 f\u00e5 med andre til \u00e5 investere.", "\u2013 Du m\u00e5 legge i s\u00e5pass at du risikerer noe. Men forholdet mitt til penger er s\u00e5nn at om jeg d\u00f8r fattig, s\u00e5 gj\u00f8r det ingenting. Jeg har hatt et fantastisk liv. Klenningen har f\u00f8rt meg verden rundt, sier Inderdal og tenker p\u00e5 ekspedisjoner til b\u00e5de foten av Mount Everest Aqoncagua, Kilimanjaro og over Gr\u00f8nlandsisen.", "\u2013 Hva slags luksus unner du deg selv?", "\u2013 Jeg registrerer at en del driver \u00e5 kryper rundt i gamle biler og ikke bygger hus eller noen ting, fordi de er livredd for \u00e5 synes og v\u00e6re for prangende. Men jeg har alltid hatt skikkelig bil. Da jeg solgte bakeriet kj\u00f8pte jeg meg en BMW 740. Den skal jeg gravlegges i, har jeg sagt. Jeg har ogs\u00e5 restaurert huset, jeg har hytte i fjellet og leilighet p\u00e5 Anfi del Mar i Spania. Det er s\u00e5nne ventiler jeg har n\u00e5r jeg skal ta fri. Jeg har ogs\u00e5 noen kollegaer som ikke tar ut mer l\u00f8nn enn for eksempel verkstedsjefen. Men jeg har alltid s\u00f8rget for \u00e5 ha skikkelig l\u00f8nn. Hvis jeg skal kunne levere og konsentrere meg om bedriftene mine, s\u00e5 m\u00e5 jeg aldri bekymre meg for penger i hverdagen.", "Mat: \u2013 N\u00e5r vi skal servere folk et perfekt m\u00e5ltid, blir det r\u00f8ye. Det er en helt nydelig fisk. Og s\u00e5 er det selvsagt rype, som er det fineste vi kan f\u00e5 til jul, f\u00f8rste eller andre juledag har vi det. Men jeg er glad i alt, jeg elsker alt fra pizza til tandoori. Mangfoldet innen mat er viktig for meg.", "Kultur: \u2013 Jeg er veldig allsidig p\u00e5 musikk, det er alt fra D.D.E. og \u00c5ge Aleksandersen til mer moderne musikk. I Lierne er jeg vokst opp med svensk musikk, og jeg er kjent for \u00e5 v\u00e6re danseglad. N\u00e5r vi gikk p\u00e5 fest f\u00f8r, var det jeg og en kamerat som gikk og hadde damene for oss selv til i elleve-tolvtida. Da kom resten inn og da var de s\u00e5 fulle at de var ikke i stand til \u00e5 danse. S\u00e5 vi fikk danse videre, ler han. \u2013 Jeg er ogs\u00e5 sportsinteressert. Jeg har ikke idoler, men er tr\u00f8nderpatriot og synes det er kjempeartig \u00e5 se n\u00e5r for eksempel Bj\u00f8rgen og Northug gj\u00f8r det bra. Jeg sponset Frode Estil fra start til stopp og har alltid satt pris p\u00e5 han som idrettsut\u00f8ver. Fotball det kan jeg ikke.", "Sted: \u2013 Da trekker jeg meg tilbake p\u00e5 hytta p\u00e5 fjellet i Lierne. Der finner jeg roen. Jeg har sett de fleste flyplassene og har pr\u00f8vd flere hotellsenger enn de fleste. S\u00e5 jeg har nok g\u00e5tt glipp av de \u00abhverdagslige reisene\u00bb. F\u00f8rste gangen jeg krysset Valdres s\u00e5 jeg at det faktisk var andre plasser i Norge som var fine ogs\u00e5. Jeg er ikke navlebeskuende. Norge er et vakkert land og jeg evner \u00e5 se ting utenfra.", "Hvilken annen tr\u00f8nder har imponert deg mest i \u00e5ret som har g\u00e5tt? \u2013 Northugen har imponert. Det er ikke alltid jeg har helt appetitten for han i det han gj\u00f8r. Det er ikke min m\u00e5te \u00e5 agere p\u00e5, men han klarer \u00e5 markere seg og selge seg som ingen andre har gjort f\u00f8r ham. Og Marit Bj\u00f8rgen, hun er jo bare st\u00e5lramma hun. Ogs\u00e5 m\u00e5 jeg nevne Moser-ekteparet som vant nobelprisen. Jeg var p\u00e5 et foredrag med dem. Det er helt r\u00e5tt at vi har s\u00e5nne ressurser i Tr\u00f8ndelag. Og er det en mann jeg virkelig har sett opp til, s\u00e5 er det Bj\u00f8rn Lyng (som d\u00f8de i 2006, red.anm.). Alt han tok i ble til gull, og ble realisert. Det har alltid v\u00e6rt interessant \u00e5 se hvordan han har jobbet.", "Vis fakta"]}, {"field": "category0", "value": "tema"}, {"field": "category1", "value": "tema|arets tronder"}, {"field": "contenthash", "value": "03edab7de7f89f592e2632ca3d706e2c4749803937a48831b0acbe1b48663179"}, {"field": "createtime", "value": "2016-10-25T04:59:35.000Z"}, {"field": "description", "value": "John Helge Inderdal skal igjen f\u00e5 bygda til \u00e5 heve seg \u2013 etter bakerinedleggelsen."}, {"field": "dominantimage", "value": "http://www.adressa.no/tema/arets_tronder/article11925482.ece/p1dw1u/ALTERNATES/w980-default/john%20helge%20inderdal%20lierne%2023.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a7774676dff89d0ef6119f34b26cb57da4f49e8c.jpg?598a01b3"}, {"field": "dominantthumbnaildimensions", "value": "300x169"}, {"field": "heading", "value": ["Dr\u00f8mmen lever i Lierne -adressa.no", "Storkjefta \u2013 og trygg", "Invalid far", "Risikovilje", "Luksusbil"]}, {"field": "id", "value": "a7774676dff89d0ef6119f34b26cb57da4f49e8c"}, {"field": "keyword", "value": ["\u00e5rets tr\u00f8nder", "Lierne", "lefser", "Dr\u00f8mmebakeriet", "oppdrett", "Nord-Tr\u00f8ndelag", "Industri", "bakeri"]}, {"field": "keywords", "value": "\u00e5rets tr\u00f8nder,Lierne,lefser,Dr\u00f8mmebakeriet,oppdrett,Nord-Tr\u00f8ndelag,Industri,bakeri"}, {"field": "kw-category", "value": ["arets tronder", "tema"]}, {"field": "kw-company", "value": "orkla"}, {"field": "kw-concept", "value": ["ting", "bygge", "bakeri", "\u00e5ret"]}, {"field": "kw-entity", "value": ["pluss", "sintef", "barbro inderdal", "bj\u00f8rgen og northug", "salmar og trond rosten", "s\u00f8n", "moser", "gr\u00f8nlandsisen", "kilimanjaro", "inderdal", "lierne 130", "lierne bakeri", "valdres", "adresseavisen", "d.d.e. og \u00e5ge aleksandersen", "mount everest aqoncagua", "anfi", "rieber"]}, {"field": "kw-location", "value": ["sverige", "tr\u00f8ndelag", "trondheim", "lierne", "norge", "spania"]}, {"field": "kw-pageclass", "value": "article"}, {"field": "kw-person", "value": ["tina marie asphaug", "bj\u00f8rn lyng", "yngve myhre", "\u00e5ge aleksandersen", "frode estil", "john helge", "agnar inderdal", "jan tore sanner", "trond rosten", "tone sofie aglen", "john helge inderdal", "marit bj\u00f8rgen"]}, {"field": "kw-taxonomy", "value": ["tema/arets tronder", "tema"]}, {"field": "og-image", "value": "http://www.adressa.no/tema/arets_tronder/article11925482.ece/p1dw1u/ALTERNATES/w980-default/john%20helge%20inderdal%20lierne%2023.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dr\u00f8mmen lever i Lierne"}, {"field": "og-type", "value": "article"}, {"field": "og-url", "value": "http://www.adressa.no/tema/arets_tronder/2015/12/16/Dr%C3%B8mmen-lever-i-Lierne-11925485.ece"}, {"field": "pageclass", "value": ["article"]}, {"field": "publishtime", "value": "2015-12-16T05:02:07.000Z"}, {"field": "recs-articleid", "value": "11925485"}, {"field": "recs-category-type", "value": "taxonomy"}, {"field": "recs-category0", "value": "taxonomy|tema"}, {"field": "recs-category1", "value": "taxonomy|tema|arets tronder"}, {"field": "recs-publishtime", "value": "2015-12-16T05:02:07.000Z"}, {"field": "recs-rawtitle", "value": "Dr\u00f8mmen lever i Lierne -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["tema/arets tronder", "tema"]}, {"field": "teaser", "value": "John Helge Inderdal skal igjen f\u00e5 bygda til \u00e5 heve seg \u2013 etter bakerinedleggelsen."}, {"field": "thumbnail", "value": "http://content-thumbnail.cxpublic.com/content/thumbnail200x150/a7774676dff89d0ef6119f34b26cb57da4f49e8c.jpg?598a01b3"}, {"field": "thumbnailfullheightdimensions", "value": "200x2962"}, {"field": "timestamp", "value": "2017-08-08T18:23:47.000Z"}, {"field": "title", "value": "John Helge skal igjen f\u00e5 bygda til \u00e5 heve seg"}, {"field": "url", "value": "http://www.adressa.no/tema/arets_tronder/2015/12/16/Dr%c3%b8mmen-lever-i-Lierne-11925485.ece"}, {"field": "urlhash", "value": "a7774676dff89d0ef6119f34b26cb57da4f49e8c"}], "score": 0.39809978, "siteId": "9222270286501375973", "id": "a7774676dff89d0ef6119f34b26cb57da4f49e8c"}

