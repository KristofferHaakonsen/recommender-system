{"fields": [{"field": "modifiedtime", "type": "time", "value": "2016-04-21T11:40:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Dette er sp\u00f8rsm\u00e5l som har blitt debattert i mange \u00e5r.", "N\u00e5 kan to store studier kanskje gi oss noen svar. Studiene ble nylig publisert i det prestisjetunge tidsskriftet JAMA Internal Medicine , og ble f\u00f8rst omtalt av New York Times .", "I den st\u00f8rste studien samlet forskere ved Harvard University data om treningsvanene fra seks store p\u00e5g\u00e5ende helsestudier . Totalt inkluderte studiene data om 661.000 voksne, de fleste middelaldrende.", "Forskerne kategoriserte dem ut fra hvor mye de trente og sammenlignet dette opp mot d\u00f8dsstatistikk for de neste 14 \u00e5r.", "Da fant de at det var de som trente med moderat intensitet i en dr\u00f8y time i snitt daglig (450 minutter i uken), s\u00e5 ut til \u00e5 leve lengst. Disse reduserte risikoen for \u00e5 d\u00f8 i l\u00f8pet av de neste 14 \u00e5rene med 39 prosent, sammenlignet med dem som ikke trente i det hele tatt.", "De som trente med moderat intensitet i 150 minutter per uke, alts\u00e5 like mye som Helsedirektoratet anbefaler, hadde 31 prosent mindre risiko for \u00e5 d\u00f8 disse 14 \u00e5rene, sammenlignet med de som aldri trente.", "De f\u00e5 som trente mer enn ti timer i uken, reduserte d\u00f8dsrisikoen omtrent like mye som de som trente 150 minutter per uke. Alts\u00e5: De fikk ikke store fordeler ved \u00e5 trene s\u00e5 mye mer, men de \u00f8kte heller ikke risikoen for \u00e5 d\u00f8 tidligere.", "\u2014 Lagt listen lavtHelsedirektoratet synes studien er spennende. I sine anbefalinger har de fokus p\u00e5 at voksne b\u00f8r v\u00e6re aktive i minimum 150 minutter med moderat intensitet hver uke . Dette er ogs\u00e5 det de \u00f8nsker \u00e5 formidle gjennom sin kampanje Dine30 .", "De har valgt \u00e5 vektlegge dette av flere grunner:", "\u2013 I Norge tror vi at vi er ekstremt aktive. Men realiteten er at bare 32 prosent klarer \u00e5 oppfylle v\u00e5re minimumsanbefalinger. Derfor har vi valgt \u00e5 legge en lav list for \u00e5 f\u00e5 folk i gang og senke terskelen for \u00e5 komme seg ut. Det \u00e5 sitte stille hele tiden er en st\u00f8rre helserisiko enn at man trener litt, sier Jacob Linhave, avdelingsdirekt\u00f8r i Helsedirektoratet.", "Han understreker at det gir en formidabel helsegevinst \u00e5 g\u00e5 fra \u00e5 v\u00e6re inaktiv til \u00e5 bevege seg opp mot anbefalingene. Linhave p\u00e5peker ogs\u00e5 at det er godt dokumentert at 30 minutter daglig moderat fysisk aktivitet forebygger en rekke sykdommer og kan kurere lette depresjoner og h\u00f8yt blodtrykk, blant annet.", "I anbefalingene presiserer de samtidig at \u00f8kt treningsdose gir st\u00f8rre gevinst: \u00abFor \u00e5 oppn\u00e5 ytterligere helsegevinster b\u00f8r voksne og eldre ut\u00f8ve inntil 300 minutter med moderat fysisk aktivitet i uken, eller utf\u00f8re inntil 150 minutter med h\u00f8y intensitet, eller en tilsvarende kombinasjon av moderat og h\u00f8y intensitet.\u00bb", "Jostein Hall\u00e9n er professor i fysiologi ved Norges idrettsh\u00f8gskole. Han sier at studien samsvarer godt med annen forskning p\u00e5 omr\u00e5det.", "\u2014 Det \u00e5 g\u00e5 fra \u00e5 trene null til \u00e5 trene litt, gir den st\u00f8rste effekten. Trener man veldig mye, s\u00e5 gir ikke det s\u00e5 mye mer effekt enn \u00e5 trene litt. Og det gir god effekt selv om intensiteten er rolig og moderat, sier han.", "Han mener Helsedirektoratet har lagt seg p\u00e5 et fornuftig mengdeniv\u00e5 i sine anbefalinger.", "\u2014 Mer trening kan gi litt ekstra helsegevinst, men ofte er ikke det realistisk for folk \u00e5 f\u00e5 til. Dessutenvar ikke forskjellen i effekt for de som trente like mye som helsedirektoratet anbefaler, og de som trente tre ganger s\u00e5 mye, s\u00e5 stor. Dette samsvarer ogs\u00e5 med tidligere studier. Samtidig gj\u00f8r det ikke noe \u00e5 fortelle folk at det er lov \u00e5 v\u00e6re mer aktiv enn anbefalingene, mener Hall\u00e9n.", "Intensiv trening I en annen stor, ny studie s\u00e5 forskere p\u00e5 helsedata for mer enn 200.000 australske voksne. De s\u00e5 p\u00e5 hvor mye tid man brukte p\u00e5 fysisk aktivitet og hvor intensiv aktiviteten var, og sammenlignet dette opp mot d\u00f8dsstatistikk.", "De fant at de som var aktiv i 150 minutter per uke reduserte risikoen for tidlig d\u00f8d, selv om en del av aktiviteten var rolig, eksempelvis \u00e5 arbeide i hagen eller g\u00e5 p\u00e5 tur.", "Men om man \u00f8kte intensiteten innimellom, for eksempel ved \u00e5 jogge eller sykle, fikk man en ekstragevinst. De som trente med \u00f8kt intensitet i 30 prosent av deres ukentlige fysiske aktivitet, hadde ni prosent mindre risiko for \u00e5 d\u00f8 tidlig enn folk som var like lenge aktiv, men alltid med moderat intensitet. De som trente intensivt i mer enn 30 prosent av treningstiden, hadde 13 prosent reduksjon i tidlig d\u00f8d sammenlignet med dem som bare drev med rolig og moderat aktivitet.", "En svakhet med denne studien var at unge menn var overrepresentert blant de som trente mest intensivt. Dette tar forskerne hensyn til i sin konklusjon :", "\u2014 Ltt intensiv trening kan gi middelaldrende og eldre et lenger liv.", "Helsedirektoratet mener det er smart om man bruker litt av treningstiden til intensiv trening.", "\u2014 H\u00f8yintensitetstrening er kjempebra for hjertet. Grunnen til at vi har fokusert s\u00e5 mye p\u00e5 hverdagsaktivitet og moderat aktivitet, er fordi det er s\u00e5 mange som ikke er aktive i det hele tatt. Skal vi n\u00e5 de store massene, kan vi ikke snakke om at alle m\u00e5 ut \u00e5 l\u00f8pe, sier Linhave.", "Voksne og eldre:", "B\u00f8r v\u00e6re fysisk aktive med minimum 150 minutter moderat intensitet per uke eller minimum 75 minutter med h\u00f8y intensitet per uke. Anbefalingen kan ogs\u00e5 oppfylles med kombinasjon av moderat og h\u00f8y intensitet. For eksempel 90 minutter med moderat intensitet og 30 minutter med h\u00f8y intensitet. Moderat intensitet tilsvarer aktiviteter som medf\u00f8rer raskere pust enn vanlig, for eksempel hurtig gange. H\u00f8y intensitet tilsvarer aktiviteter som medf\u00f8rer mye raskere pust enn vanlig, for eksempel l\u00f8ping.Aktiviteten kan deles opp i bolker p\u00e5 minst 10 minutters varighet.\u00d8kt dose gir st\u00f8rre gevinst. For \u00e5 oppn\u00e5 ytterligere helsegevinster b\u00f8r voksne og eldre ut\u00f8ve inntil 300 minutter \u00f8ke med moderat fysisk aktivitet i uken, eller utf\u00f8re inntil 150 minutter med h\u00f8y intensitet, eller en tilsvarende kombinasjon av moderat og h\u00f8y intensitet. \u00d8velser som gir \u00f8kt muskelstyrke til store muskelgrupper b\u00f8r utf\u00f8res to eller flere dager i uken.Eldre med nedsatt mobilitet, personer som er ust\u00f8, anbefales i tillegg \u00e5 gj\u00f8re balanse\u00f8velser og styrketrening tre eller flere dager i uken for \u00e5 styrke balansen og redusere risikoen for fall.Barn og unge:", "Minimum 60 minutter fysisk aktivitet hver dag, alternativt fordelt utover uken. Aktiviteten b\u00f8r v\u00e6re variert og intensiteten b\u00e5de moderat og hard.Fysisk aktivitet utover 60 minutter daglig gir ytterligere helsegevinster.Minst tre ganger i uka b\u00f8r aktiviteten v\u00e6re med h\u00f8y intensitet, og inkludere aktiviteter som gir \u00f8kt muskelstyrke og styrker skjelettet.Kilde: Helsedirektoratet", "Moderat intensitet tilsvarer aktiviteter som medf\u00f8rer raskere pust enn vanlig, for eksempel hurtig gange.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "22373b7b38b7f44ca602142e9a9a0318c4a45bb8e542d8e656d1a36717e0c8f3"}, {"field": "createtime", "value": "2016-12-12T12:21:08.000Z"}, {"field": "description", "value": "Lurer du p\u00e5 hvor lenge og intensivt du b\u00f8r trene?"}, {"field": "heading", "value": ["Slik m\u00e5 du trene for \u00e5 leve lengst mulig -adressa.no", "En dr\u00f8y time for dag", "\u2014 St\u00f8rst effekt", "- Kjempebra for hjertet"]}, {"field": "id", "value": "ebd5827459afff0dbad6cec2c557edf22b22c409"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-company", "value": "new york times"}, {"field": "kw-concept", "value": ["moderat", "trene", "fysisk aktive", "moderat fysisk aktivitet", "h\u00f8y intensitet", "intensitet", "minutter", "intensitet tilsvarer aktiviteter", "moderat intensitet", "uke", "aktiv"]}, {"field": "kw-entity", "value": ["internal medicine", "helsedirektoratet", "harvard university"]}, {"field": "kw-location", "value": "norge"}, {"field": "kw-pageclass", "value": "article"}, {"field": "kw-person", "value": ["jacob linhave", "jostein hall\u00e9n"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/3416a3c5-5180-429f-8431-fe4f22bd2c14?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Forskning: Slik m\u00e5 du trene for \u00e5 leve lengst mulig"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Forskning-Slik-ma-du-trene-for-a-leve-lengst-mulig-212443b.html"}, {"field": "pageclass", "value": ["article"]}, {"field": "publishtime", "value": "2016-04-21T05:06:33.000Z"}, {"field": "recs-articleid", "value": "212443"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-04-21T05:06:33.000Z"}, {"field": "recs-rawtitle", "value": "Forskning: Slik m\u00e5 du trene for \u00e5 leve lengst mulig -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Lurer du p\u00e5 hvor lenge og intensivt du b\u00f8r trene?"}, {"field": "thumbnail", "value": "http://content-thumbnail.cxpublic.com/content/thumbnail200x150/ebd5827459afff0dbad6cec2c557edf22b22c409.jpg?5985e3d8"}, {"field": "thumbnailfullheightdimensions", "value": "200x1573"}, {"field": "timestamp", "value": "2017-08-05T15:27:20.000Z"}, {"field": "title", "value": "Forskning: Slik m\u00e5 du trene for \u00e5 leve lengst mulig"}, {"field": "url", "value": "http://www.adressa.no/100Sport/sprek/Forskning-Slik-ma-du-trene-for-a-leve-lengst-mulig-212443b.html"}, {"field": "urlhash", "value": "ebd5827459afff0dbad6cec2c557edf22b22c409"}], "score": 0.57646465, "siteId": "9222270286501375973", "id": "ebd5827459afff0dbad6cec2c557edf22b22c409"}

