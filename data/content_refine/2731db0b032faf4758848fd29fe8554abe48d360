{"fields": [{"field": "modifiedtime", "type": "time", "value": "2012-06-20T08:47:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jonas alsaker vikan"}, {"field": "body", "value": ["Saken oppdateres.", "- Du m\u00e5 fylle ut ramma di med kvalitet, sier 197 centimeter h\u00f8ye Richard Skog til adressa.no.", "Bli med Skog p\u00e5 trening. Se video \u00f8verst i saken", "Strongman-ut\u00f8veren har bygd opp en matchvekt p\u00e5 160 kg. Det er tretti kg mer enn han veide under fjor\u00e5rets utgave av World's Strongest Man , konkurransen alle sterke menn dr\u00f8mmer om.", "- Jeg er i toppform. Muligheten er god, men jeg m\u00e5 ha full klaff, sier Skog.", "Seier er den eneste muligheten en nordmann har til \u00e5 kunne leve av sporten. Svend Karlsen klarte det i 2001. Skog jobber p\u00e5 nattetid som hjelpepleier i Helse Midt-Norge. Pengene som eventuelt venter p\u00e5 m\u00e5lstreken i S\u00f8r-Afrika har han ikke ofret en tanke. Konkurransen foreg\u00e5r p\u00e5 et dr\u00f8mmehotell i Sun City.", "Se bildegalleri av en trenings\u00f8kt her", "- Jeg vet ikke hvor mye den er p\u00e5. Men det er utrolig hva folk tror. Jeg f\u00e5r henvendelser hvor de skriver at det m\u00e5 v\u00e6re g\u00f8y \u00e5 bare kunne konsentrere seg om trening, soving og spising.", "L\u00f8nna som hjelpepleier er ikke noe \u00e5 rope hurra for. Nattejobbing er ikke god oppladning. Skog har m\u00e5ttet takke nei til flere stevner for \u00e5 jobbe..", "Les mer om Richard Skog - se lenker til h\u00f8yre for teksten", "- Det er en skam at det er s\u00e5 d\u00e5rlig betalt, men jeg liker jobben. Noe av det fineste du kan gj\u00f8re er \u00e5 hjelpe mennesker, sier han.", "Rutine kan bli viktig i S\u00f8r-Afrika. Skog deltar p\u00e5 konkurransen for tredje gang. Verdens Sterkeste Mann er ogs\u00e5 et enormt TV-show og ut\u00f8vernes minste bevegelser f\u00f8lges av kamera.", "- Sirkuset krever nerver av st\u00e5l. Det tar p\u00e5 mentalt. Er du nye s\u00e5 kan det v\u00e6re vanskelig, mens de med rutine klarer \u00e5 slappe av.", "I 2008 var han bare 2,5 sekunder unna en finaleplass mens det gikk d\u00e5rligere i 2009. Men trondhjemmeren har f\u00e5tt den kanskje t\u00f8ffeste gruppa med flere ut\u00f8vere i den ypperste verdenstoppen, inkludert forh\u00e5ndsfavoritten Derek Poundstone fra USA. Skj\u00f8nt t\u00f8ff, slike ord bruker egentlig Skog.", "- Det er ingenting som heter det her i g\u00e5rden, det er bare tull. Utfordrende er ordet. M\u00e5let er \u00e5 komme til finalen, sier han.", "Strongmanut\u00f8verne er ikke registrert gjennom Norges Idrettsforbund og doptestes ikke. Sporten er kontroversiell. Den er ogs\u00e5 veldig tilgjengelig. Hvem som helst kan melde seg p\u00e5 en konkurranse, g\u00e5 rett inn fra gata og pr\u00f8ve seg p\u00e5 det Skog gj\u00f8r. \u00d8velsene minner om godt gammelt g\u00e5rdsarbeid. Uh\u00e5ndterlige gjenstander l\u00f8ftes, slepes og b\u00e6res.", "- Det er ting den vanlige mannen i gata ikke klarer \u00e5 rikke, sier han.", "Under Norges Sterkeste mann i v\u00e5r hadde Skog den toppdagen han snakker om. Han hadde sl\u00e5tt de andre deltagerne f\u00f8r siste \u00f8velse var gjennomf\u00f8rt.", "- Jeg merket at alt fungerte og visste at ingen hadde mulighet til \u00e5 sl\u00e5 meg.", "N\u00e5 f\u00f8lger han forh\u00e5pentligvis godf\u00f8lelsen til S\u00f8r-Afrika. Der er niv\u00e5et skyh\u00f8yt. Men dr\u00f8mmen om tittelen lever. G\u00e5r det d\u00e5rlig har han med forloveden og tar ferie p\u00e5 luksushotellet. Seier vil v\u00e6re et tungt l\u00f8ft, men det kan ogs\u00e5 gj\u00f8re slutt p\u00e5 blodslitet.", "- Vinner jeg s\u00e5 legger jeg opp. Da skal jeg slappe av, nyte livet og trene lett."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "b8154b9062f23f04fbc1cf67a9855f22b19ec2d65c410097b7bac94f2293c581"}, {"field": "createtime", "value": "2017-05-01T04:39:19.000Z"}, {"field": "description", "value": "Richard Skog (29) drar 160 kg muskler med seg til VM i S\u00f8r-Afrika."}, {"field": "dominantimage", "value": "http://www.adressa.no/incoming/article1366927.ece5/ALTERNATES/w980-default/RichardSkogNETT08"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2731db0b032faf4758848fd29fe8554abe48d360.jpg?596e3ff1"}, {"field": "dominantthumbnaildimensions", "value": "300x169"}, {"field": "heading", "value": ["B\u00e6rer p\u00e5 dr\u00f8mmen om \u00e5 bli verdens sterkeste -adressa.no", "I toppform", "Liker \u00e5 hjelpe", "Krever nerver av st\u00e5l", "Kontroversiell sport", "Kan bli slutt p\u00e5 blodslitet"]}, {"field": "id", "value": "2731db0b032faf4758848fd29fe8554abe48d360"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "health-and-fitness"}, {"field": "kw-concept", "value": ["dr\u00f8mmen", "sterke menn", "trene", "verdens", "sterke", "mann", "konkurranse", "verdens sterkeste"]}, {"field": "kw-entity", "value": ["strongest man", "world", "norges sterkeste", "helse midt-norge", "a. skj\u00f8nt", "norges idrettsforbund"]}, {"field": "kw-location", "value": ["sun city", "s\u00f8r-afrika"]}, {"field": "kw-pageclass", "value": "article"}, {"field": "kw-person", "value": ["derek poundstone", "sterkeste mann", "richard skog", "svend karlsen"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1366927.ece5/ALTERNATES/w980-default/RichardSkogNETT08"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "B\u00e6rer p\u00e5 dr\u00f8mmen om \u00e5 bli verdens sterkeste"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1527411.ece"}, {"field": "pageclass", "value": ["article"]}, {"field": "publishtime", "value": "2010-09-09T09:34:41.000Z"}, {"field": "recs-articleid", "value": "850493"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2010-09-09T09:34:41.000Z"}, {"field": "recs-rawtitle", "value": "B\u00e6rer p\u00e5 dr\u00f8mmen om \u00e5 bli verdens sterkeste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Richard Skog (29) drar 160 kg muskler med seg til VM i S\u00f8r-Afrika."}, {"field": "thumbnail", "value": "http://content-thumbnail.cxpublic.com/content/thumbnail200x150/2731db0b032faf4758848fd29fe8554abe48d360.jpg?596e3ff1"}, {"field": "thumbnailfullheightdimensions", "value": "200x2004"}, {"field": "timestamp", "value": "2017-07-18T17:05:53.000Z"}, {"field": "title", "value": "B\u00e6rer p\u00e5 dr\u00f8mmen om \u00e5 bli verdens sterkeste"}, {"field": "url", "value": "http://www.adressa.no/nyheter/trondheim/article1527411.ece"}, {"field": "urlhash", "value": "2731db0b032faf4758848fd29fe8554abe48d360"}], "score": 0.71745324, "siteId": "9222270286501375973", "id": "2731db0b032faf4758848fd29fe8554abe48d360"}

