{"fields": [{"field": "modifiedtime", "type": "time", "value": "2012-04-17T02:02:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari hovde 482 76 549kari.hovde@adresseavisen.no"}, {"field": "body", "value": ["Saken oppdateres.", "I over ett \u00e5r har domkantor Petra Bj\u00f8rkhaug i Nidarosdomen mottatt anonyme lapper, brev og leserinnlegg hvor budskapet er at hun er uegnet som domkantor. Sjikanen settes i forbindelse med omplassering av den forrige domkantoren.", "En personalkonflikt i Domkirken f\u00f8rte til at domkantor (organist) Oddbj\u00f8rn S\u00e6b\u00f8 ble tatt ut av tjenesten og forflyttet til Strinda kirke. Dav\u00e6rende kantor i Strinda, Petra Bj\u00f8rkhaug, takket ja da hun ble spurt om \u00e5 fylle hans domkantorstilling i Nidarosdomen. Da hun begynte i jobben i januar i fjor etter en f\u00f8dselspermisjon, begynte hun \u00e5 motta anonyme lapper, brev og telefonoppringninger som b\u00e5de hun og resten av staben i menigheten oppfatter som sjikanerende og trakasserende.", "Budskapet har hele tiden v\u00e6rt at Bj\u00f8rkhaug ikke er kvalifisert til jobben og at hun urettmessig har f\u00e5tt stillingen som S\u00e6b\u00f8 er fratatt. I tillegg har en rekke leserinnlegg i Adresseavisen med st\u00f8tteerkl\u00e6ringer til S\u00e6b\u00f8 hatt samme tema. Gjennomgangstonen har v\u00e6rt at prosessen rundt ansettelse av ny domkantor ikke har g\u00e5tt riktig for seg.", "- En del oppfattet det tydeligvis som en provokasjon da jeg sa ja til \u00e5 ta domkantorjobben. De mener jeg fikk jobben \u00abbakveien\u00bb og ikke er kvalifisert. Men jeg ville aldri ha blitt spurt om \u00e5 ta p\u00e5 meg jobben hvis jeg ikke hadde v\u00e6rt kvalifisert, sier Petra Bj\u00f8rkhaug.", "Den f\u00f8rste meldingen fant hun p\u00e5 orgelpulten da hun begynte jobben ved nytt\u00e5r i fjor. P\u00e5 et av kirkens b\u00f8nnekort sto f\u00f8lgende: \u00abPetra. At det g\u00e5r an \u00e5 v\u00e6re s\u00e5 til de grader simpel. Hvad med S\u00e6b\u00f8? En stor skam!\u00bb Beskjeden var undertegnet med \u00abFlere kirkegjengere\u00bb. Det toppet seg da b\u00e5de Bj\u00f8rkhaug og de andre kantorene i staben for et par uker siden mottok et anonymt brev i kj\u00f8lvannet av at Oddbj\u00f8rn S\u00e6b\u00f8 fikk medhold i lagmannsretten. Avsenderne p\u00e5peker at rettferdigheten har seiret, og at de ansatte m\u00e5 ta konsekvensen av dette. Budskapet er at det \u00abstrengt tatt ikke er noen katastrofe\u00bb om domprosten og de to andre domkantorene forsvinner fra Nidarosdomen.", "Nok en gang p\u00e5pekes det at Bj\u00f8rkhaug ikke duger. Videre oppfordrer avsenderne: \u00abSi opp, skift jobb, bli syk, eller bli flyttet bort!\u00bb", "B\u00e5de Bj\u00f8rkhaug, daglig leder Lisbeth Skranes og domprost Knut Andresen understreker at dette ikke dreier seg om en intern mobbesak, men at det er utenforst\u00e5ende som er p\u00e5drivere for svertekampanjen.", "- Nidarosdomen er \u00e5pen for turister, s\u00e5 hvem som helst har muligheten til \u00e5 legge igjen lapper og brev, forklarer Bj\u00f8rkhaug.", "B\u00e5de hun og ledelsen har hele tiden hatt en strategi om \u00e5 tie om sjikaneringen i et fors\u00f8k p\u00e5 \u00e5 kvele kampanjen. Omfanget av henvendelser har ikke v\u00e6rt veldig stort, men det siste brevet fant Bj\u00f8rkhaug likevel s\u00e5pass trakasserende at hun valgte \u00e5 politianmelde forholdet.", "- N\u00e5r vi til slutt velger \u00e5 g\u00e5 til media med saken, er det fordi leserinnleggene har skapt et bilde av at arbeidsmilj\u00f8et i Domen er d\u00e5rlig. Innleggene har hittil f\u00e5tt st\u00e5 uimotsagt, og opinionen kan tro at det faktisk har foreg\u00e5tt et urent trav i forbindelse med innsettelsen av meg som domkantor etter S\u00e6b\u00f8. Slik er det ikke, sier en tydelig sliten Bj\u00f8rkhaug.", "Selv om hun synes skytset er usaklig, har den likevel g\u00e5tt ut over nattes\u00f8vnen og arbeidslysten den siste tiden. Hun har v\u00e6rt p\u00e5 nippet til \u00e5 bli sykmeldt.", "- Men den seieren skal ikke motstanderne f\u00e5.", "Kirkemusikeren betegner oppf\u00f8rselen til avsenderne som b\u00e5de uverdig og feig. At hun benyttes som syndebukk i forbindelse med omplasseringen av S\u00e6b\u00f8 tjener ingen, heller ikke S\u00e6b\u00f8, mener Bj\u00f8rkhaug."]}, {"field": "category0", "value": "kultur"}, {"field": "contenthash", "value": "c5d9a5da59d7e58dba66a96b0a443de5cf226d4b93cd44358500c65f774f5ff3"}, {"field": "createtime", "value": "2016-02-01T19:16:28.000Z"}, {"field": "description", "value": "\u00abAt det g\u00e5r ann \u00e5 v\u00e6re s\u00e5 til de grader simpel\u00bb"}, {"field": "dominantimage", "value": "http://www.adressa.no/incoming/article1303223.ece5/ALTERNATES/w980-default/DOMEN"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/71287d50227beb7f3b7a9292f389a7ebe0173920.jpg?5978b6bd"}, {"field": "dominantthumbnaildimensions", "value": "300x169"}, {"field": "heading", "value": ["Organist-sjikane i Domen -adressa.no", "- Tydeligvis en provokasjon", "\u00abEn stor skam!\u00bb", "\u00abSi opp, bli syk\u00bb", "- Skaper feil bilde"]}, {"field": "id", "value": "71287d50227beb7f3b7a9292f389a7ebe0173920"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["motta anonyme lapper", "tie", "saken", "jobb", "grader simpel", "domkantor", "motta anonyme", "anonyme lapper", "brev"]}, {"field": "kw-entity", "value": ["nidarosdomen", "domkirken", "adresseavisen", "strinda", "domen"]}, {"field": "kw-pageclass", "value": "article"}, {"field": "kw-person", "value": ["oddbj\u00f8rn s\u00e6b\u00f8", "lisbeth skranes", "knut andresen", "petra bj\u00f8rkhaug"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1303223.ece5/ALTERNATES/w980-default/DOMEN"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Organist-sjikane i Domen"}, {"field": "og-type", "value": "article"}, {"field": "og-url", "value": "http://www.adressa.no/kultur/article1295377.ece"}, {"field": "pageclass", "value": ["article"]}, {"field": "publishtime", "value": "2009-03-19T07:21:59.000Z"}, {"field": "recs-articleid", "value": "1418778"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2009-03-19T07:21:59.000Z"}, {"field": "recs-rawtitle", "value": "Organist-sjikane i Domen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "\u00abAt det g\u00e5r ann \u00e5 v\u00e6re s\u00e5 til de grader simpel\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/71287d50227beb7f3b7a9292f389a7ebe0173920.jpg?5978b6bd"}, {"field": "thumbnailfullheightdimensions", "value": "200x1470"}, {"field": "timestamp", "value": "2017-07-26T15:35:25.000Z"}, {"field": "title", "value": "Organist-sjikane i Domen"}, {"field": "url", "value": "http://www.adressa.no/kultur/article1295377.ece"}, {"field": "urlhash", "value": "71287d50227beb7f3b7a9292f389a7ebe0173920"}], "score": 0.8099512, "siteId": "9222270286501375973", "id": "71287d50227beb7f3b7a9292f389a7ebe0173920"}

