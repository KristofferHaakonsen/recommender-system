{"fields": [{"field": "modifiedtime", "type": "time", "value": "2015-11-12T14:17:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Oppvekst", "Barn og unge", "Samliv", "\u00d8konomi"]}, {"field": "author", "value": ["christine gulbrandsen", "kari byklum"]}, {"field": "body", "value": ["Saken oppdateres.", "\u2014 Noen skj\u00f8nner ikke at jeg som mor kan v\u00e6re borte fra barna s\u00e5 lenge, og jeg f\u00e5r ofte h\u00f8re at jeg har en flink mann som tar s\u00e5 mye ansvar hjemme.", "Det er Elin Marie Halvorsen (35), er driftsleder p\u00e5 Statfjord B, som sier dette. Hun jobber to uker ute, for s\u00e5 \u00e5 v\u00e6re fire uker hjemme.", "N\u00e5r hun jobber, har mannen, Geir-Ove, ansvaret for de tre barna p\u00e5 2, 4 og 6 \u00e5r alene. Da blir det papparegime hos familien p\u00e5 Eidsvoll.", "\u2014 Det g\u00e5r som regel veldig greit. Men jeg er knallhard p\u00e5 rutinene, og alle vet hva de skal gj\u00f8re for at vi skal komme av sted i tide, sier Geir-Ove Halvorsen (38).", "Over 600.000 nordmenn jobber skift eller turnus.", "\u2014 Det er en belastning p\u00e5 familiene, sier Asbj\u00f8rn Grimsmo, seniorforsker og psykolog ved Arbeidsforskningsinstituttet.", "\u2014 Av og til f\u00e5r vi en liten brist i morgenrutinene. Da hender det at togd\u00f8ren smeller igjen rett foran nesen p\u00e5 meg, og jeg m\u00e5 vente 20 minutter p\u00e5 neste tog. Det er litt kjedelig, sier trebarnsfaren sindig.", "Nyttige tips og triks:", "Geir-Ove pendler daglig til HR-jobben p\u00e5 Gardermoen. Men f\u00f8r han kommer s\u00e5 langt, skal de tre barna vekkes, stelles, og f\u00f8lges til barnehagen.", "\u2014 Alle sover i andre etasje, og ingen f\u00e5r komme ned om morgenen f\u00f8r de har kledd p\u00e5 seg. Hvis \u00e9n ikke har kledd seg, forsinker det alle de andre. Da skj\u00e6rer tidsskjemaet seg, forklarer han.Mens barna spiser frokost, sm\u00f8rer Geir-Ove nistepakker.", "- Men for sikkerhets skyld booker jeg aldri jobbm\u00f8ter tidligere enn klokken ni.", "Om ettermiddagen lever han ogs\u00e5 etter klokken. Derfor har han laget regler om at middagen ikke m\u00e5 ta lenger enn et kvarter \u00e5 lage. Og at de har satt seg til bords innen 16.30. \u2014 Jeg bruker aldri tid p\u00e5 \u00e5 skrelle poteter n\u00e5r Elin Marie er p\u00e5 jobb, for da kan jeg ikke gj\u00f8re noe annet samtidig. Det er greiere med ris, den koker seg selv, sier han.", "N\u00e5r barna er i seng, har han kveldene for seg selv. Hjemme.", "\u2014 Jeg m\u00e5 jo v\u00e6re her, men jeg er flink til \u00e5 ordne meg.", "Gode ekspertr\u00e5d:", "Han har blant annet laget treningsrom i garasjen, og montert opp en babycall med video. Dermed kan han f\u00f8lge med p\u00e5 barna samtidig som han trener.", "Geir-Ove har ogs\u00e5 l\u00e6rt av erfaring. At han ikke skal ha for h\u00f8ye forventninger i de ukene han er alene med barna.", "\u2014 Man m\u00e5 ikke tro at man rekker mer enn det som er realistisk, da blir det bare stress. Det er jo ikke n\u00f8dvendig \u00e5 st\u00f8vsuge og rydde mer enn n\u00f8dvendig.", "\u2014 Det er litt vittig, skyter Elin Marie lattermildt inn:- Men n\u00e5r jeg kommer hjem etter to uker, er de l\u00f8se putene, saueskinnene og en del pynteting tatt bort.", "\u2014 He he, ja. Alt for \u00e5 gj\u00f8re det enklere. N\u00e5r det er sagt, s\u00e5 kan barna gjerne lage hytte av sofaputene, s\u00e5 lenge de rydder opp. De f\u00e5r mye ansvar, men det er ikke bare for \u00e5 gj\u00f8re det enklere for meg. Jeg tror det er lurt \u00e5 l\u00e6re barna opp til \u00e5 bli selvstendige, sier han.", "De fleste av dem som jobber turnus eller skift, jobber ogs\u00e5 kveld og helg, if\u00f8lge tall fra Statistisk sentralbyr\u00e5. Hver tredje arbeidstager jobber utenom vanlig dagtid, som er definert fra klokken 06\u201318. \u2014 Og det er flere kvinner enn menn som gj\u00f8r det, fordi det er s\u00e5 mange kvinner som jobber innen helse- og sosialsektoren eller andre serviceyrker som dekker d\u00f8gnet, sier Dag Olberg, forsker ved Fafo.", "Hverken Geir-Ove eller Elin Marie dr\u00f8mmer om en A4-hverdag hvor begge drar p\u00e5 jobb og kommer hjem hver ettermiddag.", "\u2014 Nei, dette har vi valgt selv. Men det er klart, skal man jobbe offshore, er det viktig at den andre parten har forst\u00e5else for det. Det er ikke bare jeg som jobber i Nordsj\u00f8en, men alle. Det p\u00e5virker hele familien. Geir-Ove f\u00e5r hele tr\u00f8kket n\u00e5r jeg er p\u00e5 jobb, tilst\u00e5r Elin Marie.", "Men ikke alle har forst\u00e5else for at denne hverdagen er selvvalgt, og \u00f8nsket.", "N\u00e5r Elin Marie har fri, leverer hun senere og henter tidligere i barnehagen. Da nyter hun tiden med barna. Helt og fullt.", "\u2014 Men n\u00e5r hun er hjemme, sklir papparegimet helt ut, alts\u00e5, avsl\u00f8rer Geir-Ove.", "Elin Schmidt (42) og mannen H\u00e5kon Selberg Skarpeid (39) er begge sykepleiere ved S\u00f8rlandet sykehus. Turnus er en del av deres hverdag.", "\u2014 Vi kan ikke jobbe helger og netter samtidig, for da g\u00e5r ikke puslespillet opp. En m\u00e5 jo v\u00e6re hjemme med ungene, sier Elin.", "Paret har tilsammen fire barn, Christoffer (17), Hedda (13), Henrik (11) og Mathias (5).", "Av og til er det slik at jeg begynner 22.30 p\u00e5 nattevakt, mens H\u00e5kon slutter kveldsvakten p\u00e5 samme tidspunkt. Hvis jeg er litt sen og han g\u00e5r litt tidlig, m\u00f8tes vi p\u00e5 halvveien.", "De har bosatt seg i et boligomr\u00e5de ikke s\u00e5 langt unna sykehuset i Kristiansand. For n\u00e5r begge jobber turnus, g\u00e5r det ikke \u00e5 drive med pendling.", "\u2014 Det viktigste er at man er praktisk og innretter seg slik. Hverdagen m\u00e5 g\u00e5 opp, sier H\u00e5kon.", "Dessuten bor hans foreldre like i n\u00e6rheten. Uten all hjelpen de f\u00e5r fra dem, ville de aldri f\u00e5tt til turnuskabalen.", "\u2014 Og selv om b\u00e5de min mor og far er i full jobb, har de alltid mulighet til \u00e5 hjelpe oss. Mathias p\u00e5 fem er en villbass n\u00e5, s\u00e5 det at de orker \u00e5 ha han i en til to dager og av og til hele helger, er fantastisk. Vi er heldige, sier H\u00e5kon.", "Bygd eller by: Hva tror du?", "Hver gang paret f\u00e5r nye turnuslister, setter Elin seg ned og sammenligner vaktene.", "\u2014 Jeg legger turnusene opp\u00e5 hverandre og sjekker hver eneste dag. Finner jeg noen som kolliderer, pr\u00f8ver vi \u00e5 f\u00e5 byttet s\u00e5 raskt som mulig. I verste fall sp\u00f8r vi om barnevakt, forklarer hun.", "De opplever at b\u00e5de arbeidsgiver og kolleger er sv\u00e6rt fleksible, at de tar hensyn til problemstillingen og tilrettelegger s\u00e5 langt det lar seg gj\u00f8re.", "\u2014 Men vi kan ikke akkurat leve i nuet, sier H\u00e5kon.", "Timeplanen er n\u00f8ye planlagt og det kan til tider v\u00e6re lite slingringsmonn.", "\u2014 Ja, av og til er det slik at jeg begynner 22.30 p\u00e5 nattevakt, mens H\u00e5kon slutter kveldsvakten p\u00e5 samme tidspunkt. Hvis jeg er litt sen og han g\u00e5r litt tidlig, m\u00f8tes vi p\u00e5 halvveien. Da vinker vi til hverandre fra bilene, flirer Elin.", "Ferske tall:", "Asbj\u00f8rn Grimsmo, seniorforsker og psykolog ved Arbeidsforskningsinstituttet sier det nesten aldri vil v\u00e6re en fordel for familier at en av foreldrene jobber skift og turnus.", "Det er de f\u00e6rreste som sier: \u00abHurra, jeg jobber i turnus!\u00bb.", "\u2014 Turnusarbeidet er en belastning, og jeg tror nok de fleste ville ha unng\u00e5tt det hvis de hadde kunnet. La oss si at man tilb\u00f8d en turnusarbeider det samme innholdet i jobben og til nesten samme inntekt. Jeg tror de f\u00e6rreste ville ha valgt \u00e5 fortsette \u00e5 jobbe i turnus. Det er de f\u00e6rreste som sier: \u00abHurra, jeg jobber i turnus!\u00bb.", "Likevel mener han at folk er gode til \u00e5 kompensere og til \u00e5 finne l\u00f8sninger for \u00e5 f\u00e5 kabelen til \u00e5 g\u00e5 opp i hverdagen. Men det ligger mye arbeid bak. Det er slitsomt \u00e5 finne frem til den gode logistikken slik at ting g\u00e5r opp.", "\u2014 I unders\u00f8kelser om turnus- og skiftarbeider, svarer erfaringsmessig mellom fem og ti prosent at det \u00e5 jobbe turnus er best for dem i den situasjonen de befinner seg i, hevder Grimsmo.", "H\u00e5kon Selberg Skarpeid i Kristiansand innr\u00f8mmer at han hadde g\u00e5tt over til normaltid, dersom vilk\u00e5rene var de samme.", "\u2014 Men det er ikke mulig \u00e5 bare jobbe dagtid p\u00e5 akutten. Vi er \u00e5pne hele d\u00f8gnet. Og da m\u00e5 vi n\u00f8dvendigvis ogs\u00e5 jobbe kvelder, netter og helger, sier han.", "Hoveddrivkraften med \u00e5 jobbe skift, er at han tjener greit p\u00e5 \u00e5 gj\u00f8re det.", "\u2014 Dessuten trives jeg veldig godt i jobben, det er en forutsetning for \u00e5 holde ut med turnusen, sier sykepleieren.", "Den st\u00f8rste ulempen er \u00e5 v\u00e6re mye borte fra barna. At det av og til kan g\u00e5 to-tre dager mellom hver gang han ser dem.", "\u2014 Jo da, skyter Elin inn, og kontrer samtidig med at takket v\u00e6re turnusjobbing, s\u00e5 er ofte en av dem hjemme b\u00e5de n\u00e5r barna g\u00e5r til og kommer hjem fra skolen.", "Elin jobber ofte om nettene. Hun pr\u00f8ver bevisst \u00e5 bytte vekk kveldsvakter med nattevakter, noe som er ganske enkelt, fordi s\u00e5 f\u00e5 liker nattevaktene.", "\u2014 Jeg \u00f8nsker ikke \u00e5 v\u00e6re vekke p\u00e5 ettermiddagene n\u00e5r lekser og aktiviteter skal f\u00f8lges opp. Da er det bedre \u00e5 v\u00e6re borte p\u00e5 natten n\u00e5r de likevel sover, sier hun.", "\u2014 Men jeg vet at turnusarbeidere har \u00f8kt risiko for forskjellige typer kreft , og det er noe som surrer litt i bakhodet mitt.", "I en rapport Statens arbeidsmilj\u00f8institutt ga ut i fjor , styrkes tidligere antagelser om at nattarbeid \u00f8ker risikoen for noen kreftformer, som for eksempel brystkreft. Dessuten f\u00f8rer det til \u00f8kt risiko for s\u00f8vnforstyrrelser, hjertesykdom og psykiske lidelser, if\u00f8lge rapporten. Den er basert p\u00e5 en litteraturstudie av skift- og nattarbeid og kreftsykdom.", "H\u00e5kon tenker ikke noe s\u00e6rlig p\u00e5 eventuelle helseeffekter, men innr\u00f8mmer like fullt at det kan v\u00e6re vanskelig \u00e5 leve med at d\u00f8gnrytmen endres s\u00e5 mye.Men turnusjobbingen ser ikke ut til \u00e5 plage barna noe s\u00e6rlig. Bortsett fra p\u00e5 ett punkt:", "\u2014 Barna synes det kjedeligste er at de ikke kan ta med seg andre barn hjem n\u00e5r H\u00e5kon eller jeg sover ut etter en nattevakt. Vi m\u00e5 alltid avtale n\u00e5r de skal ha med seg noen hjem, og det synes de er litt dumt, forteller Elin.", "Geir-Ove har rett og slett sluttet \u00e5 fortelle meg om syke barn, for det er ikke s\u00e5 mye jeg kan gj\u00f8re med det likevel. Elin Marie Halvorsen (35)", "Den kollektive tidsrytmen, der de fleste starter dagen med arbeid eller skole, s\u00e5 fritid og til slutt s\u00f8vn, er i ferd med \u00e5 g\u00e5 i oppl\u00f8sning, beskriver Dag Olberg og Heidi Nicolaisen i Fafo-rapporten  Arbeidstid \u2013 dilemmaer og utfordringer . Det samme er den kollektive ukerytmen, der folk har fri l\u00f8rdag og s\u00f8ndag.", "Olberg og Nicolaisen forklarer oppl\u00f8sningen med at folk jobber til alle d\u00f8gnets tider , siden behovene til arbeidstagere, bedrifter og kunder er mer sammensatte enn f\u00f8r.", "\u2014 Vi vet at det er fysiske helseproblemer forbundet med arbeidstider som bryter med biologiske rytme. Men det har v\u00e6rt mindre oppmerksomhet rundt sosiale konsekvenser av \u00e5 arbeide i utakt med flertallet i samfunnet, sier Olberg.", "Det handler ikke om \u00e5 bare ha nok fritid, men ogs\u00e5 om det \u00e5 ha nok fritid sammen med andre.\u2014 De som jobber utenfor normalarbeidsdagen, vil ha st\u00f8rre utfordringer med \u00e5 ha fri sammen med andre. Og det kan v\u00e6re en utfordring n\u00e5r man vet at par og familier ofte opplyser om at fritiden de tilbringer sammen med andre er den mest verdifulle, sier han.", "H\u00e5kon og Elin merker at de g\u00e5r glipp av sosiale ting p\u00e5 grunn av turnusjobbingen.", "\u2014 Men jeg er nesten litt vant til det n\u00e5. Det skjer alltid. Noen sp\u00f8r om vi blir med p\u00e5 noe, men s\u00e5 skal alltid en av oss jobbe, sukker H\u00e5kon.", "Paret har alltid fri partallshelger, og da er ogs\u00e5 alle barna hos dem. Det vet alle vennene deres.", "\u2014 S\u00e5 hvis noen vil ha oss med p\u00e5 noe, s\u00e5 er det i partallshelgene vi kan, sier Elin.", "Men faste aktiviteter er vanskelig \u00e5 f\u00e5 til n\u00e5r man jobber turnus. Det er nesten umulig, mener de begge.", "\u2014 Ja, det er d\u00f8df\u00f8dt \u00e5 avtale trening med kompiser hver onsdag, for eksempel. Og det er et savn. Jeg har pr\u00f8vd noen ganger \u00e5 f\u00e5 det til, men det ender alltid opp med at jeg ikke kan komme p\u00e5 grunn av jobb, sier H\u00e5kon.", "Avskaff ordningen med sommertid, mener s\u00f8vnekspert:", "If\u00f8lge samlivspsykolog Catrin Sagen kan det \u00e5 finne tid til \u00e5 v\u00e6re kj\u00e6rester, by p\u00e5 ekstra vansker for par som jobber utenom normal arbeidstid. Derfor er det viktig \u00e5 ta vare p\u00e5 tiden man faktisk har sammen.", "\u2014 Prioriter familietid og kj\u00e6restetid. Planlegg ferier i god tid slik at man har noe godt \u00e5 se frem til. Samtidig kan det v\u00e6re viktig \u00e5 finne kanaler hvor man kan fl\u00f8rte litt, eller gi hverandre oppmerksomhet, n\u00e5r man ikke sees. Bruk for eksempel SMS, Snapchat eller WhatsApp, anbefaler hun.", "En annen vanlig utfordring, if\u00f8lge Sagen, er fordelingen av praktiske oppgaver som husarbeid og oppf\u00f8lging av barna.", "\u2014 Hvis begge er i full jobb, og den ene jobber slik at husarbeid og ansvar for barna er vanskelig \u00e5 f\u00f8lge opp, oppst\u00e5r det raskt en skjevfordeling.", "Hvis det er for en periode, eller er avklart mellom partene, beh\u00f8ver det ikke v\u00e6re annet enn belastende i den perioden det p\u00e5g\u00e5r.", "\u2014 Men det kan skape splid, dersom det ikke snakkes om eller den ene parten ikke \u00f8nsker arbeidsfordelingen. Da kan opplevelse av urettferdighet og mangel p\u00e5 anerkjennelse prege forholdet, sier samlivspsykologen.", "Flere artikler om samlivsutfordringer:", "B\u00e5de Elin Marie og Geir-Ove synes ting fungerer veldig bra slik de har det. At turnuslivet er helt fint. Men noen utfordringer st\u00f8ter Eidsvoll-familien p\u00e5.", "\u2014 Hvis barna er syke, kan det v\u00e6re litt tungt \u00e5 v\u00e6re offshore og vite at det tar tid \u00e5 komme hjem, sier Elin Marie.", "Selv om hun har rett til fri n\u00e5r barna er syke, er det ofte kinkig i praksis. For \u00e5 komme hjem m\u00e5 hun f\u00f8rst reise i helikopter en time fra plattformen i Nordsj\u00f8en inn til Bergen. Deretter m\u00e5 hun fly fra Bergen til Gardermoen, for s\u00e5 \u00e5 ta toget fra flyplassen hjem.", "\u2014 Geir-Ove har rett og slett sluttet \u00e5 fortelle meg om syke barn, for det er ikke s\u00e5 mye jeg kan gj\u00f8re med det likevel.", "Og s\u00e5 er det de spesielle dagene utenom hverdagene. Som julaften, for eksempel.", "\u2014 I fjor var jeg i Nordsj\u00f8en p\u00e5 julaften, men jeg fikk likevel med meg at julenissen kom og barna fikk gaver.", "Takket v\u00e6re FaceTime. Tjenesten gj\u00f8r at det ikke er noe problem \u00e5 ha kontakt med barna n\u00e5r hun er p\u00e5 jobb. Ved spesielle anledninger kommer det ekstra godt med.", "\u2014 Ja, men det er klart jeg savner dem ekstra, da. Samtidig er det greit \u00e5 v\u00e6re offshore i ferier, for da vet jeg at ikke det er s\u00e5 hektisk for Geir-Ove. Da har han fri og de kan v\u00e6re sammen med besteforeldre og annen familie.", "Dagen f\u00f8r Elin Marie drar p\u00e5 jobb, kj\u00f8rer Geir-Ove p\u00e5 butikken og storhandler. Elin Marie vasker huset og s\u00f8rger for at skittent\u00f8ydunken er tom.", "For hun vet at det er veldig hektisk hjemme n\u00e5r hun er borte. At det er dumt hvis Geir-Ove m\u00e5 starte med tomt kj\u00f8leskap og masse skittent\u00f8y.", "\u2014 Ja, jeg lever egentlig et egoistisk liv n\u00e5r jeg er offshore, da handler det bare om jobb og meg selv. S\u00e5 jeg f\u00f8ler jeg vil ta litt igjen n\u00e5r jeg er hjemme. Da lager jeg mat og steller hjemme, akkurat som andre hjemmev\u00e6rende. He, he.", "Og n\u00e5r Elin Marie har fri, har hun masse fleksibilitet.", "\u2014 Det er hektisk i to uker n\u00e5r hun jobber, men s\u00e5 har vi jo fire uker med god tid sammen etterp\u00e5, sier Geir-Ove.", "De er begge enige i at de ikke ville byttet. Hverken med hverandre, eller med andre. Papparegimet funker bra.", "Artikkelen er levert av m\u00e5nedsmagasinet Aftenposten Oppvekst.  Siden du har lest helt hit, kanskje du har tid til \u00e5 lese disse gode sakene?", "Ordin\u00e6r arbeidstid er definert som mandag til fredag fra kl. 06\u201318.", "36 prosent kvinner og 29 prosent menn har sin hovedjobb utenom ordin\u00e6r arbeidstid.", "Rundt 600.000 norske arbeidstagere jobber skift eller turnus. De fleste av disse jobber ogs\u00e5 kveld og helg.", "Det er st\u00f8rre problemer med sykdom, frav\u00e6r og motivasjon i bedrifter med atypisk arbeidstid, enn i bedrifter med vanlig dagtid.", "Vis fakta", "Det er flest kvinner som jobber skift, og det er aller vanligst \u00e5 jobbe kveldsskift.", "En tredjedel av skiftarbeidere jobber i helse- og sosialsektoren, og dette er vanligst i offentlig sektor.", "I privat sektor er det industriarbeidere, transportarbeidere og de som jobber innenfor varehandel og tjenestesektoren som jobber mest skift.", "To av ti som jobber utenfor normal arbeidstid jobber om natten.", "De med lav utdanning og h\u00f8y inntekt jobber oftest om natten.", "Kilder: SSB, Fafo, AFI", "Vis fakta"]}, {"field": "category0", "value": "familieogoppvekst"}, {"field": "contenthash", "value": "dae0392f93b4c0fea31dbfce2bc0173a3d76e9c58e6e391ed4985dc39040b7bf"}, {"field": "createtime", "value": "2017-01-26T19:42:58.000Z"}, {"field": "description", "value": "Geir-Ove Halvorsen kan aldri ha jobbm\u00f8ter tidligere enn klokken ni. Middagen m\u00e5 begynne senest 16.30 og ikke ta lenger enn et kvarter \u00e5 lage. Men familien ville aldri byttet bort turnuslivet."}, {"field": "heading", "value": ["Hvordan er det \u00e5 jobbe turnus med sm\u00e5 barn? -adressa.no", "600.000 jobber slik", "Ingen av barna kommer ned uten kl\u00e6r", "\u2014 Det er jo ikke n\u00f8dvendig \u00e5 st\u00f8vsuge og rydde mer enn n\u00f8dvendig", "\u2014 Vi har valgt det selv", "N\u00e5r begge jobber turnus", "Forsker: \u2014 Aldri en fordel", "- Mye borte fra barna", "Nattevakter gir helserisiko", "Umulig med faste avtaler", "Samlivsterapeuten: \u2014 Prioriter familietid", "\u2014 Ville ikke byttet", "- Egoistisk liv p\u00e5 jobb"]}, {"field": "id", "value": "5e26e1d9369bb92ee6eebd83df1b2f07dbb49e67"}, {"field": "keyword", "value": ["Oppvekst", "Barn og unge", "Samliv", "\u00d8konomi"]}, {"field": "keywords", "value": "Oppvekst,Barn og unge,Samliv,\u00d8konomi"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": "whatsapp"}, {"field": "kw-concept", "value": ["jobbe skift", "jobb", "jobbe turnus", "barn"]}, {"field": "kw-entity", "value": ["arbeidsforskningsinstituttet", "facetime", "statfjord b", "elin", "elin marie og geir-ove", "gardermoen", "aftenposten oppvekst", "h\u00e5kon og elin", "nordsj\u00f8en", "fafo", "hedda", "snapchat", "arbeidstid", "dag olberg og heidi nicolaisen", "mathias", "nicolaisen", "barn", "\u00f8konomi", "statistisk", "henrik", "christoffer", "halvorsen", "samliv", "statens"]}, {"field": "kw-location", "value": ["eidsvoll", "kristiansand", "s\u00f8rlandet", "bergen"]}, {"field": "kw-pageclass", "value": "article"}, {"field": "kw-person", "value": ["catrin sagen", "dag olberg", "heidi nicolaisen", "elin marie halvorsen", "elin schmidt", "h\u00e5kon selberg skarpeid", "geir-ove halvorsen", "elin marie", "asbj\u00f8rn grimsmo"]}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/8a0c4e36-7a82-415c-bf6c-3146c67a7b45?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hvordan er det \u00e5 jobbe turnus med sm\u00e5 barn?"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Hvordan-er-det-a-jobbe-turnus-med-sma-barn-6988b.html"}, {"field": "pageclass", "value": ["article"]}, {"field": "publishtime", "value": "2015-11-12T09:56:49.000Z"}, {"field": "recs-articleid", "value": "6988"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-11-12T09:56:49.000Z"}, {"field": "recs-rawtitle", "value": "Hvordan er det \u00e5 jobbe turnus med sm\u00e5 barn? -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Geir-Ove Halvorsen kan aldri ha jobbm\u00f8ter tidligere enn klokken ni. Middagen m\u00e5 begynne senest 16.30 og ikke ta lenger enn et kvarter \u00e5 lage. Men familien ville aldri byttet bort turnuslivet."}, {"field": "thumbnail", "value": "http://content-thumbnail.cxpublic.com/content/thumbnail200x150/5e26e1d9369bb92ee6eebd83df1b2f07dbb49e67.jpg?594acbc7"}, {"field": "thumbnailfullheightdimensions", "value": "200x3642"}, {"field": "timestamp", "value": "2017-06-21T19:40:55.000Z"}, {"field": "title", "value": "Hvordan er det \u00e5 jobbe turnus med sm\u00e5 barn?"}, {"field": "url", "value": "http://www.adressa.no/familieogoppvekst/Hvordan-er-det-a-jobbe-turnus-med-sma-barn-6988b.html"}, {"field": "urlhash", "value": "5e26e1d9369bb92ee6eebd83df1b2f07dbb49e67"}], "score": 0.6971198, "siteId": "9222270286501375973", "id": "5e26e1d9369bb92ee6eebd83df1b2f07dbb49e67"}

