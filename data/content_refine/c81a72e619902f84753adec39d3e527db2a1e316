{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Forbrukersp\u00f8rsm\u00e5l", "Skatter og avgifter", "Delings\u00f8konomi", "Airbnb", "Boligmarkedet", "Personlig \u00f8konomi", "Skatteetaten", "Teknologi", "Forbrukerrettigheter", "Bolig"]}, {"field": "author", "value": "kjersti blehr l\u00e5nkan"}, {"field": "body", "value": ["Saken oppdateres.", "Bj\u00f8rkeng kj\u00f8pte leiligheten sin i Oslo tidligere i \u00e5r, og pusset den grundig opp.", "Kj\u00f8kkenet ble flyttet, slik at hun fikk \u00e5pen l\u00f8sning mot stuen.", "\u2013 Det ble litt dyrere enn jeg hadde tenkt, konstaterer hun.", "For \u00e5 dekke noen av oppussingskostnadene la hun ut den innbydende leiligheten p\u00e5 Airbnb. N\u00e5 har hun hatt bes\u00f8k fra Singapore, London og Frankrike.", "\u2013 Jeg tenker jo at de fleste mennesker er \u00e5lreite, og turister er jo nesten ikke i leiligheten, de vil ut og se byen, sier hun.", "Husreglene er klare: ikke noe festing, ikke r\u00f8yking inne.", "Bj\u00f8rkeng viser frem en side p\u00e5 Airbnb der hun har full oversikt over inntektene, forel\u00f8pig p\u00e5 langt under 20.000 kroner.", "\u2013 Her ser man inntektene man m\u00e5 melde til Skatteetaten, sier hun.", "Den oversikten er det imidlertid bare privatpersoner selv som har. N\u00e5 mener mange at Airbnb b\u00f8r gi st\u00f8rre innsyn.", "Hvis du bruker minst halvparten av boligen du eier selv, beregnet etter utleieverdi, er det skattefritt \u00e5 leie ut resten.", "Hvis du leier ut mer enn halvparten av egen bolig, men for under 20.000 kroner i \u00e5ret, er det ogs\u00e5 skattefritt.", "Hvis du leier ut mer enn halvparten av egen bolig for over 20.000 kroner i \u00e5ret, er samtlige leieinntekter for hele \u00e5ret skattepliktige.", "Utleie av sekund\u00e6rbolig er skattepliktig fra f\u00f8rste krone.", "(Kilde: Skatteetaten)", "I flere byer har myndighetene den siste tiden regulert Airbnbs utleievirksomhet kraftig.", "I Berlin har det siden 1. mai ifjor v\u00e6rt forbudt \u00e5 leie ut mer enn halvparten av leiligheten p\u00e5 Airbnb uten tillatelse fra myndighetene.", "Bryter du loven, risikerer du en bot p\u00e5 100.000 euro. Myndighetene frykter at Airbnb skal drive leieprisene oppover, og har opprettet en nettside der innbyggere kan tipse anonymt om overtredelser.", "I Paris m\u00e5 personer som \u00f8nsker \u00e5 leie ut lenger enn fire m\u00e5neder, eller som vil leie ut hele leiligheten, s\u00f8ke om tillatelse.", "Brudd p\u00e5 reglene kan gi bot p\u00e5 25.000 euro. I samme by m\u00e5 dessuten brukerne betale en turistskatt p\u00e5 83 cent pr. overnatting.", "I Barcelona leies omtrent 40 prosent av byens 16.000 ferieleiligheter ut ulovlig, if\u00f8lge myndighetene, som har uttalt at de vil b\u00f8telegge Airbnb med 60.000 euro, en bot som skal tidoble seg hvis selskapet nekter \u00e5 regulere utleien.", "Skal du ut og reise? Sjekk v\u00e5r valutakalkultor f\u00f8r du drar!", "Ogs\u00e5 i New York leier mange av vertene ut leilighetene ulovlig. Det er nemlig ikke lov til \u00e5 leie ut hele leiligheter i mindre enn 30 dager (n\u00e5r du ikke bor der selv).", "Nylig innf\u00f8rte myndighetene b\u00f8ter for overtredelsene p\u00e5 opp til 7500 dollar. I San Francisco har selskapet g\u00e5tt med p\u00e5 \u00e5 kreve at utleierne registrerer seg overfor myndighetene, og \u00e5 ha et tak p\u00e5 hvor mange som kan v\u00e6re registrert.", "Det h\u00f8rer med til historien at Airbnb har g\u00e5tt til rettssak mot innstramminger i b\u00e5de San Francisco og Santa Monica (i California), i tillegg til i New York.", "Vi har over lengre tid fors\u00f8kt \u00e5 f\u00e5 en kommentar fra Airbnb p\u00e5 denne saken, uten hell.", "Kristin Krohn Devold, administrerende direkt\u00f8r i NHO Reiseliv, er blant dem som mener Airbnb m\u00e5 t\u00f8yles.", "\u2013 Airbnb er blitt verdens st\u00f8rste hotellkjede, uten at noen kjenner til skatteinntektene. Man risikerer at enkelte norske hotell, som betaler skatt og har ansatte, bukker under mot en akt\u00f8r som tjener store penger, mener direkt\u00f8ren.", "Airbnb har tredoblet verdien sin p\u00e5 to \u00e5r, og er n\u00e5 verdsatt til 30 milliarder dollar. If\u00f8lge data innsamlet av Tom Slee, forfatter av \u00abWhat's Yours Is Mine\u00bb, en kritisk bok om delings\u00f8konomien, tilh\u00f8rer 27 prosent av Airbnb-utleieleilighetene i New York folk som eier flere leiligheter.", "Ogs\u00e5 i Paris, London, Roma, Barcelona og Los Angeles er andelen utleiere med flere leiligheter betydelig, mener forfatteren.", "If\u00f8lge Devold krever kinesiske myndigheter n\u00e5 tilgang til informasjon om Airbnb-brukerne.", "Hun \u00f8nsker seg et lignende krav i Norge og Europa, og at Airbnb skal rapportere til Statistisk sentralbyr\u00e5s overnattingsstatistikk , i tillegg til \u00e5 oppgi volum p\u00e5 utleievirksomheten.", "\u2013 Norske myndigheter m\u00e5 p\u00e5legge rapportering, mener hun.", "Skattedirekt\u00f8r Hans Christian Holte vil ikke lage spesialordninger for Airbnb og andre selskaper som g\u00e5r under den s\u00e5kalte delings\u00f8konomien.", "\u2013 Jeg ser lyst p\u00e5 at denne type selskaper kan bli en del av den generelle \u00f8konomien. Med digitale plattformer er det mulig \u00e5 lage enkle l\u00f8sninger som er lett sporbare, sier han.", "Imidlertid \u00f8nsker ogs\u00e5 han at Airbnb bidrar mer med innrapportering av den \u00f8konomiske aktiviteten som skjer p\u00e5 plattformen.", "\u2013 Enten ved at selskapet gj\u00f8r det selv, eller ved at de tilrettelegger mer slik at brukerne gj\u00f8r det, sier han.", "D\u00e9t er et hovedinnspill Skatteetaten kommer til \u00e5 gi det regjeringsutnevnte Delings\u00f8konomiutvalget, som skal vurdere muligheter og utfordringer med fremveksten av delings\u00f8konomien. Airbnb er et av flere selskaper som er under lupen.", "Det er forskjell p\u00e5 sameier, der du har fri adgang til \u00e5 leie ut \u2013 s\u00e5fremt utleien ikke kan kategoriseres som n\u00e6ringsvirksomhet \u2013 og borettslag, der adgangen til utleie er begrenset i borettslagsloven.", "\u2013 Ogs\u00e5 i borettslag st\u00e5r du fritt til s\u00e5kalt hybelutleie, der du leier ut en innredet hybel, et rom eller en sofa. Da trenger du ikke s\u00f8ke styret om godkjenning, forteller advokat Terje Sj\u00f8vold, juridisk leder i OBOS.", "Det er en forutsetning at utleien ikke i urimelig grad er til sjenanse for andre beboere i borettslaget. Og hvis du skal leie ut hele boligen, skal du egentlig ha godkjenning fra styret, som har inntil \u00e9n m\u00e5ned p\u00e5 \u00e5 svare.", "\u2013 Det blir et problem for Airbnb-utleie, der leiligheter m\u00e5 gj\u00f8res tilgjengelig fort, konstaterer Sj\u00f8vold, som mener at eiers r\u00e5dighet over boligen likevel gj\u00f8r det mulig \u00e5 leie ut ogs\u00e5 hele leiligheten i kortere tidsrom og i et begrenset omfang.", "\u2013 Du m\u00e5 jo kunne l\u00e5ne ut boligen til venner og tante fra \u00d8rsta, sier Sj\u00f8vold.", "At den som leier betaler, er ikke avgj\u00f8rende, mener han, og p\u00e5peker samtidig at grensene ikke er helt klare.", "Borettslaget kan p\u00e5 sin side trolig ikke totalforby all utleie av hele boligen. Sj\u00f8vold mener det er et skj\u00f8nnsmessig sp\u00f8rsm\u00e5l hvor ofte det er tillatt \u00e5 leie ut borettslagsleiligheter.", "\u2013 En gang iblant er trolig innenfor slingringsmonnet, mener han. Kommunal- og moderniseringsdepartementet slo i desember 2015 fast at \u00e5 kj\u00f8pe en borettslagsleilighet beregnet for utleie gjennom Airbnb, fort kan anses som n\u00e6ringsvirksomhet, som krever s\u00e6rskilt samtykke. Akkurat n\u00e5r utleie blir n\u00e6ring, er heller ikke helt klart.", "\u2013 Der begynner vi \u00e5 n\u00e6rme oss de hvite flekkene p\u00e5 kartet. Vi mangler rettspraksis og m\u00e5 vente til vi f\u00e5r noen rettssaker p\u00e5 temaet, sier advokaten.", "\u2013 Vi f\u00f8lger med p\u00e5 det som skjer av reguleringer i naboland, i EU og i USA, sier professor i \u00f8konomi, Tommy Staahl Gabrielsen, leder for utvalget, som skal levere sin rapport 1. februar 2017.", "For \u00e9n overnatting f\u00e5r Ina Helene Bj\u00f8rkeng 600 kroner, pluss 200 kroner i rengj\u00f8ringsgebyr. Hun har ogs\u00e5 pleid \u00e5 kj\u00f8pe inn frokostvarer til gjestene.", "Som regel ogs\u00e5 en flaske vin \u2013 og en liten sjokolade p\u00e5 de danderte h\u00e5ndkl\u00e6rne.", "\u2013 Jeg synes det er hyggelig. Men det l\u00f8nner seg jo nesten ikke, hvis jeg skal fortsette slik, sier hun og ler."]}, {"field": "category0", "value": "bolig"}, {"field": "contenthash", "value": "5f79fb022120a5f6119009f38aa6a462fa4376121acb3791f762a09b3ef2e4e6"}, {"field": "createtime", "value": "2017-01-25T09:30:26.000Z"}, {"field": "description", "value": "Ina Helene Bj\u00f8rkeng betaler deler av oppussingen med utleieinntekter fra Airbnb."}, {"field": "heading", "value": ["Reglene strammes inn for Airbnb verden rundt -adressa.no", "Flere byer strammer inn", "\u2013 Verdens st\u00f8rste hotellkjede", "Ser lyst p\u00e5 delings\u00f8konomi"]}, {"field": "id", "value": "c81a72e619902f84753adec39d3e527db2a1e316"}, {"field": "keyword", "value": ["Forbrukersp\u00f8rsm\u00e5l", "Skatter og avgifter", "Delings\u00f8konomi", "Airbnb", "Boligmarkedet", "Personlig \u00f8konomi", "Skatteetaten", "Teknologi", "Forbrukerrettigheter", "Bolig"]}, {"field": "keywords", "value": "Forbrukersp\u00f8rsm\u00e5l,Skatter og avgifter,Delings\u00f8konomi,Airbnb,Boligmarkedet,Personlig \u00f8konomi,Skatteetaten,Teknologi,Forbrukerrettigheter,Bolig"}, {"field": "kw-category", "value": "bolig"}, {"field": "kw-concept", "value": ["utleie", "20.000 kroner", "bolig", "leiligheten", "leie"]}, {"field": "kw-entity", "value": ["san francisco og santa monica", "ina helene bj\u00f8rkeng 600", "hans christian holte", "delings\u00f8konomiutvalget", "skatteetaten", "norge og europa", "airbnb", "barcelona og los angeles", "what", "statistisk", "kilde", "london og frankrike", "yours is mine", "reiseliv"]}, {"field": "kw-location", "value": ["santa monica", "london", "roma", "new york", "singapore", "oslo", "paris", "barcelona", "california", "\u00f8rsta", "los angeles", "berlin", "san francisco"]}, {"field": "kw-pageclass", "value": "article"}, {"field": "kw-person", "value": ["kristin krohn devold", "terje sj\u00f8vold", "tom slee", "tommy staahl gabrielsen", "ina helene bj\u00f8rkeng"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/bdeaf692-1ccd-4aec-abed-261c8e3fca18?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Reglene strammes inn for Airbnb verden rundt"}, {"field": "og-type", "value": "article"}, {"field": "og-url", "value": "http://www.adressa.no/bolig/Reglene-strammes-inn-for-Airbnb-verden-rundt-9418b.html"}, {"field": "pageclass", "value": null}, {"field": "publishtime", "value": "2017-01-25T08:00:00.000Z"}, {"field": "recs-articleid", "value": "9418"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2017-01-25T08:00:00.000Z"}, {"field": "recs-rawtitle", "value": "Reglene strammes inn for Airbnb verden rundt -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "Ina Helene Bj\u00f8rkeng betaler deler av oppussingen med utleieinntekter fra Airbnb."}, {"field": "thumbnail", "value": "http://content-thumbnail.cxpublic.com/content/thumbnail200x150/c81a72e619902f84753adec39d3e527db2a1e316.jpg?5888b891"}, {"field": "thumbnailfullheightdimensions", "value": "200x2373"}, {"field": "timestamp", "value": "2017-01-25T14:39:13.000Z"}, {"field": "title", "value": "Reglene strammes inn for Airbnb verden rundt"}, {"field": "url", "value": "http://www.adressa.no/bolig/Reglene-strammes-inn-for-Airbnb-verden-rundt-9418b.html"}, {"field": "urlhash", "value": "c81a72e619902f84753adec39d3e527db2a1e316"}], "score": 0.8007265, "siteId": "9222270286501375973", "id": "c81a72e619902f84753adec39d3e527db2a1e316"}

