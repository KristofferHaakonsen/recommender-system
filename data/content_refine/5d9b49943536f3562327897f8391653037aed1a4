{"fields": [{"field": "modifiedtime", "type": "time", "value": "2012-08-23T09:19:29.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For familien og alle som kjenner ham, er forsvinningen et stort mysterium. Johan har stor omsorg for alle, s\u00e6rlig for familien. Det likner ikke ham bare \u00e5 stikke av. Grethe beskriver ham som en stille og rolig person som har ingen uvenner, etter det hun kjenner til.", "Inntil for tre - fire \u00e5r siden jobbet han hos Stentofon, men driver i dag sitt eget enmannsforetak innen elektronisk design, med hjemmekontor. Johan er utdannet sivilingeni\u00f8r fra NTH, og regnes for \u00e5 v\u00e6re sv\u00e6rt dyktig innen sitt fagfelt. Jobben er ogs\u00e5 hobbyen.", "Johan dro fra boligen i Paul Fjermstads vei p\u00e5 Tyholt i Trondheim n\u00e6rmere klokken 20 mandag 22. oktober. Til Grethe sa han at han skulle en snartur ned p\u00e5 Pirsenteret, til sin gamle arbeidsplass. Hunden hadde han nettopp luftet. Han hadde p\u00e5 seg en knallgul allv\u00e6rsjakke, men var ellers tynnkledd med bukse og spasersko. Ble engstelig Da klokken tikket mot halv elleve begynte Grethe \u00e5 bli litt engstelig. Hun ringte ham p\u00e5 mobilen, men fikk ikke svar. Da slo hun p\u00e5 tr\u00e5den til s\u00f8nnen Per Johan, som ogs\u00e5 har utdannet seg innen samme fagfelt som faren. De er mye sammen, og Grethe lurte p\u00e5 om han kunne ha dratt dit, men nei. Hun ber alle som m\u00e5tte ha opplysninger om Johan \u00e5 kontakte politiet. Per Johan kj\u00f8rte seg en tur rundt i byen, men s\u00e5 ikke noe til farens bil, en m\u00f8rkebl\u00e5 Volvo stasjonsvogn. Ut p\u00e5 natten kontaktet Grethe politiet. Johan kj\u00f8rte med sommerdekk, og det gikk mot vinter. Grethe fryktet han kunne ha v\u00e6rt utsatt for en trafikkulykke. Men politiet hadde ikke registrert noen ulykke. F\u00f8rst l\u00f8rdag, etter fem dager, ble bilen funnet p\u00e5 en parkeringsplass mellom Strinda kirke og Scandic Hotel i Br\u00f8setveien, to - tre minutters kj\u00f8ring fra hjemmet. Et vitne som jobber i et nabobygg, mener bestemt at bilen hadde st\u00e5tt der siden tirsdag, kanskje allerede fra mandag kveld. Grethe merket ikke noe unormalt p\u00e5 Johan da han dro. Kanskje virket det som om han hadde det litt travelt. I de fem ukene som n\u00e5 er g\u00e5tt, har hun hatt rikelig tid til \u00e5 tenke over hva som kan ha skjedd. Gjemt seg bort Johan kan ha v\u00e6rt overarbeidet, stresset, ville ta time out. Han har rett og slett gjemt seg bort et sted. Men n\u00e5 er det g\u00e5tt s\u00e5 lang tid at han skulle ha gitt livstegn fra seg. Johan kan ha blitt plutselig forvirret. Men han m\u00e5 oppholde seg et sted, og noen ville ha oppdaget ham. Johan kan ha beg\u00e5tt selvmord. Men han bar ikke preg av \u00e5 v\u00e6re deprimert, og han har ikke etterlatt seg noe avskjedsbrev. Som den pliktoppfyllende mannen han er, likner det ikke ham ikke \u00e5 rydde opp etter seg, hvis han hadde slike hensikter. Det er ikke registrert bevegelser p\u00e5 kontiene hans, og mobiltelefonen er ikke brukt. N\u00f8kler og mobiltelefon har han tatt med seg. Grethe avviser at han skulle ha hatt et st\u00f8rre kontantbel\u00f8p liggende. Passet ligger hjemme. - Jeg har snakket med flere synske personer. De fleste sier de ser vann, men i Trondheim er vi omgitt av vann, b\u00e5de sj\u00f8 og ferskvann. Neppe noe kriminelt - Hva tror du har skjedd? - Vi stiller oss \u00e5pne for alle muligheter. Men jeg tror ikke han har v\u00e6rt utsatt for noe kriminelt. Jeg tror neppe han er blitt ranet, og jeg tror heller ikke han er kidnappet og loppet for industrihemmeligheter. Grethe sier hun har bestemt seg for ikke \u00e5 gi opp. Man h\u00f8rer jo om folk som forsvinner og som dukker opp etter flere m\u00e5neder og kanskje \u00e5r et helt annet sted. Som den familiekj\u00e6re mannen Johan er, f\u00e5r ikke Grethe det til \u00e5 stemme at han bare stikker av uten \u00e5 si noe. Samme dag hadde han kj\u00f8pt en leke til det ene av de tre barnebarna, som han alle setter s\u00e5 h\u00f8yt. - Vi ble litt lettet da bilen ble funnet der den ble, og ikke ved kaikanten eller oppe i marka. Men ved bilen slutter alle spor. En tidligere arbeidskollega av Johan mener hun s\u00e5 ham p\u00e5 Trondheim Torg onsdag 7. november. Hun visste ikke da at han var etterlyst, og lurte p\u00e5 om hun skulle g\u00e5 bort og sl\u00e5 av en prat. Johan var da ikke if\u00f8rt den knallgule allv\u00e6rsjakken. Da hun fikk vite om forsvinningen, kontaktet hun politiet. Johan og Grethe er glade i reise. Meningen var \u00e5 ta en ny tur til Kanari\u00f8yene i februar neste \u00e5r. Grethe har unders\u00f8kt med reisebyr\u00e5 og flyselskap, og har ringt til Kanari\u00f8yene, men ikke funnet navnet hans. Virket forn\u00f8yd Like f\u00f8r Johan forsvant, ringte Grethes s\u00f8ster. Grethe var ikke hjemme, og s\u00f8steren snakket med Johan. Hun forteller at Johan virket s\u00e5 forn\u00f8yd, og han ga uttrykk for at ting gikk hans vei. - Noen vil lure p\u00e5 om han stakk av fra et ekteskap som mulig skrantet? - Alle sier Johan har omsorg for meg. Vi har et vanlig ekteskap. Forskjellige som typer, men vi utfyller hverandre. Johan er en \u00e6rlig fyr, vi har et \u00e5pent og godt forhold. Grethe legger til at mange n\u00e5 har det vondt, det gjelder b\u00e5de venner og kolleger. Det likner ikke Johan \u00e5 sette familien i en slik klemme, med mindre han er blitt syk. Familien opplever situasjonen som forferdelig. Uvissheten er f\u00e6l. Hva er det som virkelig har skjedd? - Savnet av Johan er veldig stort. Han er en stor personlighet og et veldig godt menneske. Helt utenkelig at noe slikt kunne skje. Men jeg har bestemt meg for \u00e5 leve slik Johan vil at jeg skal, jeg har barn og barnebarn \u00e5 ta hensyn til. Grethe har vanskelig for \u00e5 tro at Johan har forlatt bilen til fots. St\u00f8vlene l\u00e5 igjen i bagasjerommet. L\u00f8rdag f\u00f8r han forsvant var Johan og Grethe p\u00e5 bes\u00f8k hos s\u00f8nnen og familien. Ingen merket noe unormalt p\u00e5 Johan. S\u00f8ndagen jobbet han p\u00e5 hjemmekontoret. Johan har ikke v\u00e6rt hos legen p\u00e5 to \u00e5r og p\u00e5 den m\u00e5ten f\u00e5tt beskjed om han eventuelt led av en alvorlig sykdom, som skulle ha f\u00f8rt til selvmordstanker. Familien har g\u00e5tt gjennom alle papirene hans, men ikke funnet noe unormalt."]}, {"field": "category0", "value": "nyheter"}, {"field": "contenthash", "value": "c3d57e050184168a3297062126f61601dbe4ec442f69574abeb1e0322f000edc"}, {"field": "createtime", "value": "2017-05-02T05:01:11.000Z"}, {"field": "description", "value": "- Jeg har ett \u00f8nske: Jeg ville gitt bort alt jeg eier for \u00e5 f\u00e5 Johan tilbake, forteller Grethe Vannebo (58). Det var i g\u00e5r fem uker siden ektemannen Johan Vannebo (58) forsvant sporl\u00f8st."}, {"field": "dominantimage", "value": "http://www.adressa.no/incoming/article1035793.ece5/ALTERNATES/w980-default/ver2%20Johan-Vannebo_250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5d9b49943536f3562327897f8391653037aed1a4.jpg?59970fe3"}, {"field": "dominantthumbnaildimensions", "value": "300x169"}, {"field": "heading", "value": "Grethe vil gi bort alt for \u00e5 f\u00e5 Johan tilbake -adressa.no"}, {"field": "id", "value": "5d9b49943536f3562327897f8391653037aed1a4"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-company", "value": "volvo"}, {"field": "kw-concept", "value": ["politiet", "virket", "familien", "bil", "skje", "dag", "trondheim", "funnet", "vann", "jobbet", "hjemme"]}, {"field": "kw-entity", "value": ["br\u00f8setveien", "strinda", "stentofon", "trondheim torg", "pirsenteret", "tyholt", "scandic hotel", "johan og grethe", "johan", "per johan"]}, {"field": "kw-location", "value": "kanari\u00f8yene"}, {"field": "kw-pageclass", "value": "article"}, {"field": "kw-person", "value": ["paul fjermstads", "grethe vannebo", "johan vannebo"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1035793.ece5/ALTERNATES/w980-default/ver2%20Johan-Vannebo_250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Grethe vil gi bort alt for \u00e5 f\u00e5 Johan tilbake"}, {"field": "og-type", "value": "article"}, {"field": "og-url", "value": "http://www.adressa.no/nyheter/article191373.ece"}, {"field": "pageclass", "value": ["article"]}, {"field": "publishtime", "value": "2001-11-27T06:20:08.000Z"}, {"field": "recs-articleid", "value": "909389"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-11-27T06:20:08.000Z"}, {"field": "recs-rawtitle", "value": "Grethe vil gi bort alt for \u00e5 f\u00e5 Johan tilbake -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- Jeg har ett \u00f8nske: Jeg ville gitt bort alt jeg eier for \u00e5 f\u00e5 Johan tilbake, forteller Grethe Vannebo (58). Det var i g\u00e5r fem uker siden ektemannen Johan Vannebo (58) forsvant sporl\u00f8st."}, {"field": "thumbnail", "value": "http://content-thumbnail.cxpublic.com/content/thumbnail200x150/5d9b49943536f3562327897f8391653037aed1a4.jpg?59970fe3"}, {"field": "thumbnailfullheightdimensions", "value": "200x1203"}, {"field": "timestamp", "value": "2017-08-18T16:03:47.000Z"}, {"field": "title", "value": "Grethe vil gi bort alt for \u00e5 f\u00e5 Johan tilbake"}, {"field": "url", "value": "http://www.adressa.no/nyheter/article191373.ece"}, {"field": "urlhash", "value": "5d9b49943536f3562327897f8391653037aed1a4"}], "score": 1.040476, "siteId": "9222270286501375973", "id": "5d9b49943536f3562327897f8391653037aed1a4"}

