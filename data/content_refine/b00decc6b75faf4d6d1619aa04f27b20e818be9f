{"fields": [{"field": "modifiedtime", "type": "time", "value": "2017-04-03T14:14:37.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["ingeborg refsnes", "hilde skjesol"]}, {"field": "body", "value": ["Saken oppdateres.", "Adresseavisen har samlet fire fagpersoner for \u00e5 snakke om hvordan foreldre best kan oppdra barn. Det ble en samtale om gode foreldre, provoserende foreldre, ambisi\u00f8se foreldre og grensel\u00f8se foreldre.", "\u2013 Jeg mener \u00e5 se en trend blant en del spedbarnsforeldre: De er litt usikre, og det kan gi seg utslag i manglende regulering og grensesetting. Foreldrene fremst\u00e5r utrygge i situasjoner hvor barna krever noe. Resultatet kan bli at barnet blir mer og mer krevende. Du kan f\u00e5 en utvikling hvor barnet blir litt uspiselig, sier overlege og barnepsykiater Geir Liang.", "I Ilaparken nyter glade barn en smak av sommer. Inne p\u00e5 Kaf\u00e9 Filter er engasjementet stort n\u00e5r temaet er foreldre og barn. Sammen med Liang har vi ogs\u00e5 invitert barne- og ungdomspsykolog Elisabeth Gerhardsen, f\u00f8rstelektor ved Dronning Mauds, Sonja Kibsgaard og foreldrerepresentant og trebarnsfar \u00d8yvind N\u00e6ss.", "\u2013Gode foreldre er de som bruker tiden sin med barnet, som ser, lytter til og bekrefter barnet. Samtidig er de tydelige voksenpersoner, som gir sikkerhet og trygghet, mener Kibsgaard.", "\u2013Hva slags verdier og egenskaper \u00f8nsker vi \u00e5 videref\u00f8re til v\u00e5re barn?", "\u2013Respekt og empati, mener Geir Liang, som forfekter at foreldre m\u00e5 engasjere seg i det barna er opptatt av:", "\u2013Voksne m\u00e5 m\u00f8te barna med egne moralske normer, snakke med dem om f\u00f8lelser og sikre at de utvikler evne til empati. De m\u00e5 l\u00e6re at andre ikke alltid tenker som dem.", "Faren: Verdier som trygghet og inkludering er viktig. Du m\u00e5 ha trygghet p\u00e5 skolen og trygghet hjemme. Barn m\u00e5 ogs\u00e5 f\u00f8le seg inkludert, det er farlig om de f\u00f8ler seg utestengt.", "Psykologen: Jeg er opptatt av hva som gir det gode liv, hva som skal til for at du skal f\u00f8le deg lykkelig. Den viktigste egenskapen vi kan gi v\u00e5re barn, er evnen til \u00e5 bli likt, like seg selv og skaffe seg venner.", "Lektoren: Det er viktig at vi som voksne forst\u00e5r barnas perspektiv, og ser at barn forholder seg annerledes til verden enn oss voksne. Jeg har et eksempel fra da s\u00f8nnen min p\u00e5 fem og hans kusine p\u00e5 fire laget et stort kaos med en haug kosedyr. S\u00f8steren min kom, s\u00e5 det utenfra og syntes det var s\u00e5 mye rot. \u00abN\u00e5 har dere s\u00e5 mange kosedyr. Akkurat denne kaster jeg, for den er jo s\u00e5 stygg\u00bb sa hun og l\u00f8ftet en gammel Rosa panter. Da sier fire\u00e5ringen oppgitt: \u00abJammen, det er jo gyml\u00e6reren!\u00bb", "Psykologen: N\u00e5r vi oppdrar barna v\u00e5re, er det viktig hvordan vi argumenterer. Hvis du sier: \u00abIkke lugg stores\u00f8ster, da kommer jeg og tar deg\u00bb, l\u00e6rer barnet at det er fritt frem n\u00e5r du g\u00e5r ut av rommet. Hvis du derimot sier: \u00abIkke lugg stores\u00f8ster, da f\u00e5r hun vondt\u00bb, forteller du hvorfor du har laget denne regelen, samtidig som du sier at regelen ogs\u00e5 gjelder n\u00e5r du ikke er til stede.", "Faren: En m\u00e5 sette grenser n\u00e5r barna er sm\u00e5, og ikke vente til de blir seks-syv \u00e5r. Foreldre m\u00e5 ha god dialog med b\u00e5de skole og barnehage. I dag er det mange misforst\u00e5elser, fordi ansatte ofte snakker et pedagogisk spr\u00e5k som foreldre ikke forst\u00e5r. Det er ogs\u00e5 viktig at foreldre har et nettverk, og snakker sammen.", "Psykologen: Unng\u00e5 \u00e5 vente for lenge med \u00e5 sette grenser i en bestemt situasjon. Gi tilsnakk et par ganger, og s\u00e5 griper du inn. Hvis du kjaser og maser en halvtime, l\u00e6rer du barnet at det er f\u00f8rst den tiende gangen det er noen vits i \u00e5 h\u00f8re etter.", "\u2013Enkelte hevder at foreldre lar barna f\u00e5 styre for mye. Hva tenker dere?", "Psykologen: Min s\u00f8ster sier at barna er blitt den nye Gud i en ateistisk verden. Vi kan av og til gj\u00f8re barnet til en ener\u00e5dende hersker i familien.", "Lektoren: Barna m\u00e5 l\u00e6re seg \u00e5 gi andre rom, og vente p\u00e5 sin tur. De som er konge p\u00e5 haugen, og alltid vil bestemme, er d\u00e5rlige turtakere. Det er ikke artig \u00e5 v\u00e6re sammen med dem.", "Psykologen: Foreldre som lar barna f\u00e5 bestemme i altfor stor grad, f\u00e5r barn som ikke klarer \u00e5 ta hensyn til andre. Hvis du er leder av familien n\u00e5r du er to \u00e5r, hva er det da \u00e5 se frem til? Samtidig trenger barn \u00e5 oppleve at de f\u00e5r lov til \u00e5 bestemme noe. Jeg er tilhenger av \u00e5 gi barna valg, den buksa eller den buksa, men ikke om vi skal kle p\u00e5 oss. Som forelder er det ogs\u00e5 viktig \u00e5 st\u00e5 for egne avgj\u00f8relser. Det vil alltid v\u00e6re barn som f\u00e5r mer i lommepenger, nyere leker og som f\u00e5r v\u00e6re oppe lenger.", "\u2013 Hvilken foreldreadferd provoserer dere mest?", "Psykologen: Foreldre som driver psykisk vold, og snakker nedsettende om barnet. \u00abDu er helt h\u00e5pl\u00f8s, du er udugelig, jeg vil ikke ha deg mer\u00bb. Foreldre som gir barna skylden for hvordan de selv har det. Barnet ditt skal aldri m\u00e5tte ta ansvar for hvordan du f\u00f8ler deg.", "Lektoren: Det som kan provosere meg i hverdagen, er at foreldre s\u00e5 ofte svarer p\u00e5 vegne av barna. N\u00e5r jeg sp\u00f8r et barn: \u00abHvordan har du det?\u00bb, svarer gjerne pappa \u00abJo, han har det fint, han var p\u00e5 sv\u00f8mming i g\u00e5r\u00bb.", "Faren: Jeg blir provosert av foreldre som har det s\u00e5 travelt. Er du forelder, m\u00e5 du ha tid til barna dine. Det verste uttrykket jeg h\u00f8rer, er at vi m\u00e5 ha en \u00abtidskonto\u00bb. Vi m\u00e5 ha tid til \u00e5 sette oss ned ved middagsbordet og snakke sammen om hvordan vi har det.", "\u2013 N\u00e5r skal vi blande oss inn i andres oppdragelse av sine barn?", "Psykologen: Det avhenger av hvor n\u00e6r du st\u00e5r den det gjelder. Overfor vilt fremmede m\u00e5 du bryte inn n\u00e5r adferden er \u00e5penbart til skade for barnet, om du ser foreldre gj\u00f8re noe krenkende. De klareste eksemplene er selvsagt n\u00e5r du ser foreldre som har et rusproblem eller utf\u00f8rer vold.", "\u2013 Men hva med oppdragelse blant n\u00e6re bekjente?", "Psykologen: En m\u00e5 gj\u00f8re det p\u00e5 en m\u00e5te slik at den andre ikke f\u00f8ler seg kritisert. Det er lett \u00e5 fremst\u00e5 som veldig bedrevitende. Bruk deg sj\u00f8l. Si for eksempel \u00abakkurat det der slet jeg ogs\u00e5 med. Jeg oppdaget at det hjalp \u00e5.\u00bf.\u00bf.\u00bb osv.", "Legen: Det er lett \u00e5 utl\u00f8se skyld og skam i slike situasjoner.", "Lektoren: Mange foreldre er usikre p\u00e5 hvordan de skal oppdra sine barn. N\u00e5r de da blir kritisert, blir de veldig s\u00e5rbare. De vil lytte til sine barn, men vet ikke hvor mye barnet skal bestemme.", "Faren: I slike situasjoner er det viktig \u00e5 ha gode foreldrenettverk. Da er det mye enklere \u00e5 ta en telefon og snakke med andre foreldre.", "\u2013Hvordan p\u00e5virker foreldrenes eget f\u00f8lelsesliv barnet?", "Faren : Er du sliten, kan du fort bli litt avvisende. Som pappa pr\u00f8ver jeg \u00e5 v\u00e6re tydelig og \u00e6rlig overfor barna. Alle har lov til \u00e5 ha en d\u00e5rlig dag.", "Psykologen: Ingen er fullkommen og som mamma har du ogs\u00e5 d\u00e5rlige stunder. Gi et lite v\u00e6rvarsel for hvor lenge dette skal vare. \u00abMamma er lei seg, mamma gr\u00e5ter litt, men n\u00e5r barne-tv er over, er jeg ferdig\u00bb. Barn leser oss uansett. De kan se p\u00e5 ryggen til mamma hvilket hum\u00f8r hun er i, akkurat slik vi voksne kan se p\u00e5 v\u00e5re foreldre.", "Lektoren: I noen vanskelige faser ser vi at det blir en del sorg i familier. I skilsmisser kan dette bli s\u00e6rlig tydelig. Da blir ungene ogs\u00e5 lei seg, og de tar et uheldig foreldreansvar. Vi skal v\u00e6re \u00e6rlige, men noen sorger m\u00e5 vi skjerme barna for. Det er viktig \u00e5 gj\u00f8re noe morsomt sammen med barnet i slike perioder.", "Psykologen: Er en inne i en d\u00e5rlig periode, er det viktig at en finner noen \u00e5 snakke med, som ikke er barna. V\u00e6r \u00e6rlig overfor barnet, men ikke bryt sammen overfor dem.", "\u2013 Hvordan p\u00e5virker v\u00e5r egen barndom foreldrerollen?", "Psykologen: Ryggmargsrefleksen som du oppdrar etter, er formet av hvordan du selv ble oppdratt. Vi reproduserer i f\u00f8rste omgang det vi sj\u00f8l har l\u00e6rt. Ser vi at foreldrene v\u00e5re har gjort feil, pr\u00f8ver vi \u00e5 gj\u00f8re det annerledes. Har vi f\u00e5tt innsikt i og erkjennelse av hva vi vil endre, er det st\u00f8rre sjanser for \u00e5 lykkes.", "Legen: N\u00e5 har vi ikke de tette b\u00e5ndene til mor og bestemor som vi hadde f\u00f8r. Foreldre leser heller en bok enn \u00e5 r\u00e5df\u00f8re seg med bestemor. Det kan bli en mye mer distansert m\u00e5te \u00e5 l\u00e6re oppdragelse p\u00e5.", "Psykologen: Samtidig er det ogs\u00e5 derfor dagens foreldregenerasjon ikke synes det er greit \u00e5 sl\u00e5 barn. Det er derfor de bruker tid sammen med barna, fordi de vet det deres besteforeldre ikke alltid visste, at det er skadelig \u00e5 sl\u00e5 barna, at det er skadelig hvis du er for autorit\u00e6r.", "Faren: Mange lar seg p\u00e5virke av realityprogrammer. Jeg tror det er bedre \u00e5 snakke med andre foreldre.", "\u2013  Hvordan skal du h\u00e5ndtere et barns sinne og raseri?", "Legen: Jeg har et konkret eksempel p\u00e5 en gang jeg hentet en sur og grinete s\u00f8nn i barnehagen. Jeg liker ikke unger som er grinete, og jeg merket at jeg ble i d\u00e5rlig hum\u00f8r. Det enkleste i en slik situasjon er \u00e5 si: \u00abTa deg sammen, skjerp deg, ikke den grininga!\u00bb Det b\u00e6rer som oftest galt av sted. Men i et kort glimt av faglig innsikt klarte jeg \u00e5 hente frem noe nytt: Jeg gikk bort til gutten, s\u00e5 ham i \u00f8ynene og sa: \u00abJammen, du blir jo s\u00e5 lei deg n\u00e5r du er tr\u00f8tt og sulten du, gutten min\u00bb. Grininga stoppet, og fire\u00e5ringen ga meg et blikk som utstr\u00e5lte total lettelse. Han f\u00f8lte seg sett.", "Psykologen: Vi har s\u00e5 lett for \u00e5 kritisere barna for hva de f\u00f8ler. \u00abDet er ingen ting \u00e5 bli sint for\u00bb eller \u00abdet er ingen ting \u00e5 grine for\u00bb. Vi kritiserer f\u00f8lelsen, istedenfor \u00e5 fokusere p\u00e5 handlingen. N\u00e5r datteren din hyler i baksetet fordi hun ikke har f\u00e5tt sin fjerde softis, er utfordringen \u00e5 si \u00abJeg forst\u00e5r at du har lyst p\u00e5 en is til, og at du er sint fordi du ikke f\u00e5r det. Du kan likevel ikke sparke i bilsetet\u00bb.", "Legen: Barn som blir veldig sinte eller veldig lei seg, har ofte d\u00e5rlig selvf\u00f8lelse og selvtillit. Da m\u00e5 de f\u00e5 hjelp til \u00e5 h\u00e5ndtere f\u00f8lelsene. Det handler om \u00e5 sette ord p\u00e5 barnets f\u00f8lelser, samtidig som du setter en tydelig grense: \u00abJeg skj\u00f8nner at du har lyst til \u00e5 leke, men dette er det pappa som bestemmer\u00bb.", "Lektoren: Det er viktig at du ikke blir sint sj\u00f8l, at du klarer \u00e5 beholde roen og overf\u00f8re denne til barnet ditt.", "Psykologen: En enkel tommelfingerregel er \u00e5 ikke bruke ordene \u00abdu er\u00bb til barnet ditt n\u00e5r sinne oppst\u00e5r. \u00abDu er\u00bb forbeholdes n\u00e5r du skal si noe pent til ungene, fordi det g\u00e5r rett p\u00e5 selvbildet. Hvis du sier \u00abdu er s\u00e5 masete\u00bb, \u00abdu er s\u00e5 sutrete\u00bb, \u00abdu er ikke helt god du\u00bb, definerer du hvordan barnet er, og ikke hva barnet gj\u00f8r eller f\u00f8ler. Si heller \u00abdet der er blank l\u00f8gn\u00bb enn \u00abdu er en l\u00f8gnhals\u00bb.", "Legen: Du m\u00e5 v\u00e6re opptatt av barns intensjoner. Emil i L\u00f8nneberget har alltid gode hensikter, men faren anerkjenner dem aldri. Det er det Alfred som gj\u00f8r. Derfor har Alfred og Emil de gode f\u00f8lelsesmessige b\u00e5ndene, \u00abdu og jag Emil\u00bb.", "\u2013 Politiet i Trondheim mener mange ten\u00e5ringsforeldre er naive, og ber foreldre sjekke om barna snakker sant. Hvor mye skal du stole p\u00e5 barna dine?", "Legen: Jeg er enig i at foreldre kan v\u00e6re for naive i forhold til sine barn. Samtidig m\u00e5 vi passe p\u00e5 slik at vi ikke f\u00e5r en gjeng med kontrollerende foreldre som produserer barn som blir opposisjonelle. Har et barn tendens til \u00e5 lyve, kan du merke det veldig tidlig. Dersom et barn er mer nysgjerrig og utforskende enn andre, kan det trenge andre grenser og sanksjoner. Som forelder m\u00e5 vi tolke barna og se hvordan s\u00f8sken er forskjellige. Som utgangspunkt m\u00e5 en alltid gi frihet under ansvar.", "Psykologen: Men problemet er at mange ungdommer blir utsatt for press fra andre til \u00e5 gj\u00f8re ting de egentlig ikke vil. Nesten alle ten\u00e5ringer kan innimellom si at de er ett sted, mens de egentlig befinner seg et annet. Det er helt feil \u00e5 bli overkontrollerende, men du kan jo gj\u00f8re noen lure ting. Hvis datteren sier at hun skal overnatte hos en venninne, kan du bare ringe foreldrene til venninnen og si \u00abs\u00e5 hyggelig, er det noe hun skal ta med seg?\u00bb.", "Lektoren: Barna skal l\u00e6re at vi stoler p\u00e5 dem. Det er en veldig god opplevelse selv \u00e5 f\u00f8le at en blir stolt p\u00e5.", "Legen: Og s\u00e5 kan vi heller v\u00e6re \u00e6rlige og \u00e5pne med dem, og si \u00abdu skj\u00f8nner, jeg er litt redd for deg\u00bb.", "Lektoren: Barna m\u00e5 stole p\u00e5 at du er der for dem, selv om de feiler. Blir en for streng som forelder, kan det v\u00e6re at barna f\u00f8ler seg presset til \u00e5 lyve. Det er kjempeviktig at foreldrene sier fra til sine barn, at uansett hvilken tilstand de er i, og uansett hva som skjer, s\u00e5 m\u00e5 de ikke v\u00e6re redde for \u00e5 be om hjelp.", "\u2013 Er det greit \u00e5 lese barnas sms?", "Faren: Jeg f\u00f8lger med p\u00e5 hva barna gj\u00f8r n\u00e5r de er p\u00e5 nett, og jeg kan se p\u00e5 meldingene til s\u00f8nnen min p\u00e5 13. Men da ser jeg sammen med han. Han vet ogs\u00e5 at jeg f\u00f8lger med p\u00e5 dette.", "Legen: Jeg ville aldri ha lest andres sms. Det blir \u00e5 bryte seg inn i andres privatliv.", "Lektoren: Det handler om \u00e5 vise respekt for barna, og ikke mistro dem. Dette blir som \u00e5 lese dagb\u00f8ker.", "Faren: Men jeg vil ikke kalle dette sjekking. Jeg sp\u00f8r hva han holder p\u00e5 med. Jeg er v\u00e5ken for n\u00e5r gutten min blir s\u00e5 stor at han ber meg ligge unna. Men forel\u00f8pig \u00f8nsker jeg \u00e5 ha til dels stort innsyn i livet hans.", "\u2013 Er vi blitt for ambisi\u00f8se p\u00e5 barnets og egnes vegne?", "Psykologen: Vi f\u00e5r lett skyldf\u00f8lelse hvis barnet v\u00e5rt gj\u00f8r noe galt eller sliter med noe. Det m\u00e5 v\u00e6re veldig slitsomt for barn \u00e5 leve opp til idealer som er for h\u00f8ye og foreldres angst for at barnet ikke skal utvikle seg godt. Et barn skal ikke oppleve at pappa blir skuffet hvis han ikke er god i fotball.", "Lektoren: Vi sammenligner s\u00e5 mye med andre barn. Barnet mitt m\u00e5 v\u00e6re med p\u00e5 det ene og det andre, fordi naboens barn er det.", "Psykologen: At foreldre er mer ambisi\u00f8se gj\u00f8r oss bevisste p\u00e5 hvor viktig oppdragelsen og barndommen er. Samtidig vil vi nok for mye. Vi gj\u00f8r ting fordi det er bra for barnet, bra for meg eller bra for parforholdet. S\u00e5 strekker ikke tiden til.", "Lektoren: Jeg tror mange foreldre oftere skal si til seg selv: Jeg er en god forelder.", "Psykologen: Det viktigste du kan gj\u00f8re som forelder, er \u00e5 vise at du er glad i barnet, glad for barnet, og glad med barnet. Da tror jeg du kan f\u00f8le seg ganske stolt som forelder, selv om du ikke alltid rekker felles middag."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "5f03dadf53f5d33a461168829dd2cfe34d0d07198b1cb5e2c6af2760998b38ac"}, {"field": "createtime", "value": "2017-04-30T19:01:18.000Z"}, {"field": "description", "value": "Mange av dagens foreldre er usikre og vet ikke hvor de skal sette grensen. Det kan det bli uspiselige barn av."}, {"field": "dominantimage", "value": "http://www.adressa.no/incoming/article1310056.ece5/ALTERNATES/w980-default/barneoppdragelse003"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b00decc6b75faf4d6d1619aa04f27b20e818be9f.jpg?597e291a"}, {"field": "dominantthumbnaildimensions", "value": "300x169"}, {"field": "heading", "value": "Usikre foreldre kan gi ufordragelige barn -adressa.no"}, {"field": "id", "value": "b00decc6b75faf4d6d1619aa04f27b20e818be9f"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "dokument"]}, {"field": "kw-classification", "value": "family-and-parenting"}, {"field": "kw-concept", "value": ["barn", "sette grenser", "foreldre"]}, {"field": "kw-entity", "value": ["dronning mauds", "emil", "gud", "ilaparken", "alfred og emil", "l\u00f8nneberget", "rosa", "kaf\u00e9 filter"]}, {"field": "kw-location", "value": ["alfred", "trondheim"]}, {"field": "kw-pageclass", "value": "article"}, {"field": "kw-person", "value": ["geir liang", "sonja kibsgaard", "\u00f8yvind n\u00e6ss", "elisabeth gerhardsen"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1310056.ece5/ALTERNATES/w980-default/barneoppdragelse003"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Usikre foreldre kan gi ufordragelige barn"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/2009/05/08/Usikre-foreldre-kan-gi-ufordragelige-barn-1390328.ece"}, {"field": "pageclass", "value": ["article"]}, {"field": "publishtime", "value": "2009-05-08T10:15:36.000Z"}, {"field": "recs-articleid", "value": "1390328"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2009-05-08T10:15:36.000Z"}, {"field": "recs-rawtitle", "value": "Usikre foreldre kan gi ufordragelige barn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Mange av dagens foreldre er usikre og vet ikke hvor de skal sette grensen. Det kan det bli uspiselige barn av."}, {"field": "thumbnail", "value": "http://content-thumbnail.cxpublic.com/content/thumbnail200x150/b00decc6b75faf4d6d1619aa04f27b20e818be9f.jpg?597e291a"}, {"field": "thumbnailfullheightdimensions", "value": "200x2697"}, {"field": "timestamp", "value": "2017-07-30T18:44:42.000Z"}, {"field": "title", "value": "Usikre foreldre kan gi ufordragelige barn"}, {"field": "url", "value": "http://www.adressa.no/nyheter/dokument/2009/05/08/Usikre-foreldre-kan-gi-ufordragelige-barn-1390328.ece"}, {"field": "urlhash", "value": "b00decc6b75faf4d6d1619aa04f27b20e818be9f"}], "score": 0.58548534, "siteId": "9222270286501375973", "id": "b00decc6b75faf4d6d1619aa04f27b20e818be9f"}

