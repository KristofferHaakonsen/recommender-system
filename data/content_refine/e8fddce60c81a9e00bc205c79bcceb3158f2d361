{"fields": [{"field": "modifiedtime", "type": "time", "value": "2016-06-16T12:41:43.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Smakspolitiet", "Mathallen", "Restauranter", "Restaurantguide"]}, {"field": "author", "value": ["audun h. m. hagen", "h\u00e5vard egge"]}, {"field": "body", "value": ["Saken oppdateres.", "Mange mente mye om Mathallen da den \u00e5pnet i fjor. Forventningene var enorme, her skulle det bugne av ferskvarer, \u00absom i Barcelona\u00bb, mens eierne \u00f8nsket \u00e5 utvide gradvis for \u00e5 unng\u00e5 en smell.", "N\u00e5 er stedet etablert, omsetningen f\u00f8rste \u00e5ret oversteg prognosene og rett f\u00f8r jul \u00e5pnet de kveldservering.", "\u2013 Litt av noen omgivelser. Her sitter vi midt blant de beste r\u00e5varene Midt-Norge har \u00e5 by p\u00e5. Sjekk de skinkene som henger under taket der, sier anmelderkollega og matskribent H\u00e5vard Egge, som vikarierer for en influensasyk Mats Paulsen.", "Menyen skilter med tre for-skjellige forretter, to hovedretter, tre desserter \u2013 som kan settes sammen til treretters, femretters og sjuretters. Vi g\u00e5r for sistnevnte og lar servit\u00f8ren velge vin.", "Alle restaurantanmeldelsene samlet her", "Kjapt kommer hjemmelagd br\u00f8d med selvpisket sm\u00f8r, tilsatt korianderfr\u00f8, stjerneanis og nynordisk mat-slageren brent purre. Miksen av krydder og purre gir det hvite, kremete sm\u00f8ret en spennende smak.", "Like etter st\u00e5r en appetittvekker p\u00e5 bordet, sm\u00f8rstekt brioche med eplepure og h\u00f8vlet, frossen g\u00e5selever. En sv\u00e6rt velsmakende munnfull.", "\u2013 Syren og s\u00f8dmen fra eplet balanserer ypperlig mot fedmen i g\u00e5seleveren og briochen, analyserer H\u00e5vard.", "Servit\u00f8ren skjenker toskansk hvitvin til f\u00f8rste rett, en Toricella fra Barone Ricasoli (199,90 p\u00e5 polet). Den t\u00f8rre og fruktige vinen, harmonerer godt med f\u00f8rste rett, kongekrabbe fra Varanger tilberedt p\u00e5 tre m\u00e5ter. Tartar, dampet og som krokett. Presentasjonen er omhyggelig, med striper av dillolje og chilimajones lagt i tynne sirkler, omringet av krabberettene. Tartaren er frisk, med futt i. Det saltede og dampede kj\u00f8ttet er kj\u00f8lig og elegant. Mens kroketten, friterte kuler med krabbekj\u00f8tt, er overraskende lett og fluffy. Alle tre har tydelig smak av kongekrabbe.", "\u2013 De er delikate og smakfulle p\u00e5 hver sin m\u00e5te. For meg er limeskallet i de krokettene et genialt trekk. Her har de lyktes \u00e5 tilf\u00f8re noe eksotisk og friskt, sier H\u00e5vard.", "Deretter f\u00f8lger reinsdyrtartar fra R\u00f8ros, med avruga-kaviar, eggekrem, syltet r\u00f8dl\u00f8k, potetchips og karse. Det er like godt som det h\u00f8res ut. Viltsmaken er tydelig. H\u00f8ydepunktet er n\u00e5r den salte kaviaren sl\u00e5r inn og gj\u00f8r retten komplett.", "\u2013 Ren og delikat viltsmak fra kj\u00f8ttet, selv om det er andre smaker her ogs\u00e5, sier H\u00e5vard.", "Retten er en videreutvikling av reinsdyrtartaren kj\u00f8kkensjef Mikael Leiknes serverte p\u00e5 Restaurant S\u00f8ttitre, f\u00f8r han ble hentet til Mathallen. Leiknes er selv til stede, synlig i det \u00e5pne kj\u00f8kkenet mens han konsen-trert danderer kveldens retter. N\u00e5r han har tid serverer han ogs\u00e5 rettene selv.", "Sjekk ut den nye Det skjer-guiden", "Skalldyrsuppa som f\u00f8lger, er ogs\u00e5 en videreutvikling fra Restaurant S\u00f8ttitre-tiden. Et stekt kamskjell delt i to, noen klatter tindvedgele, l\u00f8yrom og tynne skiver med syltet k\u00e5lrot i bunnen av tallerkenen, f\u00f8r Leiknes heller en kraft av sj\u00f8kreps og hummerhoder over. Suppa er en \u00e5penbaring.", "\u2013 Her var det mange gode smaker som kler hverandre ekstremt godt, og kraften er perfekt konsentrert, jubler H\u00e5vard.", "Den s\u00f8te tindveden spiller en viktig rolle, og ikke minst den syltede k\u00e5lroten som gj\u00f8r at smaken forandrer seg i munnen for hver skje. F\u00f8rst dyp havsmak med s\u00f8dme, s\u00e5 over til surs\u00f8t og deretter bittert. En forundringspakke.", "\u2013 Denne suppa er verdt turen i seg selv. Kveldens h\u00f8ydepunkt s\u00e5 langt. Fantastisk, gliser H\u00e5vard. Matchen med den eikede Bogle Chardonnay fra California, er himmelsk.", "Et slikt niv\u00e5 er vanskelig \u00e5 opp-rettholde. Og ganske riktig blir det en liten nedtur n\u00e5r den bakte skreien med gulrot, soyab\u00f8nner, svart hvitl\u00f8k og bl\u00e5skjellskum kommer p\u00e5 bordet. Vel og merke liten nedtur, for bevares, det er godt. Skreien er perfekt varmebehandlet og flaker godt, men etter en smaksbombe som skalldyrsuppa var, blir det litt tandert. Mer syre i sausen savnes ogs\u00e5.", "\u2013 Retten er litt for lik den forrige, bare en blassere og kjedeligere variant. Jeg savner mer smak, men det er artig at de bruker fermentert hvitl\u00f8k, eller \u00absvart hvitl\u00f8k\u00bb. Det viser at de f\u00f8lger godt med p\u00e5 mattrendene, sier H\u00e5vard.", "Folk og busser passerer utenfor vinduet mens vi venter p\u00e5 hovedretten. Mathallen er plassert midt i knutepunktet for kollektivtrafikk i Trondheim. Det er lett \u00e5 stikke innom. Likevel er vi ganske alene i salen.", "\u2013 Kanskje fordi det er mandag, spekulerer H\u00e5vard. For s\u00e5 langt tyder alt p\u00e5 at Mathallen b\u00f8r bes\u00f8kes, ogs\u00e5 etter at butikken har stengt.", "Hovedretten best\u00e5r av ande-bryst med bakt pastinakk, jordskokk, kreklingsaus, kremost og hasseln\u00f8tter. Anda har en dyp smak, er helt optimalt varmebehandlet, med spr\u00f8 fettrand. Den s\u00f8te pastinakken harmonerer ypperlig, sammen med hasseln\u00f8ttene og potetkroketter med kj\u00f8tt fra andel\u00e5r.", "\u2013 Her er det mange gode jordsmaker. Og teksturene i retten er som i alle Leiknes sine kreasjoner veldig varierte. Spr\u00f8tt, knasende, saftig og mykt om hverandre. Ikke minst harmonerer retten perfekt med vinen, sier H\u00e5vard og tar en slurk vulkansk Etna-vin fra I Custodi delle vigne dell'Etna (Kr. 222,- p\u00e5 polet).", "Etter en frisk ganerenser av en gulrot- og tindvedsorbet, kommer f\u00f8rste dessert, \u00abkokos p\u00e5 flere m\u00e5ter\u00bb. Leiknes presenterer retten som et utslag av sin vietnamesiske slektshistorie. Her er kokos-pannacotta, kokossorbet, kokosark, \u00abkokos-sn\u00f8\u00bb av yasminris, innslag av litchi og sesamfr\u00f8. S\u00e5 friskt, lett og smakfullt, med kun en smak i fokus.", "Igjen er det imponerende variasjoner i konsistens og temperaturer. Spr\u00f8tt, saftig, luftig, mykt, kaldt og lunkent. Det gj\u00f8r det spennende \u00e5 spise. Kjempegodt, sier H\u00e5vard seg enig.", "Avslutningen f\u00f8lges ogs\u00e5 av en historie fra Leiknes. Som liten elsket han \u00e5 knaske hasseln\u00f8ttsjokoladen Kinder Bueno, og her har han gjenskapt opplevelsen \u2013 bare litt annerledes, s\u00e5 klart, med hasseln\u00f8tt-sorbet, karamell, kjeks og sjokolade lekkert dandert. Forskjellige teksturer og en ren hasseln\u00f8ttsmak gj\u00f8r dette til en verdig avslutning.", "M\u00e5ltidet har ikke bare v\u00e6rt en reise i lokale og norske r\u00e5varer. Mikael Leiknes har satt et tydelig preg p\u00e5 menyen med sin egen historie presentert i maten i form av eksotiske innslag.", "\u2013 Norske ingredienser presentert med en spennende t\u00f8tsj. Hele veien er det gode kontraster i teksturene. Og interessante viner, som gj\u00f8r vinpakken til et godt kj\u00f8p. H\u00e5per bare at flere oppdager stedet. Det fortjener de, sier H\u00e5vard.", "\u00c5 konkludere med totalkarakter er vrient. Servicen har v\u00e6rt up\u00e5klagelig, med akkurat passe informasjon til hver rett og vin, og servit\u00f8rene har full kontroll. Ingen sprang p\u00e5 kj\u00f8kkenet da vi spurte om ingredienser og fremgangsm\u00e5ter. N\u00e6rmere toppkarakter er det vanskelig \u00e5 komme.", "Samlekarakter: 5/6", "Mat og drikke: \u2013 R\u00e5varer p\u00e5 toppniv\u00e5, gjennomtenkte retter, fantastisk suppe, litt skuffende torsk. Smarte og gode vinvalg. 5/6", "Milj\u00f8: \u2013 Kveldserveringa er p\u00e5 gateplan. Her sitter man midt i det tr\u00f8nderske matfatet, med travle folk og busser p\u00e5 utsiden, og utsikt til et \u00e5pent kj\u00f8kken andre veien. 5/6", "Pris: 600 \u2013 785 kroner for sju retter av dette kaliberet er en god handel, 655 kroner for en slik vinpakke er enda bedre. 6/6", "Service: \u2013 Kortfattet, men jovialt, av sv\u00e6rt kunnskapsrike, tilstedev\u00e6rende servit\u00f8rer som gjerne utdyper ved sp\u00f8rsm\u00e5l. Merk at vi var ganske alene i lokalet. 6/6"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "72ae9ea7bc6ffdcb31aa3d356cb840ec3aabf7d6e7722eeb1d383b09cff932d8"}, {"field": "createtime", "value": "2016-03-03T09:35:49.000Z"}, {"field": "description", "value": "Noen av rettene p\u00e5 Mathallen er rett og slett til \u00e5 juble av. Kj\u00f8kkensjef Mikael Leiknes formidler b\u00e5de egen og norske r\u00e5varers historie, med en lykkelig slutt."}, {"field": "dominantimage", "value": "http://www.adressa.no/pluss/kultur/article12227519.ece/3pjw09/ALTERNATES/w980-default/mathall3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e8fddce60c81a9e00bc205c79bcceb3158f2d361.jpg?59675732"}, {"field": "dominantthumbnaildimensions", "value": "300x169"}, {"field": "heading", "value": ["Mathallen innfrir -adressa.no", "Toskansk vin og krabbe", "\u00c5rets suppe", "Liten nedtur", "Helt kokos", "Fakta"]}, {"field": "id", "value": "e8fddce60c81a9e00bc205c79bcceb3158f2d361"}, {"field": "keyword", "value": ["Smakspolitiet", "Mathallen", "Restauranter", "Restaurantguide"]}, {"field": "keywords", "value": "Smakspolitiet,Mathallen,Restauranter,Restaurantguide"}, {"field": "kw-category", "value": ["pluss", "kultur"]}, {"field": "kw-classification", "value": "food-and-drink"}, {"field": "kw-concept", "value": ["smak", "retten", "liten nedtur", "kj\u00f8kken", "vin", "lett", "\u00e5pne", "retter"]}, {"field": "kw-entity", "value": ["toricella", "restaurant s\u00f8ttitre", "varanger", "custodi", "mathallen", "bogle chardonnay", "barone ricasoli", "kinder bueno"]}, {"field": "kw-location", "value": ["r\u00f8ros", "california", "trondheim", "etna", "midt-norge", "barcelona"]}, {"field": "kw-pageclass", "value": "article"}, {"field": "kw-person", "value": ["mikael leiknes", "mats paulsen", "h\u00e5vard egge"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article12227519.ece/3pjw09/ALTERNATES/w980-default/mathall3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Mathallen innfrir"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/03/03/Mathallen-innfrir-12227521.ece"}, {"field": "pageclass", "value": ["article"]}, {"field": "publishtime", "value": "2016-03-03T09:32:55.000Z"}, {"field": "recs-articleid", "value": "12227521"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-03-03T09:32:55.000Z"}, {"field": "recs-rawtitle", "value": "Mathallen innfrir -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Noen av rettene p\u00e5 Mathallen er rett og slett til \u00e5 juble av. Kj\u00f8kkensjef Mikael Leiknes formidler b\u00e5de egen og norske r\u00e5varers historie, med en lykkelig slutt."}, {"field": "thumbnail", "value": "http://content-thumbnail.cxpublic.com/content/thumbnail200x150/e8fddce60c81a9e00bc205c79bcceb3158f2d361.jpg?59675732"}, {"field": "thumbnailfullheightdimensions", "value": "200x1982"}, {"field": "timestamp", "value": "2017-07-13T11:19:14.000Z"}, {"field": "title", "value": "Noen av rettene p\u00e5 Mathallen er rett og slett til \u00e5 juble av"}, {"field": "url", "value": "http://www.adressa.no/pluss/kultur/2016/03/03/Mathallen-innfrir-12227521.ece"}, {"field": "urlhash", "value": "e8fddce60c81a9e00bc205c79bcceb3158f2d361"}], "score": 0.77881664, "siteId": "9222270286501375973", "id": "e8fddce60c81a9e00bc205c79bcceb3158f2d361"}

