{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["CES-messen", "Teknologi", "Samsung", "TV"]}, {"field": "author", "value": ["ole henrik johansen", "tek.no"]}, {"field": "body", "value": ["Saken oppdateres.", "Las Vegas/Tek.no: CES-messen har ikke offisielt \u00e5pnet sine d\u00f8rer, men Samsung tyvstartet det hele med en liten seanse for utvalgte teknologi-journalister grytidlig onsdag morgen, norsk tid.", "P\u00e5 menyen sto selskapets nye TV-modeller, n\u00e6rmere bestemt de nye toppmodellene med s\u00e5kalt QLED .", "Med kraftig forbedrede s\u00e5kalte kvanteprikker, kan selskapet n\u00e5 friste med blant annet bedre farger \u2013 og opp mot 2000 nits lysstyrke. Det dobbelte av hva 2016-modellene klarer.", "Modellene vi fikk se var henholdsvis selskapets nye Q8-serie og toppmodellen Q9-serien. Begge har f\u00e5tt selskapets nye kvanteprikker, som blant annet er laget av et nytt metall.", "Det disse \u00f8rsm\u00e5 prikkene som st\u00e5r for den st\u00f8rste endringen i de nye toppmodellene til Samsung, som n\u00e5 bruker kantbelysning p\u00e5 alle sine modeller.", "If\u00f8lge ingeni\u00f8rer vi snakket med tilf\u00f8rer baklyset energi til kvanteprikkene, som i seg selv gir fra seg lys i ulike farger, avhengig av hvilken st\u00f8rrelse de har. Og at kantbelysningen kombinert med de nye kvanteprikkene gir det beste resultatet.", "I tillegg til \u00e5 v\u00e6re i et nytt metall, skal ogs\u00e5 disse \u00f8rsm\u00e5 kvanteprikkene p\u00e5 kun f\u00e5 nanometer ha f\u00e5tt et tynt beskyttelsesskall.", "Resultatet av disse endringene skal gi hele 100 prosent fargegjengivelse av DCI-fargerommet , langt bedre innsynsvinkel og sortniv\u00e5, og ikke minst langt mer lysstyrke enn tidligere.", "Les ogs\u00e5: LGs nye TV-er bruker \u00abnanoceller\u00bb til \u00e5 gi deg mye bedre bilde", "Ikke overraskende ble de nye QLED-TV-ene til Samsung sammenlignet med OLED-skjermer.", "Med forbehold om at vi ikke har kontroll over hvilke innstillinger de ulike skjermene har, m\u00e5 vi si at den nye generasjonen QLED-teknologi virker meget lovende.", "Sortniv\u00e5et er vanskelig \u00e5 skille fra OLED-skjermen selv i dempet belysning, og selv om det i teorien skal la seg gj\u00f8re i et helt sort milj\u00f8. Og s\u00e5 er det fargene da.", "Disse virker helt enest\u00e5ende ut fra det vi blir servert. Spesielt n\u00e5r lysstyrken heves ser vi at QLED-skjermen klarer \u00e5 henge med, mens OLED-panelet klipper ut.", "Fargene kombinert med kraftigere lysstyrke gir oss en liten aha-opplevelse der vi st\u00e5r. If\u00f8lge Samsungs representanter kan du forvente lysstyrke opp mot 2000 nits p\u00e5 9-serien, mens 8-serien kan skilte med minst 1500 nits. Dagens TV-generasjon stopper til sammenligning p\u00e5 1000 nits.", "Ogs\u00e5 innsynsvinkelen er kraftig forbedret. Det er nesten forunderlig hvor langt ut p\u00e5 sidene vi n\u00e5 kan g\u00e5 uten at fargene mister piffen.", "F\u00f8rsteinntrykket vi sitter igjen med er at Samsung har tatt et kjempeskritt i riktig retning, og at OLED-teknologien p\u00e5 ingen m\u00e5te skal f\u00f8le seg trygg \u2013 s\u00e5 det blir spennende \u00e5 se hvor godt de nye QLED-modellene gj\u00f8r det i Teks testlab n\u00e5r den tid kommer.", "Les ogs\u00e5: 2017 er her. Dette er lanseringene vi venter p\u00e5", "Den nye toppmodellen f\u00e5r navnet Q9, og er langt fra like spradende som den n\u00e5v\u00e6rende 9-serien . Rammene rundt selve skjermen minner nesten om en syltynn billedramme, hvor ytterkanten er i b\u00f8rstet, m\u00f8rk aluminium.", "Og ikke minst har skjermen blitt flat igjen, etter at de to foreg\u00e5ende modellene har v\u00e6rt kurvet.", "Designen syns vi er helt kurant, og skal du henge skjermen p\u00e5 veggen s\u00e5 kan du kj\u00f8pe et spesialtilpasset veggfeste som lar deg henge TV-en helt inntil.", "Grunnen til at dette lar seg gj\u00f8re er at Samsung har laget plass i selve TV-en, slik at de millimeterne som selve veggfestet bygger plasseres inne i TV-en.", "Vil du heller ha TV-en p\u00e5 fot s\u00e5 har selskapet utviklet en stilig l\u00f8sning for deg som ikke liker synlige kabler.", "Riktignok m\u00e5 TV-en ha str\u00f8m, men utenom dette s\u00e5 er det kun en fiberoptisk kabel som kobler TV-en sammen med den eksterne tilkoblingsboksen. Samtidig s\u00e5 kan denne kabelen f\u00f8res inn til TV-en via foten, slik at den blir minst mulig synlig.", "Brukergrensesnittet virker \u00e5 v\u00e6re ganske likt som \u00e5rets utgave. Dog er grafikken noe pusset p\u00e5, og i tillegg er det utviklet en egen app hvor du kan navigere deg rundt i menyene p\u00e5 TV-en \u2013 uten at du forstyrrer andre som ser p\u00e5 TV.", "Samtidig skal TV-en etter hvert l\u00e6re deg \u00e5 kjenne, slik at du for eksempel f\u00e5r varsel n\u00e5r favorittlaget ditt spiller kamp. Litt p\u00e5 samme m\u00e5te som smarttelefonen din fungerer.", "Vi fikk ikke muligheten til \u00e5 pr\u00f8ve menyene selv, men av det vi kunne se s\u00e5 virket i alle fall responsen \u00e5 v\u00e6re minst like god og rask som dagens modell.", "Den nye Q9-modellen skal alts\u00e5 ha hele 2000 nits med lysstyrke \u00e5 tilby. Hva prisene blir, og hvilke st\u00f8rrelser den kommer i, er forel\u00f8pig ukjent.", "Er du p\u00e5 jakt etter design, s\u00e5 er Q8-modellen et smykke \u00e5 se p\u00e5. Her har Samsung dratt det helt ut med mye bruk av b\u00f8rstet aluminium.", "Denne serien har en del til felles med dagens 9-serie ved f\u00f8rste \u00f8yekast, men er blitt langt mer str\u00f8mlinjeformet, hvor bruken av fiberoptisk kabel gj\u00f8r at du ikke ser noen kabler bak TV-en.", "Foten som f\u00f8lger med skjermen er etter v\u00e5r mening r\u00e5lekker, og skulle denne mot formodning ikke v\u00e6re t\u00f8ff nok s\u00e5 kan du f\u00e5 kj\u00f8pt to andre varianter som ekstrautstyr.", "Den ene foten gj\u00f8r at skjermen din ser ut til \u00e5 sveve ut fra en massiv senterfot, mens det andre alternativet f\u00e5r TV-en til \u00e5 se ut som et st\u00e5ende maleri i en kunstutstilling. Prisene p\u00e5 disse to variantene fikk vi dog ikke vite.", "Tilbake til Q8-modellen s\u00e5 er denne minst like flott \u00e5 se p\u00e5 foran. Her er tykkelsen p\u00e5 rammene kuttet ned ytterligere kontra dagens modeller, og den b\u00f8rstede aluminiumen er fortsatt til stede.", "Og for \u00e5 fullf\u00f8re designet fullt ut, er ogs\u00e5 \u00e5rets fjernkontroll laget i det samme materialet. Skjermst\u00f8rrelser og priser er forel\u00f8pig uklart.", "Oppsummert er f\u00f8rsteinntrykket av Samsungs nye QLED-modeller meget positivt, og det skal bli spennende \u00e5 se hvor godt de \u00f8rsm\u00e5 kvanteprikkene st\u00e5r fra seg mot \u00e5rets OLED-modeller."]}, {"field": "category0", "value": "digital"}, {"field": "contenthash", "value": "3deb322a10088c08d1904c583dee01d22928853b968fd3e142274dfa511fb8bb"}, {"field": "createtime", "value": "2017-01-04T12:19:54.000Z"}, {"field": "description", "value": "Samsungs QLED-TV-er er blitt dobbelt s\u00e5 lyssterke."}, {"field": "heading", "value": ["Her er Samsungs nye super-TV-er -adressa.no", "Hemmeligheten ligger i kvanteprikkene", "Sl\u00e5ende billedkvalitet", "Samsung Q9", "Samsung Q8"]}, {"field": "id", "value": "8bd1ca0f1ca4ad4ddf93759e93658ecfa26d7a2b"}, {"field": "keyword", "value": ["CES-messen", "Teknologi", "Samsung", "TV"]}, {"field": "keywords", "value": "CES-messen,Teknologi,Samsung,TV"}, {"field": "kw-category", "value": "digital"}, {"field": "kw-company", "value": "samsung"}, {"field": "kw-concept", "value": ["virker", "\u00f8rsm\u00e5 kvanteprikkene", "minst", "kabel", "kraftig forbedret", "farger", "lysstyrke", "bruk", "modell", "nits", "nytt metall", "fot", "dagens", "toppmodellen", "selskapet", "b\u00f8rstet aluminium", "fiberoptisk kabel", "kvanteprikkene", "dagens modell", "skjermen"]}, {"field": "kw-entity", "value": ["vegas", "teks"]}, {"field": "kw-pageclass", "value": "article"}, {"field": "kw-taxonomy", "value": "digital"}, {"field": "og-image", "value": "http://vertical.snd.no/images/1906d879-9450-486d-a4eb-fa3f45876ee5?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er Samsungs nye super-TV-er"}, {"field": "og-type", "value": "article"}, {"field": "og-url", "value": "http://www.adressa.no/digital/Her-er-Samsungs-nye-super-TV-er-9615b.html"}, {"field": "pageclass", "value": null}, {"field": "publishtime", "value": "2017-01-04T11:22:33.000Z"}, {"field": "recs-articleid", "value": "9615"}, {"field": "recs-category-type", "value": "taxonomy"}, {"field": "recs-category0", "value": "taxonomy|digital"}, {"field": "recs-publishtime", "value": "2017-01-04T11:22:33.000Z"}, {"field": "recs-rawtitle", "value": "Her er Samsungs nye super-TV-er -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "digital"}, {"field": "teaser", "value": "Samsungs QLED-TV-er er blitt dobbelt s\u00e5 lyssterke."}, {"field": "thumbnail", "value": "http://content-thumbnail.cxpublic.com/content/thumbnail200x150/8bd1ca0f1ca4ad4ddf93759e93658ecfa26d7a2b.jpg?58a30f82"}, {"field": "thumbnailfullheightdimensions", "value": "200x1949"}, {"field": "timestamp", "value": "2017-02-14T14:09:06.000Z"}, {"field": "title", "value": "Her er Samsungs nye super-TV-er"}, {"field": "url", "value": "http://www.adressa.no/digital/Her-er-Samsungs-nye-super-TV-er-9615b.html"}, {"field": "urlhash", "value": "8bd1ca0f1ca4ad4ddf93759e93658ecfa26d7a2b"}], "score": 0.9137287, "siteId": "9222270286501375973", "id": "8bd1ca0f1ca4ad4ddf93759e93658ecfa26d7a2b"}

