{"fields": [{"field": "modifiedtime", "type": "time", "value": "2013-09-07T07:10:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["sven egil omdal", "gjesteskribent"]}, {"field": "body", "value": ["Saken oppdateres.", "Dimitri Isakov, 24 \u00e5r, er ikke kvalifisert for noen olympisk \u00f8velse. Han syntes det viktigste var \u00e5 delta p\u00e5 en annen arena; i protestene mot Russlands tolerante holdning til overgrep mot homofile. 30. juli stilte han seg opp i hjembyen Kazan med en plakat hvor det sto: \u00abDet er normalt \u00e5 v\u00e6re homofil og \u00e5 elske homofile. \u00c5 banke homofile og drepe homofile er en forbrytelse\u00bb.", "Den lille, stillferdige demonstrasjonen kan f\u00f8re til at Dimitri Isakov blir den f\u00f8rste som blir d\u00f8mt etter Russlands nye lov, som forbyr \u00abpropaganda for ikke-tradisjonelle seksuelle relasjoner\u00bb. Han har lagt fra seg krykkene som han m\u00e5tte bruke i ti dager etter at politiet banket ham s\u00e5 grundig, men n\u00e5r den store norske troppen marsjerer inn p\u00e5 OL-stadion i Sotsji, sitter han kanskje i en celle og grunner p\u00e5 de olympiske idealer, spesielt charterets forbud mot enhver form for diskriminering.", "I l\u00f8pet av to uker skal Den internasjonale olympiske komit\u00e9 avgj\u00f8re om Russland har gitt tilstrekkelig sterke garantier for at homofile ut\u00f8vere, ledere, pressefolk og tilskuere, samt de som \u00e5pent st\u00f8tter deres rett til \u00e5 v\u00e6re nettopp homofile, unng\u00e5r Isakovs skjebne. Sjansen for at Gerhard Heiberg og hans mer eller mindre korrupte kolleger avlyser stevnet, er betydelig mindre enn muligheten for at SV f\u00e5r rent flertall p\u00e5 Stortinget.", "Det finnes verre land enn Russland for homofile. I Nigeria er strafferammen 14 \u00e5r for \u00e5 leve sammen med en person av samme kj\u00f8nn, nasjonalforsamlingen i Uganda behandler nok engang et forslag om \u00e5 innf\u00f8re d\u00f8dsstraff. Ingen av landene er aktuelle OL-arrang\u00f8rer, og deres tropper til Sotsji blir nok sm\u00e5, men de er medlemmer av den olympiske familie.", "P\u00e5 den annen side er det umulig \u00e5 v\u00e6re enig med hockeystjernen Patrick Thoresen, som spiller for SKA St. Petersburg, n\u00e5r han sier til Dagbladet at \u00abs\u00e5nn er det i Russland, og man m\u00e5 bare akseptere det\u00bb.", "I ettertid er det lett \u00e5 se at dette udefinerbare \u00abman\u00bb har akseptert altfor mye urett. I ettertid ber vi om unnskyldning for at vi godtok at norske tatere ble tvangsmessig kastrert, at samene ble tvangsfornorsket, at homofili var forbudt ogs\u00e5 hos oss. Storbritannia vedtok s\u00e5 sent som i 1987 en lov som er nesten identisk med den Russland n\u00e5 har innf\u00f8rt. Etterp\u00e5 ser vi hvor galt det var. N\u00e5 har vi en sjanse til \u00e5 reagere i samtid, for \u00e5 hindre at vi i ettertid m\u00e5 beklage v\u00e5r unnfallenhet. Sp\u00f8rsm\u00e5let er hvordan vi best kan gj\u00f8re det.", "I 1976 boikottet 28 land, de fleste afrikanske, sommerlekene i Montreal i protest mot at New Zealand fikk delta, etter at rugbylaget deres hadde turnert i S\u00f8r-Afrika og brutt idrettsfronten mot apartheid. I 1980 aksepterte ikke Norge at det bare var slik i Russland at de kunne invadere Afghanistan. Sammen med en rekke vestlige land fulgte vi USA og boikottet sommerlekene i Moskva.", "Den homofile britiske komikeren Stephen Fry har skrevet et brev til statsminister David Cameron der han innstendig ber om en tilsvarende boikott av lekene i Sotsji. I brevet sammenlikner han situasjonen for Russlands homofile i dag med j\u00f8denes stilling i Tyskland f\u00f8r det olympiske propagandashowet for nazismen i Berlin i 1936. Det gj\u00f8r han med en viss legitimitet, Stephen Fry er j\u00f8de. Han tilh\u00f8rer to av de tre gruppene som Hitler blinket ut som ofre, og ville m\u00e5ttet b\u00e6re b\u00e5de den gule stjernen og den rosa trekanten om han hadde havnet i en konsentrasjonsleir.", "Men selv med de autorit\u00e6re tendensene under en Putin som bryr seg stadig mindre om Vestens reaksjoner, er dagens Russland s\u00e5 langt fra 30-tallets Tyskland at hitlingen lett kan stenge for en mer konstruktiv debatt om hva vi alle kan gj\u00f8re for \u00e5 sikre russiske homofile deres selvf\u00f8lgelige rett til \u00e5 leve ut sin seksualitet.", "Det blir ingen boikott. Erfaringene fra 1980 frister ikke. Verken indignasjonen eller muligheten for diplomatisk gevinst er sterk nok til at regjeringene i land med normaliserte forhold for homofile vil legge press p\u00e5 de nasjonale olympiske komiteene. Vi m\u00e5 gj\u00f8re noe annet, og inspirasjonen kan vi faktisk hente fra j\u00f8deforf\u00f8lgelsene.", "I Paris, i en liten sidegate inn fra Seinens h\u00f8yre bredd, st\u00e5r le mur des justes \u2013 de rettferdiges mur. Plakettene som er festet p\u00e5 de tunge steinene inneholder navn p\u00e5 franske borgere som hjalp j\u00f8dene; noen ved \u00e5 skjule dem, andre ved \u00e5 utstyre dem med falske papirer, gi dem mat eller hjelpe dem \u00e5 flykte. Navnene er ordnet kronologisk etter \u00e5rstallet den enkelte ble tildelt \u00e6resbetegnelsen juste.", "Vi trenger noen rettferdige, noen med innflytelse og integritet til \u00e5 gj\u00f8re en innsats som merkes for Russlands homofile. Mitt forslag er at den norske kongefamilien g\u00e5r foran. Vinter-OL er en av de f\u00e5 internasjonale arenaer hvor Norge er en stormakt. Haakon Magnus og Mette-Marit trenger bare \u00e5 nevne homofiles rettigheter p\u00e5 en pressekonferanse i Sotsji, eller la seg avbilde sammen med en gullvinner som har festet regnbueflagget p\u00e5 den masten som ogs\u00e5 holder det r\u00f8de, hvite og bl\u00e5.", "Journalister kan gj\u00f8re en forskjell ved jevnlig \u00e5 minne om at det som er en selvf\u00f8lge i Norge er forbudt i Russland. Enhver kan bidra ved \u00e5 spre artikler om forf\u00f8lgelsen p\u00e5 Facebook, Twitter og alle steder hvor mennesker lenker. Det siste ordet i det olympiske motto; \u00abCitius. Altius. Fortius.\u00bb kan ogs\u00e5 bety \u00abmodigere\u00bb. Vi kan ikke overlate til de homofile russerne og de homofile idrettsfolkene \u00e5 v\u00e6re modige helt alene.", "F\u00f8lg p\u00e5 twitter.com/svelle"]}, {"field": "category0", "value": "meninger"}, {"field": "category1", "value": "meninger|kommentarer"}, {"field": "contenthash", "value": "c67d3fc1372a463ec66cbabc264fd9812491225eb9ceeaf05ae1cfed332fccf7"}, {"field": "createtime", "value": "2017-01-30T08:09:26.000Z"}, {"field": "description", "value": "Forberedelsene til OL i Sotsji er godt i gang. Unge homofile tortureres og skjendes p\u00e5 Youtube. De som protesterer, blir banket av politiet."}, {"field": "dominantimage", "value": "http://www.adressa.no/meninger/kommentarer/article8236733.ece/ALTERNATES/w980-default/fripenn%20070913.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/46910dd580ff54af719574e582a000e663dae4bc.jpg?58d8b899"}, {"field": "dominantthumbnaildimensions", "value": "300x169"}, {"field": "heading", "value": "Regnbueflagget p\u00e5 seiersmasten -adressa.no"}, {"field": "id", "value": "46910dd580ff54af719574e582a000e663dae4bc"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["kommentarer", "meninger"]}, {"field": "kw-company", "value": "facebook"}, {"field": "kw-concept", "value": ["olympiske komit\u00e9", "homofil"]}, {"field": "kw-entity", "value": ["youtube", "hitler", "dimitri isakov", "twitter", "seinens", "putin", "haakon magnus og mette-marit", "stortinget", "vestens", "dagbladet"]}, {"field": "kw-location", "value": ["kazan", "nigeria", "montreal", "tyskland", "russland", "norge", "st. petersburg", "new zealand", "s\u00f8r-afrika", "paris", "sotsji", "moskva", "afghanistan", "uganda", "berlin"]}, {"field": "kw-pageclass", "value": "article"}, {"field": "kw-person", "value": ["david cameron", "gerhard heiberg", "stephen fry", "haakon magnus", "patrick thoresen"]}, {"field": "kw-taxonomy", "value": ["meninger", "meninger/kommentarer"]}, {"field": "og-image", "value": "http://www.adressa.no/meninger/kommentarer/article8236733.ece/ALTERNATES/w980-default/fripenn%20070913.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Regnbueflagget p\u00e5 seiersmasten"}, {"field": "og-type", "value": "article"}, {"field": "og-url", "value": "http://www.adressa.no/meninger/kommentarer/article8236735.ece"}, {"field": "pageclass", "value": ["article"]}, {"field": "publishtime", "value": "2013-09-07T07:10:59.000Z"}, {"field": "recs-articleid", "value": "8236735"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kommentarer"}, {"field": "recs-publishtime", "value": "2013-09-07T07:10:59.000Z"}, {"field": "recs-rawtitle", "value": "Regnbueflagget p\u00e5 seiersmasten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/kommentarer"]}, {"field": "teaser", "value": "Forberedelsene til OL i Sotsji er godt i gang. Unge homofile tortureres og skjendes p\u00e5 Youtube. De som protesterer, blir banket av politiet."}, {"field": "thumbnail", "value": "http://content-thumbnail.cxpublic.com/content/thumbnail200x150/46910dd580ff54af719574e582a000e663dae4bc.jpg?58d8b899"}, {"field": "thumbnailfullheightdimensions", "value": "200x1375"}, {"field": "timestamp", "value": "2017-03-27T07:00:41.000Z"}, {"field": "title", "value": "Regnbueflagget p\u00e5 seiersmasten"}, {"field": "url", "value": "http://www.adressa.no/meninger/kommentarer/article8236735.ece"}, {"field": "urlhash", "value": "46910dd580ff54af719574e582a000e663dae4bc"}], "score": 0.92308164, "siteId": "9222270286501375973", "id": "46910dd580ff54af719574e582a000e663dae4bc"}

