{"fields": [{"field": "modifiedtime", "type": "time", "value": "2012-04-24T13:53:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Jeg vurderte aldri videre skolegang. Jeg har alltid visst at det var dette jeg ville, sier Lisa T\u00f8nne som flyttet hjemmefra og hoppet av skolekarusellen som seksten\u00e5ring for \u00e5 l\u00e6re \u00e5 spille teater.", "Det skulle vise seg \u00e5 v\u00e6re et klokt valg: Lisa T\u00f8nne har det siste \u00e5ret sl\u00e5tt seg opp som stand-up-artist. I tillegg har hun denne h\u00f8sten fartet verden rundt i forbindelse med innspillingen av et nytt reiseprogram for TVNorge.", "I forrige uke opptr\u00e5dte hun i Trondheim med showet sitt for f\u00f8rste gang. Halve slekta satt i salen, og Lisa var dritnerv\u00f8s:", "- Jeg kan bli s\u00e5 nerv\u00f8s at jeg kaster opp. Ekstra ille blir det n\u00e5r det sitter folk i salen som kjenner deg, sier Lisa, som trass i kvalmen gjennomf\u00f8rte et str\u00e5lende stand-up-nummer. Adresseavisens anmelder skrev etter showet at verden n\u00e5 l\u00e5 for Lisas f\u00f8tter - ingen d\u00e5rlig attest for en fersk stand up komiker det.", "Iranskf\u00f8dte Lisa kom til Norge da hun var fem m\u00e5neder gammel.", "- Jeg het opprinnelig Forozan som betyr solstr\u00e5le, men adoptivforeldrene mine ville gi meg et navn med litt mer snert i, og d\u00f8pte meg om til Lisa. Jeg gikk fra solstr\u00e5le til sur nedb\u00f8r p\u00e5 j\u00e6vlig kort tid, flirer Lisa og legger til at dette fleiper hun mye med n\u00e5r hun st\u00e5r p\u00e5 scenen.", "Hun vokste opp p\u00e5 Nardo som enebarn og guttejente.", "- Jeg hadde to bestevenner som het Sverre og Hallgeir. Jeg hadde mest guttevenner, jeg kom alltid best overens med gutter. Jeg l\u00e6rte tidlig \u00e5 bite fra meg, og ikke sjeldent havnet jeg i klammerier. Unger er unger. Krangler de s\u00e5 er de flinke til \u00e5 stikke der det svir mest - er du skallet s\u00e5 mobber de deg for det, er du m\u00f8rk s\u00e5 mobber de deg for det. Men det var aldri noe problem, det var ikke verre for meg enn det var for de andre ungene, sier Lisa og tar en slurk kaffe. Plutselig f\u00e5r hun \u00f8ye p\u00e5 noen utenfor kaf\u00e9vinduet som hun vinker til. Lisa smiler bredt:", "- Det der er kj\u00e6resten min, og han er verdens skj\u00f8nneste gutt.", "Lisas kj\u00e6reste heter Christer Torjussen og de to har v\u00e6rt sammen i et halvt \u00e5r.", "- Christer er stand up komiker som meg, vi kaster mye ball med hverandre og det er godt \u00e5 ha noen \u00e5 samarbeide med, noen som forst\u00e5r hva det handler om.", "- Er det hardt?", "- Ja, jeg har valgt et ganske t\u00f8ft yrke. Alle kan ikke like det jeg gj\u00f8r, og det m\u00e5 jeg leve med. Skj\u00f8nt, det g\u00e5r innp\u00e5 meg n\u00e5r jeg f\u00e5r kritikk. Men vi har et utrolig bra stand up milj\u00f8 - og vi er flinke til \u00e5 bakke opp hverandre. Spisse albuer er det f\u00e5 av, heldigvis.", "Oppbakking har Lisa ogs\u00e5 f\u00e5tt mye av hjemmefra. Det faktum at hun er enebarn dempet heller ikke oppmerksomhetsbehovet.", "- Foreldrene mine har v\u00e6rt en utrolig bra st\u00f8tte for meg, de har v\u00e6rt veldig positive og stolte av meg. De skj\u00f8nte tidlig at den akademiske karusellen ikke var noe for meg, og det har aldri v\u00e6rt noe mas i gata \u00abburde ikke du blitt lege\u00bb, sier Lisa. Hennes far, Eirik T\u00f8nne har v\u00e6rt en sentral akt\u00f8r i musikklivet i Trondheim, og drev i sin tid \u00abPopclubben\u00bb, og hennes mor arbeidet i Reisebyr\u00e5.", "Da Lisa var 16 \u00e5r skilte foreldrene seg. I dag har hun to eldre stes\u00f8sken:", "- Det var ikke s\u00e5 lett i starten, man skulle jo ikke like en stemor og jeg var veldig vrang. Men det gikk bedre etter hvert, og i dag har vi en veldig god kjemi.", "Lisa har alltid likt \u00e5 v\u00e6re i fokus.", "En av hennes aller f\u00f8rste roller var som prinsesse vil ikke under en skoleoppsetting da hun gikk i f\u00f8rste klasse. Hun klipte seg kort kvelden f\u00f8r forestillingen, og kammerpiken m\u00e5tte n\u00f8ye seg med \u00e5 b\u00f8rste prinsessens rottehale p\u00e5 scenen.", "- Jeg s\u00e5 helt \u00f8stblokk ut. Jeg har i det hele tatt sett ganske harry ut gjennom hele oppveksten, og s\u00e6rlig ille var det i ten\u00e5rene. En periode hadde jeg farget en gul stripe gjennom hele h\u00e5ret, deretter to r\u00f8de striper og p\u00e5 sidene var h\u00e5ret svart. Ring i nesa fikk jeg ogs\u00e5, men det var mest for \u00e5 sjokkere mamma og pappa.", "- Klarte du \u00e5 sjokkere?", "- Ja j\u00f8ss. Senere tok jeg ut ringen, jeg ble s\u00e5 lei av den der indielooken.", "Hun tenner seg en r\u00f8yk, sier noe om at hun burde slutte snart, men at det ikke er s\u00e5 lett n\u00e5r hun hele tiden f\u00e5r kj\u00f8pt s\u00e5 mye tax free r\u00f8yk. Jobben i TV Norges nye reiseprogram, Tur Retur, f\u00f8rer til mye reising. Lisas rolle er \u00e5 v\u00e6re altmuligjente og assistent foran kamera, programmene sendes p\u00e5 lufta fra og med 12. oktober.", "Lisa har i det hele tatt v\u00e6rt mye p\u00e5 farten, hun flyttet hjemmefra allerede som seksten\u00e5ring for \u00e5 begynne p\u00e5 Nord-M\u00f8re folkeh\u00f8yskole, og tr\u00f8nderdialekten er slipt vekk for lengst.", "Deretter begynte hun Solbakken folkeh\u00f8yskole hvor hun bodde i to \u00e5r.", "- Det er grunnen til at jeg har S i sosial intelligens. Jeg tror det er utrolig sunt \u00e5 v\u00e6re p\u00e5 folkeh\u00f8yskole.", "- Hvorfor det?", "- Fordi du m\u00e5 leve tett innp\u00e5 folk du ikke har valgt \u00e5 bo sammen med. Og du blir utrolig godt kjent med medelevene dine.", "Etter folkeh\u00f8yskole\u00e5rene begynte Lisa p\u00e5 musikallinja p\u00e5 B\u00e5rdar akademiet.", "- Jeg har pr\u00f8vd utrolig mye rart, v\u00e6rt innom teater og musikaler, stand up og n\u00e5 TV. Det er vanskelig \u00e5 finne sin nisje, men jeg skj\u00f8nte tidlig at Shakespeare ikke var helt min greie, sier Lisa, som etter \u00e5ret p\u00e5 B\u00e5rdar, fikk seg jobb i en barnehage.", "- Jeg var litt usikker p\u00e5 hva jeg skulle gj\u00f8re, jeg skj\u00f8nte ikke helt hvordan jeg skulle gripe an frilanstilv\u00e6relsen, og jeg hadde noen tunge netter hvor jeg tenkte \u00abjaja, blir det Rimi n\u00e5?\u00bb, flirer Lisa.", "Men Rimi ble det ikke, etter noen m\u00e5neder som barnehagetante v\u00e5get Lisa \u00e5 pr\u00f8ve seg som stand up komiker p\u00e5 \u00abLille\u00bb i Oslo.", "Hun debuterte som sitt alterego, pakistanergutten Ali Reeza. Showet gikk over all forventning og to uker senere ble Lisa ringt opp av stand up Norge. De ville ha henne til \u00e5 opptre p\u00e5 Christian Kvart. Siden gikk det slag i slag.", "- Jeg blir aldri helt forn\u00f8yd og setter meg alltid nye m\u00e5l. Og s\u00e5 har jeg det veldig travelt med alt jeg gj\u00f8r - jeg vil gjerne at ting skal skje i g\u00e5r. Et av m\u00e5lene mine er \u00e5 bli flinkere til \u00e5 roe ned, flinkere til \u00e5 innse at ting tar tid, sier Lisa.", "Lisa tar ofte utgangspunkt i seg selv og sin egen hverdag i showene sine, og hun liker s\u00e6rlig \u00e5 utfordre folks fordommer. Det faktum at Lisa er tr\u00f8nder og m\u00f8rk gir henne mange poenger i s\u00e5 m\u00e5te.", "- Jeg liker \u00e5 utfordre folk, men jeg er ikke s\u00e6rlig politisk av meg. Det er mange som forventer at jeg skal v\u00e6re det, kanskje fordi jeg er m\u00f8rk, men jeg f\u00f8ler ikke for \u00e5 mene s\u00e5 mye, sier Lisa.", "Hun ser ut vinduet. Kj\u00e6resten Christer st\u00e5r utenfor, de st\u00e5r p\u00e5 farten til \u00e5 dra fra Trondheim, og Lisa begynner \u00e5 f\u00e5 knapt med tid.", "- Jeg skulle gjerne bes\u00f8kt Iran ogs\u00e5, men det har aldri blitt tid til det heller. Jeg har aldri v\u00e6rt der.", "- Tenker du mye p\u00e5 \u00e5 dra dit?", "- Nei, det opptar meg egentlig ikke s\u00e5 veldig mye. Det hadde sikkert v\u00e6rt spennende \u00e5 vite litt mer om landet jeg er f\u00f8dt i, men det er her jeg kommer fra, det er her foreldrene mine er, sier tr\u00f8nderpia Lisa T\u00f8nne."]}, {"field": "category0", "value": "kultur"}, {"field": "contenthash", "value": "980c965ed427392e29461b7ee58ce6d82b9991b2dacf85aca7dbc90563e40811"}, {"field": "createtime", "value": "2017-01-04T19:33:22.000Z"}, {"field": "description", "value": "- N\u00e5r folk ser meg p\u00e5 gata, tenker de \u00abder g\u00e5r Fatima fra Pakistan\u00bb, sier Lisa T\u00f8nne (22) fra Tr\u00f8ndelag. Hun har gjort et levebr\u00f8d av \u00e5 fleipe med fordommer."}, {"field": "dominantimage", "value": "http://www.adressa.no/incoming/article1027921.ece5/ALTERNATES/w980-default/ver2%20lisa"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/bf8fa1e705bf6774152a36a06247027071f63a50.jpg?598755b2"}, {"field": "dominantthumbnaildimensions", "value": "300x169"}, {"field": "heading", "value": "Lisa i medb\u00f8r -adressa.no"}, {"field": "id", "value": "bf8fa1e705bf6774152a36a06247027071f63a50"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["foreldrene", "flinke", "showet", "folkeh\u00f8yskole", "stand up", "skj\u00f8nt", "begynte", "utrolig", "tiden", "stand", "stand up komiker", "unger"]}, {"field": "kw-entity", "value": ["popclubben", "forozan", "nardo", "sverre og hallgeir", "shakespeare", "reisebyr\u00e5", "nord-m\u00f8re", "tur retur", "solbakken", "b\u00e5rdar", "v. det"]}, {"field": "kw-location", "value": ["oslo", "rimi", "iran", "pakistan", "tr\u00f8ndelag", "trondheim", "lille", "norge", "fatima"]}, {"field": "kw-pageclass", "value": "article"}, {"field": "kw-person", "value": ["eirik t\u00f8nne", "ali reeza", "lisa t\u00f8nne", "christian kvart", "christer torjussen"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1027921.ece5/ALTERNATES/w980-default/ver2%20lisa"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lisa i medb\u00f8r"}, {"field": "og-type", "value": "article"}, {"field": "og-url", "value": "http://www.adressa.no/kultur/article336158.ece"}, {"field": "pageclass", "value": ["article"]}, {"field": "publishtime", "value": "2000-10-05T23:00:00.000Z"}, {"field": "recs-articleid", "value": "3056144"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-10-05T23:00:00.000Z"}, {"field": "recs-rawtitle", "value": "Lisa i medb\u00f8r -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- N\u00e5r folk ser meg p\u00e5 gata, tenker de \u00abder g\u00e5r Fatima fra Pakistan\u00bb, sier Lisa T\u00f8nne (22) fra Tr\u00f8ndelag. Hun har gjort et levebr\u00f8d av \u00e5 fleipe med fordommer."}, {"field": "thumbnail", "value": "http://content-thumbnail.cxpublic.com/content/thumbnail200x150/bf8fa1e705bf6774152a36a06247027071f63a50.jpg?598755b2"}, {"field": "thumbnailfullheightdimensions", "value": "200x1582"}, {"field": "timestamp", "value": "2017-08-06T17:45:22.000Z"}, {"field": "title", "value": "Lisa i medb\u00f8r"}, {"field": "url", "value": "http://www.adressa.no/kultur/article336158.ece"}, {"field": "urlhash", "value": "bf8fa1e705bf6774152a36a06247027071f63a50"}], "score": 0.76101893, "siteId": "9222270286501375973", "id": "bf8fa1e705bf6774152a36a06247027071f63a50"}

