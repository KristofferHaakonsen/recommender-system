{"fields": [{"field": "modifiedtime", "type": "time", "value": "2012-04-23T11:38:41.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "I helgen var det bryllup p\u00e5 Trudvang kaf\u00e9. Hele bygda var med. Det var eldstes\u00f8nnen som giftet seg, og n\u00e5r en sunnm\u00f8ring skal gifte seg blir det sl\u00e5tt p\u00e5 stortromma. Men det vanskelige p\u00e5 de kanter er at lysten til \u00e5 feste kommer i konflikt med lysten til \u00e5 betale for festen. S\u00e5 man m\u00e5 finne noen andre som er villig til \u00e5 gj\u00f8re det.", "Se og H\u00f8r, for eksempel.", "Se og H\u00f8r betaler ikke for hva som helst. De betaler for ting de er alene om, fortrinnsvis bilder av hovedpersonen sammen med verdenskjendiser i naturskj\u00f8nne omgivelser, som for eksempel Geirangerfjorden.", "S\u00e5 man m\u00e5 sende ut en gjesteliste som inneholder noen store navn og lekke den til Se og H\u00f8r-avdelingene i VG, Dagbladet og TV2.", "\u00abGigantisk kjendistreff p\u00e5 Sunnm\u00f8re\u00bb, kan de sl\u00e5 fast i ukene f\u00f8r begivenheten.", "Problemet med gjestelista er selvsagt at den er fiktiv. Ikke fiktiv i den forstand at invitasjonen ikke er sendt ut, men gjestelista, den har ingen sett fordi ingen har svart p\u00e5 invitasjonene, bortsett fra onklene og tantene og skolel\u00e6reren fra 3. klasse. Enhver som har med fotball \u00e5 gj\u00f8re, vet at man m\u00e5 ha en sterk reservebenk. Det kan fort bli bruk for den.", "Til og med jeg kan jo invitere prinsen av Monaco, hvis jeg n\u00e5 skulle komme p\u00e5 den formastelige tanke om \u00e5 gifte meg igjen. Jeg har tross alt nesten v\u00e6rt p\u00e5 rommet hans, og blitt skjelt ut av privatsekret\u00e6ren hans for at jeg nesten var der. Jeg kjenner da fyren!", "Og s\u00e5 kunne jeg slengt p\u00e5 et spinnvilt navn eller to, som for eksempel s\u00f8nnen av Gadaffi, eller infoministeren i det gamle Irak. Jeg ville nok valgt den siste fremfor den f\u00f8rste. Riise gjorde omvendt.", "Det var iallfall nok til \u00e5 f\u00e5 Se og H\u00f8r p\u00e5 limpinnen, en pinne de alltid g\u00e5r p\u00e5, egentlig, bare hovedpersonen er villig til \u00e5 gj\u00f8re som de sier.", "At gjestelista \u00e5penbart var fiktiv , var jo ikke noe problem. Det var bare \u00e5 skylde p\u00e5 sikkerhetsmessige \u00e5rsaker og s\u00e5nne ting hver gang noen spurte om en bekreftelse p\u00e5 hvem som kom og n\u00e5r, og med et lurt smil henvise til hemmelige invitasjoner hvis sp\u00f8rsm\u00e5lene ble litt for ekle.", "Dermed betaler Se og H\u00f8r for ballet, iallfall for deler av det. Og vi andre, vi stiller med tunga nedp\u00e5 kn\u00e6rne i spyttslikkerpositur n\u00e5r den store dagen opprinner. Vi lager reportasjer som bare overg\u00e5s av Kongereportasjene i dybde og betydningsfullhet.", "Presten har forberedt en vielsesseremoni p\u00e5 engelsk av h\u00f8flighet til de mange utenlandske notabiliteter som er meldt. Det ligger an for en stor dag.", "Brudgommen har min sympati p\u00e5 en dag som i dag.", "Det m\u00e5 v\u00e6re ille for en ung mann \u00e5 oppleve at ingen av arbeidskameratene hans vil komme i bryllupet hans. Vi s\u00e5 for oss Owen, Hyypi\u00e4, Gerrard og hva de heter, i hestekjerrer i Geiranger. Vi s\u00e5 for oss Gadaffi jr og Berit Riise i hemmelighetsfulle kontraktsforhandlinger om levering av str\u00f8sand til \u00c5lesund kommune (mot en liten provisjon, of course).", "Det norske landslaget har ikke lyst til \u00e5 feste, det vet vi jo fra flere andre anledninger denne v\u00e5ren, s\u00e5 det dukket ikke opp. Med ett unntak: En fyr fra Leeds uten sertifikat. Og her var det \u00f8l nok til alle, lov til \u00e5 drikke og dessuten gratis transport.", "Landslagssjefen hadde takket ja til invitasjonen, men om Se og H\u00f8r kaller dette opptrinnet for \u00abTidenes kjendisfest\u00bb, vurderer jeg \u00e5 klage oppslaget inn for en eller annen nemnd som sl\u00e5r til mot reklame som ikke holder hva den lover.", "Synd p\u00e5 Eirik Bakke, forresten. For der satt han som den st\u00f8rste kjendisen av dem som var invitert, og s\u00e5 foregikk seremonien p\u00e5 engelsk, et spr\u00e5k han etter det han selv sa til Leeds-politiet seint ei natt, ikke forst\u00e5r.", "Kanskje ikke fullt s\u00e5 synd p\u00e5 brudgommen likevel, for han ble tross alt den st\u00f8rste kjendisen i sitt eget bryllup, og det er slik det skal v\u00e6re.", "Ikke synd p\u00e5 se og H\u00f8r, for de har bare godt av \u00e5 betale for en forsamling av skrukkete gamle grandtanter fra Skarb\u00f8vik og Langev\u00e5g.", "Synd p\u00e5 alle som skal til tannlegen de neste fire \u00e5rene, for de blir n\u00f8dt til \u00e5 lese om dette mens de sitter og venter p\u00e5 \u00e5 slippe inn. Det kan fort bli en befrielse n\u00e5r tannlegen", "roper deg opp."]}, {"field": "category0", "value": "sport"}, {"field": "contenthash", "value": "16596e552d9903ec3cca966983fe255cfd240420211231242bc56606dd0e13fd"}, {"field": "createtime", "value": "2017-05-01T14:24:15.000Z"}, {"field": "description", "value": "Det er sagt mye usant om familien Riise fra \u00c5lesund. Men at de er PR-k\u00e5te, kan ingen benekte."}, {"field": "dominantimage", "value": "http://www.adressa.no/incoming/article1059008.ece5/ALTERNATES/w980-default/ver2%20BRYLLUP_-NTB-Bilder_28068"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6627a074f37cacc94a73027be7bb237aba3f3554.jpg?59886eb2"}, {"field": "dominantthumbnaildimensions", "value": "300x169"}, {"field": "heading", "value": "Alle, s\u00e5 n\u00e6r som de fleste -adressa.no"}, {"field": "id", "value": "6627a074f37cacc94a73027be7bb237aba3f3554"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "sport"}, {"field": "kw-classification", "value": "arts-and-entertainment"}, {"field": "kw-concept", "value": ["feste", "betale", "gjestelista", "synd", "dag", "invitasjonen"]}, {"field": "kw-entity", "value": ["geiranger", "gerrard", "h\u00f8r", "gadaffi", "tidenes", "se og h\u00f8r", "hyypi\u00e4", "skarb\u00f8vik og langev\u00e5g", "kongereportasjene", "trudvang", "dagbladet"]}, {"field": "kw-location", "value": ["geirangerfjorden", "irak", "owen", "\u00e5lesund", "sunnm\u00f8re", "leeds", "monaco"]}, {"field": "kw-pageclass", "value": "article"}, {"field": "kw-person", "value": ["eirik bakke", "berit riise"]}, {"field": "kw-taxonomy", "value": "sport"}, {"field": "og-image", "value": "http://www.adressa.no/incoming/article1059008.ece5/ALTERNATES/w980-default/ver2%20BRYLLUP_-NTB-Bilder_28068"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Alle, s\u00e5 n\u00e6r som de fleste"}, {"field": "og-type", "value": "article"}, {"field": "og-url", "value": "http://www.adressa.no/sport/article57614.ece"}, {"field": "pageclass", "value": ["article"]}, {"field": "publishtime", "value": "2003-06-17T10:36:04.000Z"}, {"field": "recs-articleid", "value": "2562590"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-publishtime", "value": "2003-06-17T10:36:04.000Z"}, {"field": "recs-rawtitle", "value": "Alle, s\u00e5 n\u00e6r som de fleste -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "sport"}, {"field": "teaser", "value": "Det er sagt mye usant om familien Riise fra \u00c5lesund. Men at de er PR-k\u00e5te, kan ingen benekte."}, {"field": "thumbnail", "value": "http://content-thumbnail.cxpublic.com/content/thumbnail200x150/6627a074f37cacc94a73027be7bb237aba3f3554.jpg?59886eb2"}, {"field": "thumbnailfullheightdimensions", "value": "200x1358"}, {"field": "timestamp", "value": "2017-08-07T13:44:18.000Z"}, {"field": "title", "value": "Alle, s\u00e5 n\u00e6r som de fleste"}, {"field": "url", "value": "http://www.adressa.no/sport/article57614.ece"}, {"field": "urlhash", "value": "6627a074f37cacc94a73027be7bb237aba3f3554"}], "score": 0.4191971, "siteId": "9222270286501375973", "id": "6627a074f37cacc94a73027be7bb237aba3f3554"}

