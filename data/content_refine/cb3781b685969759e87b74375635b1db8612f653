{"fields": [{"field": "modifiedtime", "type": "time", "value": "2017-03-10T04:37:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["8.mars", "kvinner", "feminisme", "historie"]}, {"field": "author", "value": ["marianne mel\u00f8y", "gjestekommentator"]}, {"field": "body", "value": ["Saken oppdateres.", "Og ikke et ondt ord om Olav Tryggvason, eller jo - han hadde kanskje kledd noe rosa der han mandig og forn\u00f8yd st\u00e5r p\u00e5 sokkel etter ei vellykket halshugging. Og med et ferskt hode ved sine f\u00f8tter.", "S\u00e5 det passer tids\u00e5nden at Olav ikke fikk skjendet sitt hode med rosa femitull.", "For patriarkatet har sl\u00e5tt tilbake.", "Les ogs\u00e5: Ganske forn\u00f8yd, men fortsatt sint.", "Det er overraskende for mange av oss. Etter \u00e5 ha v\u00e6rt s\u00e5 heldig \u00e5 ha vokst opp p\u00e5 70- tallet, i en tid da vi kunne g\u00e5 i snekkerbukse arvet fra v\u00e5re br\u00f8dre og da legoen enn\u00e5 ikke var kj\u00f8nnet, da opplevde vi hvert \u00e5r at vi fikk gj\u00f8re noe stores\u00f8strene ikke fikk.", "F\u00f8rste organiserte pikelag. Klart vi spiller fotball. Kvinnfolk som skipper, astronaut. Du kan bli det du vil! Se en kvinne som statsminister \u2013 en kvinneregjering p\u00e5 TV.", "Det var som om det var lagt ut en r\u00f8d l\u00f8per for oss slik at vi kunne vandre inn i framtida f\u00f8rst og fremst som et menneske. Det var en fest.", "LES OGS\u00c5: Ta ordet, kjerring!", "Men det sl\u00e5r meg at det er ingen l\u00f8per vi har g\u00e5tt p\u00e5, det er en mangefarget fillerye vevd av kamp gjennom flere \u00e5rhundre. Oppklipte korsett som hindret kvinnfolk \u00e5 puste, faner med krav om stemmerett, et ullskj\u00f8rt fra Gina Krogh, en bluse fra Regine Normann, str\u00f8mpene til Pippi Langstr\u00f8mpe, ei s\u00f8rsamisk kofte fra Elsa Laula, et forkle fra Marie Fredrikke Qvam, hoppdrakten til Anette Sagen, en storblomstret kjole fra Hanna Kvanmo, kluter fra m\u00f8drehygienekontoret til Katti Anker, Shabana Rehmans skjorte fra den gangen hun l\u00f8fta en mulla, mor mi si fl\u00f8yelsbukse fra 70-tallet, fotballskjorta til Hege Riise, en fantastisk mangefarget kjole fra Wangari Maathai, ullsjal fra hver eneste kyst og innlandskvinnfolk som har kjempet for framtida til sine d\u00f8tre og s\u00f8nner, og de finnes over hele verden.", "Simone de Beauvoir sin pjekkert, Gros statsministerdrakt, mengder av renslige og hygieniske plagg fra sanitetskvinnene, for de bygde i sannhet landet. Kim Friele sin pologenser, Madonna sin artige bysteholder som forvirret alle. Og det er ogs\u00e5 manneplagg i matta: en helsetr\u00f8ye fra Johan Castberg, et slips fra Ansgar Gabrielsen, Henrik Ibsen sin flosshatt.", "Les ogs\u00e5 debattinnlegget: Ikke kast uttrykket \u00abfalske nyheter\u00bb p\u00e5 skraphaugen", "Malalas sjal med skuddhull og blod. Forgr\u00e5tte lommet\u00f8rkle fra de f\u00f8rste krisesentrene i landet, Madame Curie sin laboratoriefrakk. Mange flere kunne nevnes som gikk f\u00f8r oss slik at det var som om det gikk automatiske skyved\u00f8rer opp.", "Ja, d\u00f8rene gikk opp automatisk. Vi sa til og med at en gang f\u00e5r de et kvinnfolk som amerikansk president.", "Men s\u00e5 for noen \u00e5r siden s\u00e5 ville ikke skyved\u00f8rene \u00e5pne seg. Det var som \u00e5 pr\u00f8ve \u00e5 komme seg inn p\u00e5 Bunnpris gang p\u00e5 gang, og s\u00e5 innse at det er jo s\u00f8ndag. Og s\u00e5 st\u00e5r man og ser inn i en glassd\u00f8r, og det blir jo som et speil. \u00abE det s\u00e5nn \u00e6 ser ut -\u00e6 ser ikkje ut! Ka det e \u00e6 har p\u00e5 m\u00e6, \u00e6 sku ha ordna m\u00e6 p\u00e5 h\u00e5ret?\u00bb", "Dette var p\u00e5 den tida alt ble s\u00e5 kj\u00f8nnet. Om du gikk inn i en butikk for \u00e5 kj\u00f8pe barnekl\u00e6r, m\u00f8tte du en jenteavdeling der det s\u00e5 ut som det hadde eksplodert en marshmallowsbombe fylt med rosa glitter, tyll og stor\u00f8yde prinsesser. Og p\u00e5 den andre siden; gutteavdeling der guttene skulle se ut som sm\u00e5 \u00f8rkenkrigere. S\u00e5 ble det popt \u00e5 ta avstand fra de masete feministene og gjerne komme med underholdende utspill om kj\u00f8nnsforskjeller. Og nettrollene breiet seg med huting og snasking s\u00e6rlig mot kvinnfolk.", "Og n\u00e5 mens historien ikke oppleves som ei skyved\u00f8r, men ei svingd\u00f8r der du kommer ut der du gikk inn, s\u00e5 tenker jeg at vi kanskje f\u00f8rer en tofrontskamp.", "Les ogs\u00e5 Trygve Lundemos kommentar: Vi som elsker kulturkjerringene", "Den ene kampen er mot det gammeldagse patriarkatet med vold, makt, religion og \u00e6re. Mye utbredt i verden, og der det er viktig \u00e5 holde p\u00e5 kontrollen over kvinnfolk, og der patriarkens makt er gitt fra naturen eller Gud. Fordi det er s\u00e5nn.", "Og det andre fronten er markedskreftene der det spilles p\u00e5 at vi alltid er mest kj\u00f8nn. Rosa eller bl\u00e5tt. I uoppn\u00e5elige stereotypier, for da selges det mer. Det siste er visst at vi skal kj\u00f8pe oss omm\u00f8blerte underliv for \u00e5 holde m\u00e5l, for vi blir aldri, aldri bra nok.", "Les ogs\u00e5 debattinnlegget: Det er s\u00e5 m\u00f8kkete i trondheimsskolene at jeg vil p\u00e5st\u00e5 det er helsefarlig", "Verst blir det n\u00e5r patriarkatet og pengekreftene klinker seg p\u00e5 lag. Da f\u00e5r man p\u00e5 toppen en grabbende, patriarkalsk og mannssj\u00e5vinistisk stortufs kombinert med pengkrefter sluppet fri. Men s\u00e5 m\u00f8ter Trump p\u00e5 kvist, og kvinnfolk g\u00e5r i tog igjen. En ny rosa pussycapstripe fra the womens march er vevd inn i den store fillerya.", "Marianne Mel\u00f8y"]}, {"field": "category0", "value": "pluss"}, {"field": "category1", "value": "pluss|meninger"}, {"field": "contenthash", "value": "76de2a8b9563d9727ff7653f5f4c9a32dff47465522e6a8c80575138f7e73350"}, {"field": "createtime", "value": "2017-03-10T04:41:27.000Z"}, {"field": "description", "value": "Feministene fikk nesten kledd en pussyhat p\u00e5 Olav Tryggvason under 8. mars-feiringen, men ble stoppet i siste \u00f8yeblikk."}, {"field": "dominantimage", "value": "http://www.adressa.no/pluss/meninger/article14418145.ece/bhc360/ALTERNATES/w980-default/8.mai5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb3781b685969759e87b74375635b1db8612f653.jpg?59557a92"}, {"field": "dominantthumbnaildimensions", "value": "300x169"}, {"field": "heading", "value": "Opp skyved\u00f8r - opp! -adressa.no"}, {"field": "id", "value": "cb3781b685969759e87b74375635b1db8612f653"}, {"field": "keyword", "value": ["8.mars", "kvinner", "feminisme", "historie"]}, {"field": "keywords", "value": "8.mars,kvinner,feminisme,historie"}, {"field": "kw-category", "value": ["meninger", "pluss"]}, {"field": "kw-concept", "value": ["kvinnfolk", "kledd", "skyved\u00f8r", "rosa femitull", "passer tids\u00e5nden", "kj\u00f8nn", "rosa"]}, {"field": "kw-entity", "value": ["madonna", "trump", "wangari maathai", "madame curie", "gud", "katti anker", "pippi langstr\u00f8mpe", "bunnpris", "shabana rehmans", "simone de beauvoir", "rosa", "gros"]}, {"field": "kw-pageclass", "value": "article"}, {"field": "kw-person", "value": ["kim friele", "anette sagen", "olav tryggvason", "hege riise", "gina krogh", "regine normann", "henrik ibsen", "marie fredrikke qvam", "johan castberg", "ansgar gabrielsen", "hanna kvanmo", "trygve lundemos", "elsa laula"]}, {"field": "kw-taxonomy", "value": ["pluss/meninger", "pluss"]}, {"field": "og-image", "value": "http://www.adressa.no/pluss/meninger/article14418145.ece/bhc360/ALTERNATES/w980-default/8.mai5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Opp skyved\u00f8r - opp!"}, {"field": "og-type", "value": "article"}, {"field": "og-url", "value": "http://www.adressa.no/pluss/meninger/2017/03/10/Opp-skyved%C3%B8r-opp-14418146.ece"}, {"field": "pageclass", "value": ["article"]}, {"field": "publishtime", "value": "2017-03-10T04:37:56.000Z"}, {"field": "recs-articleid", "value": "14418146"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|meninger"}, {"field": "recs-publishtime", "value": "2017-03-10T04:37:56.000Z"}, {"field": "recs-rawtitle", "value": "Opp skyved\u00f8r - opp! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss/meninger", "pluss"]}, {"field": "teaser", "value": "Feministene fikk nesten kledd en pussyhat p\u00e5 Olav Tryggvason under 8. mars-feiringen, men ble stoppet i siste \u00f8yeblikk."}, {"field": "thumbnail", "value": "http://content-thumbnail.cxpublic.com/content/thumbnail200x150/cb3781b685969759e87b74375635b1db8612f653.jpg?59557a92"}, {"field": "thumbnailfullheightdimensions", "value": "200x1648"}, {"field": "timestamp", "value": "2017-06-29T22:09:22.000Z"}, {"field": "title", "value": "S\u00e5 det passer tids\u00e5nden at Olav ikke fikk skjendet sitt hode med rosa femitull"}, {"field": "url", "value": "http://www.adressa.no/pluss/meninger/2017/03/10/Opp-skyved%c3%b8r-opp-14418146.ece"}, {"field": "urlhash", "value": "cb3781b685969759e87b74375635b1db8612f653"}], "score": 0.987258, "siteId": "9222270286501375973", "id": "cb3781b685969759e87b74375635b1db8612f653"}

