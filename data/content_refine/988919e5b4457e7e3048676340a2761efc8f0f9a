{"fields": [{"field": "modifiedtime", "type": "time", "value": "2016-11-30T13:10:51.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u2013 Har du sovna der inne?", "Noen pr\u00f8ver \u00e5 f\u00e5 fart i dok\u00f8a i andreetasjen p\u00e5 Ricks. Klokka tikker mot ett.", "\u2013 Nei, svares det, og en gutt velter ut med \u00e5pen smekk. Bak ham ligger en st\u00f8rre spydam.", "P\u00e5 f\u00e5 timer gikk Ricks fra \u00e5 v\u00e6re et verdensvant feinschmeckersted, til en hjemme alene-fest.", "Klokka ti over ti er vi der. Blant de ti f\u00f8rste gjestene. Ricks er en sovende kjempe, vi tr\u00e5kker over taukveiler som senere skal bli k\u00f8sperring, vaktene har m\u00f8te og bartenderne gj\u00f8r siste forberedelser. Vi forst\u00e5r vi er tidlig ute, men for en service vi f\u00e5r. Opp trappa, der de som er gamle nok til \u00e5 drikke sprit f\u00e5r komme, m\u00f8ter vi det som m\u00e5 v\u00e6re en av Trondheims hyggeligste bartendere. Whiskey sour? Skal bare se om vi har egg. Drinken lages ikke uten fersk eggehvite. Pink Crush diskes opp, alle i v\u00e5rt f\u00f8lge er forn\u00f8yde. Nysgjerrig kommer bartenderen bort og sp\u00f8r hva vi synes om drikken. Fortjent toppkarakter. H\u00e5kan Hellstr\u00f8m synger ut i lokalet, og alt er rosenr\u00f8dt. Dette mens stedet enda er relativt folketomt. For det er mye areal \u00e5 fylle.", "I desember 2002 brant Ricks og s\u00f8sterstedet News ned, etter en ulykksalig episode med frityrkokeren. Ingen liv gikk tapt, og opp av asken steg et spektakul\u00e6rt bygg. Nye Ricks \u00e5pnet med brask og bram i 2007, med et lokale byen ikke har sett maken til. En innend\u00f8rs foss m\u00f8ter oss p\u00e5 vei ned til et digert dansegulv med galleri. Flere barer lurer omkring. Rammene er ypperlige, men hva s\u00e5 med innholdet?", "Dessverre synker standarden p\u00e5 servicen dramatisk i takt med antall gjester. Fredager er det 18-\u00e5rs grense p\u00e5 hele huset, bortsett fra i andreetasjen. Etter den sv\u00e6rt lovende \u00e5pningen oppe, senker vi oss ned til en liten lounge ved dansegulvet.", "Tre glass musserende vin f\u00e5r vi ikke kj\u00f8pe, men derimot ei flaske. Som bartenderen ledsager med tre glass, hvorav to er merkbart skitne. Skitt au, tenker vi. Klokka n\u00e6rmer seg elleve, og gjennom et vindu i loungen ser vi laserlysene hvilel\u00f8st sveipe over det tomme dansegulvet. S\u00e5 begynner noe \u00e5 skje. Baren fylles sakte, men sikkert av ten\u00e5ringer, dansegulvet likes\u00e5. Halv tolv er det full rulle, p\u00e5 sm\u00e5 opph\u00f8yde plat\u00e5 rundt gulvet st\u00e5r unge jenter og danser seksuelt betont med hverandre, skuelystne gutter lusker rundt. N\u00e5 er det liv!", "Oppe i 20-\u00e5rsavdelingen er det ogs\u00e5 stemning. Vakta sjekker leggen v\u00e5r for tredje gang p\u00e5 kort tid, og en i v\u00e5rt f\u00f8lge kan ikke dy seg for \u00e5 antyde at det st\u00e5r en gullfisk i trappa. Vi bestiller en ny flaske musserende, og f\u00e5r rene glass, men varm vin. Den blir kaldere etter hvert, opplyser bartenderen og legger den i ei b\u00f8tte med is. Jo da, de siste glassene n\u00e6rmet seg akseptabel temperatur. En lystig kar gj\u00f8r en glisende moonwalk Michael Jackson verdig rundt bordet v\u00e5rt, idet vi er en halv time inn i det nye d\u00f8gnet og tar en dotur f\u00f8r vi sjekker hva ungdommen nede finner p\u00e5.", "Men doen er full av spy, s\u00e5 vi pr\u00f8ver oss nede. Der er det heftig klining i k\u00f8a, et annet par hopper h\u00e5nd i h\u00e5nd inn i rekken. Vi kommer i snakk med det som viser seg \u00e5 v\u00e6re 18-\u00e5r gamle gutter.", "\u2013Er du fra Fosen? Hva synes du om tr\u00f8ndere?", "Vi parerer med \u00e5 sp\u00f8rre hva de synes om Ricks.", "\u2013Ricks sug!", "\u2013Hvorfor er dere her da?", "\u2013M\u00e5 hit hvis vi skal m\u00f8te folk.", "Men de ser da ut til \u00e5 ha det moro. Vi bestiller to glass hvitvin i baren ved det tett befolkede dansegulvet og f\u00e5r s\u00f8t drikke av merket Black Tower, servert i godt over romtemperatur.", "Inne i loungen er det tett. Det er knuffing p\u00e5 gang. Ei ung jente st\u00e5r i sentrum, pr\u00f8ver \u00e5 holde to fraksjoner fra hverandre. Vinen v\u00e5r skvetter utover gulvet, uten at vi er lei for det.", "Kanskje hadde vi hatt det bedre om vi var n\u00e6rmere 20 enn 30 \u00e5r gamle. Kanskje er stemningen en helt annen p\u00e5 l\u00f8rdager, da hele huset har 20-\u00e5rs grense. Det er ikke uten grunn at Samfundet har innf\u00f8rt 20-\u00e5rs grense i helgene for ikke-studenter. Uansett f\u00f8ler vi at serveringen p\u00e5 Ricks har noe \u00e5 g\u00e5 p\u00e5.", "Barservice: Terningkast 2: Startet p\u00e5 topp, endte i b\u00e5nn. Kj\u00f8leskap?", "Lokale: Terningkast 5: Rammene er spektakul\u00e6re.", "Feststemning: Terningkast 3: Litt ukontrollert, bra for ren dansing.", "Totalvurdering: Terningkast 3:"]}, {"field": "category0", "value": "kultur"}, {"field": "category1", "value": "kultur|uteliv"}, {"field": "contenthash", "value": "687227fba531548aa8fde03481515c182768b9a908de66ef942bdebec90e8069"}, {"field": "createtime", "value": "2017-04-30T14:12:28.000Z"}, {"field": "description", "value": "Varm vin og gufne glass, akkompagnert av ten\u00e5ringsfyll en fredags kveld p\u00e5 Ricks."}, {"field": "dominantimage", "value": "http://www.adressa.no/incoming/article1386616.ece5/ALTERNATES/w980-default/Ricks"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/988919e5b4457e7e3048676340a2761efc8f0f9a.jpg?595f8c0f"}, {"field": "dominantthumbnaildimensions", "value": "300x169"}, {"field": "heading", "value": ["Ikke akkurat Casablanca -adressa.no", "Pangstart", "Opp av asken", "Ned p\u00e5 bakken", "Grundig sjekk", "M\u00f8teplass", "Varm vin", "Vurdering"]}, {"field": "id", "value": "988919e5b4457e7e3048676340a2761efc8f0f9a"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": ["kultur", "uteliv"]}, {"field": "kw-classification", "value": "education"}, {"field": "kw-concept", "value": ["glass", "bartendere", "m\u00f8te", "vin", "dansegulv", "baren", "varm vin"]}, {"field": "kw-entity", "value": ["news", "hellstr\u00f8m", "fosen", "ricks", "crush", "trondheims", "samfundet", "black tower"]}, {"field": "kw-location", "value": "casablanca"}, {"field": "kw-pageclass", "value": "article"}, {"field": "kw-person", "value": "michael jackson"}, {"field": "kw-taxonomy", "value": ["kultur", "kultur/uteliv"]}, {"field": "og-image", "value": "http://www.adressa.no/incoming/article1386616.ece5/ALTERNATES/w980-default/Ricks"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ikke akkurat Casablanca"}, {"field": "og-type", "value": "article"}, {"field": "og-url", "value": "http://www.adressa.no/kultur/uteliv/2011/03/22/Ikke-akkurat-Casablanca-1047781.ece"}, {"field": "pageclass", "value": ["article"]}, {"field": "publishtime", "value": "2011-03-22T14:26:11.000Z"}, {"field": "recs-articleid", "value": "1047781"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|uteliv"}, {"field": "recs-publishtime", "value": "2011-03-22T14:26:11.000Z"}, {"field": "recs-rawtitle", "value": "Ikke akkurat Casablanca -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/uteliv"]}, {"field": "teaser", "value": "Varm vin og gufne glass, akkompagnert av ten\u00e5ringsfyll en fredags kveld p\u00e5 Ricks."}, {"field": "thumbnail", "value": "http://content-thumbnail.cxpublic.com/content/thumbnail200x150/988919e5b4457e7e3048676340a2761efc8f0f9a.jpg?595f8c0f"}, {"field": "thumbnailfullheightdimensions", "value": "200x2063"}, {"field": "timestamp", "value": "2017-07-07T13:26:39.000Z"}, {"field": "title", "value": "Ikke akkurat Casablanca"}, {"field": "url", "value": "http://www.adressa.no/kultur/uteliv/2011/03/22/Ikke-akkurat-Casablanca-1047781.ece"}, {"field": "urlhash", "value": "988919e5b4457e7e3048676340a2761efc8f0f9a"}], "score": 0.62351644, "siteId": "9222270286501375973", "id": "988919e5b4457e7e3048676340a2761efc8f0f9a"}

