{"fields": [{"field": "modifiedtime", "type": "time", "value": "2014-01-23T07:26:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["tor langbach", "tidl. direkt\u00f8r domstolsadministrasjonen"]}, {"field": "body", "value": ["Saken oppdateres.", "En dame jeg kjenner var 50 prosent uf\u00f8retrygdet og gikk i halv stilling. Da kan hun tjene 1 G i tillegg til l\u00f8nna. H\u00f8sten 2012 fikk hun et brev fra noe som kaller seg \u00abNav kontroll\u00bb, med beskjed om at hun hadde tjent kr 2909 mer enn hun hadde lov til i 2011. Hun hadde ikke tenkt p\u00e5 at fordel av gruppelivsforsikring og premie til pensjonsordning skulle medtas som l\u00f8nn, n\u00e5r hun omsorgsfullt hadde regnet p\u00e5 hvor mye hun kunne tjene. Nav stoppet uten forh\u00e5ndsvarsel uf\u00f8retrygden helt og krevde tilbakebetalt alt hun hadde f\u00e5tt utbetalt i 2012.", "I en slik situasjon vil man rimeligvis pr\u00f8ve \u00e5 snakke med noen i Nav. Det var umulig \u00e5 f\u00e5 kontakt telefonisk, viste det seg, siden hun ikke visste hvem hun skulle snakke med. \u00c5 f\u00e5 bestilt time lot seg ikke gj\u00f8re. Hun skrev da klage selv, men det viste seg at den ikke ble registrert siden det ikke sto \u00abklage\u00bb i overskriften, og hun m\u00e5tte skrive en ny. Ved \u00e5 m\u00f8te opp fikk hun etter mye om og men kopi av sin saksmappe (hvorfor skal du ha den ?). I saksmappa l\u00e5 det utregninger som viste at Nav skyldte henne kr 131 000 fra 2003 til 2006. Til slutt ble dette tre klagesaker og advokat m\u00e5tte engasjeres. Utfallet ble etter 15 m\u00e5neder en beklagelse for ikke \u00e5 ha utbetalt de 131 000, uf\u00f8retrygden fikk hun tilbake og tilbakebetalingskravet ble frafalt.", "Dette fremst\u00e5r som en suppe av d\u00e5rlig saksbehandling, stivbent byr\u00e5krati og elendig serviceholdning. S\u00e5nn kan vi ikke ha det. Men siden byr\u00e5krater er en n\u00f8dvendig del av det norske samfunn, blir sp\u00f8rsm\u00e5let hvilke krav vi b\u00f8r stille for at byr\u00e5kratiet ikke skal v\u00e6re byr\u00e5kratisk, og ikke minst: hvilke krav b\u00f8r byr\u00e5kratiet stille til seg selv? Her er noen enkle tips.", "Et byr\u00e5krati b\u00f8r av hensyn til brukerne v\u00e6re effektivt. Da er det viktig \u00e5 gj\u00f8re tingene sine raskt. Faren er at det kan g\u00e5 ut over grundigheten. Dessuten blir det fristende \u00e5 bruke sjablongl\u00f8sninger, og det er kjappere \u00e5 v\u00e6re firkantet og ikke bruke tid p\u00e5 krevende \u00f8velser som fornuft og klokskap. Her m\u00e5 et byr\u00e5krati finne en balanse, hvor hensynet til brukerne er det styrende.", "Brukerne m\u00e5 f\u00e5 snakke med noen. Det er n\u00e5 engang slik at mye lar seg forklare og oppklare over bordet, eller i det minste i telefonen. Joda, det er mer krevende \u00e5 snakke med folk enn \u00e5 hente ut en brevmal fra saksbehandlingssystemet med fire tastetrykk. Men det er bedre service. Og de f\u00e6rreste forst\u00e5r byr\u00e5kratbrev.", "Et byr\u00e5krati b\u00f8r endre teite regler. Regler m\u00e5 jo byr\u00e5krater ha. Men regler produseres i Oslo, av mennesker som ikke st\u00e5r ved samleb\u00e5ndet. En regel som ser delikat ut p\u00e5 tegnebrettet, kan vise seg vanskelig \u00e5 bruke i praksis eller gi ukloke l\u00f8sninger. Det m\u00e5 man fortelle regelprodusenten i Oslo, som da b\u00f8r ta grep.", "Regler m\u00e5 ha rom for unntak og praktiske l\u00f8sninger. Regler kan v\u00e6re hovedregler, dvs. regler som gir en l\u00f8sning for de fleste tilfellene man m\u00f8ter, eller unntaksregler som gjelder for det mindretallet av tilfeller der hovedl\u00f8sningen ikke passer. Et sted jeg jobbet fikk vi en tosiders p\u00e5pakning fra et departement fordi det var et avvik i regnskapet. Avviket i mangemillionregnskapet var p\u00e5 50 \u00f8re. Systemet skilte ikke mellom sm\u00e5 og store avvik \u2013 man hadde ingen unntaksregel. Er det ikke rom for unntak og nyansering blir vedtakene lett ukloke. Er kr 2909 et avvik (hvis det n\u00e5 egentlig var et avvik?) som b\u00f8r ha som f\u00f8lge at livsgrunnlaget rives bort for et menneske?", "Byr\u00e5kratiet m\u00e5 tenke kost \u2013 nytte . Hva skal man bruke ressursene p\u00e5, hvilken nytte har man av innsatsen? Det finnes store ting og sm\u00e5 ting, viktige ting og filleting. Engasjerer man seg for mye i de sm\u00e5 filletingene; det er kanskje lettest?", "Mye mer kunne sies om dette. Svaret fra en god byr\u00e5krat p\u00e5 kritikk er gjerne at man skal gjennomg\u00e5 sine rutiner (det gj\u00f8r de ikke likevel), at arbeidspresset er for hardt (vanligvis et resultat av at rutinene er for d\u00e5rlige og ledelsen for svak) og at man har for lite ressurser (man bruker ikke ressursene p\u00e5 de riktige oppgavene). Eller man g\u00e5r plystrende videre og later som om intet har skjedd, eller legger seg flat til det slutter \u00e5 bl\u00e5se. Vi f\u00e5r se. Kanskje.", "tor.langbach@domstoladministrasjonen.no"]}, {"field": "category0", "value": "meninger"}, {"field": "category1", "value": "meninger|annenside"}, {"field": "contenthash", "value": "24f8e949d6810c5d88945468fc8d55d6702370bbd8f683cdbf840f750833e392"}, {"field": "createtime", "value": "2017-02-15T07:25:56.000Z"}, {"field": "description", "value": "Jeg h\u00f8rte en historie her om dagen. Den var i korthet slik:"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b4acb63050bd4c59b341737f031c9f0a534afbe7.jpg?5978dc5e"}, {"field": "dominantthumbnaildimensions", "value": "256x256"}, {"field": "heading", "value": "Noen r\u00e5d til byr\u00e5krater -adressa.no"}, {"field": "id", "value": "b4acb63050bd4c59b341737f031c9f0a534afbe7"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "annenside"]}, {"field": "kw-concept", "value": ["byr\u00e5krati", "vise", "avvik", "snakk", "regel", "byr\u00e5krat"]}, {"field": "kw-entity", "value": "nav"}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-taxonomy", "value": ["meninger", "meninger/annenside"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Noen r\u00e5d til byr\u00e5krater"}, {"field": "og-type", "value": "article"}, {"field": "og-url", "value": "http://www.adressa.no/meninger/annenside/article8998407.ece"}, {"field": "pageclass", "value": ["article"]}, {"field": "publishtime", "value": "2014-01-23T04:00:00.000Z"}, {"field": "recs-articleid", "value": "8998407"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|annenside"}, {"field": "recs-publishtime", "value": "2014-01-23T04:00:00.000Z"}, {"field": "recs-rawtitle", "value": "Noen r\u00e5d til byr\u00e5krater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger", "meninger/annenside"]}, {"field": "teaser", "value": "Jeg h\u00f8rte en historie her om dagen. Den var i korthet slik:"}, {"field": "thumbnail", "value": "http://content-thumbnail.cxpublic.com/content/thumbnail200x150/b4acb63050bd4c59b341737f031c9f0a534afbe7.jpg?5978dc5e"}, {"field": "thumbnailfullheightdimensions", "value": "200x1116"}, {"field": "timestamp", "value": "2017-07-26T18:15:58.000Z"}, {"field": "title", "value": "Noen r\u00e5d til byr\u00e5krater"}, {"field": "url", "value": "http://www.adressa.no/meninger/annenside/article8998407.ece"}, {"field": "urlhash", "value": "b4acb63050bd4c59b341737f031c9f0a534afbe7"}], "score": 0.7037145, "siteId": "9222270286501375973", "id": "b4acb63050bd4c59b341737f031c9f0a534afbe7"}

