{"fields": [{"field": "modifiedtime", "type": "time", "value": "2016-08-24T13:56:13.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marianne t\u00f8nset"}, {"field": "body", "value": ["Saken oppdateres.", "- Mange tror de har skutt gullfuglen n\u00e5r de blir kj\u00f8pmann for Reitan. Det stemmer nok ikke, sier Lothe.", "Fem \u00e5r etter at hun signerte franchisekontrakt og ble kj\u00f8pmann i Reitan-eide Narvesen, var hun i januar i \u00e5r ute av systemet. Mange erfaringer rikere og sv\u00e6rt kritisk til m\u00e5ten Reitan Convenience styrer sine kj\u00f8pmenn.", "N\u00e5 gir hun oss et sjeldent innblikk i det indre liv i Narvesen-kioskene og en knallhard arbeidshverdag som if\u00f8lge henne, ikke smaker like mye som det koster.", "- Hadde jeg visst det jeg vet i dag, hadde jeg ikke signert med Reitan, sier Nina Pevik Hammer Lothe.", "Adresseavisen har snakket med flere tidligere Narvesen-kj\u00f8pmenn. Det som g\u00e5r igjen er historier om h\u00f8y franchiseavgift, p\u00e5tvungede varer, feilregistrering av svinn som kj\u00f8pmannen m\u00e5 dekke og enorm arbeidsinnsats, men lite l\u00f8nn.", "Noen av dem vi har snakket med er fortsatt kj\u00f8pmenn eller har hatt kontrakt med Reitan helt frem til i \u00e5r. Andre har gitt seg for ett eller to \u00e5r siden. Hovedsakelig fordi jobben som franchisetaker i Narvesen, krevde enorm arbeidsinnsats, men som regel lite l\u00f8nn.", "- Jo da, det finnes noen kj\u00f8pmenn som jobber livet av seg og tjener greit. Men s\u00e5 er det mange flere som jobber like mye, men som ikke har sjans til \u00e5 f\u00e5 gode resultater p\u00e5 grunn av hvordan systemet er lagt opp, sier Lothe som er den eneste av de vi har snakket med som \u00f8nsker \u00e5 st\u00e5 frem med navn.", "Les ogs\u00e5: Magnus Reitan ledet Reitan Convenience fra 2005 til han i mai i \u00e5r fikk ny jobb som leder for nystartede Reitan Kapital som skal forvalte Reitans milliarder.", "Fra Reitan-systemet avvises kritikken.", "- Vi mener vi har en god modell, og de aller fleste av v\u00e5re kj\u00f8pmenn driver godt, har kontroll p\u00e5 \u00f8konomien og butikken, og tjener gode penger, sier Ida H\u00e5vik, sjef for kommunikasjon og samfunnskontakt i Reitan Convenience, Reitan-selskapet som eier Narvesen-kjeden gjennom Reitan Convenience Norge (RCN).", "Hun er blant annet uenig i at franchiseavgiften kj\u00f8pmennene m\u00e5 betale er for h\u00f8y og p\u00e5peker at RCN st\u00e5r for alle husleier og st\u00f8rre investeringer i utstyr og lokale, og i tillegg dekker franchiseavgiften markedsf\u00f8ringskampanjer, oppl\u00e6ring, regnskap- og l\u00f8nnstjenester, IT-systemer og st\u00f8tte til drift og salg.", "- Det er alts\u00e5 ikke slik at franchiseavgiften er ren fortjeneste for RCN, sier hun.", "- I v\u00e5r avtale baseres franchiseavgiften p\u00e5 fortjenesten til butikken, og ikke omsetningen. I praksis betyr dette at Reitan Convenience Norge (RCN) kun tjener penger n\u00e5r v\u00e5re kj\u00f8pmenn tjener penger, og at vi derfor har en sterk felles interesse i at butikken g\u00e5r med overskudd. Vi \u00f8nsker aldri at noen kj\u00f8pmenn skal f\u00e5 \u00f8konomiske utfordringer, og hver gang vi ser at en kj\u00f8pmann har vanskeligheter setter vi inn store ressurser p\u00e5 \u00e5 bedre l\u00f8nnsomheten, sier hun.", "Kj\u00f8pmennene, de fleste tidligere franchisetakere i Narvesen, vi har snakket med, har en ganske annen oppfattelse av virkeligheten. Nina Pevik Hammer Lothe forteller om \u00e5rsl\u00f8nner ned i 250 000 kroner for \u00e5 jobbe syv dager i uka, de fleste dagene 10-13 timer.", "- P\u00e5 det verste gikk jeg tre m\u00e5neder uten noen utbetaling i det hele tatt. Hadde det ikke v\u00e6rt for at jeg er gift, hadde jeg mer eller mindre sittet p\u00e5 gata. Da jeg til slutt sa opp, var jeg fysisk og mentalt utslitt, sier den tidligere Reitan-kj\u00f8pmannen.", "Les ogs\u00e5: - Familien lever i luksus p\u00e5 kj\u00f8pmennenes slit", "Les ogs\u00e5: Internasjonal lederpris til Reitan", "Lothe startet som kj\u00f8pmann ved Narvesen Vikhammer i Malvik fra 2011, og deretter ved Narvesen Torgkvartalet i Stj\u00f8rdal fra 2013.", "Selv om Narvesen-kioskene drives av kj\u00f8pmannseide selskap gjennom franchise, er Reitans regler og kontroll med hvordan kioskene skal drives, s\u00e5pass omfattende at det langt fra er bare opp til hver enkelt kj\u00f8pmann hvordan resultatet blir, mener flere vi har snakket med.", "RCN krever at omsetningen skal inn p\u00e5 deres konto og at utgiftene trekkes derfra. F\u00f8rst og fremst franchiseavgiften, Reitans andel av inntjeningen.", "Avgiften varierer. Etter det Adresseavisen kjenner til, fra 25 prosent til over 50 prosent av bruttofortjenesten hos enkelte.", "\u00c5rsaken til den differensierte avgift er, if\u00f8lge Ida H\u00e5vik i RCN, at avgiften beregnes ut fra faktisk fortjeneste og kostnader som varierer fra kiosk til kiosk og ulik avgift benyttes for \u00e5 sikre \u00abat kj\u00f8pmennene skal kunne tjene penger uansett om butikken, og dermed omsetningen, er stor eller liten\u00bb, som H\u00e5vik sier.", "Les ogs\u00e5: Dommen klar for tidligere Rema-kj\u00f8pmann", "Av kj\u00f8pmannens andel trekkes blant annet l\u00f8nn og andre personalkostnader, vareinnkj\u00f8p, str\u00f8mforbruk og andre l\u00f8pende driftsutgifter. Og svinn. Det som er igjen, utbetales til kj\u00f8pmannen. Og n\u00e5r s\u00e6rlig svinnandelen varierer, er det ikke alltid det som er igjen blir stort \u00e5 leve av.", "- Reitan skal ha pengene sine uansett. Registreres det svinn, ogs\u00e5 om registreringen er feil, taper kj\u00f8pmannen penger. Og hvis vi f\u00e5r penger til gode etter en varetelling, settes de p\u00e5 hold. Reitan g\u00e5r alltid i pluss, sier Lothe.", "Fra en \u00e5rsomsetning p\u00e5 over 1,2-1,3 millioner hver m\u00e5ned p\u00e5 Torgkvartalet pluss 850-900 000 p\u00e5 Vikhammer, varierte utbetalt l\u00f8nn til kj\u00f8pmannen selv s\u00e5pass at det ble en nervepine fra m\u00e5ned til m\u00e5ned, if\u00f8lge Lothe.", "Les ogs\u00e5: Dette er de mest l\u00f8nnsomme Rema-butikkene i Norge", "Lothe ansl\u00e5r at omtrent 25 prosent av varene i l\u00f8pet av \u00e5ret var varer hun ikke hadde kontroll p\u00e5, men som hun like fullt hadde ansvaret for \u00e5 selge og betale for. Varer hun brant inne med, ble stort sett registrert som svinn.", "- Kj\u00f8pmennene bestiller jo varene selv ut fra hva som g\u00e5r godt i hver enkelt kiosk. Men fordeltvarene kommer fra Reitan, enten vi vil eller ikke. Ofte upopul\u00e6re varer med d\u00e5rlig dato, og da ble svinnet veldig h\u00f8yt. Det m\u00e5tte vi betale for, sier hun og nevner eksempler som gourmetp\u00f8lser til 62 kroner, meieriprodukter, sjokolade med d\u00e5rlig dato.", "Flere andre kj\u00f8pmenn Adresseavisen har snakket med, bekrefter dette. Noen fordeltvarer fikk kj\u00f8pmennene oppgj\u00f8r fra Reitan om de ikke solgte, men som regel ikke. Og i hvert fall ikke for alt, sier flere som dermed igjen har en annen oppfatning enn den ordningen som beskrives av Reitan-systemet.", "- Den eneste gangen kj\u00f8pmennene f\u00e5r tilsendt varer de ikke selv har bestilt, og som ikke kan avbestilles, er n\u00e5r RCN introduserer nyheter eller gj\u00f8r endringer i sortiment. De f\u00e5r da tilsendt et begrenset antall produkter i \u00e9n f\u00f8rste leveranse, som RCN dekker eventuelt svinn p\u00e5. Utover dette er det fortsatt kj\u00f8pmannen selv som avgj\u00f8r alle varebestillinger. For \u00f8vrig plikter alle v\u00e5re leverand\u00f8rer \u00e5 levere varer i henhold til bransjestandarder for datomerking og dersom disse ikke overholdes har kj\u00f8pmannen rett til full refusjon, sier Ida H\u00e5vik.", "Les ogs\u00e5: Oppr\u00f8r i svenske Reitan-kiosker", "At kj\u00f8pmannen i det store og det hele selv er \u00f8konomisk ansvarlig for svinn, er ingen av kj\u00f8pmennene vi har snakket med i tvil om. Registreringen av svinn, er det imidlertid Reitan-systemet som har kontroll p\u00e5. Og oppdager kj\u00f8pmannen feil, er det if\u00f8lge flere sv\u00e6rt vanskelig \u00e5 f\u00e5 geh\u00f8r i Reitan-systemet.", "- En av mine ansatte tastet en gang feil da hun skulle registrere et svinn p\u00e5 2,5 hg sm\u00e5godt, men tastet feil s\u00e5 registreringen ble p\u00e5 22 500 kroner. Jeg pr\u00f8vde \u00e5 forklare distriktskontoret at vi ikke totalt i hele kiosken hadde sm\u00e5godt for 22 500 kroner. Men de trakk bel\u00f8pet likevel. Jeg fikk tilbake 5\u20136000 kroner. Det var alt. De trodde meg ikke, selv om registreringen var umulig h\u00f8y, sier Lothe.", "I juli 2015 hadde hun f\u00e5tt nok av livet som Narvesen-kj\u00f8pmann og leverte oppsigelse til Reitan. Etter seks m\u00e5neders oppsigelsestid var over, ble kiosken overlevert ny driver.", "H\u00f8y franchiseavgift, store kj\u00f8pmannskostnader ved svinn, p\u00e5tvungede varer og skjev \u00f8konomisk byrde; alt avvises av Reitan Convenience n\u00e5r Adresseavisen legger frem kj\u00f8pmanns-kritikken for dem.", "Hun avviser blankt Lothes p\u00e5stand, som flere kj\u00f8pmenn har stilt seg bak, om at \u00abReitan skal ha pengene sine uansett\u00bb.", "- Det er feil. Franchiseavtalen er sv\u00e6rt tydelig p\u00e5 hvem av partene som b\u00e6rer det \u00f8konomiske ansvaret i ulike situasjoner. For eksempel har kj\u00f8pmannen ansvaret for eget varelager, mens RCN har ansvaret for st\u00f8rre investeringer og utstyr til butikken, sier H\u00e5vik.", "Hun er heller ikke enig i at feilregistrering av svinn belastes kj\u00f8pmannen, som for eksempel sm\u00e5godteriet i Lothes kiosk.", "- Dette h\u00f8res veldig underlig ut. I v\u00e5rt system er det slik at hvis man trykker feil p\u00e5 kassen s\u00e5 kan kj\u00f8pmann enkelt korrigere dette selv der og da. Hvis kj\u00f8pmannen av en eller annen grunn unnlater \u00e5 korrigere feilen p\u00e5 kassen samme dag, og det er snakk om et st\u00f8rre bel\u00f8p, vil RCN bist\u00e5 med dette. Uansett vil alle feilregistreringer av kasserte varer korrigere seg automatisk ved neste varetelling. Det g\u00e5r med andre ord ikke an \u00e5 skape et svinn som ikke er der, sier H\u00e5vik.", "If\u00f8lge H\u00e5vik tjener en kj\u00f8pmann i Reitan Convenience Norge, som dekker b\u00e5de Narvesen og 7-Eleven, i gjennomsnitt 755 000 kroner i \u00e5ret. Lothes beskrivelse av \u00e5rsl\u00f8nn ned i 250 000 kroner og m\u00e5neder uten utbetaling i det hele tatt, kommenterer H\u00e5vik slik:", "- Vi har forst\u00e5else for at Lothes opplevelse av \u00e5 drive egen butikk har v\u00e6rt t\u00f8ff for henne. Det er imidlertid slik at det stilles en del krav til en franchisetakers evne, interesse og innsats for \u00e5 skape egne resultater. Butikken er i dag, med ny kj\u00f8pmann, vekstvinner i sin region med tilsvarende forutsetninger og rammevilk\u00e5r.", "Les ogs\u00e5: 1000 nye kiosker i boks for Reitan", "Les ogs\u00e5: Eks-kj\u00f8pmenn m\u00e5 ut med nesten 800 000 etter at nytt gruppes\u00f8ksm\u00e5l"]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "bd90775a37fe43d844bc11200e0d4a38572103f237532f59574828478950e1c5"}, {"field": "createtime", "value": "2016-08-24T05:52:39.000Z"}, {"field": "description", "value": "Tidligere Narvesen-kj\u00f8pmann Nina Pevik Hammer Lothe advarer andre mot \u00e5 g\u00e5 inn i franchisekontrakt med Reitan."}, {"field": "dominantimage", "value": "http://www.adressa.no/pluss/okonomi/article13227698.ece/cyxoo6/ALTERNATES/w980-default/NARVESEN11.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a84e21415f55bac9e875295612beb92a262131e7.jpg?5990408a"}, {"field": "dominantthumbnaildimensions", "value": "300x169"}, {"field": "heading", "value": ["- Ville ikke signert med Reitan om jeg hadde visst det jeg vet i dag -adressa.no", "- Rot hos Reitan", "Mener de har en god modell", "Avgift \u00f8ker med omsetningen", "M\u00e5neder uten l\u00f8nn", "P\u00e5tvinges varer", "- Ikke geh\u00f8r for feil", "Avviser kritikken"]}, {"field": "id", "value": "a84e21415f55bac9e875295612beb92a262131e7"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-concept", "value": ["tjene penger", "kj\u00f8pmann"]}, {"field": "kw-entity", "value": ["reitan convenience", "narvesen vikhammer", "reitan", "rema", "narvesen torgkvartalet", "narvesen", "reitan kapital", "adresseavisen", "reitan convenience norge"]}, {"field": "kw-location", "value": ["malvik", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["magnus reitan", "nina pevik hammer lothe", "ida h\u00e5vik"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/pluss/okonomi/article13227698.ece/cyxoo6/ALTERNATES/w980-default/NARVESEN11.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Ville ikke signert med Reitan om jeg hadde visst det jeg vet i dag"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/2016/08/24/Ville-ikke-signert-med-Reitan-om-jeg-hadde-visst-det-jeg-vet-i-dag-13227703.ece"}, {"field": "pageclass", "value": ["article"]}, {"field": "publishtime", "value": "2016-08-24T06:47:54.000Z"}, {"field": "recs-articleid", "value": "13227703"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2016-08-24T06:47:54.000Z"}, {"field": "recs-rawtitle", "value": "- Ville ikke signert med Reitan om jeg hadde visst det jeg vet i dag -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Tidligere Narvesen-kj\u00f8pmann Nina Pevik Hammer Lothe advarer andre mot \u00e5 g\u00e5 inn i franchisekontrakt med Reitan."}, {"field": "thumbnail", "value": "http://content-thumbnail.cxpublic.com/content/thumbnail200x150/a84e21415f55bac9e875295612beb92a262131e7.jpg?5990408a"}, {"field": "thumbnailfullheightdimensions", "value": "200x2788"}, {"field": "timestamp", "value": "2017-08-13T12:05:30.000Z"}, {"field": "title", "value": "- Ville ikke signert med Reitan om jeg hadde visst det jeg vet i dag"}, {"field": "url", "value": "http://www.adressa.no/pluss/okonomi/2016/08/24/Ville-ikke-signert-med-Reitan-om-jeg-hadde-visst-det-jeg-vet-i-dag-13227703.ece"}, {"field": "urlhash", "value": "a84e21415f55bac9e875295612beb92a262131e7"}], "score": 0.7184089, "siteId": "9222270286501375973", "id": "a84e21415f55bac9e875295612beb92a262131e7"}

