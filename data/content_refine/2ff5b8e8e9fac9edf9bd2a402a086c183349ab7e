{"fields": [{"field": "modifiedtime", "type": "time", "value": "2012-04-17T11:53:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Det begynte med H\u00e6verst\u00f8len, der vertskapet bor, som er et g\u00e5rdstun med i alt ni restaurerte bygninger. Siden kj\u00f8pte familien nabog\u00e5rden, og med den fulgte ogs\u00e5 H\u00e5gg\u00e5setra. B\u00e5de H\u00e6verst\u00f8len og H\u00e5gg\u00e5setra er utviklet til n\u00e6ringseiendommer, som privat og offentlig n\u00e6ringsliv, organisasjoner, grupper, studenter og privatfamilier kan leie.", "Men vi skal alts\u00e5 konsentrere oss om siste tilskudd, H\u00e5gg\u00e5setra.", "Etter \u00e5 ha passert de siste fjellg\u00e5rdene i Gisnadalen, dukker setervollen opp, nesten som en \u00e5penbaring i landskapet.", "Hit har g\u00e5rdsfolket dratt til alle tider, for \u00e5 gi dyra godt sommerbeite og for \u00e5 yste, kinne sm\u00f8r og drive tradisjonell seterdrift.", "Nede p\u00e5 veien har B\u00f8rge Dahle satt opp en kopi av bygdenorges kulturikon nummer \u00e9n; melkerampa.", "- Vi er en av kommunene i Blilyst-prosjektet, der melkerampa er sentral. Tanken er at folk som har lyst, skal kunne sette seg nedp\u00e5 en stille stund, alene eller kanskje med kj\u00e6resten - som de gjorde i gamle dager.", "\u00c5 sitte i ro og fred i dette landskapet, med utsikt til fjellene rundt, gir rom for refleksjon. Kanskje man til og med blir inspirert til \u00e5 skrive ned noen linjer, et dikt for eksempel?", "- I s\u00e5 fall kan man legge et bidrag nedi melkespannet v\u00e5rt, smiler Dahle.", "Ved f\u00f8rste \u00f8yekast kan det se ut som om tida har st\u00e5tt stille p\u00e5 setervollen med den gamle seterstua, eldhuset, stabburet, vedboden og fj\u00f8set. Trauste gr\u00e5 st\u00e5r bygningene der, med det vakre innslaget av gyllent og brunbrent fargespill i treverket, etter \u00e5r med sol og v\u00e6r. I dag er alle husene, med unntak av eldhuset som n\u00e5 er vedbod, satt i stand og innredet med sengeplasser.", "- Tunet var i sv\u00e6rt d\u00e5rlig forfatning da vi tok over. Husene hadde d\u00e5rlig fundament og var sunket ned i bakken, slik gulvene l\u00e5 dekket med hauger av jord. Jeg har l\u00f8ftet alle husene og lagt nye gulv, skiftet ut torvtakene og byttet ut t\u00f8mmer der det har v\u00e6rt n\u00f8dvendig. Eksteri\u00f8ret er bevart s\u00e5 langt det er mulig, men rommene p\u00e5 innsiden er tilpasset dagens behov, forteller Dahle.", "- Jeg har alltid hatt en sterk n\u00e6rhet til naturen og v\u00e6rt aktiv i idrett. Derfor ble det idrettsh\u00f8yskole i stedet for arkitekturstudier, men interessen for arkitektur og rommenes funksjon og betydning har jeg alltid hatt, forteller han og viser inn i seterstua. Her er gulvene skiftet, og ved siden av oppholdsrommet i f\u00f8rste har han f\u00e5tt plass til kj\u00f8kken og et lite bad. I gangen er den gamle \u00abh\u00f8nsestigen\u00bb byttet ut med ei trapp, og p\u00e5 loftet er det bygget seks sengeplasser.", "- Det m\u00e5 v\u00e6re funksjonelt, men det beh\u00f8ver ikke \u00e5 v\u00e6re s\u00e5 stort.", "Vi klarer oss p\u00e5 langt mindre areal enn vi tror, mener Dahle, som gj\u00f8r et poeng av \u00e5 blande moderne design med antikke m\u00f8bler.", "S\u00e5 langt har vi f\u00e5tt innblikk i restaurering som er noks\u00e5 lik mye annet vi har sett tidligere, men fj\u00f8set representerer noe nytt.", "Opp fra taket stikker to piper, og p\u00e5 langveggen er det satt inn tre rektangul\u00e6re vinduer. De er nesten ikke synlige, men de st\u00e5r der. P\u00e5 kortveggen som vender mot s\u00f8r, st\u00e5r fremdeles muren av runde steiner, med \u00e5pning til den gamle fraukjelleren.", "- Jeg m\u00e5 utnytte dette rommet innunder fj\u00f8set, men hvordan har jeg ikke f\u00e5tt p\u00e5 plass i hodet mitt enn\u00e5. Men rundt hj\u00f8rnet har vi f\u00e5tt til noe morsomt, legger han til.", "- Dette er verdens minste bibliotek, smiler han forn\u00f8yd og klatrer inn. Utedoen har til alle tider v\u00e6rt rom for refleksjon, og med saueskinn p\u00e5 dolokket og et lite utvalg b\u00f8ker kan hvem som helst unne seg en stille stund her. Det er alltid \u00e5pent.", "- I sommer hadde Jon P\u00e5l Inderberg og Henning Sommero konsert p\u00e5 tunet, og \u00e5pningen av biblioteket ble en egen seremoni, med glade toner fra Jazzmazz\u00f8rene og bevingete ord fra Nils Forlund - som enkelt sagt gikk ut p\u00e5 at Askeladden brukte like mye tid p\u00e5 utedoen, som ved b\u00e5let, da han reflekterte.", "Fj\u00f8set er selve b\u00e6rebjelken p\u00e5 den gamle setervollen, den gang da og n\u00e5 i moderne tid. Men bruken er en helt annen.", "- Jeg har laget et rom som er levendegjort av en filosofisk tanke. Det er ikke planlagt og skissert p\u00e5 tegnebrettet, men er resultat av en prosess inni mitt hode. Fj\u00f8set med \u00abrommet\u00bb har blitt til underveis, med andre ord.", "Vi beveger oss over to plan, bokstavelig talt. I inngangspartiet ligger rommene for de mer basale behovene; et toalett, et lite bad, kj\u00f8kken og spiseplass, mens selve \u00abrommet\u00bb ligger et par trappetrinn h\u00f8yere.", "- Ilden har til alle tider fascinert menneskene. Det skjer noe med oss n\u00e5r vi sitter rundt et b\u00e5l, vi snakker friere, kommer n\u00e6rmere hverandre og blir mer konsentrert og oppmerksomme. Tanken min er at ilden som fokuspunkt gir et godt utgangspunkt for den gode samtalen, og dermed blir dette et pedagogisk godt rom.", "- Ideen til denne l\u00f8sningen fikk jeg fra de gamle spikkhettene, jeg tenkte - hvorfor ikke l\u00f8fte peisen opp fra gulvet slik at alle kan se hverandre gjennom flammene i sitteh\u00f8yde?", "Et par sekunder senere brenner det lystig fra det \u00e5pne ildstedet, og man merker at byggherren har rett - det meste roer seg med flammer som fokuspunkt.", "Det er etter hvert mange studenter som har v\u00e6rt med B\u00f8rge Dahle p\u00e5 H\u00e5gg\u00e5setra, og fj\u00f8set ser ut til \u00e5 ha en positiv effekt p\u00e5 de fleste.", "- Jeg kan ikke bli for nostalgisk, det er jo de unge vi m\u00e5 f\u00e5 med oss. Derfor m\u00e5tte jeg finne fram til et formspr\u00e5k som de unge liker, som er moderne og som snakker til dem. Men du ser, jeg har lagt glass innenfor en del av t\u00f8mmerveggene for \u00e5 inkludere historien. Det er viktig.", "I det gamle t\u00f8mmeret ser man tydelig hvor Dagros en gang sto tjoret fast, samtidig som skarpe lysstr\u00e5ler slipper inn gjennom glippene i t\u00f8mmerveggen p\u00e5 utsiden.", "- Ideen min har v\u00e6rt \u00e5 skape en atmosf\u00e6re for pedagogikk, der vi klarer \u00e5 bevisstgj\u00f8re \u00f8kofilosofiske tankeprosesser.", "- Hvilke verdier skal vi bygge p\u00e5 for \u00e5 kunne ha et samliv med dyr, mennesker og natur, uten overforbruk og rovdrift p\u00e5 naturen rundt oss. Vi m\u00e5 skape fred med naturen, sier B\u00f8rge Dahle ettertenksomt. - Og det er de unge vi m\u00e5 satse p\u00e5."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "04087f71e9625e7f13cabd7d79ad850153ea1229896b2032872b8c194f65d1de"}, {"field": "createtime", "value": "2017-04-30T22:19:27.000Z"}, {"field": "description", "value": "I et idyllisk kulturlandskap, med utsikt til \u00abde fem bl\u00e5ner\u00bb, har B\u00f8rge Dahle jobbet jevnt og trutt de siste fire \u00e5rene for \u00e5 sette i stand setervollen med de fem bygningene."}, {"field": "dominantimage", "value": "http://www.adressa.no/incoming/article1273317.ece5/ALTERNATES/w980-default/H%C3%A5gg%C3%A5setra2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2ff5b8e8e9fac9edf9bd2a402a086c183349ab7e.jpg?59918662"}, {"field": "dominantthumbnaildimensions", "value": "300x169"}, {"field": "heading", "value": ["et godt sted \u00e5 v\u00e6re -adressa.no", "Kultur og natur", "Bibliotek p\u00e5 do", "Rom for samliv", "Unge m\u00e5 bevisstgj\u00f8res"]}, {"field": "id", "value": "2ff5b8e8e9fac9edf9bd2a402a086c183349ab7e"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["fj\u00f8set", "rom", "stille stund", "gamle"]}, {"field": "kw-entity", "value": ["dagros", "h\u00e6verst\u00f8len og h\u00e5gg\u00e5setra", "jazzmazz\u00f8rene", "gisnadalen", "jon p\u00e5l inderberg og henning sommero", "blilyst", "h\u00e5gg\u00e5setra", "askeladden", "h\u00e6verst\u00f8len"]}, {"field": "kw-pageclass", "value": "article"}, {"field": "kw-person", "value": ["nils forlund", "henning sommero", "b\u00f8rge dahle", "jon p\u00e5l inderberg"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1273317.ece5/ALTERNATES/w980-default/H%C3%A5gg%C3%A5setra2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "H\u00e5gg\u00e5setra - et godt sted \u00e5 v\u00e6re"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1179440.ece"}, {"field": "pageclass", "value": ["article"]}, {"field": "publishtime", "value": "2008-10-24T07:26:00.000Z"}, {"field": "recs-articleid", "value": "1532360"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-10-24T07:26:00.000Z"}, {"field": "recs-rawtitle", "value": "H\u00e5gg\u00e5setra - et godt sted \u00e5 v\u00e6re -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "I et idyllisk kulturlandskap, med utsikt til \u00abde fem bl\u00e5ner\u00bb, har B\u00f8rge Dahle jobbet jevnt og trutt de siste fire \u00e5rene for \u00e5 sette i stand setervollen med de fem bygningene."}, {"field": "thumbnail", "value": "http://content-thumbnail.cxpublic.com/content/thumbnail200x150/2ff5b8e8e9fac9edf9bd2a402a086c183349ab7e.jpg?59918662"}, {"field": "thumbnailfullheightdimensions", "value": "200x1841"}, {"field": "timestamp", "value": "2017-08-14T11:15:46.000Z"}, {"field": "title", "value": "H\u00e5gg\u00e5setra - et godt sted \u00e5 v\u00e6re"}, {"field": "url", "value": "http://www.adressa.no/forbruker/hjem/article1179440.ece"}, {"field": "urlhash", "value": "2ff5b8e8e9fac9edf9bd2a402a086c183349ab7e"}], "score": 0.86251223, "siteId": "9222270286501375973", "id": "2ff5b8e8e9fac9edf9bd2a402a086c183349ab7e"}

