{"fields": [{"field": "modifiedtime", "type": "time", "value": "2013-04-06T17:45:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "yngvil bjellaanes"}, {"field": "body", "value": ["Saken oppdateres.", "Rockelegende,\nskuespiller, arrang\u00f8r og plateprodusent; David Bowie er utvilsomt en av\nmusikkhistoriens viktigste og mest fremtredende skikkelser siden gjennombruddet\nmed konseptalbumet \u00abThe Rise and Fall of Ziggy Stardust and the Spiders from\nMars\u00bb i 1972. Men det er ikke ofte vi h\u00f8rer Bowie i den innpakningen vi\nopplevde p\u00e5 Dokkhuset fredag kveld. Samtidsmusikerne i Alpaca Ensemble,\nimprovisasjonsdronning Maja K. Ratkje og sanger Andreas Elvenes skapte et\nBowie-univers jeg sent vil glemme.", "Bowies scenepersonlighet\nZiggy Stardust, er kveldens hovedperson. Levetiden til hans selvdyrkende\nalterego varte ikke lenge, men Ziggy har utvilsomt etterlatt seg dype spor,\nogs\u00e5 hos kveldens tre komponister som har tonesatt sine betraktelser av\nkultpersonen. Og Alwynne Pritchard, Ole Henrik Moe og Maja S. K. Ratkje har\nikke latt seg begrense i sine komposisjoner. Her er mystikk og teaterkunst\nblandet med en solid dose musikalsk galskap. Ekstremt originalt og utrolig\nspennende!", "\u00abRock'n roll, cigarette,\nsuicide\u00bb. Ordene presenteres i korthet i en slags dialog p\u00e5 scenen f\u00f8r det hele\nskifter total karakter. Bowies \u00abFive Years\u00bb er nesten ikke til \u00e5 gjennkjenne,\nmen den dype, kraftfulle stemmen til Andreas Elvenes treffer umiddelbart.  Maja Ratkjes arrangement byr p\u00e5 alt fra\nuskyldige pikestemmer til et voldsomt tr\u00f8kk. Alpaca Ensembles engasjement er et\nsyn i seg selv. Cellist Marianne Lie roper av hele sin hals refrenget ut i\nsalen mens hun hamrer l\u00f8s p\u00e5 instrumentet. S\u00e6rt? Absolutt, men det funker!", "Det er fullsatt i\nDokkhuset, og jeg ser meg et \u00f8yeblikk rundt for \u00e5 se om noen forlater salen.\nIngen reiser seg. Det er tydelig at komponistene og musikerne treffer med sine\nkreative og teatralske formidling. Under \u00abSexing the piano\u00bb, ser vi konturer av\net par som peser og puster under pianoet, og p\u00e5 lerretet bak ruller teksten\nklart og tydelig. Enkelt og virkningsfullt. Alwynne Pritchards bilde av Ziggy\nStardust er virkelig et syn, med Elvenes som en ganske nedstrippet, men\ntroverdig hovedperson.", "I Ole Henrik Moes\n\u00abStarmania\u00bb st\u00e5r klangene i sentrum, og de blir kraftig forsterket av Pekka\nStokkes lysdesign som b\u00e5de understreker og forsterker stemningen i musikken.\nDeretter \u00abpoppes\u00bb det hele opp med Ratkjes arrangement av \u00abMoonage Daydream\u00bb,\nhvor ensemblet virkelig f\u00e5r vist sine improvisatorisiske ferdigheter og brede\nregister. Og n\u00e5r Ratkje selv kommer inn p\u00e5 slutten og improviserer med stemmen\nover ensemblet- ja, da er det bare \u00e5 smile! Dette er stemmekunst!", "Apacas Bowie er en\nskrudd, mystisk og ekstremt corny opplevelse, men den er fengende. Komponistene\nhar latt seg inspirere av Bowies krevende alterego p\u00e5 vidt forskjellige m\u00e5ter,\nmen det hele henger likevel sammen. Konserten er gjennomarbeidet ned til minste\ndetalj og sammensetningen fungerer. Ratkje med sine melodiske og rytmiske\nskjevheter og utbrudd, Pritchard med sin mystikk og Moe med sitt klangunivers.\nDet er mulig enkelte Bowie-fans f\u00f8ler seg lurt etter denne konserten. Selv er\njeg en av dem som st\u00e5r igjen med et smil etter \u00e5 ha h\u00f8rt Bowie i en innpakning\njeg sent vil glemme."]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "4b9d07a23e9e344d958ee148c2ae59a47a3465735a59533e4bde2f9ef98648a9"}, {"field": "createtime", "value": "2015-04-05T13:27:18.000Z"}, {"field": "description", "value": "N\u00e5r tre av v\u00e5re fremste komponister \u00e5pner d\u00f8rene for David Bowies alterego Ziggy Stardust, blir resultatet uhyre s\u00e6rt, men ekstremt spennende."}, {"field": "dominantimage", "value": "http://www.adressa.no/incoming/article7357183.ece/ALTERNATES/w980-default/Alpaca02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/58575e5efa11a3a28610e5a037b43e685d587616.jpg?5926d64c"}, {"field": "dominantthumbnaildimensions", "value": "300x169"}, {"field": "heading", "value": "David Bowie slik du aldri har h\u00f8rt ham -adressa.no"}, {"field": "id", "value": "58575e5efa11a3a28610e5a037b43e685d587616"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["h\u00f8rt", "the", "ekstremt", "kveld", "ensemble", "komponister", "alterego"]}, {"field": "kw-entity", "value": ["five years", "alpaca ensemble", "alwynne pritchard", "ole henrik moe og maja s. k. ratkje", "ziggy stardust and the spiders", "ratkje", "dokkhuset", "sexing", "the rise and fall", "moonage daydream", "pekka stokkes", "the rise", "ziggy stardust"]}, {"field": "kw-pageclass", "value": "article"}, {"field": "kw-person", "value": ["ole henrik moes", "ole henrik moe", "marianne lie", "maja ratkjes", "david bowie", "andreas elvenes", "maja k. ratkje"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article7357183.ece/ALTERNATES/w980-default/Alpaca02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "David Bowie slik du aldri har h\u00f8rt ham"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article7357159.ece"}, {"field": "pageclass", "value": ["article"]}, {"field": "publishtime", "value": "2013-04-06T17:45:23.000Z"}, {"field": "recs-articleid", "value": "7357159"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2013-04-06T17:45:23.000Z"}, {"field": "recs-rawtitle", "value": "David Bowie slik du aldri har h\u00f8rt ham -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "N\u00e5r tre av v\u00e5re fremste komponister \u00e5pner d\u00f8rene for David Bowies alterego Ziggy Stardust, blir resultatet uhyre s\u00e6rt, men ekstremt spennende."}, {"field": "thumbnail", "value": "http://content-thumbnail.cxpublic.com/content/thumbnail200x150/58575e5efa11a3a28610e5a037b43e685d587616.jpg?5926d64c"}, {"field": "thumbnailfullheightdimensions", "value": "200x1016"}, {"field": "timestamp", "value": "2017-05-25T13:04:12.000Z"}, {"field": "title", "value": "David Bowie slik du aldri har h\u00f8rt ham"}, {"field": "url", "value": "http://www.adressa.no/kultur/musikk/article7357159.ece"}, {"field": "urlhash", "value": "58575e5efa11a3a28610e5a037b43e685d587616"}], "score": 0.9500403, "siteId": "9222270286501375973", "id": "58575e5efa11a3a28610e5a037b43e685d587616"}

