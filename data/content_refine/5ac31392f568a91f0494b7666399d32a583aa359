{"fields": [{"field": "modifiedtime", "type": "time", "value": "2015-08-03T19:47:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "halldis nerg\u00e5rd"}, {"field": "body", "value": ["Saken oppdateres.", "Som en omsorgsfull husmor fra 1960-tallet svinser hun pratende rundt bordene p\u00e5 Baklandet Skydsstation. Antrekket i vaskeekte crimplene forsterker illusjonen. Sommerens nyanskaffelse i lyst, dust blomsterm\u00f8nster fant hun i en bruktbutikk i Oslo.", "\u2013 Veldig praktisk. Lett \u00e5 vaske. Lett \u00e5 t\u00f8rke, ler innehaveren av den legendariske skysstasjonen mellom skravlende utlendinger, tette rader av broderte klokkestrenger, gamle fotografier samt \u00abt\u00f8rkende\u00bb hofteholdere, grytekluter og matroskjoler. Serveringslokalet har en forhistorie som vaskeri. Kl\u00e6rne og klypene p\u00e5 t\u00f8rkesnorene er derfor et h\u00f8yst relevant dekorinnslag.", "I seks \u00e5r har den smilende danske kvinnen bestyrt stasjonen som if\u00f8lge Lonely Planet har Norges beste fiskesuppe. Andre foretrekker silderettene, bacalao- eller reinsdyrgrytene. M-m-m-m-ende nikking fra flere av lunsjgjestene er ikke til \u00e5 misforst\u00e5.", "\u2013 Tydelig at kvaliteten p\u00e5 maten overrasker. De fleste som kikker innom tror visst at vi er mer opptatt av milj\u00f8 enn av mat, sier Gurli, som selv har solid kokkefaglig bakgrunn. Allerede som 16-\u00e5ring starten hun i l\u00e6re i kj\u00f8kkenet ved Hotell Australia i Vejle p\u00e5 Jylland. Som eldst i en s\u00f8skenflokk p\u00e5 fire p\u00e5 en bondeg\u00e5rd med 1200 griser i bingene, ble hun tidlig vant til \u00e5 jobbe hardt b\u00e5de ute og inne.", "\u2013 Vi hadde en herlig oppvekst med mye lek og ansvar, sier Gurli. Etter l\u00e6re\u00e5rene i Vejle fortsatte hun til prestisjerestauranten Divan 2 i K\u00f8benhavns Tivoli. Reiselivskongen Simon Spies var en av stamgjestene, men uten eget stambord. Hver dag ventet kelnerne i spenning f\u00f8r han satte seg. Den heldige fikk alltid tusen kroner i tips.", "\u2013 Men kelnerne delte aldri med oss p\u00e5 kj\u00f8kkenet, humrer kokken. Ved Divan 2 h\u00f8rte hun ogs\u00e5 ordet \u00abmulter\u00bb for f\u00f8rste gang. K\u00f8benhavns borgermester fylte 40 og arrangerte herremiddag i den renommerte restauranten. To fulle multespann kom med fly fra Oslo og m\u00e5tte hentes p\u00e5 Kastrup.", "\u2013 Vi var spent p\u00e5 innholdet, men ble veldig skuffet. De sure, gule bringeb\u00e6rene smakte slett ikke godt. Siden har jeg skiftet mening, forsikrer Gurli. Kort etter m\u00f8nstret hun p\u00e5 som koldjomfru p\u00e5 det norske cruiseskipet \u00abVistafjord\u00bb og fikk slik sett det meste av verden f\u00f8r hun m\u00f8nstret av og bosatte seg p\u00e5 Orkanger, etter anbefaling fra orkdalinger om bord.", "\u2013 Jeg fikk jobb p\u00e5 B\u00e5rdshaug Herreg\u00e5rd og trivdes fra f\u00f8rste stund. Gunnar Lysholm var en fantastisk sjef. Anleggets gamle bygninger gjorde ogs\u00e5 sterkt inntrykk. I ledige stunder listet jeg meg inn og fornemmet atmosf\u00e6ren i herskapsboligen fra forrige \u00e5rhundreskifte, husker Gurli.", "P\u00e5 en pling-fest hos gode venner p\u00e5 Orkanger m\u00f8tte hun ogs\u00e5 mannen i sitt liv. Sprengningsbas og Nordsj\u00f8-arbeider Olaf Holmen fra L\u00f8kken Verk, som senere skulle utdanne seg til ingeni\u00f8r.", "\u2013 Det var kj\u00e6rlighet ved f\u00f8rste blikk! Ingen tvil! Mer enn 30 \u00e5r etterp\u00e5 er f\u00f8lelsene like sterke. Allerede f\u00f8rste kvelden planla vi neste \u00e5rs sommerferie: seks uker p\u00e5 motorsykkel.", "Gurli hever glasset med romantisk r\u00f8dskimrende bringeb\u00e6rsaft og smiler fra \u00f8re til \u00f8re. Om to \u00e5r kan paret feire s\u00f8lvbryllup samtidig med skysstasjonens 20-\u00e5rsjubileum. Planleggingen av kalaset er for lengst i gang. Tre dager er satt av til feiringen. Et teaterstykke som hyller b\u00e5de stasjonen og dens eierne er under produksjon ute blant ihuga stamgjester.", "Den f\u00f8rste sommeren p\u00e5 Orkanger, f\u00f8r m\u00f8tet med Olaf, var ikke fullt s\u00e5 festlig.", "\u2013 Naturen var storslagen. Og jeg gledet meg til vinteren for \u00e5 l\u00e6re \u00e5 g\u00e5 p\u00e5 ski. Men jeg syntes nok at de fleste nordmennene var litt tunge og trege og vanskelig \u00e5 komme innp\u00e5, veldig forskjellig fra folk hjemme i Danmark. Mye bedret seg heldigvis etter hvert som jeg ble mer kjent med mine nye landsmenn, minnes Gurli. Etter en periode p\u00e5 B\u00e5rdshaug fortsatte hun til stillingen som husmor ved Torshus folkeh\u00f8gskole, litt lenger oppe i Orkladalen. Opplevelsesrike \u00e5r, det ogs\u00e5.", "I 1995 flyttet familien, som hadde vokst til fire, til By\u00e5sen og Trondheim. Gurli fikk jobb som daglig leder ved jernbanerestauranten der hun hadde ti fine \u00e5r f\u00f8r hun en dag fant en lapp fra en ukjent herre som ba henne ringe om hun hadde et kvarters tid til overs.", "\u2013 Lappen kjentes litt ekkel. Hva slags type var dette? En NSB-gubbe med amor\u00f8se hensikter?", "Utp\u00e5 kvelden tok Gurli sjansen og ringte. Typen, som viste seg \u00e5 v\u00e6re innehaver av Baklandet Skydsstation, hadde visst holdt henne under oppsikt en god stund. Han mente at hun var den rette til \u00e5 overta driften av bydelens mest s\u00e6rpregede kaf\u00e9. Gurli visste ikke hva hun skulle svare. S\u00e6rlig kjent med spisestedet var hun heller ikke, men hun tok seg en tur og studerte b\u00e5de interi\u00f8r og nabolag.", "\u2013 Jeg tenkte at beliggenheten tett ved Nidarosdomen var bra. Hit ville turistene komme. Selv likte jeg meg i de skakke, fint restaurerte lokalene. Mannen min var ogs\u00e5 positiv, og vi spurte huseieren om vi p\u00e5 sikt kunne f\u00e5 lov til \u00e5 overta hele eiendommen. Han var ikke uvillig, men vi forsto at han ville se oss an et par\u2013tre \u00e5r, vurdere om vi passet inn i milj\u00f8et. Etter ni m\u00e5neder hadde han sett nok, og vi fikk tilbud om \u00e5 kj\u00f8pe. Penger hadde vi ikke, men banken likte ideen og ga oss l\u00e5net vi trengte.", "Siden har det bare g\u00e5tt \u00e9n vei for Gurli Riis Holmen. De f\u00f8rste \u00e5rene p\u00e5 Bakklandet var t\u00f8ffe. I perioder bodde hun nesten i lokalene og var i fullt arbeid med baking og kraftkoking lenge f\u00f8r de f\u00f8rste morgensyklistene humpet forbi p\u00e5 brusteinene. Men innsatsen har betalt seg. Fastboende og tilreisende setter pris p\u00e5 gjestfriheten bak den okerfargede fasaden. National Geographic og andre utenlandske reisetidsskrift har ogs\u00e5 gitt kafeen s\u00e5 mye positiv omtale at gjestene str\u00f8mmer til i stadig st\u00f8rre flokker. Sist p\u00e5ske kunne Gurli og familien ta seg r\u00e5d til en skikkelig utenlandsferie. De stengte d\u00f8rene i ti dager etter \u00e5 ha alarmert alle gode kunder i lang tid i forveien.", "\u2013 Jeg er heldig. \u00c5 jobbe p\u00e5 Baklandet Skydsstation er et stort privilegium. Egentlig er det ingen jobb. Jeg f\u00f8ler meg mer som p\u00e5 en scene hvor jeg til enhver tid kan velge hvilken rolle jeg vil spille. \u00c5 v\u00e6re dansk er ogs\u00e5 en stor fordel. Alle vil fortelle meg om positive ferieopplevelser fra Danmark.", "Ved nabobordet g\u00e5r samtalen p\u00e5 norsk, tysk og engelsk over bacalao, sild og kyllingsalat. Daglig leder gl\u00f8tter lett til siden og konstaterer at alle ser ut til \u00e5 like mat og service f\u00f8r hun igjen hever glasset med bringeb\u00e6rsaft.", "\u2013 Her blir jeg v\u00e6rende resten av yrkeslivet. Norge har tatt godt imot meg. Men helt norsk er jeg ikke. Et par ganger i \u00e5ret m\u00e5 jeg hjem til Danmark for \u00e5 hilse p\u00e5 familien og smake p\u00e5 dansk mat. Stekt r\u00f8dspette, blant annet. Til h\u00f8sten importerer vi retten til v\u00e5rt menykart. Gjestene v\u00e5re har noe \u00e5 glede seg til.", "Et godt alternativ til Bakklandet Skydsstation er Ramp Pub & Spiseri p\u00e5 Svartlamoen. Maten er veldig god. Ellers er det deilig \u00e5 sykle i Trondheim: Rundt elveslyngen og ut til den nye veien langs fjorden, opp til Bymarka, forbi Theisendammen, Baklidammen og opp til Kobberdammen. Fantastisk flott alle steder."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "376f99659e587d61a06d13e7de0425bc036c7870cd8977e97b85df3c832a8ead"}, {"field": "createtime", "value": "2016-02-09T17:25:02.000Z"}, {"field": "description", "value": "To spann fulle av sure gule \u00abbringeb\u00e6r\u00bb var Gurli Riis Holmens f\u00f8rste m\u00f8te med Norge. Siden fant hun en mann fra L\u00f8kken Verk."}, {"field": "dominantimage", "value": "http://www.adressa.no/pluss/magasin/article11367328.ece/7eq139/ALTERNATES/w980-default/BSkydsstation02.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5ac31392f568a91f0494b7666399d32a583aa359.jpg?59758c27"}, {"field": "dominantthumbnaildimensions", "value": "300x169"}, {"field": "heading", "value": ["Crimplene og tradisjonskost -adressa.no", "Fagl\u00e6rt dansk kokk", "Kj\u00e6rlighet p\u00e5 Orkanger", "Frieri fra ukjent herre", "Gurlis Trondheims-tips"]}, {"field": "id", "value": "5ac31392f568a91f0494b7666399d32a583aa359"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-concept", "value": ["fullt", "mat", "jobb", "dansk", "ukjent herre", "mann", "daglig leder", "lett", "dag", "fant", "hever glasset"]}, {"field": "kw-entity", "value": ["nidarosdomen", "hotell australia", "vistafjord", "l\u00f8kken verk", "lonely planet", "svartlamoen", "kobberdammen", "ramp pub", "geographic", "by\u00e5sen og trondheim", "orkanger", "divan 2", "baklidammen", "jylland", "b\u00e5rdshaug herreg\u00e5rd", "theisendammen", "nordsj\u00f8", "k\u00f8benhavns tivoli", "torshus", "bymarka", "baklandet skydsstation", "kastrup", "spiseri", "bakklandet skydsstation", "orkladalen"]}, {"field": "kw-location", "value": ["danmark", "vejle", "trondheim", "oslo", "norge"]}, {"field": "kw-pageclass", "value": "article"}, {"field": "kw-person", "value": ["gurli riis holmen", "simon spies", "gunnar lysholm", "olaf holmen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article11367328.ece/7eq139/ALTERNATES/w980-default/BSkydsstation02.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Crimplene og tradisjonskost"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article11367330.ece"}, {"field": "pageclass", "value": ["article"]}, {"field": "publishtime", "value": "2015-08-03T19:47:51.000Z"}, {"field": "recs-articleid", "value": "11367330"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-08-03T19:47:51.000Z"}, {"field": "recs-rawtitle", "value": "Crimplene og tradisjonskost -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "To spann fulle av sure gule \u00abbringeb\u00e6r\u00bb var Gurli Riis Holmens f\u00f8rste m\u00f8te med Norge. Siden fant hun en mann fra L\u00f8kken Verk."}, {"field": "thumbnail", "value": "http://content-thumbnail.cxpublic.com/content/thumbnail200x150/5ac31392f568a91f0494b7666399d32a583aa359.jpg?59758c27"}, {"field": "thumbnailfullheightdimensions", "value": "200x2099"}, {"field": "timestamp", "value": "2017-07-24T05:56:55.000Z"}, {"field": "title", "value": "Blant hofteholdere p\u00e5 Bakklandet"}, {"field": "url", "value": "http://www.adressa.no/pluss/magasin/article11367330.ece"}, {"field": "urlhash", "value": "5ac31392f568a91f0494b7666399d32a583aa359"}], "score": 0.4778505, "siteId": "9222270286501375973", "id": "5ac31392f568a91f0494b7666399d32a583aa359"}

