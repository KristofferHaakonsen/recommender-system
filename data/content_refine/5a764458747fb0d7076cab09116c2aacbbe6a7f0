{"fields": [{"field": "modifiedtime", "type": "time", "value": "2014-03-18T08:54:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "linda lund nilsson"}, {"field": "body", "value": ["Saken oppdateres.", "17. mai 2010 vandret Tonje Merete Viken og Trond Bjerkholt inn porten i \u00abMunken\u00bb der kollektivet til en studiekamerat av Tonje hadde bakg\u00e5rdsfest. Den gang en skr\u00f8pelig, forsoffen byg\u00e5rd, med regnvann sildrende inn.", "Men det lille borettslaget hadde store planer. Da Tonje \u00e5pnet porten to \u00e5r senere, var det i h\u00e5p om \u00e5 f\u00e5 kj\u00f8pe seg inn p\u00e5 loftet i en snart totalrenovert byg\u00e5rd.", "Men f\u00f8rst m\u00e5tte hun godkjennes av samtlige beboere. I et kollektiv av den gode, gamle sorten, der alle kjenner alle, og det fortsatt g\u00e5r an \u00e5 l\u00e5ne sukker eller en flaske vin av naboen.", "- Flere sier de har planer om \u00e5 bli her til de m\u00e5 trilles ut, smiler Tonje Merete Viken.", "P\u00e5 forsommeren 2012 fikk alle utkast til ny planl\u00f8sning, og ble oppfordret til \u00e5 komme med \u00f8nsker for eget boareale. 36 kvadratmeter i Tonjes tilfelle.", "Hun s\u00e5 for seg en \u00e5pen l\u00f8sning, men f\u00f8lte behov for separat soverom og stue.", "- Arkitekten hadde bodd mange \u00e5r i loftsleilighet i London selv, og var opptatt av at det skulle v\u00e6re noe bra som ventet p\u00e5 toppen av alle trappene.", "Hva med en glassvegg? spurte han.", "Glassvegg ble det.", "Les ogs\u00e5: Fredriks hus skifter farge av seg selv", "I april 2013, dagen f\u00f8r hun reiste til Jemen for \u00e5 jobbe et halvt \u00e5r for FN, fikk Tonje n\u00f8kkelen til Munkens \u00e5ttende boenhet.", "Trond Bjerkholt ble igjen i Oslo for \u00e5 ta seg av finpussen med svigers.", "- Det ble en del fjernstyring fra Jemen, men de holdt meg oppdatert via Facebook.", "Og passet p\u00e5 \u00e5 sende snapshots fra den norske sommeren p\u00e5 den nye takterrassen, der omdiskuterte fliser omsider falt p\u00e5 plass: Marokkansk mosaikk i norsk klima! Men n\u00e5 ligger de der, godt impregnert og delvis gjemt under sn\u00f8en, klare for frokostgjester til v\u00e5ren.", "Fargene valgte team Bjerkholt og Viken i fellesskap.", "- Jeg kan ikke se noen grunn til at vegger ikke kan v\u00e6re rosa? sier Trond Bjerkholt.", "For det er ham folk alltid sp\u00f8r f\u00f8rst, om hva han egentlig synes.", "- Mens det var du som holdt p\u00e5 \u00e5 feige ut, og sa \u00abnei, vi maler alt hvitt\u00bb, sier Trond.", "For folk var skeptiske til r\u00f8drosa vegger. Enda mer til r\u00f8drosa tak.", "- Jeg hadde lyst til \u00e5 skape en litt s\u00e5nn uvirkelig f\u00f8lelse, med farger og stemning som gj\u00f8r at folk som er p\u00e5 bes\u00f8k virkelig husker kvelden, sier Tonje.", "Hvilke farger egner seg egentlig i sm\u00e5 rom? Derom strides de l\u00e6rde. Tonje og Trond bestemte seg for \u00e5 lage egne regler.", "- De som mente det ville bli m\u00f8rkt, fikk jo rett, sier Tonje. - Men det er bare \u00e5 ha nok lys, hvilket vi har. Jeg blir oppriktig sur n\u00e5r noen p\u00e5st\u00e5r jeg har mye nips. Jeg har ikke mye nips, jeg har lamper og lysestaker!", "Allerede p\u00e5 f\u00f8rste date, i Tonjes gamle leilighet, snakket de lamper. Konkylielampen hennes, fra den lokale bruktsjappen.", "\u00abDen er s\u00e5 stygg at den er fin. Jeg liker den,\u00bb sa Trond, og Tonje skj\u00f8nte at hun hadde funnet gull.", "Tenoren i Operakoret kom flyttende fra en hvitmalt stue med lys parkett \u2013 og veldig, veldig mange b\u00f8ker.", "- Interessen for farger og interi\u00f8r ble vekket med Tonje. Mitt bidrag til innboet her er veggen med utvalgte b\u00f8ker, og tre japanske trykk fra 1800-tallet.", "Les ogs\u00e5: - De fleste blir veldig overrasket n\u00e5r de kommer inn", "Leiligheten kalles blant venner for \u00abSmykkeskrinet i Gamlebyen\u00bb. Gamle eiendeler har glidd fint p\u00e5 plass. Noe nytt er kj\u00f8pt.", "- Jeg har alltid ansett meg for \u00e5 v\u00e6re en intellektuell og filosofisk person. Tonje har l\u00e6rt meg \u00e5 bli overfladisk \u2013 og jeg elsker det! Da Nietzsche m\u00f8tte Marilyn... sier Trond.", "Her er arv, gaver og reiseminner. Foreldrenes f\u00f8rste spisebord, vitrineskapet fra oldemors mann, et gammelt seilskutemaleri. Bestemors kinesiske vase, som Tonje husker hun ikke kunne ta \u00f8ynene fra da hun var liten fordi den var s\u00e5 stygg. N\u00e5 er den s\u00e5 fin.", "En kamel fra Dubai, et treskrin fra Afghanistan, en lysende havfrue fra en souvenirbutikk i Barcelona. Tonje jobber som politisk r\u00e5dgiver i Care Norge, og har tidligere jobbet mye utenlands. Det har v\u00e6rt mange tunge kofferter.", "- Jeg hadde med meg 50 kilo hjem fra Kabul \u2013 og det hjalp dessverre ikke \u00e5 gr\u00e5te under innsjekk. Det ble dyrt.", "Kakaduelampen kj\u00f8pte de forresten sammen p\u00e5 Camden Market i London. Trond var ikke helt med der og da, men her og n\u00e5, s\u00e5 ser han det jo. Hvor fin den er.", "- Jeg er b\u00e5de minimalist og maksimalist, det p\u00e5g\u00e5r til tider en intens indre dialog.", "Les ogs\u00e5: Naboene protesterte da Linda Lie malte huset gr\u00f8nt og gult", "De liker at stedet ikke er st\u00f8rre. Da blir plassen de har viktigere.", "- Leiligheten har personlighet, v\u00e5r personlighet, sier Trond.", "P\u00e5 dagtid blir soverommet bak glassveggen som en utvidelse av stuen, med utsikt til takterrassen og Ekeberg\u00e5sen. Til kvelds kan de blende alle lameller, rulle ned lerretet, hente popcornbollen og starte prosjektoren. Eller de kan strekke hals og se StenaLine legge fra kai. For ut Munkens ene \u00f8ye, er det sannelig ogs\u00e5 fjordgl\u00f8tt.", "Det eneste de gleder seg til \u00e5 f\u00e5 i hus er en annonsert gave, en rosa flamingo som skal hete Linn og st\u00e5 p\u00e5 do.", "Dagny Thurmann-Hoelseth, kreativ leder i Fargerike gir f\u00f8lgende tips:", "Bestem deg for om du vil at rommet skal virke stort og luftig, eller lunt og hyggelig.", "H\u00f8yt under taket? Mal det i en farge som harmonerer med veggene, det luner.", "Horisontale striper gj\u00f8r rommet bredere, vertikale h\u00f8yere.", "Ikke v\u00e6r redd for sterke farger i interi\u00f8ret. (Fokuser gjerne p\u00e5 mindre elementer.)", "En knallfarget sofa mot en vegg i dusere nyanse, gir \u00f8kt romf\u00f8lelse.", "Lek deg gjerne med samme nyanser av samme farge.", "Har du gang utenfor rommet, kan den males/tapetseres i en m\u00f8rkere farge, det gir kontrast og f\u00e5r rommet til \u00e5 virke st\u00f8rre. Det samme gj\u00f8r kj\u00f8lige og lette nyanser av bl\u00e5tt, bl\u00e5gr\u00f8nt og gr\u00f8nt. M\u00f8nstret tapet p\u00e5 fire vegger kan ogs\u00e5 virke forst\u00f8rrende.", "Mal taket i samme farge som veggene, men i en lysere nyanse. Lister kan fint ha samme farge som vegg.", "Velg lette gardiner.", "Tonje Merete Viken jobber som politisk r\u00e5dgiver i Care Norge.", "Trond Bjerkholt er tenor i Operakoret.", "Bor: I loftsetasjen i byg\u00e5rden \u00abMunken\u00bb i Munkegata i Oslo.", "Hollywood-inspirasjon: Indiscreet med Ingrid Bergman og Cary Grant og The Private Lives of Elizabeth and Essex med Bette Davies.", "Blogg:  apartmenttherapy.com", "Fargeinspirasjon: Nettstedet encycolorpedia.com viser hvilke farger som g\u00e5r sammen, og gir deg fargekodene.", "Google pictures: Jeg googlet \u00abdark colors, small spaces\u00bb, s\u00e5 hvordan andre hadde l\u00f8st det, og samlet det jeg likte p\u00e5 FB og Pinterest.", "Mitt heteste tips: Finne farger man faktisk liker, og omgi seg med ting man blir glad av \u00e5 se p\u00e5.", "Sp\u00f8r gjerne fargehandleren om hjelp til \u00e5 sette opp en fargepalett etter ditt behov.", "Forst\u00f8rrer:"]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "4c5ce7b02ec22531cd5b548cf24d8b7f9a64e0d02420379b93572ef8751717da"}, {"field": "createtime", "value": "2017-03-20T22:32:48.000Z"}, {"field": "description", "value": "Det eneste som savnes i Tonje Merete Viken og Trond Bjerkholts residens er en rosa flamingo."}, {"field": "dominantimage", "value": "http://www.adressa.no/incoming/article9338645.ece/ALTERNATES/w980-default/afp000663071-o73uFovBSB.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5a764458747fb0d7076cab09116c2aacbbe6a7f0.jpg?595f8a9c"}, {"field": "dominantthumbnaildimensions", "value": "300x169"}, {"field": "heading", "value": ["Fargerikt oppr\u00f8r i \u00abMunken\u00bb -adressa.no", "Fjernstyrt oppussing", "Fargefest", "Da Nietzsche m\u00f8tte Marilyn", "Rom med utsikt", "Fargebruk i sm\u00e5 rom", "Hjemme hos:", "Tonjes tips:"]}, {"field": "id", "value": "5a764458747fb0d7076cab09116c2aacbbe6a7f0"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-company", "value": ["google", "facebook"]}, {"field": "kw-concept", "value": ["vegg", "rom", "rosa flamingo", "sm\u00e5 rom", "politisk r\u00e5dgiver", "farge"]}, {"field": "kw-entity", "value": ["fargerike", "tonje og trond", "gamlebyen", "operakoret", "nietzsche", "munken", "pinterest", "fokuser", "care norge", "bjerkholt og viken", "stenaline", "marilyn", "thurmann-hoelseth", "tonje merete viken og trond bjerkholt", "munkegata", "ekeberg\u00e5sen", "smykkeskrinet", "camden market"]}, {"field": "kw-location", "value": ["kabul", "london", "oslo", "barcelona", "afghanistan", "jemen", "dubai", "linn"]}, {"field": "kw-pageclass", "value": "article"}, {"field": "kw-person", "value": ["linda lie", "trond bjerkholt", "tonje merete viken"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article9338645.ece/ALTERNATES/w980-default/afp000663071-o73uFovBSB.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fargerikt oppr\u00f8r i \u00abMunken\u00bb"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article9338823.ece"}, {"field": "pageclass", "value": ["article"]}, {"field": "publishtime", "value": "2014-03-18T08:54:57.000Z"}, {"field": "recs-articleid", "value": "9338823"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2014-03-18T08:54:57.000Z"}, {"field": "recs-rawtitle", "value": "Fargerikt oppr\u00f8r i \u00abMunken\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Det eneste som savnes i Tonje Merete Viken og Trond Bjerkholts residens er en rosa flamingo."}, {"field": "thumbnail", "value": "http://content-thumbnail.cxpublic.com/content/thumbnail200x150/5a764458747fb0d7076cab09116c2aacbbe6a7f0.jpg?595f8a9c"}, {"field": "thumbnailfullheightdimensions", "value": "200x3363"}, {"field": "timestamp", "value": "2017-07-07T13:20:28.000Z"}, {"field": "title", "value": "Fargerikt oppr\u00f8r i \u00abMunken\u00bb"}, {"field": "url", "value": "http://www.adressa.no/forbruker/hjem/article9338823.ece"}, {"field": "urlhash", "value": "5a764458747fb0d7076cab09116c2aacbbe6a7f0"}], "score": 0.7011495, "siteId": "9222270286501375973", "id": "5a764458747fb0d7076cab09116c2aacbbe6a7f0"}

