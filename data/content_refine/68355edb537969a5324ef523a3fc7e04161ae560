{"fields": [{"field": "modifiedtime", "type": "time", "value": "2012-04-23T12:44:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Tirsdag morgen. Munkegata er n\u00e6rmest folketom, bortsett fra ved M4, hvor en gruppe mennesker st\u00e5r og hutrer i novembervinden. S\u00e5 endelig kommer bussen. Ikke nr 36 til Jacobsli eller firer{rsquo}n til Lade. Men Thorleifs Busstransport til Konsum. Tobakksekspressen.", "Den tar et magadrag og suger menneskemengden inn til sj\u00e5f\u00f8r Ole Leers opptelling. Trettini.", "Klokka er 9.32, vi er p\u00e5 vei til Sverige.", "Ribbel\u00f8s", "- Velkommen til en ny tur. Vi kj\u00f8rer direkte, uten stopp, og er framme om en time og et kvarter, forteller sj\u00e5f\u00f8r Ole i mikrofonen, f\u00f8r han setter i gang svensktoppen p\u00e5 cd-spilleren og konsentrerer seg om sin tur nummer 636 til Storlien. Mange av passasjerene har v\u00e6rt med ham f\u00f8r. Gratisbussen til Sverige kan v\u00e6re like mye en dagsutflukt med venner som rimelig mat- eller tobakksauk.", "- Juleribbe? Nei, nei, nei. . Den m\u00e5 v\u00e6re norsk. Julemat skal vi ikke handle. Det er mest for \u00e5 f\u00e5 seg en trivelig tur, sier Solveig og Gerd, to beskjedne enker som slett ikke vil ha oppstuss omkring sin person. Bilde? Nei. . . \u00e5 nei. . . - Du skj\u00f8nner; jeg skulle egentlig v\u00e6rt p\u00e5 min ukentlige sv\u00f8mming i dag, hvisker Gerd lurt. Hun vil ikke bli avsl\u00f8rt i skulking. Men trivelig er det, \u00e5 v\u00e6re med venninnen p\u00e5 tur.", "Harry med venner", "Trivelig synes de fleste \u00e5 ha det, men det viser seg snart at det er mange beskjedne passasjerer med denne dagen. Lars Sponheims \u00abharry\u00bb-karakteristikk om svenskehandelen huskes visst enn\u00e5. To karer i femti\u00e5rene er pratsomme helt til vi lurer p\u00e5 hva de heter.", "- Ikke tale om. Blir det kjent at vi blir med \u00abbingo-kjerringan\u00bb p\u00e5 Sverigetur, kommer vi til \u00e5 f\u00e5 h\u00f8re det i lange tider, flirer de og sender oss lenger frem i bussen. Her finner vi et par andre mannfolk som har rigget seg til med kaffetermos og sjokolade. Dette er karer som har v\u00e6rt ute en vinterdag f\u00f8r. Dette er gutta p\u00e5 busstur.", "- Sverigeturene, det er kar-turer, ja. Kjerringene er hjemme og vasker til jul, forteller Tor Odd Svendsen n\u00e6rmest litt triumferende. Sammen med kompis Torleif Hansen er han \u00e5 finne p\u00e5 gratisbussen til Storlien nesten m\u00e5nedlig.", "- Det hender jo vi handler litt p\u00f8lser, flirer Tor Odd lurt, - men det g\u00e5r stort sett i tobakk og litt sprit, som 99 prosent av de andre her p\u00e5 bussen. Men aldri for mye, da tar vi heller en ny tur om fjorten dager, forsikrer han. De to karene synes det er ille at det skal v\u00e6re s\u00e5 mye billigere i Sverige at det skal v\u00e6re marked for at busslaster med tr\u00f8ndere jevnlig tar turen over grensa.", "- Regjeringen m\u00e5 ha hue under armen og armen i bind. 70 millioner tok de inn p\u00e5 Storlien i fjor, p\u00e5 \u00e9n butikk. Til sammen m\u00e5 det jo bli milliarder, og enda griper de ikke inn, sier Tor Odd og rister p\u00e5 hodet. Er det noe som er Harry, m\u00e5 det v\u00e6re systemet.", "Lukens hemmelighet", "Svensketoppene p\u00e5 cd-spilleren har tatt pause. Vi n\u00e6rmer oss Mer\u00e5ker, og til tross for sj\u00e5f\u00f8r-Oles innledende advarsel om at bussen g\u00e5r non-stop Storlien, svinger vi inn p\u00e5 en rasteplass. Mange av passasjerene er i driv mot d\u00f8ra og r\u00f8ykepause nesten f\u00f8r bussen stopper.", "- Ingen r\u00f8yk. Det var bare en som var \u00abtrengen\u00bb, informerer Ole over h\u00f8yttaleren. Vi haster videre mot Storlien. Det er tett mellom bussene i dag, og n\u00e5r vi ankommer Storlien som buss fire, finner vi fort ut at den lille butikken er fylt til randen av nordmenn. Sj\u00e5f\u00f8ren innvilger oss et kvarter ekstra som plaster p\u00e5 s\u00e5ret. Det betyr at vi har nesten halvannen time p\u00e5 oss. Det virker n\u00f8dvendig n\u00e5r vi \u00e5pner d\u00f8ra og g\u00e5r rett inn i k\u00f8en til \u00abden forgjettede luken\u00bb aller innerst i lokalet. Det er stedet for henting av forh\u00e5ndsbestilt tobakk og alkohol, og ingen - eller i hvert fall nesten ingen - som drar til Storliten p\u00e5 handel, reiser hjem igjen til Trondheim uten \u00e5 ha v\u00e6rt innom her.", "Tobakk og kattemat", "Glem bacon og juleskinke. Tobakk og alkohol, slike varer det vil gamle Norge ha. Og kattemat.", "- Nei, jeg drikker ikke alkohol, sier en ung dame i k\u00f8en og plukker med seg et par bokser kattemat mens hun venter. Det virker enn\u00e5 uoverkommelig langt fram til luken. - Greit for pus \u00e5 f\u00e5 smake p\u00e5 noe nytt, smiler matmor, og innr\u00f8mmer sin last: Nikotin. Det blir tre kartonger p\u00e5 kattekvinnen. S\u00e5 er behovet sikret for i \u00e5r.", "P\u00e5 den andre siden av luken finner vi Sune Thander. Han er butikksjef og burde ha grunn til \u00e5 smile enda lykkeligere enn han faktisk gj\u00f8r, der han s\u00e5 vidt har tid til en lite pust i bakken p\u00e5 bakrommet. Bak ham er hyllene fylt av et hundretalls svenske pol-poser, som den reneste \u00abunderavdeling\u00bb av Systembolaget. N\u00e5r dagen er over, skal hyllene v\u00e6re t\u00f8mt, og alkohol for n\u00e6rmere 120 000 kroner har tatt bussen til Trondheim. Men det er i kartongene med sigaretter at det er penger \u00e5 hente for Storliens eneste kolonial.", "- Rundt 40 prosent av omsetningen v\u00e5r er tobakk, forteller Sune. Det betyr at 40 millioner kroner g\u00e5r opp i r\u00f8yk p\u00e5 norsk side av grensen. Og s\u00e5 plukker man jo gjerne med seg litt av annet ogs\u00e5; en bacon eller to, kanskje. Ikke egg, selv ikke i disse tider. Ikke ribbe, den er b-vare som svenskene selv ikke vil ha, mener v\u00e5r enkevenninne Gerd. - Men disse pralinene er bare nydelige, det vet jeg fra f\u00f8r.", "Flyttbar", "Det blir ingen praliner. Vi forlater en dampende forretning til fordel for sju-\u00e5tte friske minusgrader. Og m\u00f8ter en dame som snur i d\u00f8ren. Anne Herrstr\u00f8m har bodd p\u00e5 Storlien siden 1947. Jovisst er den norske busstrafikken er bra for butikken og stedet. Men.", "- Noen av kjerringene er frekke til \u00e5 ta seg frem. I forrige uke var det en som tok tak i meg og flyttet meg! Anne rister p\u00e5 hodet, tar sparken og forsvinner i retning den ene av Storliens to kafeer. Her havner alle vi som kommer med glabussen fra Norge.", "Handelen er over. N\u00e5 venter kaffe og vafler.", "Og kanskje tollerne."]}, {"field": "category0", "value": "forbruker"}, {"field": "contenthash", "value": "5369a1528b09ded60046926307fedf718836945a193ee402a35e9f21531a9b61"}, {"field": "createtime", "value": "2016-01-14T14:55:34.000Z"}, {"field": "description", "value": "Tobakksekspressen. Glabussen. Kj\u00e6r buss har mange navn. Men er egentlig Harry ett av dem?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/68355edb537969a5324ef523a3fc7e04161ae560.jpg?5998daca"}, {"field": "dominantthumbnaildimensions", "value": "256x256"}, {"field": "heading", "value": "Thorleifs tobakksekspress -adressa.no"}, {"field": "id", "value": "68355edb537969a5324ef523a3fc7e04161ae560"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "travel"}, {"field": "kw-company", "value": "lade"}, {"field": "kw-concept", "value": ["tur", "dag", "nei", "buss", "tobakk"]}, {"field": "kw-entity", "value": ["gerd", "jacobsli", "solveig og gerd", "sverigetur", "sune thander", "harry", "thorleifs busstransport", "konsum", "systembolaget", "storlien", "storliten"]}, {"field": "kw-location", "value": ["sverige", "trondheim", "norge", "mer\u00e5ker"]}, {"field": "kw-pageclass", "value": "article"}, {"field": "kw-person", "value": ["torleif hansen", "ole leers", "lars sponheims", "anne herrstr\u00f8m", "tor odd", "tor odd svendsen"]}, {"field": "kw-taxonomy", "value": "forbruker"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Thorleifs tobakksekspress"}, {"field": "og-type", "value": "article"}, {"field": "og-url", "value": "http://www.adressa.no/forbruker/article81850.ece"}, {"field": "pageclass", "value": ["article"]}, {"field": "publishtime", "value": "2002-12-03T13:00:34.000Z"}, {"field": "recs-articleid", "value": "2599716"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2002-12-03T13:00:34.000Z"}, {"field": "recs-rawtitle", "value": "Thorleifs tobakksekspress -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Tobakksekspressen. Glabussen. Kj\u00e6r buss har mange navn. Men er egentlig Harry ett av dem?"}, {"field": "thumbnail", "value": "http://content-thumbnail.cxpublic.com/content/thumbnail200x150/68355edb537969a5324ef523a3fc7e04161ae560.jpg?5998daca"}, {"field": "thumbnailfullheightdimensions", "value": "200x1418"}, {"field": "timestamp", "value": "2017-08-20T00:41:46.000Z"}, {"field": "title", "value": "Thorleifs tobakksekspress"}, {"field": "url", "value": "http://www.adressa.no/forbruker/article81850.ece"}, {"field": "urlhash", "value": "68355edb537969a5324ef523a3fc7e04161ae560"}], "score": 0.8005897, "siteId": "9222270286501375973", "id": "68355edb537969a5324ef523a3fc7e04161ae560"}

