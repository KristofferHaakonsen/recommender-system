{"fields": [{"field": "modifiedtime", "type": "time", "value": "2016-06-02T10:44:40.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "bernhard veland"}, {"field": "body", "value": ["Saken oppdateres.", "Det er i torsdagens VG at ni tidligere idrettstopper kommer med 11 punkter som de mener b\u00f8r v\u00e6re de viktigste satsingsomr\u00e5dene fremover. Tittelen p\u00e5 oppropet er \u00abNy idrettspolitikk \u2013 gamle verdier\u00bb.", "Det er ni personer med lang og tung bakgrunn i idretten som st\u00e5r bak oppropet. De ni er:", "Bj\u00f8rge Stensb\u00f8l, tidligere bl.a. sjef for Olympiatoppen i 15 \u00e5r", "Nils Arne Eggen, tidligere Rosenborg-trener", "Ivar Egeberg, tidligere bl.a. generalsekret\u00e6r i Fotballforbundet og Idrettsforbundet", "Vidar B\u00f8e, tidligere bl.a. tildelt ildsjelprisen p\u00e5 Idrettsgallaen", "Bj\u00f8rn Ruud, tidligere bl.a. president i b\u00e5de Sk\u00f8yte\u2014 og Ishockeyforbundet", "Svein Haagenrud, tidligere bl.a. generalsekret\u00e6r i Fotballforbundet", "Iver Hole, tidligere bl.a. styremedlem og nestleder i Friidrettsforbundet", "Johan Kaggestad, tidligere bl.a. trener for Ingrid Kristiansen og Grete Waitz", "Otto Ulseth, tidligere bl.a. sportssjef i Adresseavisen", "Oppropet kommer etter at VG i lengre tid har satt fokus p\u00e5 bl.a. \u00e5penhet og pengebruk i toppen av norsk idrett.", "LES OGS\u00c5:", "F\u00f8rste punkt handler om at idretten trenger ansatte og ledere som forst\u00e5r hvem de jobber for.", "\u2014 Det er grasrota, sier Ivar Egeberg til avisen.", "\u2014 Idretten kan ikke bli et hemmelig forum der hysj-hysj settes i system. Vi m\u00e5 bli kvitt det, sier Nils Arne Eggen.", "Den tidligere RBK-treneren lurer ogs\u00e5 p\u00e5 hvor det blir av alle pengene idretten f\u00e5r fra bl.a. Norsk Tipping.", "\u2014 Det er en br\u00f8kdel som kommer ut til drift av for eksempel klubber og lag. Pengene blir spist opp underveis, mener Eggen.", "Her er de 11 punktene i oppropet:", "1. Idretten trenger ansatte som forst\u00e5r hvem de jobber for", "2. En \u00e5pen autonom medlemsbasert idrettsorganisasjon med klubben som det sentrale organisasjonsleddet", "3. Sosialt fellesskap for alle er den viktigste verdien", "4. Barneidretten Norges st\u00f8rste sosiale arena", "5. Ungdomsidretten er basisen for idrettens samfunnsmessige betydning", "6. Ungdom krever profesjonelle trenere", "7. Toppidretten har forandret seg", "8. Mosjonskonkurranser er den nye konkurranseidretten", "9. Denne modellen krever en tydelig idrettspolitikk", "10. Den interne fordelingen i idretten m\u00e5 forandre i retning klubben", "11. Idretten kan utf\u00f8re mange viktige samfunnsoppgaver", "En treners klare oppfordring:", "Det gj\u00f8res veldig mye bra i norsk idrett, men vi mener det er n\u00f8dvendig med tydeligere fokus p\u00e5 de viktigste satsingsomr\u00e5dene, som vi mener er:", "1. Idretten trenger ansatte som forst\u00e5r hvem de jobber for", "Idrettsorganisasjonen trenger flere ansatte b\u00e5de innenfor ledelse, klubbdrift og trenervirksomhet. Men idretten m\u00e5 ha ansettelsesvilk\u00e5r som er akseptert i befolkningen. L\u00f8nnsniv\u00e5 m\u00e5 avspeile det folk flest anser som rimelig. Norsk idrett skal ikke ha l\u00f8nninger i administrative stillinger hvor niv\u00e5et er det dobbelte av statsministeren. Det m\u00e5 etableres en \u00e5penhetskultur som f\u00f8lger hovedprinsippene i offentlighetsloven. Klubber og s\u00e6rforbund kan ikke p\u00e5 grunn av arbeidsmengden p\u00e5legges \u00e5 f\u00f8lge offentlighetsloven, men hele norsk idrett m\u00e5 etablere en \u00e5penhetskultur som f\u00f8lger viktige prinsipper i offentlighetsloven.Idrettsorganisasjonen m\u00e5 imidlertid akseptere at vi l\u00f8nner flinke folk p\u00e5 et anstendig niv\u00e5. Spesielt gjelder dette norske trenere som er attraktive i utlandet.", "2. En \u00e5pen autonom medlemsbasert idrettsorganisasjon med klubben som det sentrale organisasjonsleddet", "Helt fra NIF ble startet i 1861 har klubben v\u00e6rt det aktive, sentrale leddet i organisasjonen og det leddet som skaper legitimitet i storsamfunnet. Dette m\u00e5 man holde fast p\u00e5. Klubbenene m\u00e5 gj\u00f8res bedre i stand til \u00e5 gi et kvalifisert tilbud til alle, helt fra starten og fram til toppidretten.", "3. Sosialt fellesskap for alle er den viktigste verdien", "Idrettsorganisasjonen skal v\u00e6re \u00e5pen for alle, uavhengig av etnisk bakgrunn, seksuell legning og sosial status. Idrett er en av hovedn\u00f8klene til integrering av flyktningene som kommer til Norge. Alle skal ha muligheter til \u00e5 hevde seg i idrett \u2014 uavhengig av \u00f8konomiske resurser. Vi \u00f8nsker ikke at det utvikles en modell hvor det er bare ut\u00f8vere med store \u00f8konomiske ressurser eller spesielt ivrige foreldre som kan vinne fram i idretten. Vi vil ogs\u00e5 sterkt understreke at idretten er like viktig for jenter som for gutter, og kvinnene er like viktige for idretten som menn. Her gjenst\u00e5r mye, s\u00e6rlig i toppidretten.", "For \u00e5 understreke betydningen av hva gode idrettsledere betyr og hvilke forventninger som stilles til det frivillige nettverket, kan det vises til et nytt samarbeidsprosjekt med oppl\u00e6ringssenteret for flyktninger i L\u00f8renskog. Ressurssterke kunnskapsrike voksne dras med i dugnadsarbeid og andre hjelperroller. Barna tas med i aktiviteter. Dette bekrefter lokalidrettens betydning som samfunnsb\u00e6rer og at storsamfunnet m\u00e5 bidra mer for \u00e5 legge til rette for slike samarbeidsprosjekt.", "4. Barneidretten Norges st\u00f8rste soiale arena", "Barneidretten (opp til cirka 12 \u00e5r) er Norges desidert st\u00f8rste sosialiseringsarena hvor b\u00e5de barna og foreldrene kommer i et sosialt samfunnsbyggende fellesskap. Aktiviteten for barn skal v\u00e6re mest mulig lekbetont og minst mulig basert p\u00e5 konkurranser, s\u00e6rlig de som krever lange reiser og kostbare treningsopphold. Noen idretter krever tidlig teknisk tilvenning \u2013 turn og alpint er to eksempler \u2013 disse idrettene m\u00e5 innenfor de samme rammer kunne starte sin spesialisering tidligere.", "5. Ungdomsidretten er basisen for idrettens samfunnsmessige betydning", "Helt fra starten i 1861 har ungdomsidretten (13 \u2013 19 \u00e5r), v\u00e6rt den viktigste m\u00e5lgruppen. Det er i den alderen den enkelte ut\u00f8ver selv bygger sine sosiale nettverk. Det skal klubbene tilrettelegge for. Forskning tilsier at det er i denne alderen vi skaper flest av v\u00e5re livslange sosiale nettverk. Frafallet i denne gruppen er for stort, s\u00e5 her kreves det nytenking b\u00e5de fra samfunnet og idretten. Forskning sier ogs\u00e5 at aktivitetsniv\u00e5et blant ungdom synker kraftig. Det er en urovekkende \u00f8kning i de unges sittetid, spesielt foran PC og TV, og ten\u00e5ringsgutter i Norge bruker i snitt 44 timer i uke \u2013 etter skoletid \u2013 p\u00e5 skjermaktiviteter.", "Det kan gj\u00f8res noe sammen med skolene. Vi mener et godt eksempel er Tahirlekene hvor det er inng\u00e5tt et samarbeid med videreg\u00e5ende skoler.Elevene f\u00e5r fri og stiller opp som funksjon\u00e6rer og faddere for elevene i barneskolen. Idretts- og helselinjer har ressurssterke elever som trenger praksis.Mange av de som ble borte fra den aktive idretten kan hentes inn i en samarbeidsmodell med idrettskrets, idrettsr\u00e5d og fylket. Det politiske spleiselaget gir en vinn-vinn situasjon til elevene og idrettslagene.", "Vi har i samfunnsutviklingen g\u00e5tt fra ute- til inne aktiviteter, fra l\u00f8kker til baner og haller, fra tr\u00e6r til st\u00e5lstativer, fra selvorganisering til andres organisering, fra foreldreansvar til barnehageansvar, fra selvaktivisering til passivisering (skjermaktiviteter) og fra \u00e5 g\u00e5 og sykle til \u00e5 kj\u00f8re bil. Stortingets intensjon gjennom tildeling av anleggsmidler er at idretten skal n\u00e5 alle barn, unge og voksne som vil drive idrett. Skal idretten v\u00e6re en viktig akt\u00f8r i \u00e5 snu utviklingen fra inaktivitet til mer fysisk aktiv ungdom, m\u00e5 bygging av anlegg til egenorganisert idrett prioriteres h\u00f8yere.", "6. Ungdom krever profesjonelle trenere", "Trenerutdanningen i de siste \u00e5rene har v\u00e6rt nedprioritert i mange forbund. De nye \u00abtrenerl\u00f8ypene\u00bb er gode men det hjelper lite n\u00e5r s\u00e5 f\u00e5 er villige til \u00e5 ta den utdanninga det legges opp til. Vi b\u00f8r derfor s\u00f8rge for at de videreg\u00e5ende skolene med idrettsfag ogs\u00e5 f\u00e5r et ansvar for \u00e5 f\u00f8lge opp elever som er villig til \u00e5 bidra som trenere. I tillegg m\u00e5 vi lage kurs hvor man i l\u00f8pet av noen kvelder er i stand til \u00e5 lede og organisere en \u00f8kt med barn. Profesjonelle utdannede trenere er en n\u00f8dvendighet. Her kommer storsamfunnets ansvar sterkt inn i bildet. Idretten er \u2013 og skal v\u00e6re - bygd opp rundt frivillighet. Stadig flere tar idrettsutdanning. Disse m\u00e5 vi legge bedre til rette for innenfor idretten. I dag forsvinner de fleste til skoleverk og private akt\u00f8rer. For at disse skal jobbe innenfor idretten \u2013 der de er de best kvalifiserte \u2013 m\u00e5 de f\u00e5 l\u00f8nn for sin jobb. Vi mener man m\u00e5 utvikle en \u00abHofmo -modell\u00bb for trenere hvor stat, kommune og klubb betaler en tredel av kostnadene hver.", "7. Toppidretten har forandret seg", "Idretten har verdens beste underholdningstilbud \u2013 ogs\u00e5 i Norge. Vi ser en utvikling hvor private akt\u00f8rer utenfor idretten organiserer seg og sine konkurranser utenfor idretten. Toppidretten og dens arrangement m\u00e5 beholdes innenfor idretten - som en del av idrettsorganisasjonen.", "Toppidretten m\u00e5 vise en \u00e5penhet og dokumentere en etikk som gj\u00f8r at storsamfunnet aksepterer den. Olympiatoppen er gitt ansvaret for \u00e5 lede an i utviklingen av norsk toppidrett. Som det p\u00e5pekes i Tvedt-rapporten m\u00e5 da resultatm\u00e5lene konkretiseres i form av antall medaljer, antall plasseringer blant de 12 beste, og i m\u00e5l for morgendagens toppidrettsut\u00f8vere langt tydeligere enn dagens prognoser som kommer 100 dager f\u00f8r OL. Slike prognoser styrer ikke aktiviteten i Olympiaden (4-\u00e5rsperioden mellom de olympiske leker). M\u00e5lene skal styre beslutningene og aktiviteten og b\u00f8r foreligge minst fire \u00e5r f\u00f8r neste OL. Vi mener ogs\u00e5 Olympiatoppen m\u00e5 sette klare kvalitetsm\u00e5l for egen virksomhet, og innta en tydeligere rolle som kravstiller og utfordrer overfor s\u00e6rforbundene og kvalitetssikre s\u00e6rforbundenes toppidrettsdrift slik at vi ikke opplever den nedadg\u00e5ende trenden vi ser i resultatutviklingen som p\u00e5pekes i Tvedt-rapporten, men ikke fulgt godt nok opp.", "V\u00e5r anbefaling er at Olympiatoppen m\u00e5 innta en tydeligere rolle i f\u00f8rersetet i verdidebatten, blant annet knyttet til forebyggende dopingarbeid. Dette er ogs\u00e5 p\u00e5pekt i Tvedt-rapporten. Olympiatoppen b\u00f8r igangsette et kvinneprosjekt for \u00e5 f\u00e5 flere kvinnelige ledere og trenere inn i toppidretten og for \u00e5 satse mer p\u00e5 kvinnelige toppidrettsut\u00f8vere. Norsk toppidrett skal trene og lede best i verden.", "8. Mosjonskonkurranser er den nye konkurranseidretten", "Den brede konkurranseidretten har gradvis g\u00e5tt over til \u00e5 bli masse-arrangement hvor de som satser p\u00e5 konkurranseidrett og \u00abden jevne mosjonist\u00bb m\u00f8tes i konkurranser. Dette krever at man utvikler dette produktet slik at det blir innenfor idrettsorganisasjonen - uten at private akt\u00f8rer stikker av med de pengene idrettsorganisasjonen trenger for \u00e5 utvikle sitt produkt. En stor jobb i den nye idrettspolitikken hvor storsamfunnet og idretten m\u00e5 samarbeide er \u00e5 s\u00f8rge for at denne delen av idretten utvikles innenfor idrettsorganisasjonen.", "9. Denne modellen krever en tydelig idrettspolitikk", "Staten og kommunene bidrar sterkt til finansiering av idrettsanlegg i dag. Dette m\u00e5 fortsette og videreutvikles. Det offentlige m\u00e5 ta et enda st\u00f8rre ansvar. Dagens idrettsanlegg er kompliserte og meget kostbare. Idrettsorganisasjonen er ikke i stand til \u00e5 bidra like sterkt i denne finansieringen. Fortsetter man med \u00e5 legge stadig st\u00f8rre ansvar p\u00e5 idrettsorganisasjonen mister man tillitsvalgte, man f\u00e5r redusert aktivt og ikke minst f\u00e5r man et kostnadsniv\u00e5 som gj\u00f8r at de som trenger idretten aller mest sosialt faller fra. Dette faktum krever en idrettspolitikk som er bygd p\u00e5 dagens realiteter. Storsamfunnet m\u00e5 bidra langt mer enn i dag \u2013 og det vil h\u00f8ste i mangfold, med et samfunn bygd rundt frivillighet og medvirkning.", "10. Den interne fordelingen i idretten m\u00e5 forandres i retning klubben", "Mange s\u00e6rforbund har overtatt de kommersielle rettighetene fra klubbene uten at klubbene har f\u00e5tt kompensert for det. Dette m\u00e5 endres. Vi m\u00e5 premiere klubber for bred aktivitet i b\u00e5de topp og bredde. Dagens sentralisering av reklamerettigheter \u00f8delegger det \u00f8konomiske grunnlaget for klubbene. Pengene m\u00e5 i st\u00f8rre grad komme tilbake dit verdiene skapes \u2013 i klubbene.", "11. Idretten kan utf\u00f8re mange viktige samfunnsoppgaver", "Idretten er en autonom organisasjon hvor de som har meldt seg inn i idrettslaget gj\u00f8r det for \u00e5 drive idrett, eventuelt for \u00e5 st\u00f8tte noen av sine n\u00e6rmeste som driver idrett. Gjennom sine 2 millioner medlemmer besitter idretten enorme ressurser. Disse ressursene kan ved siden av \u00e5 drive sin idrett kunne brukes til samfunnsnyttige oppgaver under forutsetning av at klubbene f\u00e5r betalt for dette arbeidet. Da vil medlemmene heller gj\u00f8r den type samfunnsnyttige oppgaver enn tradisjonelle dugnadsjobber som loddsalg og juletrehogst i tillegg til \u00abvaffelsteking og p\u00f8lsesalg\u00bb som er b\u00e5de inntektsbringende og en viktig del av idrettens sosiale arena..", "Samfunnsoppgaver i denne forbindelse kan, foruten eksemplene ovenfor, v\u00e6re: - Tilrettelegging for turg\u00e5ere og andre fritidsaktiviteter for befolkningen", "Bist\u00e5 i arbeidet med \u00e5 tilrettelegge for mennesker med nedsatt funksjonsevne, flyktninger, vanskeligstilte barn, pensjonister og andre.", "Drift av idrettsanlegg", "Legge til rette for helsefremmende mosjonsaktivitet utenfor den organiserte idretten.", "(Publiseres etter avtale med artikkelforfatterne)", "H\u00f8r siste episode av Aftenpodden Sport hvor Reals m\u00f8kkamann, Mourinho, supporterklubben og mini-EM er blant temaene:"]}, {"field": "category0", "value": "100sport"}, {"field": "category1", "value": "100sport|idrettspolitikk"}, {"field": "contenthash", "value": "45d980323e3566f92ffff3b4913e861f0a34e4e516aecfcc4c641a772fd89fbb"}, {"field": "createtime", "value": "2017-05-31T06:18:25.000Z"}, {"field": "description", "value": "Flere profiler har signert opprop for ny idrettspolitikk."}, {"field": "heading", "value": "Eggen fronter oppr\u00f8r mot hysj-hysj-kultur i Norge -adressa.no"}, {"field": "id", "value": "a5fc43ef00768f7d60c3ea6ad78c7d5dfa80040e"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "idrettspolitikk"]}, {"field": "kw-classification", "value": "sports"}, {"field": "kw-concept", "value": ["trenger ansatte", "idretten trenger", "private akt\u00f8rer", "innenfor idretten", "drive idrett", "norsk idrett", "idrett", "idretten trenger ansatte"]}, {"field": "kw-entity", "value": ["reals", "tvedt", "fotballforbundet", "hofmo", "olympiatoppen", "idrettsgallaen", "tipping", "l. slike", "olympiaden", "l. vi", "friidrettsforbundet", "sk\u00f8yte", "publiseres", "mourinho", "adresseavisen", "ishockeyforbundet", "tahirlekene", "aftenpodden sport"]}, {"field": "kw-location", "value": ["l\u00f8renskog", "norge"]}, {"field": "kw-pageclass", "value": "article"}, {"field": "kw-person", "value": ["vidar b\u00f8e", "otto ulseth", "ivar egeberg", "iver hole", "bj\u00f8rn ruud", "nils arne eggen", "bj\u00f8rge stensb\u00f8l", "svein haagenrud"]}, {"field": "kw-taxonomy", "value": ["100sport/idrettspolitikk", "100sport"]}, {"field": "og-image", "value": "http://vertical.snd.no/images/be0b797b-4564-4575-ab08-8172dfbc89f7?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eggen fronter oppr\u00f8r mot hysj-hysj-kultur i Norge"}, {"field": "og-type", "value": "article"}, {"field": "og-url", "value": "http://www.adressa.no/100Sport/idrettspolitikk/Eggen-fronter-oppror-mot-hysj-hysj-kultur-i-Norge-210248b.html"}, {"field": "pageclass", "value": ["article"]}, {"field": "publishtime", "value": "2016-06-02T08:59:11.000Z"}, {"field": "recs-articleid", "value": "210248"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|idrettspolitikk"}, {"field": "recs-publishtime", "value": "2016-06-02T08:59:11.000Z"}, {"field": "recs-rawtitle", "value": "Eggen fronter oppr\u00f8r mot hysj-hysj-kultur i Norge -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/idrettspolitikk", "100sport"]}, {"field": "teaser", "value": "Flere profiler har signert opprop for ny idrettspolitikk."}, {"field": "thumbnail", "value": "http://content-thumbnail.cxpublic.com/content/thumbnail200x150/a5fc43ef00768f7d60c3ea6ad78c7d5dfa80040e.jpg?592e6031"}, {"field": "thumbnailfullheightdimensions", "value": "200x2400"}, {"field": "timestamp", "value": "2017-05-31T06:18:25.000Z"}, {"field": "title", "value": "Eggen fronter oppr\u00f8r mot hysj-hysj-kultur i Norge"}, {"field": "url", "value": "http://www.adressa.no/100Sport/idrettspolitikk/Eggen-fronter-oppror-mot-hysj-hysj-kultur-i-Norge-210248b.html"}, {"field": "urlhash", "value": "a5fc43ef00768f7d60c3ea6ad78c7d5dfa80040e"}], "score": 0.64973223, "siteId": "9222270286501375973", "id": "a5fc43ef00768f7d60c3ea6ad78c7d5dfa80040e"}

