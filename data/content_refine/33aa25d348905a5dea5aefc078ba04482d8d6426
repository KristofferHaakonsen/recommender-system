{"fields": [{"field": "modifiedtime", "type": "time", "value": "2014-09-17T06:53:44.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "anne berit fagernes"}, {"field": "body", "value": ["Saken oppdateres.", "Han kunne g\u00e5tt inn i pensjonisttilv\u00e6relsen og funnet roen, men det er helt uaktuelt for 65 \u00e5r gamle Egil Mogstad.", "- For meg er meningen med livet \u00e5 arbeide. \u00c5 slappe av er oppskrytt. \u00c9n gang i \u00e5ret biter jeg meg fast i en solseng p\u00e5 grunn av psoriasis. Men en uke er nok, jeg hadde ikke holdt ut ett minutt lenger, sier han og legger til; men \u00e6re v\u00e6re folk som klarer \u00e5 slappe av.", "Egil Mogstads f\u00f8rste m\u00f8te med katolisismen skjedde da han fikk kontakt med pater Olav M\u00fcller i Trondheim.", "- P\u00e5 gymnaset skulle jeg skrive s\u00e6roppgave om den spanske inkvisisjonen, og min onkel Olaf satte meg i kontakt med pater Olav. Jeg var ungdomsarbeider i Metodistkirken, og det skapte nok litt bruduljer da jeg fikk pater Olav til \u00e5 tale i adventstiden, for f\u00f8rste gang i en protestantsik kirke p\u00e5 60-tallet.", "Pater Olav har fulgt ham gjennom hele livet, og Egil kaller ham bare \u00abh\u00f8vdingen\u00bb.", "- Pater Olav er en skjult kraftkilde i Trondheim og har betydd og betyr mye for sv\u00e6rt mange - ogs\u00e5 utenfor menigheten. Jeg pleier \u00e5 bes\u00f8ke ham hver s\u00f8ndag n\u00e5r jeg er hjemme. Og selv om han ikke deltar i prosesjonen s\u00f8ndag, s\u00e5 sitter han p\u00e5 galleriet.", "Etter examen artium i 1967, reiste 19 \u00e5r gamle Egil Mogstad til Paris for \u00e5 studere kunsthistorie. Her ble han kjent med en studentprest, som en dag stilte sp\u00f8rsm\u00e5l ved kunststudiene - var det dette han virkelig ville? Dette resulterte i at Egil fikk en lapp, revet ut studentprestens 7. sans, med veibeskrivelse til dominikanerne i studentklosteret Le Saulchoir, s\u00f8r for Paris. Denne lappen endret livet til 19-\u00e5ringen, og henger i dag innrammet p\u00e5 veggen.", "- Som au pair hos dominikanerne fikk jeg et m\u00f8te med klosterlivet som var fantastisk. Jeg fulgte tideb\u00f8nnene, og kunne lese og forst\u00e5 liturgien med min latin-gresk fra gymnaset. Tilbake i Norge i 1968 begynte jeg ved embetsstudiene i teologi ved Universitetet i Oslo.", "Under studietiden hadde Mogstad praktikum hos dominikanerne i Oslo, og de \u00e5ndelige veilederene fant han i den katolske leiren, blant annet Per Bj\u00f8rn Halvorsen (1939-2007) og Arne Fjeld. Men han konverterte ikke. I 1974 ble han hjelpeprest i Nidarosdomen, og f\u00f8r han sluttet etter to \u00e5r, hadde han innf\u00f8rt midnattsgudstjeneste til jul og p\u00e5ske, v\u00e5kenatt til Olsok og tideb\u00f8nner. Sammen med Karl Gervin, reviderte han guidetilbudet i Nidarosdomen og satte r\u00f8de kapper p\u00e5 guider og andre med publikumskontakt.", "S\u00e5 kom overgangen.", "- Jeg sa opp stillingen, meldte meg ut av den norske kirken 2. september 1976 og ble opptatt i den katolske kirke to dager senere av p.Hallvard Rieber-Mohn. Deretter dro jeg til Frankrike og ble ordensbror hos dominikanerne. Der ble jeg i fire \u00e5r, og avla de timelige l\u00f8fter. De to siste \u00e5rene var jeg i et gammelt kloster i Paris, f\u00f8r jeg reiste hjem i 1979 med en alvorlig infeksjonssykdom. Jeg var s\u00e5 syk at to m\u00e5neder er helt hvisket ut av minnet.", "Tilbake i Trondheim var det meningen at Egil Mogstad skulle tenke seg om f\u00f8r han avla de evige l\u00f8fter.", "- I stedet ble jeg vikarl\u00e6rer p\u00e5 \u00abKatta\u00bb.", "Det ene tok det andre, og \u00e5rene gikk. Vikarl\u00e6reren tok fransk og pedagogisk semin\u00e6r og fikk fast stilling - p\u00e5 restene av Norges eldste l\u00e6rerstilling, det teologiske lektorat ved Trondheim katedralskole. Sv\u00e6rt mange har hatt Egil Mogstad som l\u00e6rer ved \u00abKatta\u00bb,  og han har hatt flere av landets organister og kantorer som studenter ved Tr\u00f8ndelag musikkonservatorium. Det ble til sammen 32 \u00e5r som l\u00e6rer.", "- Hele min historie, har v\u00e6rt helt fantastisk for meg. Noe jeg aldri hadde v\u00e5get \u00e5 tro. Jeg liker \u00e5 l\u00e5ne mottoet til Inder\u00f8y kommune, og beskriver disse \u00e5rene som \u00abden gylne omvei\u00bb. Jeg har et spesielt forhold til Frankrike, og det er to byer i mitt liv. Paris og Trondheim, og jeg har levd med Paris i hele mitt voksne liv, b\u00e5de religi\u00f8st og i voksenlivet.", "Vigslingen av Egil Mogstad er historisk. Man m\u00e5 helt tilbake til middelalderen, og kanskje enda lenger tilbake i tid for \u00e5 finne en trondhjemmer som blir vigslet til katolsk prest i Trondheim.", "- Hva tenker du om det?", "- Hm, tenker jeg. Det ogs\u00e5 ja. Jeg har mer enn nok med \u00e5 balansere det som skjer for min egen del, men det g\u00e5r jo opp for meg, at for allmenheten blir dette en sak man henger seg opp i, sier Mogstad og lar religionsl\u00e6reren ta over; - Vi har trondhjemmeren Erlend Haldorsson p\u00e5 1600-tallet som ble katolikk og prest og kom hjem til Trondheim og pr\u00f8vde seg. Han endte som sogneprest i Gdansk. Det har v\u00e6rt norske katolske prester etter reformasjonen ogs\u00e5, men de fleste ble oppdaget og kastet ut. Forbudet kom i 1536, men det strammet seg til i 1660. En av s\u00f8nnene til  biskopen i Nidaros, Peder Krogh - som bygde Bakke kirke, ble katolsk prest. Han endte i Roma og mistet retten til \u00e5 noen gang komme tilbake til Norge, forteller Mogstad.", "Egil Mogstad forteller om en menighet som p\u00e5 mange m\u00e5ter har blitt sprengt, og st\u00e5r i en veldig ny situasjon.", "- Vi vokser med 10-15 prosent i \u00e5ret og teller 5000 registrerte medlemmer, og tallene er ufullstendige. Vi f\u00e5r troende fra hele verden, og mange av dem v\u00e5ger ikke registrere seg. Som ordf\u00f8rer Rita Ottervik har sagt, dette er det viktigste integreringsstedet i byen, her er det jevnbyrdighet. Messen er det sentrale, men samtidig -  i det \u00e5 v\u00e6re norsk i havet av denne Noas ark av en menighet, er det viktig \u00e5 ha en norsk forankring. Kirken skal v\u00e6re \u00e5pen, men rotfestet, sier Mogstad.", "Det er biskopen som bestemmer hvor pater Egil skal ha sitt virke, men det er ventet at han blir i Trondheim.", "N\u00e5r seremonien starter i Nidarosdomen s\u00f8ndag klokken 15., er det prosesjon med alle pontifikaler.", "- F\u00f8rst g\u00e5r prosesjonskorset, deretter lysb\u00e6rere, r\u00f8kelse, kanskje jeg, et ukjent antall prester, og til slutt biskopen omgitt av diakon og de som vokter ham.", "- Hva tenker du n\u00e5, dagen f\u00f8r dagen?", "- Det er forunderlig \u00e5 se hvordan ringen sluttes, men samtidig b\u00e5de rikt og s\u00e5 dypt. Det er vanskelig \u00e5 tabloidisere. Det har s\u00e5 mange fasetter, jeg har ikke v\u00e6rt msiforn\u00f8yd der jeg har v\u00e6rt, men det var hit jeg skulle. Det blir som \u00e5 komme hjem.", "Egil Mogstad vigsles av biskop Bernt Eidsvig p\u00e5 minnedagen for hellige Eystein. (Egils fermingsnavn - navnet katolikker tar n\u00e5r de bekrefter/avgir d\u00e5psl\u00f8ftet) Den katolske kirken har f\u00e5tt l\u00e5ne Nidarosdomen, d\u00f8rene \u00e5pnes klokken  14.30 og seremonien starter klokken 15."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "60d38f6c2e5f83851eb1d73fd02ad408fc8de1aee923b92529164e1f1e198b8a"}, {"field": "createtime", "value": "2017-04-30T00:24:12.000Z"}, {"field": "description", "value": "Dermed kommer bysbarnet endelig hjem. Etter \u00e5 ha tatt \u00abden gylne omvei\u00bb blir han pater Egil i St. Olavs kirke i Trondheim."}, {"field": "dominantimage", "value": "http://www.adressa.no/incoming/article9012159.ece/ALTERNATES/w980-default/Mogstad.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/33aa25d348905a5dea5aefc078ba04482d8d6426.jpg?598355e3"}, {"field": "dominantthumbnaildimensions", "value": "300x169"}, {"field": "heading", "value": ["S\u00f8ndag vigsles Egil Mogstad til prest i Nidarosdomen -adressa.no", "Egil m\u00f8ter \u00abh\u00f8vdingen\u00bb", "Lappen som endret livet", "Katolske veiledere", "\u00abDen gylne omvei\u00bb", "Historisk begivenhet", "Vil ha norsk forankring", "Storsl\u00e5tt seremoni"]}, {"field": "id", "value": "33aa25d348905a5dea5aefc078ba04482d8d6426"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-classification", "value": "education"}, {"field": "kw-concept", "value": ["katolsk prest", "katolsk", "gylne omvei", "liv", "pater", "trondheim", "dag", "prest", "kirke"]}, {"field": "kw-entity", "value": ["noas", "st. olavs", "nidarosdomen", "metodistkirken", "olav", "per bj\u00f8rn halvorsen", "eystein", "gdansk", "paris og trondheim", "bakke", "le saulchoir", "olaf", "nidaros", "universitetet", "katta", "olsok"]}, {"field": "kw-location", "value": ["paris", "oslo", "roma", "frankrike", "inder\u00f8y", "tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["bernt eidsvig", "peder krogh", "hallvard rieber-mohn", "karl gervin", "rita ottervik", "olav m\u00fcller", "erlend haldorsson", "egil mogstad", "arne fjeld"]}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article9012159.ece/ALTERNATES/w980-default/Mogstad.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "S\u00f8ndag vigsles Egil Mogstad til prest i Nidarosdomen"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article9011429.ece"}, {"field": "pageclass", "value": ["article"]}, {"field": "publishtime", "value": "2014-01-25T18:58:59.000Z"}, {"field": "recs-articleid", "value": "9011429"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2014-01-25T18:58:59.000Z"}, {"field": "recs-rawtitle", "value": "S\u00f8ndag vigsles Egil Mogstad til prest i Nidarosdomen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Dermed kommer bysbarnet endelig hjem. Etter \u00e5 ha tatt \u00abden gylne omvei\u00bb blir han pater Egil i St. Olavs kirke i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/33aa25d348905a5dea5aefc078ba04482d8d6426.jpg?598355e3"}, {"field": "thumbnailfullheightdimensions", "value": "200x2125"}, {"field": "timestamp", "value": "2017-08-03T16:57:07.000Z"}, {"field": "title", "value": "S\u00f8ndag vigsles Egil Mogstad til prest i Nidarosdomen"}, {"field": "url", "value": "http://www.adressa.no/nyheter/trondheim/article9011429.ece"}, {"field": "urlhash", "value": "33aa25d348905a5dea5aefc078ba04482d8d6426"}], "score": 1.2045766, "siteId": "9222270286501375973", "id": "33aa25d348905a5dea5aefc078ba04482d8d6426"}

