{"fields": [{"field": "modifiedtime", "type": "time", "value": "2012-06-18T11:09:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["idar lind", "forfattar"]}, {"field": "body", "value": ["Saken oppdateres.", "Da karikaturen Stutum dukka opp i NRK i 1972, var det som ein parodi p\u00e5 dei fordomsfulle haldningane som \u00e5ret etter fekk sitt eige parti. Ti \u00e5r seinare slo humorgruppa Banana Airlines gjennom med songar p\u00e5 gebrokkent innvandrarnorsk. Mange har undra seg over at Hans Rotmo no st\u00e5r fram som ei krysning av desse to fenomena. Det gjer ikkje eg.", "Eg har f\u00f8lgd karrieren til Hans Rotmo sia hausten 1973, da V\u00f8mm\u00f8l-universet dukka opp i norsk radio. Eit par \u00e5r etter hadde vi den f\u00f8rste private praten, mellom anna om \u00e5 spele el-bass. Mange samtalar og mange \u00e5r seinare var Friedrich Nietzsche eitt av fleire tema. Ikkje lenge etter kom teaterstykket \u00abB\u00f8nder i solnedgang\u00bb med undertittelen \u00abEn folkekomedie om seinskader av trygd\u00bb.", "Avstanden er stor mellom \u00abFj\u00f8svisa\u00bb (\u00abKuskit og fj\u00f8s\u00bb, 1975) og teaterstykka \u00abB\u00f8nder i solnedgang\u00bb (2000) og \u00abTrekkspellkrigen\u00bb (2002). I V\u00f8mm\u00f8ldalen var b\u00f8ndene \u00e6rlige arbeidsfolk som var hardt plaga av staten, samvirkeorganisasjonane og storkapitalen. Tjuefem \u00e5r seinare er dei reduserte til passive mottakarar av subsidiar og trygd: \u00abNo m\u00e5 vi kom p\u00e5 bane / alle trygdenarkomane / foren eder / i glade trygdegleder.\u00bb", "I 1980 var eg med p\u00e5 \u00e5 arrangere konserten der plata \u00abV\u00e5rres jul\u00bb vart lansert, til stor jubel fr\u00e5 alle oss som var til stades. Rotmo ville ta jula tilbake fr\u00e5 kristenfolket, ei gruppe som ikkje akkurat omfamna prosjektet. Tretti \u00e5r seinare opplevde eg \u00abV\u00e5rres jul 2\u00bb som ein hum\u00f8rlaus nedtur. Det forundra meg at anmeldarane tok s\u00e5 lett p\u00e5 det tekstlige venstrehandsarbeidet, men enda meir forundra det meg at ingen kommenterte den gjennomg\u00e5ande depressive, dystopiske tonen. Dei einaste reaksjonane gjaldt tittelsongen.", "I det f\u00f8rste verset f\u00e5r Tor veta at han skal d\u00f8y. Han vil ikkje ha prest i gravferda, berre at vennen Hans Rotmo skal synge \u00abV\u00e5rres jul\u00bb. Men Tor overlever og konverterer til islam, og i det siste verset bryt han med fortida: \u00abSnart m\u00e5 du slutt / \u00e5 s\u00f8ng V\u00e5rres jul.\u00bb Den opplagte tolkinga er at islam ikkje berre er ein trussel mot dei kristne, men ogs\u00e5 mot dei religionskritiske. Rotmo skriv i ein kommentar i tekstheftet: \u00abDa Stortinget vedtok religionsfrihet vedtok de i teorien at Norge kunne bli muslimsk.\u00bb", "Med gruppa Trossetrua Band har Hans Rotmo no lansert songen \u00abVi fra andre\u00bb der han tar p\u00e5 seg den gebrokne innvandrarrolla: \u00abVi ere en nasjon vi med / vi ifra andre stater. / V\u00e5rt nye land vi frydes ved / og aldri det forlater.\u00bb Mange har plassert opphavsmannen i kategorien rasist, men p\u00e5 nettsida trossetrua.no g\u00e5r det fram at temaet er \u00abinnvandrere som stempler svinekj\u00f8tt som ureint, fornekter homofili og g\u00e5r inn for omskj\u00e6ring og flerkoneri\u00bb. Rotmo pr\u00f8ver \u00e5 ha ryggen fri, han vil ikkje framst\u00e5 som generell innvandringsmotstandar, han vil berre peike p\u00e5 at \u00abinnvandringen byr p\u00e5 store utfordringer\u00bb.", "Eg har vore ein stor fan av Hans Rotmo i snart f\u00f8rti \u00e5r. Som tekstforfattar har han mange sterke sider, men subtil ironi og elegant understatement er ikkje mellom desse. Grovt skyts har alltid vore varemerket hans, og det er sjeldan nokon tvil om kor kanonen peikar.", "Som tekstforfattar har eg ei handfull kjepphestar. Ein av desse er at om du legg ein tekst i munnen p\u00e5 ein rollefigur, skal det som kjem ut vera noko som personen faktisk kunne ha sagt. Idealet er at den parodierte sj\u00f8l skal nikke gjenkjennande, mens resten av publikum ler av dumskapen.", "Bj\u00f8rn Sand opplevde at publikum tok karikaturen Stutum p\u00e5 alvor, han vart ein som sette ord p\u00e5 dei tankane som fekk mange til \u00e5 stemme p\u00e5 Anders Langes parti. Parodien vart ein talsmann for dei parodierte. Og Knutsen og Ludvigsens harselas \u00abEg ve te Bergen\u00bb er blitt ein popul\u00e6r allsong \u2013 i Bergen.", "Hans Rotmo g\u00e5r den motsette vegen n\u00e5r han syng \u00abvi lukter hasj og l\u00f8k\u00bb og \u00abvi kutter og snitter i snopper og fitter / p\u00e5 gutter og jenter og nykonvertitter\u00bb. Ingen person formulerer seg slik, men som eit eksperiment kan vi bytte ut \u00abvi\u00bb med \u00abde\u00bb gjennom heile teksten. P\u00e5 magisk vis f\u00f8rer eit enkelt skifte av pronomen til at rollefiguren blir truverdig. Formuleringane blir plasserte der dei h\u00f8rer heime, i kommentarfelta under dei Rotmo-kritiske artiklane i nettavisene.", "Etter mitt skj\u00f8nn er \u00abVi fra andre\u00bb ein faglig sett svak tekst, og da har eg ikkje kommentert den underliggande ideologien. Vi kan velje \u00e5 ta Rotmo p\u00e5 ordet og tru p\u00e5 at han ikkje vil ramme innvandrarar generelt, berre dei \u00absom stempler svinekj\u00f8tt som ureint, fornekter homofili og g\u00e5r inn for omskj\u00e6ring og flerkoneri\u00bb, men da blir det siste verset problematisk:", "\u00abVi jobber og sliter og pisser og driter / mer enn b\u00e5de nordmenn og briter / Hver tyrkisk mexicansk polakk / er bestandig blakk\u00bb.", "Eg har pr\u00f8vd \u00e5 skrive denne artikkelen p\u00e5 ein slik m\u00e5te at Hans Rotmo kan vera einig i det meste \u2013 men trulig ikkje i at \u00abVi fra andre\u00bb er ein faglig sett svak tekst. Eg trur heller ikkje at han vil protestere n\u00e5r eg hevdar at det g\u00e5r ei kl\u00e5r ideologisk line gjennom produksjonen hans dei siste drygt tjue \u00e5ra, etter at han p\u00e5 slutten av 80-talet hadde ein kort fl\u00f8rt med Arbeidarpartiet. Rotmo meiner det som tekstane gir uttrykk for: B\u00f8nder f\u00e5r seinskadar av trygd og mange muslimar st\u00e5r for at \u00abom noen \u00e5r s\u00e5 skal du se / vi starter revolusjonen\u00bb.", "Dystopismen til Hans Rotmo er ideologisk fundert. Det er ikkje tilfeldig at nettsida trossetrua.no kvar veke presenterer eit Nietzsche-sitat. I skrivande stund: \u00abDen som kjemper mot uhyrer \u2013 m\u00e5 passe p\u00e5 at han selv ikke blir et uhyre.\u00bb"]}, {"field": "category0", "value": "meninger"}, {"field": "contenthash", "value": "c5983452200866807793240ee83829fdd36a7343c325138c9eba0fe94c1aeee2"}, {"field": "createtime", "value": "2016-01-02T01:53:17.000Z"}, {"field": "description", "value": "Det g\u00e5r ei kl\u00e5r ideologisk line gjennom produksjonen til Hans Rotmo dei siste drygt tjue \u00e5ra."}, {"field": "dominantimage", "value": "http://www.adressa.no/incoming/article2150042.ece5/ALTERNATES/w980-default/kronikk0905_seksjon"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eccfeff8fde3e93aa2d4efe69c68865aa39aa84d.jpg?5970fb59"}, {"field": "dominantthumbnaildimensions", "value": "300x169"}, {"field": "heading", "value": "Hans Rotmo, \u00abde\u00bb og \u00abvi\u00bb -adressa.no"}, {"field": "id", "value": "eccfeff8fde3e93aa2d4efe69c68865aa39aa84d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "religion-and-spirituality"}, {"field": "kw-company", "value": "banana airlines"}, {"field": "kw-concept", "value": ["jul", "vera", "tekst", "svak tekst", "b\u00f8nder", "fornekter homofili", "kl\u00e5r ideologisk line", "stempler svinekj\u00f8tt", "nettsida trossetrua", "tru", "ideologisk line", "kl\u00e5r ideologisk", "ideologisk"]}, {"field": "kw-entity", "value": ["knutsen og ludvigsens", "v\u00f8mm\u00f8l", "fj\u00f8svisa", "b\u00f8nder", "trossetrua band", "stutum", "hans rotmo", "kuskit", "v\u00e5rres", "arbeidarpartiet", "trekkspellkrigen", "v\u00f8mm\u00f8ldalen", "tor", "stortinget"]}, {"field": "kw-location", "value": ["norge", "bergen"]}, {"field": "kw-pageclass", "value": "article"}, {"field": "kw-person", "value": ["anders langes", "bj\u00f8rn sand", "friedrich nietzsche"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2150042.ece5/ALTERNATES/w980-default/kronikk0905_seksjon"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hans Rotmo, \u00abde\u00bb og \u00abvi\u00bb"}, {"field": "og-type", "value": "article"}, {"field": "og-url", "value": "http://www.adressa.no/meninger/article1819513.ece"}, {"field": "pageclass", "value": ["article"]}, {"field": "publishtime", "value": "2012-05-09T08:53:42.000Z"}, {"field": "recs-articleid", "value": "3132346"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-05-09T08:53:42.000Z"}, {"field": "recs-rawtitle", "value": "Hans Rotmo, \u00abde\u00bb og \u00abvi\u00bb -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det g\u00e5r ei kl\u00e5r ideologisk line gjennom produksjonen til Hans Rotmo dei siste drygt tjue \u00e5ra."}, {"field": "thumbnail", "value": "http://content-thumbnail.cxpublic.com/content/thumbnail200x150/eccfeff8fde3e93aa2d4efe69c68865aa39aa84d.jpg?5970fb59"}, {"field": "thumbnailfullheightdimensions", "value": "200x1412"}, {"field": "timestamp", "value": "2017-07-20T18:50:01.000Z"}, {"field": "title", "value": "Hans Rotmo, \u00abde\u00bb og \u00abvi\u00bb"}, {"field": "url", "value": "http://www.adressa.no/meninger/article1819513.ece"}, {"field": "urlhash", "value": "eccfeff8fde3e93aa2d4efe69c68865aa39aa84d"}], "score": 0.80029464, "siteId": "9222270286501375973", "id": "eccfeff8fde3e93aa2d4efe69c68865aa39aa84d"}

