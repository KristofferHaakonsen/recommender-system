{"fields": [{"field": "modifiedtime", "type": "time", "value": "2012-04-17T17:19:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["torstein ryeng . r\u00e5dgiver veg", "jernbane", "asplan viak as"]}, {"field": "body", "value": ["Saken oppdateres.", "Debatten om langsiktig samferdselspolitikk i Trondheim har i de senere \u00e5r kommet i skyggen av andre og mer prek\u00e6re oppgaver som helse, skole og barnehager. Dette er et fors\u00f8k p\u00e5 \u00e5 f\u00e5 samferdselsdebatten p\u00e5 banen igjen uten at den drukner i sp\u00f8rsm\u00e5l om prioritering mellom gode form\u00e5l og bompenger eller ikke bompenger. Et viktig sp\u00f8rsm\u00e5l er vurderingen av ny lokalisering av dagens godsterminal som ligger p\u00e5 Bratt\u00f8ra. Effektiv og milj\u00f8vennlig transport er sv\u00e6rt viktig for oss slik vi lever i dag. Forbedringer i infrastrukturen kan bety mye for milj\u00f8et og kan samtidig bidra til \u00f8kt aktivitet og inntjening slik at v\u00e5re velferdsgoder kan finansieres. Tenk hvilket samfunn vi ville ha hatt i dag dersom vi ikke hadde utviklet infrastrukturen i landet de siste hundre \u00e5r.", "Transportplanen og kommuneplanen gir en del f\u00f8ringer for fremtidig godsterminaletablering, men planene sier lite om temaet godstransport og arealbruk i den forbindelse. Lokalisering av ny godsterminal for Trondheim er kun kommentert i planen. Det er uttalt at terminalen skal bort fra Bratt\u00f8ra om 10-15 \u00e5r, men det er ikke tatt stilling til ny plassering. I Transportplan for Trondheim 2006-2015 kan vi lese: \u00abEffektive n\u00e6ringstransporter er viktige for n\u00e6ringslivets konkurranseevne og verdiskaping. Totalt fraktes det ca 9 mill. tonn gods \u00e5rlig til og fra Trondheim. Biltrafikk frakter ca 52 %, jernbane 34 % og b\u00e5t ca 14 %. ... Det viktigste forbedringstiltaket for n\u00e6ringstransporten vil v\u00e6re gjennomf\u00f8ringen av det avlastende hovedvegnettet. Det m\u00e5 utvikles et effektivt godsknutepunkt p\u00e5 Bratt\u00f8ra med gode omlastingsmuligheter. P\u00e5 lengre sikt (i NTP-perioden 2019-2029) legges det opp til en alternativ lokalisering for terminalomr\u00e5det. Planlegging m\u00e5 starte snarlig.\u00bb", "Kommunens oppgave er gjennom planarbeidet \u00e5 sette av areal til form\u00e5let. Det b\u00f8r gj\u00f8res s\u00e5 snart som mulig, helst f\u00f8r aktuelle omr\u00e5der bebygges med andre form\u00e5l. En stor andel av den totale godstransporten g\u00e5r som sagt p\u00e5 bane (34 %), og det er st\u00f8rre ettersp\u00f8rsel etter godstransport p\u00e5 bane enn det som kan dekkes i dag. Vi b\u00f8r aktivt s\u00f8ke etter mulige plasseringer av terminalomr\u00e5der n\u00e6r transporttyngdepunkter for \u00e5 korte inn kj\u00f8reavstandene. Effektiv terminaldrift, sammen med utbedringer p\u00e5 banenettet, vil \u00f8ke kapasiteten. Trondheim kommune b\u00f8r ha et \u00f8nske om \u00e5 beholde terminalen i kommunen, b\u00e5de ut fra et milj\u00f8messig perspektiv og ut fra at virksomheten skaper l\u00f8nnsom aktivitet i kommunen.", "For litt over ett \u00e5r siden ble det f\u00f8dt en id\u00e9 som jeg vil utfordre byens innbyggere, politikere, r\u00e5dgivere og n\u00e6ringsliv p\u00e5: Id\u00e9en g\u00e5r ut p\u00e5 \u00e5 flytte godsterminalen fra Bratt\u00f8ra til inn i fjellet under Tyholt langs Stavne-Leangen banen.", "Etter Jernbaneverkets beslutning om ikke \u00e5 bygge godsterminal p\u00e5 Leangen i 2001, fantes det ingen opplagt alternativ lokalisering i Trondheim. Trondheim er et naturlig og godt transportknutepunkt med stor n\u00e6ringsaktivitet b\u00e5de nord og s\u00f8r for byen. N\u00e6rmeste aktuelle alternativ vil sannsynligvis v\u00e6re i Melhus kommune der store jorbruksareal i s\u00e5 fall m\u00e5 konverteres til godsterminalform\u00e5l. Trondheim har imidlertid tilstrekkelig areal dersom man tar i bruk fjellet under Tyholt. Dette gir en rekke positive driftsmessige fordeler i tillegg til at plasseringen ligger n\u00e6r hovedvegnett b\u00e5de nord og s\u00f8r for byen.", "En tilleggsgevinst for byen er at man kan kombinere l\u00f8sningen med en ny avlastningsveg i fjell langs samme tras\u00e9. Denne tunnelen kan bindes sammen med hovedvegnettet i et nytt toplanskryss med nye E6 \u00f8st inne i fjellet ved Strindheim og et nytt kapasitetssterkt kryss p\u00e5 Lerkendal i s\u00f8r. Vegtunnelen vil kunne avlaste Singsakerringen (Eidsvollsgate), Tyholtringen (Kong \u00d8ysteins veg), Omkj\u00f8ringsvegen og trafikken gjennom Midtbyen.", "Plassering av godsterminalen i fjell gir en arealeffektiv l\u00f8sning som har en rekke milj\u00f8 og driftsmessige fordeler:", "St\u00f8y i forhold til omgivelsene er ikke et problem.", "Fjellterminal er driftsmessig v\u00e6r-uavhengig (ingen sn\u00f8rydding, ising).", "Automatisk tining av tog om vinteren.", "Full kontroll p\u00e5 alt utslipp b\u00e5de til luft og i grunnen.", "Redusert tungtrafikk b\u00e5de totalt og lokalt i sentrum/havneomr\u00e5det.", "Kan bruke elektrisk drevne traverskraner som gir den mest effektive lastingen.", "Terminalens utforming muliggj\u00f8r effektivisering av driften gjennom utstrakt automatisering av containerlasting.", "Fleksibilitet. Containere kan lastes fra tog til bil, tog til tog, tog til lager.", "Tiln\u00e6rmet ubegrenset med plass til samlastere (kan sprenges nisjer). Ompakking og distribusjon kan ogs\u00e5 skje fra disse nisjene. Dette gir korte transportavstander.", "Kapasiteten for h\u00e5ndtering av gods p\u00e5 jernbane vil \u00f8ke. Enda litt mer av den store ettersp\u00f8rselen etter godstransport p\u00e5 bane vil kunne dekkes om jernbanenettet videreutvikles og ikke forfaller som i dag.", "Gamle rapporter og besiktigelse viser at eksisterende tunnel (Stavne-Leangen) er nesten uten lekkasjer og har god fjellkvalitet.", "Fjellmassene vil kunne koordineres og benyttes til byn\u00e6re samferdselsprosjekt.", "Vi trenger langsiktighet i transportplanlegging her i byen. Da b\u00f8r vi skue lenger frem enn to, fire, \u00e5tte eller ti \u00e5r. Selv om det er vanskelig \u00e5 sp\u00e5 hva som skjer selv i n\u00e6r fremtid, kan det v\u00e6re hensiktsmessig for kommende generasjoner at vi har femti \u00e5rs perspektiv eller mer p\u00e5 det vi gj\u00f8r.", "Dette forslaget fortjener en videre bearbeiding. Pr. i dag er dette en skisseplan som er basert p\u00e5 en id\u00e9 som ikke har planstatus. Det vil v\u00e6re naturlig at \u00abfjellterminalen\u00bb inng\u00e5r som en alternativ lokalisering p\u00e5 linje med andre mulige plasseringer i Tr\u00f8ndelag, og blir vurdert p\u00e5 lik linje med disse. Id\u00e9en er allerede presentert i et bredt faglig forum, og har s\u00e5 langt ikke m\u00f8tt p\u00e5 sterke motforestillinger. Plassering av godsterminalen i fjell vil by p\u00e5 en rekke utfordringer, men synes gjennomf\u00f8rbar. Jeg inviterer derfor til diskusjon om lokalisering av ny godsterminal for Midt-Norge i Trondheim.", "Torstein.Ryeng@Asplanviak.no", "Fullt mulig Plassering av godsterminalen i fjell vil by p\u00e5 en rekke utfordringer, men synes gjennomf\u00f8rbar, skriver kronikkforfatteren. Illustrasjon: Asplan Viak AS"]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "25b813346fdc7def9308fd159435c44b230a0815d3ff34d5a7375a876eee5f75"}, {"field": "createtime", "value": "2016-07-09T22:13:56.000Z"}, {"field": "description", "value": "En ny godsterminal i Trondheim kan plasseres i fjellet under Tyholt langs Stavne-Leangen banen."}, {"field": "dominantimage", "value": "http://www.adressa.no/incoming/article1245734.ece5/ALTERNATES/w980-default/Torstein_Ryeng"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/99c3c9fcb07143993020b38578b2026786835a77.jpg?593c2969"}, {"field": "dominantthumbnaildimensions", "value": "300x169"}, {"field": "heading", "value": "Godsterminal under Tyholt? -adressa.no"}, {"field": "id", "value": "99c3c9fcb07143993020b38578b2026786835a77"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "law-government-and-politics"}, {"field": "kw-company", "value": "viak as"}, {"field": "kw-concept", "value": ["effektiv", "bane", "alternativ lokalisering", "godsterminal", "plasseres", "tog", "fjell"]}, {"field": "kw-entity", "value": ["transportplan for trondheim", "kong \u00f8ysteins", "lerkendal", "tyholtringen", "stavne-leangen", "midtbyen", "bratt\u00f8ra", "leangen", "singsakerringen", "plassering", "eidsvollsgate", "strindheim", "jernbaneverkets", "tyholt", "omkj\u00f8ringsvegen"]}, {"field": "kw-location", "value": ["melhus", "tr\u00f8ndelag", "trondheim", "midt-norge"]}, {"field": "kw-pageclass", "value": "article"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://www.adressa.no/incoming/article1245734.ece5/ALTERNATES/w980-default/Torstein_Ryeng"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Godsterminal under Tyholt?"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1076758.ece"}, {"field": "pageclass", "value": ["article"]}, {"field": "publishtime", "value": "2008-05-07T07:38:00.000Z"}, {"field": "recs-articleid", "value": "1646654"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-05-07T07:38:00.000Z"}, {"field": "recs-rawtitle", "value": "Godsterminal under Tyholt? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "En ny godsterminal i Trondheim kan plasseres i fjellet under Tyholt langs Stavne-Leangen banen."}, {"field": "thumbnail", "value": "http://content-thumbnail.cxpublic.com/content/thumbnail200x150/99c3c9fcb07143993020b38578b2026786835a77.jpg?593c2969"}, {"field": "thumbnailfullheightdimensions", "value": "200x1821"}, {"field": "timestamp", "value": "2017-06-10T17:16:25.000Z"}, {"field": "title", "value": "Godsterminal under Tyholt?"}, {"field": "url", "value": "http://www.adressa.no/meninger/kronikker/article1076758.ece"}, {"field": "urlhash", "value": "99c3c9fcb07143993020b38578b2026786835a77"}], "score": 0.93357265, "siteId": "9222270286501375973", "id": "99c3c9fcb07143993020b38578b2026786835a77"}

