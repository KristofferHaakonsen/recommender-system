{"fields": [{"field": "modifiedtime", "type": "time", "value": "2012-04-24T12:16:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En ung mann med skinnjakke og hestehale venter utenfor Husebybadet.", "- Henrik Grevstad, manager, sier han og rekker frem h\u00e5nden.", "- Bandet venter inne.", "Og med \u00abinne\u00bb mener han kantina p\u00e5 Heimdal videreg\u00e5ende skole. Der sitter det fire kjekkaser med glinsende h\u00e5r. Det er TeeBee (Torbj\u00f8rn Ringstad) som tar ordet f\u00f8rst, han er kledd i gr\u00f8nn, vid bukse og stram t-skjorte - og han tygger manisk tyggegummi:", "- Norge trenger et skikkelig boyband. Dessuten er s\u00e5 mange tapere p\u00e5 Heimdal, s\u00e5 de trenger noen \u00e5 se opp til.", "De andre tre bandmedlemmene nikker alvorlig.", "- Vi \u00f8nsker \u00e5 formidle v\u00e5re f\u00f8lelser, sier Snowbird (Elling Sn\u00f8fugl). Han er blond, har p\u00e5 seg hvit skjorte og rundt halsen henger et perlesmykke. Snowbird g\u00e5r for \u00e5 v\u00e6re bandets jentemagnet, og er dessuten veldig f\u00f8lsom. Vel, alle bandmedlemmene er f\u00f8lsomme - p\u00e5 Millenium Boyz sine hjemmesider st\u00e5r det f\u00f8lgende \u00e5 lese: \u00abWe sing lovesongs who express our deepest feeling of love, which you see from our emotional texts!\u00bb", "- De er veldig forskjellige, sier manageren som har satt seg p\u00e5 nabobordet. Han forteller at TeeBee fra Stj\u00f8rdal g\u00e5r for \u00e5 v\u00e6re urokr\u00e5ka som hele tiden skal synge solo. Mr.E (Endre Kr\u00e5kvik) fra Selbu er den melankolske og mystiske (Mr.E - Mystery - skj\u00f8nner?). M-boy (Martin Stokkan) er den mer rocka, t\u00f8ffe gutten og Snowbird er hjerteknuseren.", "- Snowbird er s\u00f8ren meg ikke den st\u00f8rste hjerteknuseren, protesterer TeeBee, og manageren tr\u00f8ster:", "- Nei, det stemmer. Du har mest draget p\u00e5 guttefansen, TeeBee.", "Millenium Boyz har enn\u00e5 ikke f\u00e5tt noen platekontrakt, men de har holdt et par konserter p\u00e5 Heimdal videreg\u00e5ende skole. Mest for musikklassen (hele Millenium Boyz g\u00e5r i andre klasse p\u00e5 musikklinja - TeeBee p\u00e5 sang, Snowbird p\u00e5 cello, Mr.E p\u00e5 klassisk gitar og M-boy p\u00e5 trommer). Det finnes faktisk flere boyband p\u00e5 Heimdal, erkerivalbandet heter No Disc, men de har verken hatt konserter eller spilt inn noe, forteller Mr.E.", "Millenium Boyz ble stiftet for over ett \u00e5r siden. At dette hadde noen sammenheng med stiftelsen av det mer kjente norske boybandet Boyzvoiced, hvor Espen Eckbo er frontfigur, avviser de p\u00e5 det sterkeste. Boyzvoiced opplevde en utrolig suksess, de solgte uforskammet mye av sin f\u00f8rste single (hele 30 000) og like f\u00f8r jul kom tulledokumentaren om dem, \u00abGet ready to be boyzvoiced - the true story\u00bb.", "- For det f\u00f8rste kom Millenium Boyz f\u00f8r Boyzvoiced. For det andre har Boyzvoiced \u00f8delagt for alle oss andre fordi det er s\u00e5 opplagt at de bare tuller. Vi synes det er skikkelig d\u00e5rlig gjort, sier", "M-boy.", "- Boyzvoiced \u00f8delegger sjarmen med boyband, sier Snowbird og legger til at Boyzvoiced-l\u00e5ta \u00abLet me be your father Christmas\u00bb er den verste boyband-l\u00e5ta gjennom tidene.", "Selv synger Millenium Boyz skikkelige fl\u00f8teballader, s\u00e5 som \u00abThe power of true love\u00bb og \u00abSmooth like silk\u00bb. M\u00e5lgruppen er jenter fra \u00e5tte til fjorten.", "Og det er lett \u00e5 la seg lure av Millenium Boyz. Bandets offisielle hjemmesider har klart \u00e5 lure mange. Flere har sendt inn fanmail, og de har ogs\u00e5 f\u00e5tt henvendelser fra gutter som har villet v\u00e6re med i bandet. At interessen rundt Boyzvoiced har stilnet, ser de bare p\u00e5 som positivt:", "- Boyzvoiced er over og ut! N\u00e5 er det v\u00e5r tur til \u00e5 sl\u00e5 gjennom som boyband-parodi, lover Millenium Boyz."]}, {"field": "category0", "value": "kultur"}, {"field": "contenthash", "value": "b44dba03af7cbead7490c8966ba01c4fc2a88cb141827706adc21d5b665c164c"}, {"field": "createtime", "value": "2016-02-24T10:21:46.000Z"}, {"field": "description", "value": "Glem A1, Backstreet Boys, Boyzone og Westlife. Millenium Boyz st\u00e5r klare til \u00e5 ta over som boybandparodi."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/76dca6335facc795048d54afb207ef60f22ef47b.jpg?597bb9c7"}, {"field": "dominantthumbnaildimensions", "value": "256x256"}, {"field": "heading", "value": "Boyband fra Heimdal -adressa.no"}, {"field": "id", "value": "76dca6335facc795048d54afb207ef60f22ef47b"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["videreg\u00e5ende skole", "boyzvoiced", "boyband"]}, {"field": "kw-entity", "value": ["husebybadet", "snowbird", "christmas", "the", "heimdal", "millenium boyz", "get", "boyzvoiced", "m-boy", "let", "no disc", "backstreet boys", "teebee", "boyzone og westlife", "smooth"]}, {"field": "kw-location", "value": ["selbu", "stj\u00f8rdal"]}, {"field": "kw-pageclass", "value": "article"}, {"field": "kw-person", "value": ["henrik grevstad", "torbj\u00f8rn ringstad", "espen eckbo", "martin stokkan", "elling sn\u00f8fugl", "endre kr\u00e5kvik"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Boyband fra Heimdal"}, {"field": "og-type", "value": "article"}, {"field": "og-url", "value": "http://www.adressa.no/kultur/article302927.ece"}, {"field": "pageclass", "value": ["article"]}, {"field": "publishtime", "value": "2001-01-18T23:00:00.000Z"}, {"field": "recs-articleid", "value": "2995974"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-01-18T23:00:00.000Z"}, {"field": "recs-rawtitle", "value": "Boyband fra Heimdal -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Glem A1, Backstreet Boys, Boyzone og Westlife. Millenium Boyz st\u00e5r klare til \u00e5 ta over som boybandparodi."}, {"field": "thumbnail", "value": "http://content-thumbnail.cxpublic.com/content/thumbnail200x150/76dca6335facc795048d54afb207ef60f22ef47b.jpg?597bb9c7"}, {"field": "thumbnailfullheightdimensions", "value": "200x959"}, {"field": "timestamp", "value": "2017-07-28T22:25:11.000Z"}, {"field": "title", "value": "Boyband fra Heimdal"}, {"field": "url", "value": "http://www.adressa.no/kultur/article302927.ece"}, {"field": "urlhash", "value": "76dca6335facc795048d54afb207ef60f22ef47b"}], "score": 0.9767572, "siteId": "9222270286501375973", "id": "76dca6335facc795048d54afb207ef60f22ef47b"}

