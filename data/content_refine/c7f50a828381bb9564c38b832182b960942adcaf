{"fields": [{"field": "modifiedtime", "type": "time", "value": "2012-04-17T22:20:25.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "jan erik roel"}, {"field": "body", "value": ["Saken oppdateres.", "Entrepren\u00f8ren reagerte med \u00e5 heve kj\u00f8pekontrakten. N\u00e5 er huset annonsert for salg.", "Boye Welde og Silja Brohaug st\u00e5r ribbet tilbake:", "De solgte leiligheten sin for \u00e5 betale forskuddet p\u00e5 300 000 kroner. Dette er penger som kan v\u00e6re tapt. I tillegg har de brukt et par hundre tusen kroner p\u00e5 hjelp fra advokat og bygningstekniske fagkyndige. Som om det ikke er nok, har entrepren\u00f8ren truet med rettssak.", "Firmaet T\u00f8mring og Interi\u00f8rmontasje AS kan tape penger p\u00e5 resalget, et tap som Boye Welde og Silja Brohaug kan bli n\u00f8dt til \u00e5 dekke hvis de blir d\u00f8mt for kontraktsbrudd.", "- Vi er en kunde som skal betale over tre millioner kroner for et helt nytt hus. Da forventer vi at huset er i en forfatning som tilfredsstiller minstekravene i standarder og forskrifter og ikke fullt av feil og mangler, sier Boye Welde.", "Det er en str\u00e5lende solskinnsdag i mars 2007. Boye Welde og Silja Brohaug er p\u00e5 en spasertur i Levanger sentrum. I utstillingsvinduet til meglerfirmaet Nylander henger prospektet av en flott, hvit villa som skal oppf\u00f8res p\u00e5 en idyllisk utsiktstomt i det attraktive boligfeltet H\u00f8gberget. Samboerparet har lenge v\u00e6rt p\u00e5 utkikk etter et slikt tilbud. De faller pladask, selv om det er et av de dyreste prosjektene som noensinne er lansert p\u00e5 det lokale bolig markedet.", "Etter \u00e5 ha tenkt seg om noen dager, bestemmer de seg. P\u00e5 kontoret til eiendomsmegleren leverer de et bud p\u00e5 3,2 millioner kroner. Eiendomsmegler Lasse S\u00f8rli nikker forn\u00f8yd. Kj\u00f8pekontrakten er klar i det \u00f8yeblikket forskuddet p\u00e5 300 000 kroner er registrert p\u00e5 sperret konto.", "- Alt h\u00f8rtes s\u00e5 greit ut. Vi fikk vite at byggingen skulle starte umiddelbart. V\u00e5re \u00f8nsker om justeringer og tilpasninger skulle vi komme tilbake til underveis. Det ble vi i hvert fall lovet.", "Men slik skulle det ikke g\u00e5.", "Forskrekket over alle feil", "I Hyllb\u00e6rveien 15 er tomta klar. Byggearbeidene er egentlig godt i gang. Ettersom paret bor like i n\u00e6rheten, kan de ikke unng\u00e5 \u00e5 f\u00f8lge med p\u00e5 byggearbeidene. P\u00e5 sine mer eller mindre planlagte inspeksjonsturer oppdager de til sin forskrekkelse at opphenget til veggbalkongen ser ut til \u00e5 v\u00e6re kraftig underdimensjonert.", "De legger ogs\u00e5 merke til store hull i betongfundamentet. Deler av det er nesten ikke i kontakt med bakken. Dreneringsr\u00f8r ligger uisolerte; noen steder helt framme i dagen - andre steder tildekket bare av et tynt lag med singel. Rett utenfor inngangsd\u00f8ren er elektriske kabler helt ubeskyttet. Flere d\u00f8rer og enkelte vinduer er synlig ute av lodd. Ett av soverommene har et vindu som er altfor lite til \u00e5 slippe n\u00f8dvendig dagslys inn i rommet.", "- Forbudt territorium", "- Dette er rett og slett d\u00e5rlig utf\u00f8rt h\u00e5ndverk, sier de nesten i kor og ser oppgitt p\u00e5 hverandre.", "N\u00e5r de forteller om sine observasjoner til entrepren\u00f8r Joachim Liff i T\u00f8mring og Interi\u00f8rmontasje AS, blir de avvist med beskjed om \u00e5 holde seg unna eiendommen inntil huset er ferdig.", "Det blir en konfliktfylt v\u00e5r med mange konfrontasjoner. Entrepren\u00f8r Liff sier han stoler p\u00e5 sine snekkere og han anmoder Boye Welde og Silja Brohaug om \u00e5 gj\u00f8re det samme. S\u00e5 en dag i juni blir Welde kalt inn til et m\u00f8te p\u00e5 entrepren\u00f8rens kontor. Liff er oppbrakt over at huskj\u00f8peren har tatt seg til rette igjen og invitert med en byggteknisk fagmann p\u00e5 en liten befaring. Welde f\u00e5r nok en gang beskjed om at tomta er forbudt territorium.", "- Da jeg forsvarte meg med at jeg hadde en viss interesse av \u00e5 f\u00f8lge med p\u00e5 byggingen av mitt eget hus, fikk jeg sp\u00f8rsm\u00e5l om \u00abjeg var en s\u00e5nn en som reiste rundt p\u00e5 bilfabrikkene og s\u00e5 p\u00e5 at de bygde bilen min\u00bb.", "Dokumenterer elendigheten", "Fortvilt over sakens utvikling, bestemmer Welde og Brohaug seg for \u00e5 r\u00e5df\u00f8re seg med flere byggtekniske fagfolk. De kontakter sivilarkitekt Arvid Hellebust. En sen sommerkveld, lenge etter at h\u00e5ndverkerne har pakket sammen for dagen, trosser de to adgangsforbudet. Hellebust har tatt med seg et fotoapparat. Elendigheten skal dokumenteres. Arkitekten er rystet over det han ser.", "- Det er nesten ikke til \u00e5 tro. Jeg har aldri opplevd maken.", "Han er s\u00e5 oppr\u00f8rt at han kontakter bygningsavdelingen i Levanger kommune/Innherred samkommune. Hellebusts involvering avstedkommer en kommunal befaring. Det er 7. september og huset skal etter planen v\u00e6re klar for overlevering om vel en m\u00e5neds tid. B\u00e5de Welde og Hellebust krangler seg til \u00e5 f\u00e5 v\u00e6re med p\u00e5 befaringen.", "Kommunens representanter ser med egne \u00f8yne at ikke alt er som det skal v\u00e6re. Samtidig lar de seg berolige. Entrepren\u00f8r Liff presiserer \u00abat huset enn\u00e5 er under oppf\u00f8ring og f\u00f8lgelig ikke helt ferdig. . .\u00bb", "Arkitekt Hellebust derimot lar seg ikke berolige. Han lager en fyldig rapport. Entrepren\u00f8r Liff liker slett ikke det som st\u00e5r p\u00e5 trykk. Han truer med \u00e5 saks\u00f8ke b\u00e5de Welde og Hellebust for \u00e6rekrenkelse og for \u00e5 ha brakt firmaets navn i vanry.", "Presset til \u00e5 betale", "1. oktober popper det opp en mail i e-postkassen til Boye Welde med invitasjon til ferdigbefaring og \u00abovertaklesesforretning\u00bb som det heter. Datoen skal v\u00e6re 26. oktober. N\u00e5r Welde etterlyser dokumentasjon p\u00e5 at alt er i orden, f\u00e5r han til svar at \u00aball dokumentasjon skal foreligge under ferdigbefaringen\u00bb.", "Eiendomsmeglerfirmaet, som n\u00e5 har skiftet navn til Krogsveen, lar h\u00f8re fra seg. Lasse S\u00f8rli sender e-post. Boye Welde og Silja Brohaug blir minnet om sine kontraktforpliktelser: Hele kj\u00f8pesummen skal betales f\u00f8r overtakelsen.", "Klok av skade vil Welde og Brohaug gjerne se huset f\u00f8r de punger ut. Men advarselen fra meglerhuset er ikke til \u00e5 misforst\u00e5:", "\u00abHvis dere ikke betaler f\u00f8r overtakelsen kan selger kreve b\u00e5de erstatning, renter og skadebot\u00bb, st\u00e5r det i e-posten fra samme dag.", "Forlanger ferdigattest", "Omtrent samtidig: Husselgeren sender s\u00f8knad til kommunen og anmoder om ferdigattest. Vedlagt er kontrollerkl\u00e6ringer og forsikringer om at alt er i orden. Dagen f\u00f8r huset skal overleveres drar imidlertid bygningsavdelingens folk i kommunen p\u00e5 uanmeldt befaring. De konkluderer med at huset verken kan f\u00e5 ferdigattest eller midlertidig brukstillatelse.", "- S\u00e5 mye er alts\u00e5 underskriften til den som bygger huset v\u00e5rt verdt, sukker Boye Welde.", "Den store dagen: Ferdigbefaring med sikte p\u00e5 overtakelse. Boye Welde og Silja Brohaug stiller opp, selv om de vet at det ikke kan bli noen overtakelse ettersom kommunen allerede har satt foten ned. For f\u00f8rste gang p\u00e5 lenge f\u00e5r de anledning til virkelig \u00e5 se seg om i det nye huset. Dessuten \u00f8nsker de \u00e5 v\u00e6re formelle.", "Det blir en lite hyggelig sammenkomst. Forsiktig sagt er avstanden mellom partene stor. Konklusjonen er likevel klar. Det blir ikke snakk om noen overtakelse. Entrepren\u00f8ren m\u00e5 motvillig g\u00e5 med p\u00e5 at b\u00e5de sm\u00e5 og st\u00f8rre utbedringer m\u00e5 utf\u00f8res.", "Kommunen mener saken er s\u00e5 alvorlig at man fatter vedtak om \u00e5 gjennomf\u00f8re ekstern, uavhengig kontroll av eiendommen. En slik underkjennelse av ansvarsretten er et sterkt signal til en utbygger. N\u00e5 viser det seg imidlertid at det er vanskelig \u00e5 f\u00e5 noen til \u00e5 ta p\u00e5 seg oppdraget. Flere r\u00e5dgivende konsulentfirmaer takker nei. Det ender med at steinkjerfirmaet Planstyring AS tar saken.", "Men det er vanskelig \u00e5 kontrollere alle detaljer i et bygg som nesten st\u00e5r ferdig. Planstyring begrenser seg til en rapport som bare omfatter betong og t\u00f8mmer. Rapporten er en stor skuffelse for kj\u00f8perne.", "- Planstyring har tatt meget lett p\u00e5 oppgaven og konsentrert seg om \u00e5 lage en oppskrift p\u00e5 hvordan en ansvarlig s\u00f8ker skal f\u00e5 ferdigattest og en verdig avslutning p\u00e5 byggesaken. Mye er blitt oversett, hevder Welde.", "Godkjenning fra kommunen", "Ikke desto mindre tar kommunen rapporten fra Planstyring til etterretning og innvilger like f\u00f8r jul midlertidig brukstillatelse p\u00e5 eiendommen. Like over nytt\u00e5r inviteres Welde og Brohaug nok en gang til \u00e5 overta huset. Meglerhuset minner p\u00e5 nytt om at kj\u00f8pesummen m\u00e5 innbetales.", "Under ferdigbefaringen den 14. januar kan huskj\u00f8perne og deres faglige r\u00e5dgivere konstatere at lite er gjort. Flere vegger og gulv er fortsatt skeive. Elektriske kabler udekket. Et s\u00f8ylefundament er uten frostsikring, og det er heller ikke gjort noe med det lille soveromsvinduet.", "- Etter r\u00e5d fra v\u00e5r advokat nektet vi \u00e5 overta eiendommen og betale kj\u00f8pesummen, forteller Welde.", "Reaksjonen fra utbyggerens advokat, Ola Storaker, lar ikke vente p\u00e5 seg: Kontrakten vil bli hevet og dekningssalg iverksatt hvis pengene ikke er betalt innen fem dager.", "Iherdige utbedringsarbeider", "Kommunen innvilger ferdigattest p\u00e5 huset 6. februar.", "- Fra kommunens side skulle det aldri ha v\u00e6rt gitt ferdigattest, sier sivilingeni\u00f8r Jorulf Lello, som flere ganger har v\u00e6rt p\u00e5 befaring ved eiendommen.", "Krogsveen annonserer n\u00e5 huset for salg. Prisforlangende er 3,2 mill. kroner. Hele etterjulsvinteren har det p\u00e5g\u00e5tt utbedringsarbeider i Hyllb\u00e6rveien 15. Blant annet har det kommet p\u00e5 plass et helt nytt takvindu i soverommet. Veggbalkongen er ombygd og har f\u00e5tt nye fester.", "- At utbedringsarbeider har p\u00e5g\u00e5tt for fullt i lengre tid for \u00e5 forberede dekningssalget er et synlig bevis p\u00e5 at v\u00e5re innvendinger ikke har v\u00e6rt grunnl\u00f8se, mener Welde.", "- Dere ble p\u00e5 et tidspunkt invitert til \u00e5 by p\u00e5 huset under dekningssalget. Vil dere gj\u00f8re det?", "- Vi vet altfor mye om husets tilstand. Det kommer ikke p\u00e5 tale, sier Boye Welde og Silja Brohaug."]}, {"field": "category0", "value": "nyheter"}, {"field": "category1", "value": "nyheter|dokument"}, {"field": "contenthash", "value": "a26d004f15f397fe1e88a9a0e08d9384775c5768462f67314c9fd6abf61ab026"}, {"field": "createtime", "value": "2017-05-01T00:40:41.000Z"}, {"field": "description", "value": "Samboerne Boye Welde og Silja Brohaug fra Levanger gledet seg til overta dr\u00f8mmehuset. Men villaen til 3,2 mill kr. var i s\u00e5 d\u00e5rlig forfatning at de nektet \u00e5 betale."}, {"field": "dominantimage", "value": "http://www.adressa.no/incoming/article1243777.ece5/ALTERNATES/w980-default/Huset4"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c7f50a828381bb9564c38b832182b960942adcaf.jpg?59884f0f"}, {"field": "dominantthumbnaildimensions", "value": "300x169"}, {"field": "heading", "value": ["Knust dr\u00f8m om dr\u00f8mmehus -adressa.no", "Rosenr\u00f8dt i utgangspunktet", "Uavhengig kontroll"]}, {"field": "id", "value": "c7f50a828381bb9564c38b832182b960942adcaf"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["dokument", "nyheter"]}, {"field": "kw-classification", "value": "real-estate"}, {"field": "kw-company", "value": ["t\u00f8mring og interi\u00f8rmontasje as", "planstyring as", "interi\u00f8rmontasje as"]}, {"field": "kw-concept", "value": ["kommune", "elektriske kabler", "hus", "forbudt territorium", "dag", "midlertidig brukstillatelse", "millioner kroner", "uavhengig kontroll"]}, {"field": "kw-entity", "value": ["jorulf lello", "boye welde og silja brohaug", "nylander", "welde og brohaug", "hyllb\u00e6rveien 15", "welde og hellebust", "krogsveen", "h\u00f8gberget", "silja brohaug"]}, {"field": "kw-location", "value": "levanger"}, {"field": "kw-pageclass", "value": "article"}, {"field": "kw-person", "value": ["lasse s\u00f8rli", "joachim liff", "ola storaker", "boye welde", "arvid hellebust"]}, {"field": "kw-taxonomy", "value": ["nyheter", "nyheter/dokument"]}, {"field": "og-image", "value": "http://www.adressa.no/incoming/article1243777.ece5/ALTERNATES/w980-default/Huset4"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Knust dr\u00f8m om dr\u00f8mmehus"}, {"field": "og-type", "value": "article"}, {"field": "og-url", "value": "http://www.adressa.no/nyheter/dokument/article1069679.ece"}, {"field": "pageclass", "value": ["article"]}, {"field": "publishtime", "value": "2008-04-25T04:00:00.000Z"}, {"field": "recs-articleid", "value": "1480878"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|dokument"}, {"field": "recs-publishtime", "value": "2008-04-25T04:00:00.000Z"}, {"field": "recs-rawtitle", "value": "Knust dr\u00f8m om dr\u00f8mmehus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/dokument"]}, {"field": "teaser", "value": "Samboerne Boye Welde og Silja Brohaug fra Levanger gledet seg til overta dr\u00f8mmehuset. Men villaen til 3,2 mill kr. var i s\u00e5 d\u00e5rlig forfatning at de nektet \u00e5 betale."}, {"field": "thumbnail", "value": "http://content-thumbnail.cxpublic.com/content/thumbnail200x150/c7f50a828381bb9564c38b832182b960942adcaf.jpg?59884f0f"}, {"field": "thumbnailfullheightdimensions", "value": "200x2832"}, {"field": "timestamp", "value": "2017-08-07T11:29:19.000Z"}, {"field": "title", "value": "Knust dr\u00f8m om dr\u00f8mmehus"}, {"field": "url", "value": "http://www.adressa.no/nyheter/dokument/article1069679.ece"}, {"field": "urlhash", "value": "c7f50a828381bb9564c38b832182b960942adcaf"}], "score": 0.4485807, "siteId": "9222270286501375973", "id": "c7f50a828381bb9564c38b832182b960942adcaf"}

