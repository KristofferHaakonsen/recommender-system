{"fields": [{"field": "modifiedtime", "type": "time", "value": "2017-02-15T16:46:10.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Hjem", "magasin pluss", "Ukeadressa", "Helt hjem", "Bolig"]}, {"field": "author", "value": "guro kulset meraker\u00e5s"}, {"field": "body", "value": ["Hvis du av og til handler i Buvika, vet du at Tove Heps\u00f8 driver en butikk som heter nettopp Korn. Med litt brukt og noen n\u00f8ye utvalgte varer.", "- Jeg har g\u00e5tt en del runder med meg selv. Vil jeg bidra til at det kj\u00f8pes mer TING? Verden trenger jo tvert imot mer gjenbruk og mindre forbruk!", "SE VIDEO: Bor p\u00e5 taket av Trondheim", "LES OGS\u00c5:  Midt i blinken, midt i byen", "Hun har landet p\u00e5 at det lar seg forsvare dersom hun velger leverand\u00f8rer med omhu og selger ting som folk vil ha lenge. Kanskje kan hun bidra til at de vil ha noen f\u00e5, skikkelige ting i stedet for mange bruk-og-kast-ting? Hennes eget hus er innredet nettopp p\u00e5 denne m\u00e5ten. Relativt f\u00e5 m\u00f8bler og ting, med h\u00f8y verdi, enten i affeksjon eller kroner og \u00f8re. Som hj\u00f8rneskapet etter tippoldefaren. Der form\u00f8drene til Tove oppbevarte mat. De bodde i Buvika de ogs\u00e5, akkurat som hun selv gj\u00f8r.", "\u2013 Jeg f\u00e5r litt g\u00e5sehud n\u00e5r jeg ser for meg hvordan de slo ned klaffen her og lot ungene sette seg for \u00e5 f\u00e5 seg ei br\u00f8dskive. Det er noe spesielt med ting du har arvet.", "Les flere lokale Hjem-saker her.", "I dag har skapet kommet til heder og verdighet p\u00e5 stua, men det kunne like gjerne endt sine dager p\u00e5 et b\u00e5l, som s\u00e5 mange andre flotte m\u00f8bler fra tidligere tider.", "\u2013 I mitt barndomshjem var det for lavt under taket til at vi hadde plass til skapet, men heldigvis var det bruk for det i garasjen, slik at det ikke ble kastet. Da vi flyttet hit, var jeg raskt ute med \u00e5 sl\u00e5 kloa i skapet og hente det inn.", "Dette er for \u00f8vrig bare ett av to hj\u00f8rneskap i Toves stue.", "\u2013 Vi er fosterhjem for det andre, ler hun, og forteller om s\u00f8skenbarnet som ikke hadde plass til det gamle skapet, men gjerne ville se det bevart. Og s\u00f8skenbarnets datter som liker skapet, men bor p\u00e5 en trang hybel.", "LES MER: Kj\u00f8kken i finstua og utedo-feeling p\u00e5 badet i Sparbu", "\u2013 Jeg tilb\u00f8d meg \u00e5 ta vare p\u00e5 det til hun fikk bedre plass, og trodde egentlig jeg skulle tr\u00f8 det inn p\u00e5 et soverom for lagring. Men s\u00e5 passet det jo kjempefint p\u00e5 stua v\u00e5r, s\u00e5 n\u00e5 st\u00e5r det her til det blir hentet.", "Spillet i flammebj\u00f8rka passer perfekt til Toves paisleym\u00f8nsterede tapet, som for \u00f8vrig gir liv til den veggen som m\u00e5 t\u00e5le \u00e5 b\u00e6re stuas minst dekorative element: en stor flatskjerm. Et av flere gode r\u00e5d Tove fikk fra Benthe Dragset p\u00e5 Berge Interi\u00f8r, var \u00e5 m\u00f8blere denne veggen med en lang benk og la tv-en st\u00e5 p\u00e5 den, framfor \u00e5 sette en tv-benk p\u00e5 kortveggen, slik Tove selv hadde tenkt.", "LES MER: Gunn og Bj\u00f8rn Carlsen handlet b\u00e5de flypropell og kikkert i Amsterdam", "M\u00f8tet med Benthe fikk betydning for viktigere avgj\u00f8relser enn hvor tv-en skulle st\u00e5. Tove ble nemlig s\u00e5 inspirert av hennes energi og p\u00e5gangsmot at hun peker p\u00e5 dette som en av grunnene til at hun sa opp en trygg jobb som administrativt ansatt i Sintef Fiskeri og havbruk for \u00e5 pr\u00f8ve lykken med butikk p\u00e5 hjemstedet sitt. N\u00e5 slipper hun \u00e5 bruke tid p\u00e5 \u00e5 pendle inn til Trondheim, og trives med \u00e5 v\u00e6re innkj\u00f8psansvarlig, IT-sjef, vaskehjelp, selger og regnskapsansvarlig.", "\u2013 Jeg hadde nok noe kreativt i meg som m\u00e5tte ut, men at det ble akkurat interi\u00f8r er litt tilfeldig, sier Tove. Id\u00e9en ble f\u00f8dt i samme periode som hun pusset opp og innredet hus, og dermed var inne i \u00abinteri\u00f8rbobla\u00bb. Sannsynligvis ligger litt av forklaringen der.", "P\u00e5 grunn av jobben, f\u00f8lger Tove med p\u00e5 trender. Hun har registrert at det er lunhet som er i vinden n\u00e5.", "\u2013 Det er mye f\u00e6lt som skjer i verden, og vi folk vil ha det mindre nakent og t\u00f8ft hjemme. Da kommer terrakotta, konjakkfarger og til dels tunge tekstiler inn i butikkhyllene.", "Selv holder Tove seg imidlertid til den lyse, luftige stilen hun og mannen Rune pusset opp i for fem \u00e5r siden. De satte p\u00e5 st\u00f8rre vinduer og kj\u00f8rer gardinl\u00f8st.", "\u2013 Om noen \u00e5r har vi sikkert gardiner igjen, selv om jeg ikke er der n\u00e5. Hadde du spurt meg for fem \u00e5r siden om jeg skulle ta terrakottakrukker inn i stua, ville jeg sagt nei. Men du ser n\u00e5, ler Tove. Hun har b\u00e5de ny, spansk og gammel arvet keramikk, blant annet laget av hennes tippoldefar pottemaker Johnsen. Ja, og s\u00e5 m\u00e5 vi ikke glemme svensk kunsth\u00e5ndverk, kj\u00f8pt p\u00e5 \u00d6land.", "\u2013 Det er minner fra ferier, vi har kj\u00f8pt med noe hver sommer.", "LES MER : Monika Ven\u00e6s har gammeldags kj\u00f8kkenhygge", "SE VIDEO: - Jeg falt for sjarmen", "Tove er opptatt av at minner gir merverdi til gjenstander, men har ogs\u00e5 falt pladask for enkelte ting p\u00e5 estetisk grunnlag. Hun er for eksempel svak for Hans Wegner, og har to stoler med hans design. CH 25 er favoritten.", "- Jeg synes den er fantastisk fin. Den ble designet i 1950 og er like hot n\u00e5, om ikke mer!", "Vi m\u00e5 vel nesten for ordens skyld understreke at hun ikke selger denne stolen i butikken sin.", "Da svigerforeldrene til Tove kom flyttende til Buvika, lenge f\u00f8r de ble hennes svigerforeldre, kj\u00f8pte de et gammelt hus fra 1930-tallet, blant lokalbefolkningen kjent som \u00abAne sypi-huset\u00bb.", "\u2013 De gjorde kjempemye med huset den gang, s\u00e5 etter vi tok over har det dreid seg mest om kosmetiske endringer. Vi skulle ha nytt kj\u00f8kken, og da intervjuet jeg alle jeg fikk tak i, ler Tove. \u00abHva er du mest forn\u00f8yd med p\u00e5 kj\u00f8kkenet ditt\u00bb, spurte jeg. \u00abKj\u00f8kken\u00f8ya\u00bb, var det alle svarte. S\u00e5 det skulle jeg ha.", "Familien har gitt \u00f8ya navn. Naxos. Her er det trivsel og kos, med store vinduer i full h\u00f8yde p\u00e5 begge sider av \u00f8ya.", "\u2013 Det var mange som stusset da jeg ville ha disse vinduene. Men de slipper inn veldig mye lys, og jeg angrer ikke p\u00e5 at jeg sto p\u00e5 mitt. Tove pleier \u00e5 tenke seg godt om, og s\u00e5 ta avgj\u00f8relser som hun blir forn\u00f8yd med. Derfor skifter hun heller ikke interi\u00f8r og m\u00f8bler i tide og utide.", "\u2013 Jeg blir fryktelig glad i tingene mine, og da kan jeg jo ikke drive og bytte dem ut. Jeg liker at ting varer."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3da5b459fad2392c9edc87eb1285c01888aec67177c7a37915850968cde36da0"}, {"field": "createtime", "value": "2017-02-03T11:11:20.000Z"}, {"field": "description", "value": "Tove trenger ikke et fancy og funky hus med spektakul\u00e6rt interi\u00f8r. Men noen gullkorn vil hun ha."}, {"field": "dominantimage", "value": "http://www.adressa.no/incoming/article14160381.ece/u321vr/ALTERNATES/w980-default/1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6731e8fba9fb715d32508243b0712d1d6114278d.jpg?5994b8f9"}, {"field": "dominantthumbnaildimensions", "value": "300x169"}, {"field": "heading", "value": ["Gullkorn i Buvika -adressa.no", "Stuas hj\u00f8rner", "Keramikk", "Kan spise frokost p\u00e5 Naxos"]}, {"field": "id", "value": "6731e8fba9fb715d32508243b0712d1d6114278d"}, {"field": "keyword", "value": ["Hjem", "magasin pluss", "Ukeadressa", "Helt hjem", "Bolig"]}, {"field": "keywords", "value": "Hjem,magasin pluss,Ukeadressa,Helt hjem,Bolig"}, {"field": "kw-category", "value": ["pluss", "magasin"]}, {"field": "kw-classification", "value": "home-and-garden"}, {"field": "kw-concept", "value": ["skapet", "interi\u00f8r", "ting", "hjem", "stua", "hus"]}, {"field": "kw-entity", "value": ["bolig", "ukeadressa", "berge interi\u00f8r", "hans wegner", "rune", "korn", "sparbu", "naxos", "sintef fiskeri", "ane", "hjem", "johnsen", "\u00f6land", "benthe dragset", "buvika"]}, {"field": "kw-location", "value": ["trondheim", "amsterdam"]}, {"field": "kw-pageclass", "value": "article"}, {"field": "kw-person", "value": ["tove heps\u00f8", "bj\u00f8rn carlsen", "monika ven\u00e6s"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14160381.ece/u321vr/ALTERNATES/w980-default/1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gullkorn i Buvika"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/03/Gullkorn-i-Buvika-14160362.ece"}, {"field": "pageclass", "value": ["article"]}, {"field": "publishtime", "value": "2017-02-03T11:01:40.000Z"}, {"field": "recs-articleid", "value": "14160362"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-03T11:01:40.000Z"}, {"field": "recs-rawtitle", "value": "Gullkorn i Buvika -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Tove trenger ikke et fancy og funky hus med spektakul\u00e6rt interi\u00f8r. Men noen gullkorn vil hun ha."}, {"field": "thumbnail", "value": "http://content-thumbnail.cxpublic.com/content/thumbnail200x150/6731e8fba9fb715d32508243b0712d1d6114278d.jpg?5994b8f9"}, {"field": "thumbnailfullheightdimensions", "value": "200x9642"}, {"field": "timestamp", "value": "2017-08-16T21:28:25.000Z"}, {"field": "title", "value": "Tove i Buvika vil ha noen gullkorn i hjemmet"}, {"field": "url", "value": "http://www.adressa.no/pluss/magasin/2017/02/03/Gullkorn-i-Buvika-14160362.ece"}, {"field": "urlhash", "value": "6731e8fba9fb715d32508243b0712d1d6114278d"}], "score": 0.93123424, "siteId": "9222270286501375973", "id": "6731e8fba9fb715d32508243b0712d1d6114278d"}

