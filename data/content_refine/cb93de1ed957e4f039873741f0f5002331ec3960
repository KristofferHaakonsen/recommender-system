{"fields": [{"field": "modifiedtime", "type": "time", "value": "2012-05-31T20:03:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["torgeir havik", "naturvernforbundet i steinkjer"]}, {"field": "body", "value": ["Saken oppdateres.", "Klimaforskernes rapporter tikker inn sine foruroligende informasjoner, mens politikerne mangler evnen til \u00e5 opptre som statsmenn. Derfor vedtas ikke det politiske rammeverkt\u00f8y som kunne gitt grunnlag for en ny utvikling. Resultatet er at mengden av CO2 i atmosf\u00e6ren har \u00f8kt fra 280 ppm i 1850 til 390 ppm i dag. \u00d8kningen er n\u00e5 over 2 ppm i \u00e5ret og veksten fortsetter. Atmosf\u00e6ren har for h\u00f8gt CO2 niv\u00e5 og Sofieprisvinner James Hansen krever en reduksjon til under 350 ppm. Dramatikken i klimaendringene tilsier at alle metoder m\u00e5 tas i bruk for \u00e5 redusere det atmosf\u00e6riske CO2 niv\u00e5et.", "Den r\u00f8dgr\u00f8nne regjeringen er villig til \u00e5 bruke flere titalls milliarder kr for \u00e5 utvikle ingeni\u00f8rmetoden innen karbonfangst. \u00c5 fange og \u00e5 lagre CO2 fra gasskraftverket p\u00e5 Mongstad reduserer utslippsmengden med 2,2 mill. tonn CO2. Da er det synd at rensing av all verdens store punktutslipp likevel ikke er tilfredsstillende. Derfor sp\u00f8r jeg: Hvorfor ikke st\u00f8rre oppmerksomhet om naturens egne muligheter for karbonlagring? De menneskeskapte fossilbaserte CO2 utslipp er 25 gigatonn pr \u00e5r, men naturens eget karbonkretsl\u00f8p turnerer 20 ganger s\u00e5 store mengder. Kan vi ikke da enda en gang be Moder Jord om hjelp?", "Kloden har 5 karbonlagre: Verdenshavene, fossile forekomster i geologien, jordsmonnet, atmosf\u00e6ren og biomassen. De fossile kildene t\u00f8mmes ved enveis uttak, mens de andre lagrene har en kontinuerlig utveksling av karbon seg i mellom i en s\u00e5kalt karbonsyklus. Av det menneskeskapte globale karbonutslippet absorberes 41 % av atmosf\u00e6ren, 27 % av verdenshavene og 32 % av de terrestriske kildene. Havforskerne hevder at verdenshavene allerede er for sure p\u00e5 grunn av sitt karbonopptak, og at spesielt skalldyr og korallrev \u00f8delegges av for sterk surhetsgehalt. Mange marine arter trues av utryddelse. Derved st\u00e5r vi tilbake med de terrestriske karbonlagrene som mulige hjelpere til \u00e5 redusere CO2 mengden i atmosf\u00e6ren.", "Menneskeheten har utnyttet naturens ressurser til alle tider, og mye av denne aktiviteten har resultert i \u00f8kt CO2 til atmosf\u00e6ren. Det var f\u00f8rst i 1970 at utslippene fra fossile kilder oversteg CO2utslippene fra menneskehetens andre manipuleringer av naturen. Forbrenning av fossilt materiale er hovedkilden til klimaendringene, men ogs\u00e5 andre aktiviteter har p\u00e5virket mengden av atmosf\u00e6risk CO2, bl.a. arealendringer, avskoging, brenning av biomateriale, utt\u00f8rking og oppdyrking av v\u00e5tmarker og myrer, jordbearbeiding, kunstgj\u00f8dselsbruk etc.", "Skogbrukets muligheter til \u00e5 binde og lagre CO2 har f\u00e5tt mye oppmerksomhet. \u00d8deleggelse av tropiske regnskoger er bannlyst, og diskusjonen om bruken av den boreale skogen p\u00e5g\u00e5r. Det er bra, men den globale biomassens karbonlagre er kun en femtedel av jordsmonnets karbonlager og karbonstr\u00f8mmen fra biomasse og atmosf\u00e6re til jordsmonnet kan \u00f8kes betydelig gjennom annerledes og bedre agronomi og skogsdrift. Dagens jordbruk drives ved pl\u00f8ying, horving og kunstgj\u00f8dselbruk. Det har bidratt til at 570 gigatonn CO2 er tilf\u00f8rt atmosf\u00e6ren siden 1850. Fra 1850 til 2000 utgjorde CO2 utslippene fra fossile kilder det dobbelt av de mengder som for\u00e5rsakes av de andre aktivitetene. N\u00e5 er fossilbruken 4,3 ganger over de andre bruksm\u00e5tene. Hovedfokus m\u00e5 derfor fortsatt v\u00e6re \u00e5 utfase bruken av olje, kull og gass.", "Men dessuten m\u00e5 vi overf\u00f8re store mengder karbon til jordsmonnet. Rattan Lal er professor ved Ohio universitet og har jordsmonn som sin spesialitet. Han sier at \u00f8kt karbonlagring i jordsmonn er teknisk mulig og at det gir flere vinn-vinn fordeler som:", "\u00bf Jordsmonnet f\u00e5r forbedrer evnen sin til \u00e5 binde karbon og dette reduserer CO2 lekkasjen til atmosf\u00e6ren", "\u00bf Erosjons- og rasfaren reduseres, \u00f8kt karbonbinding stabiliserer jorda p\u00e5 mikro- og makroniv\u00e5, jordstrukturen blir stabil og kan oppta mer fuktighet.", "\u00bf Et sunnere og mer produktivt jordmonn \u00f8ker avkastningen fra jorda", "\u00bf Renere bekker og elver fordi n\u00e6ringsstoffer holder seg mer stabilt i jordsmonnet", "\u00bfBedre vannbalanse: bedre por\u00f8sitet reduserer farene for flom ved at grunnvatnet holdes stabilt og blir tilgjengelig for plantene", "\u00bf St\u00f8rre biologisk mangfold: et karbonrikt jordsmonn gir en sunnere flora og dette styrker hele \u00f8kosystemet", "Med en ny landbrukspraksis kan vi bidra til at klodens landareal og jordsmonn mottar CO2 fra atmosf\u00e6ren i stedet for \u00e5 v\u00e6re utslippskilder av CO2. Metoder for \u00e5 oppn\u00e5 dette er kretsl\u00f8psbasert \u00f8kologisk og biodynamisk jordbruk, gr\u00f8nngj\u00f8dsling og bruk av husdyrgj\u00f8dsel, forbedret skogsdrift, mer beiting, bruk av biokull etc. Tidsskriftet Science publiserte i 2004 et opprop fra 5 klimaforskere med overskriften \"Beitebruk er en rask metode for \u00e5 unng\u00e5 en mengde globale problem\" De hevder at \u00f8kt beitebruk og \u00f8kt bruk av jordtildekking kan forhindre en sterk forverring av b\u00e5de klimaproblemet, jord\u00f8deleggelser og sult i de kommende 20-50 \u00e5r.", "Beiting \u00f8ker karbonmengden i jorda. 37 % av amerikansk landbruksareal drives som beite, men kun 5 % i andre land. Alternative jordbruksmetoder globalt kan bidra til at 1,5-4 gigatonn CO2 lagres i jorda \u00e5rlig, og metodene eksisterer i dag.", "Jens Stoltenberg og Nils R\u00f8kke hadde en liten m\u00e5nelanding som n\u00e5 er utsatt. Det er et dristig prosjekt \u00e5 satse alt p\u00e5 et kort og med en l\u00f8sning som ikke er operativ f\u00f8r om 20 \u00e5r. Klodens har allerede sterk feber. Det er i den sammenheng karbonlagring i jordsmonn er en rask og kostnadseffektiv l\u00f8sning.", "I dag taper jordsmonnet store mengder karbon til atmosf\u00e6ren og noe mindre til verdenshavene. Noe av karbontapet skyldes mineralgj\u00f8dsling som bidrar til utarming av jordsmonn og reduserer den biologisk aktiviteten i jorda. Overgang til mer beitebruk og kretsl\u00f8psbasert landbruk vil rekarbonisere jordsmonnet. Det samme gj\u00f8r bruk av biokull. Rattan Lal er \u00e6resprofessor ved Universitetet p\u00e5 \u00c5s, men ideene hans er merkelig lite diskutert innen landbruket i Norge. Ideene m\u00e5 realiseres gjennom den kommende landbruksmeldinga, og mat- og landbruksminister Brekk: Det haster."]}, {"field": "category0", "value": "meninger"}, {"field": "contenthash", "value": "3dce8cdc20b658b0312873155276f37e88a052efcaf30f5eb3813c3fd9334201"}, {"field": "createtime", "value": "2015-06-25T10:43:37.000Z"}, {"field": "description", "value": "Ny kunnskap om de menneskeskapte klimaendringene er dagligdags mediestoff."}, {"field": "dominantimage", "value": "http://www.adressa.no/incoming/article1363211.ece5/ALTERNATES/w980-default/Atle_og_Are_Griller_TIPS006"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb93de1ed957e4f039873741f0f5002331ec3960.jpg?592c8e55"}, {"field": "dominantthumbnaildimensions", "value": "300x169"}, {"field": "heading", "value": "Jordsmonnet som karbonlager -adressa.no"}, {"field": "id", "value": "cb93de1ed957e4f039873741f0f5002331ec3960"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["bruk", "\u00f8kt", "atmosf\u00e6re", "jordsmonn", "fossile kilder"]}, {"field": "kw-entity", "value": ["moder jord", "mongstad", "lal", "science", "universitetet", "jens stoltenberg og nils r\u00f8kke", "brekk"]}, {"field": "kw-location", "value": ["norge", "ohio"]}, {"field": "kw-pageclass", "value": "article"}, {"field": "kw-person", "value": ["jens stoltenberg", "sofieprisvinner james hansen", "nils r\u00f8kke"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1363211.ece5/ALTERNATES/w980-default/Atle_og_Are_Griller_TIPS006"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jordsmonnet som karbonlager"}, {"field": "og-type", "value": "article"}, {"field": "og-url", "value": "http://www.adressa.no/meninger/article1513925.ece"}, {"field": "pageclass", "value": ["article"]}, {"field": "publishtime", "value": "2010-08-05T07:10:19.000Z"}, {"field": "recs-articleid", "value": "1156807"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-08-05T07:10:19.000Z"}, {"field": "recs-rawtitle", "value": "Jordsmonnet som karbonlager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Ny kunnskap om de menneskeskapte klimaendringene er dagligdags mediestoff."}, {"field": "thumbnail", "value": "http://content-thumbnail.cxpublic.com/content/thumbnail200x150/cb93de1ed957e4f039873741f0f5002331ec3960.jpg?592c8e55"}, {"field": "thumbnailfullheightdimensions", "value": "200x1911"}, {"field": "timestamp", "value": "2017-05-29T21:10:45.000Z"}, {"field": "title", "value": "Jordsmonnet som karbonlager"}, {"field": "url", "value": "http://www.adressa.no/meninger/article1513925.ece"}, {"field": "urlhash", "value": "cb93de1ed957e4f039873741f0f5002331ec3960"}], "score": 1.0891558, "siteId": "9222270286501375973", "id": "cb93de1ed957e4f039873741f0f5002331ec3960"}

