{"fields": [{"field": "modifiedtime", "type": "time", "value": "2016-02-11T11:38:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Motorpsycho"}, {"field": "author", "value": "vegard enlid"}, {"field": "body", "value": ["Saken oppdateres.", "Presseskrivet som f\u00f8lger denne plata er interessant. I utgangspunktet en humoristisk tekst om \u00abThe Four Norsemen of the Rock/Avant\u00bb og deres kosmiske kamp mot overfladisk kultur med glitter og lureri \u2013 en kamp der v\u00e5re helter, rockens redningsmenn, til slutt g\u00e5r seirende ut. N\u00e5 er det lite jeg finner mindre sexy enn syting p\u00e5 vegne av rocken, som om hvite menn med gitar skulle v\u00e6re underprivilegerte (s\u00f8k opp Arctic Monkeys' takketale p\u00e5 Brit Awards nylig som et grelt eksempel). Det er ogs\u00e5 grunn til \u00e5 n\u00e6re skepsis til \u00abekthet\u00bb og \u00abautentisitet\u00bb som kunstneriske kvalitetsm\u00e5l. Da er det desto st\u00f8rre grunn til \u00e5 heie p\u00e5 talent, dedikasjon, fordypelse og stahet. Og der er Motorpsycho fortsatt uangripelige.", "P\u00e5 fjor\u00e5rets \u00abStill Life With Eggplant\u00bb l\u00e5t de som et band som pr\u00f8vde \u00e5 samle seg etter kraftanstrengelsen med rockoperaen \u00abThe Death Defying Unicorn\u00bb. \u00abBehind the Sun\u00bb er tappet fra samme kilde, samtidig en videref\u00f8ring av anslagene. Ingen l\u00e5ter her er like rensk\u00e5rne som \u00abAfterglow\u00bb, ingen like l\u00f8se som \u00abRatcatcher\u00bb, likevel st\u00e5r prosjektet og tankegangen tydeligere fram. \u00abHell\u00bb-suiten (som stort sett er blitt en overraskende sober og pen aff\u00e6re) g\u00e5r over begge platene, og knytter dem sammen. Ogs\u00e5 p\u00e5 \u00abBehind the Sun\u00bb nyter bandet godt av gjest Reine Fiskes \u00f8konomiske og f\u00f8lsomme gitar- og mellotron-fargelegging.", "De siste \u00e5rene har Motorpsycho boret dypt innover og nedover. De har ogs\u00e5 sett stadig mer eksplisitt bakover i musikkhistorien \u2013 egen katalog inkludert. \u00c9n m\u00e5te \u00e5 h\u00f8re \u00abBehind the Sun\u00bb p\u00e5, er som et slags tverrsnitt av Motorpsycho gjennom 25 \u00e5r. Her f\u00e5r vi prog- og hardrock, psykedelia, s\u00f8rstats- og vestkystrock, kosmiske utskeielser og intim folk. Mesteparten godt forankret i 70-tallet. \u00c5 omfavne den klassiske rocken er ikke det hippeste man kan gj\u00f8re, noe bandet helt sikkert lever aldeles utmerket med. For i stedet for \u00e5 pl\u00f8ye ny mark, er dette et Motorpsycho som virtuost h\u00f8ster det de har s\u00e5dd gjennom 25 \u00e5r.", "Det starter godt og duvende mykt med \u00abCloudwalker (A Darker Blue)\u00bb. S\u00f8r m\u00f8ter vest p\u00e5 en l\u00e5t som hadde passet i bandets mest melodi\u00f8se periode rundt \u00e5rtusenskiftet. Etter skjelvende skj\u00f8re og fine \u00abGhost\u00bb, tr\u00e5kker de til med et sjeldent tradisjonsbundet, fett og rullende hardrockriff p\u00e5 Snah-frontede \u00abOn a Plate\u00bb. \u00abThe Promise\u00bb blir en slags videreforedling, et groovemonster med orgelklimaks og et riff som muligens er en \u00f8rliten hyllest til Jethro Tulls \u00abFor a Thousand Mothers\u00bb? \u00abKv\u00e6stor\u00bb er sikkert morsom live, men det progga instrumentalkappl\u00f8pet l\u00e5ter showpreget og hult p\u00e5 plate. I mine \u00f8rer det eneste feilskj\u00e6ret sammen med den litt for anonyme balladen \u00abEntropy\u00bb. \u00abHell, part 4\u20136\u00bb er derimot en seigvakker triumf, der f\u00f8rste tredel preges av Bent S\u00e6thers smidige, elastiske bassgang, i andre del glir en dr\u00f8mmende, nydelig melodi ut av mellotron-t\u00e5ka, f\u00f8r siste del hardner til og presenterer en melodi som oser \u00f8stlig mystikk. \u00abThe Magic & the Wonder (a Love Theme)\u00bb har platas fineste gitarmelodi \u2013 mens avslutningen \u00abHell, Part 7: Victim of Rock\u00bb er bandet p\u00e5 sitt mest buldrende groovy, en r\u00f8dgl\u00f8dende, monumental jam av typen jeg vil hevde ingen i hele verden gj\u00f8r bedre.", "\u00abBehind the Sun\u00bb vil ikke ta noen av bandets fans p\u00e5 senga. De f\u00e5 overraskelsene finnes p\u00e5 musikalsk mikroniv\u00e5, eller i kl\u00f8ktig sammenstilling av l\u00e5ter og elementer innen helheten. P\u00e5 ett vis blir de i stadig st\u00f8rre grad et selvforsynt bandprosjekt med en indre logikk, som kun unntaksvis forholder seg til omverdenen. Et norsk Grateful Dead, kanskje, med potensielt fremmedgj\u00f8rende effekt p\u00e5 alle som ikke kjenner kodene. Samtidig gir tankegangen, enn s\u00e5 lenge, utslag i et utpreget vennlig album, preget av gnistrende spilleglede, varme, gener\u00f8s variasjon og ensemblespill p\u00e5 svimlende h\u00f8yt niv\u00e5.", "Heller enn frekke, radikale m\u00f8nsterstudenter som stiller sp\u00f8rsm\u00e5l ved etablerte sannheter, er Motorpsycho blitt \u00e6rverdige professorer i anvendt rockhistorie. En rolle som kler dem \u2013 den ogs\u00e5 \u2013 selv om de har gitt ut mer oppsiktsvekkende plater enn denne."]}, {"field": "category0", "value": "kultur"}, {"field": "category1", "value": "kultur|musikk"}, {"field": "category2", "value": "kultur|musikk|musikkanmeldelser"}, {"field": "contenthash", "value": "157bd2988492aeb8374cb7d8d16534beb544610c1b59f6a54b13bc0d516d0cad"}, {"field": "createtime", "value": "2016-02-11T15:26:36.000Z"}, {"field": "description", "value": "MUSIKK: Motorpsycho pl\u00f8yer ikke ny mark, men h\u00f8ster det de har s\u00e5dd gjennom 25 \u00e5r med \u00abBehind the sun\u00bb."}, {"field": "dominantimage", "value": "http://www.adressa.no/kultur/article9270071.ece/ALTERNATES/w980-default/Cover%20Motorpsycho.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6af642d380d0f09793dc073fb1cf1f7ca33f9330.jpg?597bc82c"}, {"field": "dominantthumbnaildimensions", "value": "300x169"}, {"field": "heading", "value": "G\u00e5r i krigen for rocken -adressa.no"}, {"field": "id", "value": "6af642d380d0f09793dc073fb1cf1f7ca33f9330"}, {"field": "keyword", "value": "Motorpsycho"}, {"field": "keywords", "value": "Motorpsycho"}, {"field": "kw-category", "value": ["musikkanmeldelser", "musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["rock", "the", "the sun"]}, {"field": "kw-entity", "value": ["magic", "behind", "motorpsycho", "promise", "hell", "ghost", "entropy", "the four norsemen of the rock", "still life with eggplant", "brit awards", "wonder", "behind the sun", "grateful dead", "afterglow", "cloudwalker", "part 7", "ratcatcher", "love theme", "the death defying unicorn", "jethro tulls", "snah", "the four norsemen", "darker blue", "reine fiskes", "arctic monkeys", "thousand mothers"]}, {"field": "kw-location", "value": ["rock", "plate"]}, {"field": "kw-pageclass", "value": "article"}, {"field": "kw-person", "value": "bent s\u00e6thers"}, {"field": "kw-taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "og-image", "value": "http://www.adressa.no/kultur/article9270071.ece/ALTERNATES/w980-default/Cover%20Motorpsycho.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "G\u00e5r i krigen for rocken"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/musikkanmeldelser/2014/03/06/G%C3%A5r-i-krigen-for-rocken-9270073.ece"}, {"field": "pageclass", "value": ["article"]}, {"field": "publishtime", "value": "2014-03-06T10:21:22.000Z"}, {"field": "recs-articleid", "value": "9270073"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-category2", "value": "taxonomy|kultur|musikk|musikkanmeldelser"}, {"field": "recs-publishtime", "value": "2014-03-06T10:21:22.000Z"}, {"field": "recs-rawtitle", "value": "G\u00e5r i krigen for rocken -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur", "kultur/musikk/musikkanmeldelser"]}, {"field": "teaser", "value": "MUSIKK: Motorpsycho pl\u00f8yer ikke ny mark, men h\u00f8ster det de har s\u00e5dd gjennom 25 \u00e5r med \u00abBehind the sun\u00bb."}, {"field": "thumbnail", "value": "http://content-thumbnail.cxpublic.com/content/thumbnail200x150/6af642d380d0f09793dc073fb1cf1f7ca33f9330.jpg?597bc82c"}, {"field": "thumbnailfullheightdimensions", "value": "200x1406"}, {"field": "timestamp", "value": "2017-07-28T23:26:36.000Z"}, {"field": "title", "value": "G\u00e5r i krigen for rocken"}, {"field": "url", "value": "http://www.adressa.no/kultur/musikk/musikkanmeldelser/2014/03/06/G%c3%a5r-i-krigen-for-rocken-9270073.ece"}, {"field": "urlhash", "value": "6af642d380d0f09793dc073fb1cf1f7ca33f9330"}], "score": 0.65918994, "siteId": "9222270286501375973", "id": "6af642d380d0f09793dc073fb1cf1f7ca33f9330"}

