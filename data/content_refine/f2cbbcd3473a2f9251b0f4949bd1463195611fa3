{"fields": [{"field": "modifiedtime", "type": "time", "value": "2012-04-24T12:47:54.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DET N\u00c6RMER SEG JUL n\u00e5r Kristofer Leirdal runder 85 \u00e5r. Men klokkene f\u00e5r ringe i fred. Det er ikke ofte han er der n\u00e5, borte i kirken der han la ned s\u00e5 mye arbeid gjennom femti \u00e5r.", "- Det blir vel til at vi g\u00e5r dit p\u00e5 julaften, Aina og jeg. S\u00e5 er vi der p\u00e5 konsert av og til. Men jeg sitter jo bare og ser opp langs veggene og h\u00f8rer ikke s\u00e5 mye etter, sier Leirdal.Det er noe av livsverket sitt han ser, i og utenfor kirken. P\u00e5 vestfronten fyller skulpturene hans fire av de store nisjene. Oppe i gavlen ruver det veldige relieffet han laget av \u00abDen seirende Kristus\u00bb, litt nedenfor henger \u00abKongen\u00bb og \u00abBilledhuggeren\u00bb, med kong Haakon VII og Stinius Fredriksen som modeller. \u00d8verst p\u00e5 nordre vestfrontt\u00e5rn svever St. Mikael over byen. - Det hender jeg tenker at jeg skulle heller ha gjort det s\u00e5nn eller s\u00e5nn, sier Leirdal. Men stort sett er han forn\u00f8yd. Tilfreds med det som st\u00e5r igjen etter ham, b\u00e5de i stein og bronse. Til det siste h\u00f8rer \u00ablandemerker\u00bb i Trondheim som \u00abAn-Magritt og Hovistuten\u00bb, krigsseilermonumentet og minnesmerket over krigens falne p\u00e5 Domkirkeg\u00e5rden. I atelieret st\u00e5r utkast og modeller p\u00e5 alle hyller og ut over gulvet, med \u00abVenuspiken\u00bb som den st\u00f8rste, lengst fremme. - Det er vel farlig \u00e5 si det, men jeg liker jo \u00e5 se p\u00e5 sm\u00e5piker, sier Leirdal. Til gjengjeld er det mange som ser p\u00e5 ham her, i hyllene st\u00e5r hoder og byster av personer han har portrettert. ALLE KAN SE at tiden har fart pent med Kristofer Leirdal, men alderen sier likevel sitt. Han er 85 og unektelig en gammel mann. Og p\u00e5 veggen henger en lj\u00e5. Med sitt nyslipte blad ser den skummel ut, men m\u00e5 likevel tolkes som et godt varsel, om en ny v\u00e5r og sommer. N\u00e5 henger den i vinteropplag, selv om hagen p\u00e5 \u00d8ya er like gr\u00f8nn som i juli da gresset struttet frodig i det fuktige v\u00e6ret. I det slitte, fint utsk\u00e5rede skaftet ligger forresten minner fra ungdommen, kan Kristofer fortelle. - Jeg skar det like etter at akantusranken kom til Aure, sier han og h\u00f8res nesten forhistorisk ut, men forklarer det med at stilen var ukjent i folkekunsten i bygda f\u00f8r Aure kirke brant og utl\u00f8ste en nasjonalromantisk stemning. I nykirken skulle det v\u00e6re akantus, men den gjorde ogs\u00e5 sitt inntog p\u00e5 hverdagslige ting som en alminnelig lj\u00e5.I SNEKKERVERKSTEDET til faren, Sakarias Skogan, ble det b\u00e5de treskj\u00e6ring og m\u00f8belproduksjon. Og det var til m\u00f8bellinjen p\u00e5 Kunst- og H\u00e5ndverkskolen i Oslo han s\u00f8kte seg i 1936, godt hjulpet av et stipend for landsungdom. Men her gikk han snart fra borde og kom over i modell\u00e9rklassen, f\u00f8r han i 1938 begynte p\u00e5 Statens Kunstakademi, under skulpturprofessor Wilhelm Rasmussen. Her m\u00f8ttes alts\u00e5 en erfaren kunstner som hadde v\u00e6rt med \u00e5 prege utsmykningen av Nidarosdomen gjennom mange \u00e5r og en ungdom som enn\u00e5 knapt hadde v\u00e6rt i denne kirken, men som hadde mye av sin fremtid nettopp der. Men det siste skjedde noks\u00e5 uavhengig av det f\u00f8rste.- Rasmussen var en d\u00e5rlig l\u00e6rer, og jeg l\u00e6rte ikke mye av ham. Han viste seg nesten ikke i klassen, og det til tross for at han bodde i rommet ved siden av, med sin unge kone og barn. N\u00e5r han av og til viste seg, subbet han inn i t\u00f8fler, sier Leirdal og tegner et litt stusslig bilde av den da omkring 60 \u00e5r gamle billedhuggeren, noks\u00e5 forskjellig fra de heltene han dyrket som kunstner, f.eks. i den kontroversielle Eidsvolls\u00f8ylen. - Men han har jo laget mye bra p\u00e5 Domkirken, s\u00e6rlig de mange groteskene, legger Leirdal til om mannen bak Olav Tryggvason-statuen p\u00e5 Torvet.KRIGEN AVBR\u00d8T Kristofer Leirdals l\u00e6re\u00e5r p\u00e5 Kunstakademiet; han hadde tenkt seg ett \u00e5r til. S\u00e5 kj\u00f8pte han seg i stedet sykkel og tr\u00e5kket hjem til Nordm\u00f8re, der det imidlertid var d\u00e5rlig med arbeid. - Det var da jeg skrev til Domkirken i Trondheim og spurte om det var bruk for en steinhugger. Jeg hadde ikke sett kirken mer enn et par ganger, men hadde bra erfaring med treskj\u00e6ring og mente det var omtrent det samme \u00e5 hugge i stein, forteller Leirdal. Han fikk ikke svar p\u00e5 dette brevet p\u00e5 lang tid. Men i 1942 kom det tilbud om plass. If\u00f8lge Leirdal var den blitt st\u00e5ende tom etter en mann som hadde g\u00e5tt over til tyskerne! Klarere kunne det vel ikke sies at arbeidsmilj\u00f8et ved kirken var preget av god norsk holdning.Klart kom det ogs\u00e5 til uttrykk at Kristofer Leirdal var et arbeidsjern med hammer og meisel. \u00abDu m\u00e5 ta det litt med ro,\u00bb ba arbeidsformannen den unge nordm\u00f8ringen, som i tillegg til arbeidet med skulpturer og profiler p\u00e5 dagtid ogs\u00e5 hugde gravsteiner om kvelden. P\u00e5 verkstedet sto han sammen med Karsten Keiseraas, som snart kastet verkt\u00f8yet vekk til fordel for pensler og palett. Ogs\u00e5 for Kristofer Leirdal begynte overgangen til kunstnerisk arbeid i disse krigs\u00e5rene, men han fortsatte i det samme milj\u00f8et. Gradvis gikk han over til modellering, dvs. den skapende, kunstneriske delen av arbeidet med skulpturene. N\u00e5 ble det plutselig han som satte krav til steinhuggerne, men fjernet seg ikke mer fra h\u00e5ndverket enn at han ofte arbeidet tett sammen med dem i sluttfasen p\u00e5 en skulptur.- Det var stor forskjell p\u00e5 steinhuggerne og det artistiske engasjementet de la for dagen, s\u00e5 noen av dem m\u00e5tte passes p\u00e5 ganske n\u00f8ye. Under huggingen av relieffet \u00abDen seirende Kristus\u00bb ble det hugd for dypt rundt det ene h\u00e5ndleddet p\u00e5 hovedfiguren. Dette var naturligvis uopprettelig, og jeg ble s\u00e5 sint p\u00e5 steinhuggeren at jeg kunne ha drept'n, sier Leirdal, men avv\u00e6pner seg selv med et smil. Det fikk vel holde med litt kjeft. Skj\u00f8nt muntlige beskjeder var det ikke like lett \u00e5 gi p\u00e5 verkstedet, ettersom s\u00e5 mange av steinhuggerne var d\u00f8ve. - Men dette var veldig flinke folk, sl\u00e5r han fast.Dyktige folk var det mange av blant kunstnerne ved Domkirken, hver med sin stil, som Leirdal i dag lett kan ta igjen fra den ene skulpturen til den andre. Uenige kunne de v\u00e6re, og diskusjonene gikk h\u00f8yt, i en tid da det enn\u00e5 var usikkert om kirken skulle beholde sitt spisse spir. Selv trodde han egentlig aldri p\u00e5 svigerfarens plan, domkirkearkitekt Helge Thiis' forslag om et nytt hovedt\u00e5rn med tverr avslutning. - Jeg tror ogs\u00e5 at Helge gikk bort fra dette i de siste \u00e5rene. Vi tok ham med ut p\u00e5 fjorden, og derfra s\u00e5 han de mange h\u00f8ye husene som var kommet opp i byen. Fra den vinkelen inns\u00e5 han nok at den slanke, spisse avslutningen av t\u00e5rnet tross alt var det beste. Ellers ville t\u00e5rnet g\u00e5tt for mye i ett med h\u00f8yhusene.ATELIERENE VED DOMKIRKEN ble et samlingssted ogs\u00e5 for andre billedkunstnere i byen. Derfor var det naturlig at Kristofer Leirdal, Odd Hilt og andre av billedhuggerne var med da Kunstskolen i Trondheim ble startet i 1946 og da Tr\u00f8ndelag Bildende Kunstnere ble organisert et par \u00e5r senere. Et naturlig valg var Leirdal ogs\u00e5 da professor Arne E. Holm skulle ha l\u00e6rere til sitt Institutt for form og farge p\u00e5 NTH. Etter seks \u00e5r p\u00e5 Kunstskolen begynte Leirdal \u00e5 undervise p\u00e5 instituttet i 1952 og holdt det g\u00e5ende i 30 \u00e5r. - Det var ikke like lett for meg som for malerne \u00e5 g\u00e5 inn og ut av l\u00e6rerrollen, ettersom jeg hadde mitt atelier nede ved kirken, og m\u00e5tte skifte hver gang jeg skulle opp til en time. S\u00e5 var det \u00e5 kaste seg p\u00e5 sykkelen og tr\u00e5kke i vei opp H\u00f8yskolebakken. Jeg holdt meg i god form av det, sier han.I dag kan han heller ikke klage, s\u00e5 ofte som han er \u00e5 se til fots i byen og p\u00e5 Gangbrua til og fra.Som kunstner har han hatt aktive \u00e5r som \u00abpensjonist\u00bb, med b\u00e5de offentlige og private oppdrag, som \u00abFelkar'n\u00bb til Selbu og minnesmerket over Terje Skogland, med reinskalven over nakken, til Nasjonalparksenteret p\u00e5 Hardangervidda n\u00e5 sist sommer. Han p\u00e5st\u00e5r at utstillinger er blitt et for stort ork, men vi s\u00e5 ham i l\u00f8pet av 90-tallet blant annet i en retrospektiv utstilling i Trondhjems Kunstforening og i vandreutstillingen \u00abTre i tre\u00bb i Trondheim Kunstmuseum i fjor. Der stilte han ut sammen med s\u00f8nnene Erlend og Yngve Zakarias, den siste bosatt i Berlin. Her har ikke eplene falt langt fra stammen, med mor Aina, keramiker og maler, og hennes Thiis-familie \u00e5 slekte p\u00e5 i tillegg. Og Kristofer synes ogs\u00e5 han m\u00e5 trekke frem eldstemann av de fire barna, Bendik, i den sammenhengen. - Han er kanskje den mest hendte av oss alle, sier han om s\u00f8nnen som bor i Danmark. MIDT I ROMMET st\u00e5r \u00abnoe\u00bb innhyllet i plast p\u00e5 kunstnerens h\u00f8ye arbeidsbord. - Dere kan jo f\u00e5 se, sier Leirdal og pakker varsomt ut. Under et par lag dukker det frem et nymodellert jenteportrett. Leiren er glatt og fuktig og gir hodet et nesten levende preg. - Litt skjevt, mener Leirdal og retter det opp p\u00e5 sokkelen. - Du vet jeg begynner \u00e5 bli litt skjelven p\u00e5 hendene. Og s\u00e5 er det disse brillene som m\u00e5 av og p\u00e5 hele tiden.Men han smiler likevel forn\u00f8yd. N\u00e5r formen er god, er allting godt."]}, {"field": "category0", "value": "kultur"}, {"field": "contenthash", "value": "b1b41355582b3569264f8d42816f24cd51c01339688e118335378da4ce12d07e"}, {"field": "createtime", "value": "2016-04-01T17:21:29.000Z"}, {"field": "description", "value": "Klokkene i Domkirken h\u00f8res s\u00e5 vidt. Men de kaller ham ikke lenger til arbeid. Kristofer Leirdal har tent opp i ovnen p\u00e5 atelieret, og her sitter han godt. En leirklump har han ogs\u00e5 \u00e5 kna p\u00e5."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f2cbbcd3473a2f9251b0f4949bd1463195611fa3.jpg?5934456b"}, {"field": "dominantthumbnaildimensions", "value": "256x256"}, {"field": "heading", "value": "85 og i god form -adressa.no"}, {"field": "id", "value": "f2cbbcd3473a2f9251b0f4949bd1463195611fa3"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "aina"}, {"field": "kw-concept", "value": ["kunstner", "form", "arbeid", "l\u00e6rte", "steinhugger", "mann", "kirke", "skulptur"]}, {"field": "kw-entity", "value": ["nidarosdomen", "h. etter", "hardangervidda", "nordm\u00f8re", "erlend og yngve zakarias", "\u00f8ya", "sakarias skogan", "institutt", "gangbrua", "an-magritt og hovistuten", "h\u00e5ndverkskolen", "st. mikael", "trondheim kunstmuseum", "kunstskolen", "kongen", "kristus", "kunstakademiet", "trondhjems kunstforening", "bendik", "domkirkeg\u00e5rden", "statens kunstakademi", "torvet", "eidsvolls\u00f8ylen", "tr\u00f8ndelag bildende kunstnere", "billedhuggeren", "venuspiken", "nasjonalparksenteret", "domkirken", "h\u00f8yskolebakken", "kunst", "felkar"]}, {"field": "kw-location", "value": ["danmark", "selbu", "aure", "oslo", "berlin"]}, {"field": "kw-pageclass", "value": "article"}, {"field": "kw-person", "value": ["odd hilt", "terje skogland", "haakon vii", "helge thiis", "arne e. holm", "olav tryggvason", "wilhelm rasmussen", "stinius fredriksen", "karsten keiseraas", "kristofer leirdal", "yngve zakarias"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "85 og i god form"}, {"field": "og-type", "value": "article"}, {"field": "og-url", "value": "http://www.adressa.no/kultur/article313069.ece"}, {"field": "pageclass", "value": ["article"]}, {"field": "publishtime", "value": "2000-12-15T23:00:00.000Z"}, {"field": "recs-articleid", "value": "3014936"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-15T23:00:00.000Z"}, {"field": "recs-rawtitle", "value": "85 og i god form -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Klokkene i Domkirken h\u00f8res s\u00e5 vidt. Men de kaller ham ikke lenger til arbeid. Kristofer Leirdal har tent opp i ovnen p\u00e5 atelieret, og her sitter han godt. En leirklump har han ogs\u00e5 \u00e5 kna p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/f2cbbcd3473a2f9251b0f4949bd1463195611fa3.jpg?5934456b"}, {"field": "thumbnailfullheightdimensions", "value": "200x1331"}, {"field": "timestamp", "value": "2017-06-04T17:37:47.000Z"}, {"field": "title", "value": "85 og i god form"}, {"field": "url", "value": "http://www.adressa.no/kultur/article313069.ece"}, {"field": "urlhash", "value": "f2cbbcd3473a2f9251b0f4949bd1463195611fa3"}], "score": 0.4012856, "siteId": "9222270286501375973", "id": "f2cbbcd3473a2f9251b0f4949bd1463195611fa3"}

