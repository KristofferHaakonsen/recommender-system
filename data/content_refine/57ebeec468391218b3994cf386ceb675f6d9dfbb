{"fields": [{"field": "modifiedtime", "type": "time", "value": "2016-04-14T13:25:51.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Tor Langbach", "Hilde \u00d8stmoe"]}, {"field": "author", "value": "hilde \u00f8stmoe"}, {"field": "body", "value": ["Riktignok inneholdt ikke mappa hos Politiets overv\u00e5kingstjeneste stort mer enn en knekkebr\u00f8doppskrift. Likevel er det ikke verst at Tor Langbach var sjef over alle landets domstoler, da den mest omfattende massedrapssaken i landets historie skulle avvikles i 2012.", "Neste uke starter en ny rettssak. Norges st\u00f8rste folkefiende saks\u00f8ker Staten for brudd p\u00e5 menneskerettighetene. Anders Behring Breivik, terroristen som tok livet av 77 uskyldige mennesker, mener han soner under umenneskelige forhold. Det er til \u00e5 gr\u00e5te av, kan man tenke. Falle sammen i raseri. Br\u00f8le i avmakt.", "Aktuell: Neste uke starter saken der Anders Behring Breivik saks\u00f8ker Staten for brudd p\u00e5 menneskerettighetene. Langbach var direkt\u00f8r for Domstoladministrasjonen (DA) og dermed leder for alle landets domstoler da rettssaken mot Behring Breivik gikk av stabelen i 2012. Han satt ogs\u00e5 i Tilregnelighetsutvalget, som etter rettssaken vurderte utilregnelighetsreglene og rettspsykiatriens rolle i straffesaker.", "Alder: 67 \u00e5r.", "Bosted: Ringvebukta p\u00e5 Lade i Trondheim.", "Familie: Samboer med Hanne Haugen, to voksne barn fra tidligere ekteskap, to voksne bonusbarn. Til sammen har de fire barnebarn.", "Utdanning: Cand. jur. fra Universitetet i Oslo.", "Karriere: Har jobbet ved Direktoratet for naturforvaltning, hos Fylkesmannen i S\u00f8r-Tr\u00f8ndelag i Trondheim kommune og som dommerfullmektig ved Midt-Tr\u00f8ndelag sorenskriverembete. Advokat i Trondheim fra 1981 til 1995. Fast forsvarer ved Frostating lagmannsrett, senere ved Trondheim tingrett. Fra 1995 dommer i Trondheim tingrett. Var en av dommerne i den profilerte Orderud-saken. Fra 2007 til han gikk av for to \u00e5r siden, var han direkt\u00f8r i Domstoladministrasjonen. Har sittet i en rekke utvalg, blant annet som eneste nordmann i utvalget som gransket Thomas Quick-sakene. Ble i forrige uke utnevnt til leder av et utvalg som skal analysere p\u00e5talemyndighetens kapasitet og kompetanse.", "Leser: Mye fag, har nylig revidert sin egen h\u00e5ndbok for forsvarere og reviderer n\u00e5 sin h\u00e5ndbok for straffesaksbehandling. Leser krim.", "Lytter til: Favoritten er Valkyrien Allstars. Men h\u00f8rer egentlig sjelden p\u00e5 musikk. Er bassist i Russell Bluesband, still going strong etter 49 \u00e5r.", "- Den tullebukken, sier Tor Langbach.", "- Men i norsk kontekst har jo fyren ekstreme soningsforhold, s\u00e5 i et menneskerettsperspektiv er det vel greit nok.", "- Det lugger vel litt i rettferdighetsoppfatningen hos mange?", "- Jo da, hvis du ser p\u00e5 soningsforholdene de fleste andre steder i verden, s\u00e5 er det klart at han har det j\u00e6vlig bra. Det interessante er isolasjonen. Det foreligger ganske ny forskning p\u00e5 dette, og i lys av mulige skadevirkninger er det helt ok \u00e5 se p\u00e5 det. Nedsida er naturligvis at vi m\u00e5 h\u00f8re om den mannen p\u00e5 nytt. Men s\u00e5nn er det bare.", "Anders Behring Breivik mener Staten bryter menneskerettighetene.", "S\u00e5 s\u00e5nn er det. Det var det vi lurte p\u00e5, da vi balanserte med livet som innsats p\u00e5 h\u00e5lka langs innkj\u00f8rselen til et hvitmalt hus, kastet et blikk p\u00e5 skiltet \u00abVogt D\u00e6m for Hunden\u00bb, en langh\u00e5ret sch\u00e6fer som snart skal vise seg \u00e5 v\u00e6re en veloppdragen politihund med h\u00f8ydeskrekk. Og n\u00e5 har vi ogs\u00e5 hilst p\u00e5 eieren, en avslappet fyr som byr p\u00e5 en kaffekopp f\u00f8r han synker ned i sofaen, tar en sup og drar en gjesp.", "- Men med Behring Breivik, om skadevirkningene hans kom f\u00f8r eller etter isolasjon - det er vel ikke s\u00e5 greit \u00e5 vite?", "- Nei, det hadde nok v\u00e6rt et tungt stykke arbeid for en psykolog \u00e5 f\u00e5 orden p\u00e5 den kroppen der, s\u00e5pass spesiell er han jo, sier han med et aldri s\u00e5 lite understatement.", "S\u00e5 er det bare veggklokkas insisterende tikking som forstyrrer den solfylte roen i stua. Vi lar terrorist v\u00e6re terrorist og tar heller en titt p\u00e5 utsikten over Ringvebukta, der lille Tor tok sine barndoms sv\u00f8mmetak og lekte livsfarlige leker den gang p\u00e5 50-tallet da de voksne lot ungene f\u00e5 holde p\u00e5 i fred og ro.", "- Vi l\u00f8p mellom husene og holdt p\u00e5 for oss sj\u00f8l. I dag ville det v\u00e6rt ramaskrik.", "Her han sitter, befinner han seg ikke mer enn et kjerringkast unna barndomshjemmet, det karakteristiske \u00abt\u00e5rnhuset\u00bb. En vakker, men ganske primitivt utstyrt k\u00e5k uten vannklosett eller andre fasiliteter f\u00f8r langt utp\u00e5 70-tallet.", "- Det var bestefaren min som i sin tid kj\u00f8pte omr\u00e5det her nede og fikk bygd huset. Men s\u00e5 kom han litt uheldig ut. Bestefar var fylkeskemner og hadde ansvaret for Domkirkens menighetskasse. Ei kasse som ved n\u00e6rmere ettersyn viste seg \u00e5 v\u00e6re helt tom, for han hadde jo foretatt Norges st\u00f8rste underslag p\u00e5 slutten av tyvetallet, forteller mannen i sofaen uanfektet med et nytt lite understatement.", "En skandale. En gedigen skandale. Det meste ble tatt fra familien til erstatning, men huset ble f\u00f8rt over til bestemoren og dermed v\u00e6rende i familien.", "- Litt av en familiehistorie for en dommer!", "- Ja, jeg kom tidlig i kontakt med strafferetten, kan du si, konstaterer han t\u00f8rt. - Men dette var jo et stykke f\u00f8r min tid ...", "Det samme kan ikke sies om faren, for ham ble konsekvensen et avbrutt legestudium. Dermed ble Tor Langbach i stedet s\u00f8nn av en bygningsmaler og har i sin tid selv malt et hus eller to, f\u00f8r jussen til slutt slukte ham med hud og h\u00e5r.", "Men han lot seg ikke fort\u00e6re i \u00e9n jafs, i f\u00f8rste omgang ble det med en liten forsmak. Etter ett \u00e5r med jusstudier i Oslo hadde han f\u00e5tt nok av sine medstudenter fra B\u00e6rum og Oslo 3.", "- Milj\u00f8et p\u00e5 jusstudiet var kvalmende i \u201868, med masse arrogante oslofolk. Sp\u00f8rsm\u00e5let var bare hvilken gren av H\u00f8yre du tilh\u00f8rte.", "- 1968 var jo et veldig politisk \u00e5r?", "- Nei, det var ikke kommet til Oslo enn\u00e5.", "Han sier det nesten litt trassig, p\u00e5 vei tilbake fra kj\u00f8kkenet hvor han har hentet seg en ny kopp kaffe. Det hjelper, gjespingen avtar over den l\u00f8se svarte T-skjorta, et antrekk som passer en laidback mann, trygg p\u00e5 seg selv. Og ikke minst - en bluesmann. Om et dr\u00f8yt d\u00f8gn skal han st\u00e5 p\u00e5 scenen p\u00e5 Rockheim med bassen, litt tilbaketrukket p\u00e5 bassist-vis, ganske sannsynlig i svart skjorte over svart T-skjorte over svart bukse da ogs\u00e5. Eller kanskje dongeri. Ikke noe fancy. Ikke marinebl\u00e5 blazer.", "Den gangen i 1968 snudde han ryggen til blazerne og dro tilbake til Trondheim, giftet seg, fikk barn, gjorde unna milit\u00e6ret og leste p\u00e5 si. Og tjente penger p\u00e5 sjauing hos Banan-Matthiessen. Da han to \u00e5r seinere dro tilbake til Oslo, var det til et studium i stor politisk endring.", "N\u00e5 fant han EF-engasjementet, idealismen, juss-bussen, n\u00e5 fant han inspirasjon. Og til slutt, en junidag i 1975, fant han seg selv vaklende ut fra \u00abDet Kongelige Frederiks Universitet\u00bb som han selv sier, med et vitnem\u00e5l i den ene h\u00e5nden og en togbillett til Trondheim i den andre.", "Og s\u00e5 tar han fatt p\u00e5 sin faglige reise.", "Tor Langbach har nok forsvart mang en skurk i sin tid som skrankeadvokat. Han hadde rykte som djevelsk god, kanskje Norges beste forsvarsadvokat. Men selv etter at han la fra seg forsvarerkappen og ble dommer og til slutt endte opp som sjefen for alle landets domstoler, har han hatt dette snevet av djevelens advokat i seg. Stilt de kritiske sp\u00f8rsm\u00e5lene, som organiseringen av det norske rettssystemet (det er altfor mange og sm\u00e5 enheter til \u00e5 utvikle spisskompetanse!!), som straff inkludert tvungen behandling for psykisk utilregnelige gjerningsmenn (det er ikke riktig at de slipper ut om de er blitt friske). Men i det siste har han tenkt seg om en gang til, etter \u00e5 ha sittet i Tilregnelighetsutvalget, som ble nedsatt i etterkant av Behring Breivik-saken.", "- Jeg satt der blant annet med en etiker og en filosof. De gutta der hadde mye artig \u00e5 bidra med.", "- S\u00e5 du har endret mening?", "- Det er en av f\u00e5 ting jeg har l\u00e6rt av min gamle far: At den som er i stand til \u00e5 innta et standpunkt, m\u00e5 ogs\u00e5 v\u00e6re i stand til \u00e5 frag\u00e5 det. Det volder meg mindre og mindre bry. Det kan jo ha noe med alder \u00e5 gj\u00f8re.", "I unge \u00e5r var nok djevel-snevet mer markant, i hvert fall s\u00e5pass radikalt at det kvalifiserte til en mappe hos Politiets overv\u00e5kingstjeneste.", "Han sier det n\u00e6rmest unnskyldende.", "- Hva sto det?", "- For det f\u00f8rste var det en veldig god oppskrift p\u00e5 knekkebr\u00f8d. Hvorfor den l\u00e5 der, aner jeg virkelig ikke! Men mappa ble nok opprettet fordi jeg i l\u00f8pet av studietida var blitt milit\u00e6rnekter. Og da jeg senere fant ut at jeg ikke var pasifist likevel og s\u00f8kte meg tilbake til Forsvaret, ble det m\u00f8tt med den st\u00f8rste skepsis.", "- En infiltrat\u00f8r!", "- Ja. Og da jeg kom til Direktoratet for vilt- og ferskvannsfisk og ble leder for Norsk Tjenestemannslag der, ble det ordentlig skummelt. Attp\u00e5til s\u00f8kte jeg meg senere til sosialkontoret, og da oste det av skepsis.", "Han flirer i skjeggstubben. For POT hadde visst ikke stort \u00e5 frykte, selv om han har et veldig tydelig radikalt minne fra den tida. Da han i et Samorg-m\u00f8te, etter \u00e5 ha h\u00f8rt seg lei p\u00e5 bagatellmessig \u00abm\u00f8l\u00bb om 1. mai-parolen, musikk og kleskoder, trosset en viss sjenerthet, reiste seg og holdt et flammende innlegg om kapitalismen og imperialismen.", "- Jeg kan enn\u00e5 kjenne p\u00e5 den f\u00f8lelsen, det var som jeg h\u00f8rte knivene bli slipt under bordene. Jeg fikk mitt pass p\u00e5skrevet s\u00e5 det holdt!", "Parolegrunnlaget ble vedtatt med 66 mot \u00e9n stemme, den revolusjon\u00e6re og sm\u00e5tt sjenerte Tor tok trikken hjem, gikk rett til sengs. Og tenkte at \u00abverre enn dette kan det faen ikke bli\u00bb.", "Siden har han hatt offentlig tale som et levebr\u00f8d.", "- Hvordan er det egentlig \u00e5 v\u00e6re advokat?", "- Det vet jeg egentlig ikke lenger, men forsvarerrollen passet meg psykologisk veldig godt. Jeg opplevde det \u00e5 v\u00e6re i retten som litt rock\u2019n\u2019roll. Det er jo fryktelig spennende n\u00e5r du venter p\u00e5 at juryen skal komme ut og svare ja eller nei.", "Han husker godt sin f\u00f8rste store sak som forsvarer.", "- Jeg hadde ikke sovet p\u00e5 to d\u00f8gn, og magen fungerte ikke i det hele tatt, eller - den fungerte altfor godt! Han smiler skr\u00e5tt av minnet om nervene. Og s\u00e5, den deilige f\u00f8lelsen da han kjente at alt falt p\u00e5 plass og han var i flyt.", "Saken gikk bra. Mannen ble frifunnet, og etter kun \u00e9n sak fikk Langbach tilbud om \u00e5 bli fast forsvarer i lagmannsretten.", "- Det var artig!", "Etter alle disse \u00e5rene koster han p\u00e5 seg et snev av stolthet, men sp\u00f8ker det raskt vekk: - Men jobben i lagmannsretten bet\u00f8d jo at \u00e5ttitallet i stor grad gikk med til voldtekt og overgrep og fandens oldemor.", "Innimellom kunne det kanskje bli vel spennende. I en av sine f\u00f8rste drapssaker fikk den ferske forsvareren frikjent en mann som var tiltalt for \u00e5 ha skutt en belastet kar i trondheimsmilj\u00f8et.", "Han svinger innom polet og drar hjem i euforisk tilstand. Utp\u00e5 kvelden, dypt nedi den tredje whiskyen, f\u00e5r han en telefon. Noen fra milj\u00f8et er forbannet over frifinnelsen og lirer av seg en trussel. Det burde han ikke ha gjort. Ikke til en kar rusa p\u00e5 faglig eufori og whisky.", "- Jeg kjenner Tor helt tilbake til den gang han var advokat, men jeg har hatt mest med ham \u00e5 gj\u00f8re som direkt\u00f8r for DA. Tor er dyktig og kreativ og tenkende, ofte med en litt annen inngang enn mange, b\u00e5de juridisk og \u00abdomstolpolitisk\u00bb. Han har alltid masse historier p\u00e5 lager, men det er s\u00e6rlig hans store kunnskap, kombinert med en letthet i form, som gj\u00f8r at det alltid er morsomt \u00e5 arbeide med ham.", "Det er s\u00e5nne ting man husker i ettertid.", "- Det er ikke sikkert det var veldig smart. Men det funka smart! Og jeg fikk hele gjengen som klienter etterp\u00e5!", "Men i det \u00e5 sitte som dommer ligger en risiko man b\u00f8r v\u00e6re klar over. Og n\u00e5 snakker han alvor.", "- Som dommer bestemmer du jo n\u00e5r folk skal \u00e5pne nebbet og n\u00e5r de skal kneppe igjen. Du kan utvikle en del diskutable egenskaper av slikt, eller styrke d\u00e5rlige man har fra f\u00f8r.", "- Man blir litt Gud?", "- Noe i den retning. Man kan bli veldig styrende. Som forsvarer ogs\u00e5. Det f\u00e5r jeg litt pes for hjemme. Jeg har lett for \u00e5 si: \u00abJa. MEN ...\u00bb og komme med motargumenter. Folk som har jobbet som forsvarere i noen \u00e5r, blir jo ganske spesielle.", "- Tor er kunnskapsrik og utrolig raus. Han deler gjerne og med glede sin kunnskap med andre og er heller ikke redd for \u00e5 ta fram sine tabber. Og s\u00e5 er han god til \u00e5 l\u00f8fte fram andre. Han sier han er sjenert, noe som er vanskelig \u00e5 tro, for han er helt blottet for snobberi og sj\u00f8lh\u00f8ytidelighet og trives med alle typer folk, og folk trives med ham. Han er god til \u00e5 fange opp stemninger, b\u00e5de i retten og i m\u00f8te med folk, en evne til feeling som han f\u00e5r gitt uttrykk for i bandet sitt.Gi Tor en gitar og la festen vare lenge, da har han det bra!", "- S\u00e5 du klarer ikke \u00e5 g\u00e5 inn i en samtale uten \u00e5 argumentere?", "- Jeg er blitt gjort veldig bevisst p\u00e5 det, ja. At det er en side ved meg som det g\u00e5r an \u00e5 jobbe litt med.", "Han smiler selvironisk forn\u00f8yd. I nesten to ti\u00e5r har han hatt noen som setter ham p\u00e5 plass. Det gj\u00f8r godt. Og det var da Hanne ble alvor at han ga seg som forsvarer.", "- Hun nektet \u00e5 bo sammen med en advokat. S\u00e5 jeg ble dommer, som hennes far. Hehe.", "Men lykken sto ikke den kjekke bi, s\u00e5nn med \u00e9n gang. Tre dager etter at Hanne flyttet inn, stupte han. Gikk i bakken som et slakta dyr i l\u00f8pet av sekunder. Virus p\u00e5 balansenerven. Sykmeldt i to m\u00e5neder.", "- Det var litt av en velkomst for Hanne.", "- Men praktisk for deg?", "- Jo, men jeg trodde jo at jeg hadde f\u00e5tt hjerneslag. Det var f\u00e6lt.", "I fire dager l\u00e5 han p\u00e5 sykehuset f\u00f8r han regelrett r\u00f8mte.", "Men de som s\u00e5 Tor Langbach sjokke rundt p\u00e5 den tiden, kan fort ha trukket noen feilaktige slutninger.", "- Jeg s\u00e5 jo ut som om jeg var full n\u00e5r jeg var ute og gikk, og det gj\u00f8r seg jo d\u00e5rlig.", "Det var i denne langvarige sykmeldingsperioden at han fikk seg en overraskende hobby som enn\u00e5 er tydelig sporbar rundt huset.", "- Jeg m\u00e5tte ha noe \u00e5 gj\u00f8re, s\u00e5 da satte jeg opp et par fuglebrett, kj\u00f8pte meg fuglebok og pr\u00f8vde \u00e5 l\u00e6re meg navn p\u00e5 fuglene. F\u00f8r kunne jeg kr\u00e5ke, skj\u00e6re, m\u00e5se og sm\u00e5fuggel. Jeg hadde i grunnen ikke plaget naturen mye med mitt n\u00e6rv\u00e6r tidligere. Men n\u00e5 kan jeg gjenkjenne de fleste fj\u00e6rkre p\u00e5 lyden, uten \u00e5 se dem. R\u00f8dstrupa trives best p\u00e5 bakken, s\u00e5 den ser jeg ofte n\u00e5r jeg sitter p\u00e5 kontoret nede.", "14 trinn ned, klokka halv ni sharp, hver eneste arbeidsdag. Rutinen er like klar som st\u00f8vsuginga klokka tolv. For hver dag klokka tolv kommer sola inn gjennom kj\u00f8kkend\u00f8ra og lyser inn p\u00e5 stua hvor \u00abden helvetes bikkja\u00bb (trofaste Birk) har r\u00f8yta s\u00e5 det holder. S\u00e5 hver dag tar han en runde med st\u00f8vsugeren, den st\u00e5r klar med st\u00f8pselet i.", "- Er du blitt huslig?", "- Helt nazi! Forferdelig!", "- Men ellers er du en avslappet fyr?", "- Jeg innbiller meg det sj\u00f8l, bortsett fra n\u00e5r jeg periodevis er p\u00e5 grensen til \u00e5 v\u00e6re manisk. Og dette bygger jeg ikke p\u00e5 selvinnsikt, men p\u00e5f\u00f8rt innsikt.", "Hva var st\u00f8rste endringen livet tok da Hanne kom?", "Han skifter stilling i sofaen, tier. Tier lenge.", "- Det var da faen til sp\u00f8rsm\u00e5l. Jeg har ikke noe godt svar, det er litt merkelig. Noe med \u00e5 bo sammen med et menneske man er glad i. Nei, det var faen til sp\u00f8rsm\u00e5l. Et typisk Hanne-sp\u00f8rsm\u00e5l, hun er familieterapeut.", "Men \u00e9n ting kan han i hvert fall fortelle om. Hver mandag kveld klokka \u00e5tte setter de to seg ned og snakker om forholdet.", "Dette sier Hanne Haugen om samboeren gjennom 19 \u00e5r", "- Tor er en mann med meninger, humor og veldig entusiasme. Han har en enorm arbeidskapasitet og en evne til \u00e5 g\u00e5 inn i ting med hele seg, uten reservasjon. N\u00e5r det gjelder teknologi, er han imidlertid grunnleggende skeptisk. Jeg tror han m\u00e5 ha v\u00e6rt den siste i byen til \u00e5 bruke minibank. Men n\u00e5r han mestrer teknologien, bryter han gjerne ut i lykkelige hvin. Han var jo en asfaltcowboy, som kom krypende fra bluesbulene og ut i friluft p\u00e5 midten av 90-tallet. Han spiser av livet i store jafs!", "- Det har v\u00e6rt et spennende og klokt grep. Det \u00e5 snakke om relasjoner er vel ikke der vi mannfolk er best p\u00e5. Men det anbefales!", "S\u00e5 hva vil man da, etter \u00e5 ha hatt et over gjennomsnittlig rikt yrkesliv, med blomster som Per og Veronika Orderud, Thomas Quick og Anders Behring Breivik i knapphullet, samt en hel del forbrytere, mordere og l\u00f8gnere i sekken. Kanskje er det ikke s\u00e5 rart likevel, at svaret blir som det blir.", "- Jeg vil ha et fredelig og godt liv. Med bikkje og kvinnfolk og hus. Og turer til setra i V\u00e5g\u00e5.", "Da kan man jo fort ta feil og tenke at dette er en mann som ikke gj\u00f8r stort annet enn \u00e5 snekre fuglekasser og g\u00e5 tur med bikkja. S\u00e5nn er det jo ikke. Men han elsker det hullet i tida, hvor han verken er dommer, eller advokat, eller direkt\u00f8r eller noe annet. Bare en gubbe p\u00e5 ei seter. Aller helst en d\u00f8l.", "- Vi pr\u00f8ver \u00e5 v\u00e6re der s\u00e5 mye vi kan. N\u00e5r vi tar av p\u00e5 Sel og kj\u00f8rer over Selsrusten, da er tid bare noe som er , sier han. Eller - det han egentlig sier: \u00abN\u00e5r vi tek \u00e5v p\u00e5 Sel og kj\u00f8re ove Selsrusten og neiott-a-dale.\u00bb Han p\u00e5st\u00e5r til og med at de to gjerne snakker d\u00f8lam\u00e5l seg imellom n\u00e5r de er der oppe p\u00e5 setra, utenfor verden.", "- \u00abNo g\u00e5r jeg ut i fjose og snikre, Hanne\u00bb, kan jeg si da.", "- Selv om du ikke er praktisk anlagt?", "- Der oppe er det annerledes, der er det mange praktiske ting.", "\u00abMange praktiske ting\u00bb kan visst direkte oversettes til fuglekasser. Rundt 40, vil han tippe. S\u00e5 n\u00e5 er det egentlig ikke plass til flere.", "Tor Langbach er en vennlig fyr, sier alle som kjenner ham. En likandes type som snakker med hvem som helst. Men f\u00e5 har tvilt p\u00e5 at han har brodd. N\u00e5 er han imidlertid mest bekymret for om bes\u00f8ket har brodder. Han er bekymret for den klumpete glatta utafor d\u00f8ra. Veldig bekymret.", "- Stemmer det at du er en katastrofetenker?", "- Hvor faen har du h\u00f8rt det!?", "- S\u00e5 det stemmer?", "- Ja, det stemmer. Jeg ser bestandig for meg det verste som kan skje. Kanskje henger det igjen fra barndommen. Faren min var tilknyttet Sivilforsvaret, s\u00e5 huset var fullt av h\u00e5ndb\u00f8ker om atomkrig, bakteriologisk krigf\u00f8ring og s\u00e5nne ting som jeg leste fra perm til perm. Jeg og kompisene begynte til og med \u00e5 grave tilfluktsrom.", "S\u00e5 ille er det ikke lenger, men fortsatt forbereder han seg alltid p\u00e5 det verste.", "- Jeg var p\u00e5 et Statoil-anlegg en gang og fikk beskjed om at jeg m\u00e5tte bruke trappegelenderet, fordi det skjer 50-60 d\u00f8dsfall i trapp i Norge hvert \u00e5r. Siden har jeg klamret meg til gelenderet!", "- Det er jo en del \u00e5 bekymre seg for om dagen. Hva med store ting, som flyktningsituasjonen?", "- Jeg kan holde i rekkverket n\u00e5r jeg g\u00e5r ei trapp. Jeg kan telle hvor mange skritt det er til hotellets n\u00f8dutgang, i tilfelle det blir r\u00f8yklagt. S\u00e5nne ting. Litt nevrotisk. Men flyktningsituasjonen kan jeg ikke gj\u00f8re noe med. Dessuten er jeg kvart innvandrer sj\u00f8l, bestefaren min kom fra Nord-Finland. Men jeg bruker ikke s\u00e5 mye energi p\u00e5 ting jeg ikke kan f\u00e5 gjort noe med, jeg bare innretter meg praktisk og klokt mot de katastrofer som kan oppst\u00e5 i hverdagen.", "Men den er ikke g\u00e6li, hverdagen. B\u00f8ker \u00e5 skrive, f\u00f8ggel \u00e5 titte p\u00e5.", "Katastrofen f\u00e5r vente til en annen gang.", "hilde.ostmoe@adresseavisen.no", "HER KAN DU LESE MER I UKEADRESSA", "HER KAN DU LESE FLERE UKEPORTRETTER"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "4fc7a4af6caddca9e0c268a496239a5cd756d4109298326b0cf32354bba6bc0c"}, {"field": "createtime", "value": "2017-05-02T14:08:53.000Z"}, {"field": "description", "value": "Bestefaren ble hekta for underslag. Faren rustet seg mot atomkrig. Selv har han ei mappe hos overv\u00e5kingspolitiet. Og et godt grep rundt bassgitaren."}, {"field": "dominantimage", "value": "http://www.adressa.no/pluss/magasin/article12262218.ece/h3r8up/ALTERNATES/w980-default/langbachhovedbilde62.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/57ebeec468391218b3994cf386ceb675f6d9dfbb.jpg?598839b8"}, {"field": "dominantthumbnaildimensions", "value": "300x169"}, {"field": "heading", "value": ["Djevelens advokat -adressa.no", "Vogt D\u00e6m for Hunden", "Underslaget", "Fra blazere til banansjauing. Og tilbake.", "Jusstudiet den gangen var forferdelig uappetittlig. Jeg slutta.", "En djevelsk advokat", "- Jeg hadde ei mappe hos POT, ja, men den var veldig liten,", "Tre whisky og et par pauli ord", "- Jeg visste hvor de holdt til, fikk med en kompis og varslet i klare ordelag hva jeg mente. Det var helt sinnssykt, som en scene i en b-film p\u00e5 Rosendal kino. Men det funka!", "Flukten fra sykehuset", "- Det var fullstendig galskap. En fyr i nabosenga dreiv og dealet narkotika, og i gangen l\u00e5 det en og hylte konstant. Det var ikke noe sted for meg.", "Tor Laidback", "Et hull i tida", "Apokalypse!! N\u00e5?"]}, {"field": "id", "value": "57ebeec468391218b3994cf386ceb675f6d9dfbb"}, {"field": "keyword", "value": ["Ukeadressa", "Tor Langbach", "Hilde \u00d8stmoe"]}, {"field": "keywords", "value": "Ukeadressa,Tor Langbach,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-company", "value": ["lade", "statoil"]}, {"field": "kw-concept", "value": ["klar", "tida", "hus", "mann", "forsvart", "landets domstoler", "dag", "svart", "dommer", "s\u00e5nne ting", "fant", "stemme", "sto", "advokat", "liv", "ting", "sak", "djevelens advokat", "fyr"]}, {"field": "kw-entity", "value": ["frostating", "thomas quick og anders behring breivik", "sivilforsvaret", "domstoladministrasjonen", "tilregnelighetsutvalget", "oslo 3", "per og veronika orderud", "midt-tr\u00f8ndelag", "orderud", "direktoratet", "tor", "rockheim", "forsvaret", "norsk tjenestemannslag", "samorg", "vogt d\u00e6m", "vogt d\u00e6m for hunden", "politiets", "rosendal", "det kongelige frederiks universitet", "t-skjorte", "ringvebukta", "domkirkens", "t-skjorta", "birk", "staten", "h\u00f8yre", "nord-finland", "banan-matthiessen", "valkyrien allstars", "gud", "universitetet", "fylkesmannen", "a. tor", "selsrusten", "b\u00e6rum og oslo 3"]}, {"field": "kw-location", "value": ["s\u00f8r-tr\u00f8ndelag", "trondheim", "oslo", "sel", "v\u00e5g\u00e5", "norge"]}, {"field": "kw-pageclass", "value": "article"}, {"field": "kw-person", "value": ["behring breivik", "hanne haugen", "russell bluesband", "anders behring breivik", "thomas quick", "veronika orderud", "tor langbach"]}, {"field": "kw-sentiment", "value": "negative"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12262218.ece/h3r8up/ALTERNATES/w980-default/langbachhovedbilde62.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Djevelens advokat"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/03/12/Djevelens-advokat-12262228.ece"}, {"field": "pageclass", "value": ["article"]}, {"field": "publishtime", "value": "2016-03-12T07:27:09.000Z"}, {"field": "recs-articleid", "value": "12262228"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-03-12T07:27:09.000Z"}, {"field": "recs-rawtitle", "value": "Djevelens advokat -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Bestefaren ble hekta for underslag. Faren rustet seg mot atomkrig. Selv har han ei mappe hos overv\u00e5kingspolitiet. Og et godt grep rundt bassgitaren."}, {"field": "thumbnail", "value": "http://content-thumbnail.cxpublic.com/content/thumbnail200x150/57ebeec468391218b3994cf386ceb675f6d9dfbb.jpg?598839b8"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-07T09:58:16.000Z"}, {"field": "title", "value": "Djevelens advokat"}, {"field": "url", "value": "http://www.adressa.no/pluss/magasin/2016/03/12/Djevelens-advokat-12262228.ece"}, {"field": "urlhash", "value": "57ebeec468391218b3994cf386ceb675f6d9dfbb"}], "score": 0.33225456, "siteId": "9222270286501375973", "id": "57ebeec468391218b3994cf386ceb675f6d9dfbb"}

