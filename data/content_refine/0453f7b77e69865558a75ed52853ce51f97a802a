{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ingeborg refsnes"}, {"field": "body", "value": ["Saken oppdateres.", "\u2013 De talte stabler med sedler, men jeg ville ikke ha noe med pengene \u00e5 gj\u00f8re. Jeg var ferdig som menneske. D\u00f8d. Jeg kunne ikke kjenne mine egne kroppsdeler, sier \u00abHanna\u00bb.", "Vi m\u00f8tes p\u00e5 et hemmelig sted med politiets beskyttelse. \u00c5 vitne mot albanske kriminelle er ingen sp\u00f8k. Hanna lever under konstante drapstrusler.", "\u2013 Jeg vil fortelle historien min. S\u00e5 dere skal vite hva som skjer i deres by. Det er en s\u00e5 forferdelig historie. F\u00f8r ville jeg ikke trodd at mennesker kan gj\u00f8re de ting de har gjort mot meg, sier Hanna.", "All kontakt med advokater og politi har l\u00e6rt henne flytende norsk. Spr\u00e5ket er mildt sagt imponerende. Det du leser i dette intervjuet er Hannas egne ord, gitt p\u00e5 norsk.", "\u2013 Jeg er et helt annerledes menneske i dag enn jeg var f\u00f8r jeg kom til Trondheim. Jeg hadde aldri tenkt \u00e5 gj\u00f8re slike ting. Jeg jobbet hele dagene. Jeg fikk aldri noe \u00e5 spise. Det gj\u00f8r s\u00e5 vondt for meg \u00e5 tenke p\u00e5 hva de gjorde. Vet du.\u00bf.\u00bf. Hanna stanser opp, ser p\u00e5 meg.", "\u2013 Selv da jeg hadde menstruasjon...jeg m\u00e5tte ha kunder. De ga meg en s\u00e5nn svamp, ba meg putte den opp... Det var ingen som brydde seg. Jeg hadde 39 grader i feber og de sendte meg p\u00e5 butikken. Fortalte meg at jeg skulle kj\u00f8pe paracet.", "Hanna har m\u00e5ttet bytte identitet og lever n\u00e5 med nytt navn og voldsalarm. Mens bakmennene tjente over \u00e9n million p\u00e5 Hanna og en annen albansk kvinne, fikk hun knappe tusenlappene selv.", "\u2013 Jeg visste ikke hva eller hvor Norge var. Jeg hadde aldri blitt med hvis jeg hadde hatt noen som helst id\u00e9 om hva som kunne skje.", "Hun har et st\u00f8dig blikk. Det g\u00e5r ikke an \u00e5 ikke la seg bevege av hvor vakre \u00f8yne hun har. Hvor nydelig hun er.", "Svart h\u00e5r som b\u00f8lger seg til skuldrene, velstelte negler.", "Hanna rister p\u00e5 hodet. \u00d8ynene er s\u00e5 fulle av sorg, mismot. Historien har mange begynnelser. Kanskje begynner den allerede da foreldrene i god tro gifter henne bort til en lastebilsj\u00e5f\u00f8r.", "Problemet er bare at han drikker opp alle pengene han tjener og at Hanna bare er 14 \u00e5r. N\u00e5r hun f\u00f8der sin datter, er hun 20 \u00e5r og forlater mannen sin.", "Dette oppr\u00f8rer faren hennes og hun st\u00e5r alene n\u00e5r hun s\u00f8ker seg jobb p\u00e5 en restaurant. Hanna er flink med mennesker, hun f\u00f8ler seg sjarmerende og vakker. F\u00e5r mange tips, kundene skryter av henne, restauranteier Astrit tar henne med ut etter jobb. Kj\u00f8per gaver. De blir kj\u00e6rester og til slutt sier han at han vil spandere en skikkelig ferie, at hun trenger \u00e5 komme seg bort litt.", "\u2013 Jeg s\u00f8kte aldri trygghet i ham. Jeg l\u00e6rte tidlig at trygghet m\u00e5 du s\u00f8ke i deg selv. Jeg er sterk, b\u00e5de i hodet og hjertet. Men jeg hadde hatt vanskelige \u00e5r og n\u00e5 ble jeg gitt en mulighet til \u00e5 ha det g\u00f8y.", "Astrit sendte Hanna i forveien til Norge og lovet at albanske venner skulle ta godt vare p\u00e5 henne til han selv kunne reise noen dager senere.", "Kj\u00e6resten glemte \u00e5 si at prisen hun skulle betale, var \u00e5 ha sex med rundt ti menn om dagen. At s\u00f8nnen hans ventet i Norge klar til \u00e5 videreselge Hanna til hvem som helst som betalte nok.", "\u2013 Du valgte \u00e5 ha det g\u00f8y med feil mann?", "\u2013 S\u00e5 definitivt. I dag vil jeg ikke engang kalle ham et menneske. Han er et dyr uten hjerte. Han drepte meg. Det var bare det at jeg ikke d\u00f8de.", "Framme i Norge skj\u00f8nner Hanna hva reisen handler om.", "\u2013 Jeg fikk sjokk og nektet. \u00abTror dere at jeg skal selge sex? Glem det!\u00bb", "Hanna gjenskaper styrken hun hadde de f\u00f8rste dagene i Norge. Men bakmennene har sine metoder for psykisk terror.", "\u2013 Astrit ringte fra Albania og truet meg. \u00abTrodde du at du skulle p\u00e5 ferie gratis?\u00bb", "Samtidig tok de henne med til en annen albansk kvinne, \u00abBrunilda\u00bb, i en leilighet i Trondheim. Kvinnen var \u00f8delagt. Hun gjorde alt de sa, men var likevel bl\u00e5 over hele kroppen.", "Politiet vet at Brunilda har eksistert og at hun har solgt sex til en mengde menn, men de har aldri klart \u00e5 finne henne.", "\u2013 Jeg ble livredd. Hvem ville ikke blitt det? Jeg er smart. Jeg visste at de var sterkere enn meg. Hvem kunne hjelpe meg? I Albania er ikke politiet noen som hjelper deg. Jeg var i Norge uten passet mitt, den gangen snakket jeg verken engelsk eller norsk. Da de lukket meg inn i den leiligheten.\u00bf.\u00bf. skal jeg forklare deg hvordan den s\u00e5 ut? Da de lukket meg inn dit, var jeg borte. Jeg d\u00f8de.", "Gr\u00e5tende tar Hanna imot kunder for ikke \u00e5 bli mishandlet p\u00e5 andre m\u00e5ter. Hun frykter \u00e5 bli drept. Bakmennene kjenner hennes slekt i Albania og truer ogs\u00e5 med at de vil skade dem hvis hun ikke f\u00f8lger ordre i Norge.", "\u2013 Hvordan reagerte mennene som kj\u00f8pte sex, n\u00e5r du gr\u00e5t?", "\u2013 De reagerte ikke. Kundene bryr seg ikke om jentene, de er ikke mennesker, de ser ikke hvem du er. Kanskje snakker de til deg. Forteller hvor kjedelig kona deres er hjemme, at hun ikke er med p\u00e5 sexlekene deres. Jeg fikk beskjed av bakmennene om \u00e5 smile. S\u00e5 jeg skjulte t\u00e5rene ved \u00e5 l\u00f8fte hodet inn mot veggen.", "Hanna f\u00e5r t\u00e5rer i \u00f8ynene.", "\u2013 Jeg vet ikke hvordan jeg har kommet gjennom dette. Jeg spiste ingenting. R\u00f8ykte 60 sigaretter om dagen. Slo meg selv. Rev ut h\u00e5ret mitt. Hadde det s\u00e5 vondt. Men aldri, ikke \u00e9n gang, flyktet jeg med narkotika. De kom mange ganger med hvitt pulver og la det foran meg. Jeg hadde det s\u00e5 vondt inni meg. Men jeg pr\u00f8vde aldri. Det kan jeg vel v\u00e6re stolt av, sier hun og smiler til meg.", "Hanna gir et sterkt inntrykk. Hun behersker spr\u00e5ket s\u00e5 gjennomf\u00f8rt, bruker ironi, viser p\u00e5 flere m\u00e5ter hvor intelligent hun er.", "\u2013 Jeg trodde alle i Norge var som de mennene jeg m\u00f8tte. Jeg satt inne i en leilighet p\u00e5 en liten, smal madrass. Ved siden av meg l\u00e5 en telefon. Den ringte og ringte. Brunilda svarte til \u00e5 begynne med. S\u00e5 tvang de meg til \u00e5 lese det de hadde skrevet til meg p\u00e5 en lapp p\u00e5 engelsk.", "- Jeg skulle si til mennene hvordan puppene mine s\u00e5 ut. At jeg hadde lyst til \u00e5 ha sex med dem. Jeg ville kaste opp. Men jeg leste, snakket og pugget ordene de skrev til meg. Snart eksisterte jeg ikke.", "- Det var som om jeg ikke h\u00f8rte meg selv snakke. Jeg var ikke i den leiligheten. Det var en annen som var der. Det var en annen som tok imot den 70 \u00e5r gamle mannen som aldri hadde vasket seg. Det var en annen som lukket \u00f8ynene mens en k\u00f8 av menn sto p\u00e5 gangen og ventet.", "Hanna stopper opp. Hun blir ogs\u00e5 i dag fysisk kvalm av \u00e5 tenke tilbake til leiligheten som l\u00e5 ved sj\u00f8en i Ilsvika.", "\u2013 Noen dager kom samme mann tilbake fire ganger. Dundret p\u00e5 d\u00f8ren, sa navnet mitt og ba meg \u00e5pne opp. Han ville ha mer.", "Hanna forteller at hun noen ganger svimte av.", "\u2013 Noen ganger kom det en hvit r\u00f8yksky og la seg foran ansiktet mitt. Jeg fikk ikke puste. Trodde jeg ble kvalt. Det flimret foran ansiktet. Faces. Faces of all these men.", "Det er vanskelig \u00e5 forst\u00e5 hvordan det hele kunne foreg\u00e5 i nesten halvannet \u00e5r. S\u00e6rlig n\u00e5r Hanna forteller at hun ble med bakmennene hjem til Albania en sommer.", "\u2013 De truet med \u00e5 skade familien min hvis jeg fortalte noe hjemme. Jeg var p\u00e5 dette tidspunktet helt borte fra meg selv. Jeg var skamfull og vurderte ikke engang \u00e5 si noe til mamma.", "\u2013 Hvordan s\u00e5 du ut da du kom til Albania?", "\u2013 Jeg var blek, bl\u00e5 under \u00f8ynene og tynn. Jeg sov bare ti minutter av gangen, v\u00e5knet og skrek at noen var etter meg. Mamma ble redd og insisterte p\u00e5 at noe var galt. Hun maste hele uken og ba meg fortelle hva som foregikk i Norge. Jeg overbeviste henne til slutt om at jeg bare var sliten.", "\u2013 Hvorfor i all verden dro du tilbake til Trondheim?", "\u2013 Jeg var \u00f8delagt. Manipulert og truet. Jeg trodde ikke jeg hadde noe valg.", "\u2013 Hvordan var flyturen tilbake?", "\u2013 Jeg ble fulgt til Athen og hentet p\u00e5 V\u00e6rnes. Jeg tenkte ingenting. Alt h\u00e5p var ute for meg. Jeg hatet meg selv og tenkte at alle andre ogs\u00e5 m\u00e5tte gj\u00f8re det.", "Hanna ser p\u00e5 meg, hever plutselig stemmen:", "\u2013 Naboer m\u00e5 da ha h\u00f8rt noe? I Albania, hvis noen gr\u00e5ter, da kommer de og sp\u00f8r om noe er galt. I Trondheim kom ingen.", "I dag f\u00e5r Hanna hjelp til \u00e5 bearbeide traumer. Hun husker menn som bestilte sex mens barna deres var tilstede. Hun glemmer aldri da hun ble bestilt til en luksusleilighet p\u00e5 Nedre Elvehavn.", "\u2013 En far lot en s\u00f8nn, han m\u00e5 ha v\u00e6rt ca \u00e5tte \u00e5r, sitte p\u00e5 stua og se tv, mens han tok med meg opp en etasje. Den mannen, han gjorde f\u00e6le ting med meg, sier Hanna.", "Hun mener det verste var da hun ble bestilt ut til avsidesliggende hus utenfor Trondheim.", "\u2013 Jeg husker en taxi tok meg til et hus, men m\u00e5tte kj\u00f8re f\u00f8r kunden kom ut av huset sitt. Han ville ikke bli sett. Der sto jeg, visste ikke hvem som ville \u00e5pne, om jeg kom meg derfra i live. I dag har jeg mareritt om slike turer. Jeg var s\u00e5 redd. Hva skulle de gj\u00f8re med meg? Hvor mange kamerater var de?", "\u2013 Hvorfor dro du dit?", "\u2013 Jeg m\u00e5tte komme hjem med penger. Hvis ikke, ble jeg banket opp.", "\u2013 Jeg forst\u00e5r at du ikke forst\u00e5r. Jeg vet ikke hvilke ord jeg skal bruke. Det er s\u00e5 forferdelig det jeg har sett. Jeg har slik en smerte. Hjertet mitt, det er tomt. Jeg kan ikke si deg alt jeg opplevde. Du vil ikke tro hva menn kan gj\u00f8re. Du ville ikke kunne sove om natten om du visste det.", "Politiet i Trondheim hadde imidlertid sine mistanker om hva som foregikk. Etter \u00e5 ha spanet annonser p\u00e5 nettet og leiligheter hvor Hanna oppholdt seg, slo de endelig til.", "\u2013 Jeg tenkte at N\u00c5 er jeg reddet. Jeg ble s\u00e5 glad da de kom til leiligheten.", "Hanna kunne ikke si at hun solgte sex mot sin vilje. En annen albansk kvinne var der sammen med henne og ville overveiende sannsynlig ha sladret til bakmennene.", "\u2013 Jeg hadde g\u00e5tt ned fra 72 til 48 kg. Politiet ba om min f\u00f8dselsdato. Jeg kunne ikke huske det. Jeg m\u00e5tte l\u00e5ne telefonen og ringe mamma. Hun ble fryktelig redd, men svarte rolig og fortalte meg n\u00e5r jeg er f\u00f8dt. S\u00e5 sa hun: \u00abBarnet mitt. N\u00e5 tar du vare p\u00e5 deg selv og gj\u00f8r det du m\u00e5 gj\u00f8re for \u00e5 komme trygt hjem til meg\u00bb.", "I Norge er det ikke ulovlig \u00e5 selge sex. N\u00e5r Hanna nektet p\u00e5 at hun ble tvunget til sexsalg, m\u00e5tte politiet forlate leiligheten.", "De la heldigvis igjen et visittkort til jentene, i tilfelle de ville endre forklaring. Dagen etter bestemte bakmennene at jentene skulle flyttes til Stavanger. Hanna vurderte for f\u00f8rste gang \u00e5 r\u00f8mme. Hun lurte de andre, sa at hun m\u00e5tte hente noen plagg i leiligheten.", "\u2013 Mens de ventet i drosjen, ringte jeg mamma og fortalte at jeg var prostituert mot min vilje. Hun holdt seg helt rolig og sa at jeg skulle legge p\u00e5 telefonen, ringe politiet og fortelle dem hvor jeg var. Jeg ringte politiet og mens de ringte p\u00e5 mobiltelefonen nede fra drosjen, h\u00e5pet jeg politiet ville komme raskt nok. Det gjorde de.", "\u2013 Mamma er en fantastisk kvinne. S\u00e5 sterk, s\u00e5 varm. Hun er min redning i dette. \u00c5 snakke med henne er balsam for meg, jeg pleier si at mamma er min paracet!", "Hanna ble politiets viktigste vitne til \u00e5 f\u00e5 d\u00f8mt to albanere og to norske drosjesj\u00e5f\u00f8rer for medvirkning til salg av sex.", "Da Hanna vitnet i Trondheim, ble hennes datter fors\u00f8kt kidnappet hjemme i Albania. Norsk politi satte i gang en storstilt aksjon for \u00e5 f\u00e5 den lille jenta bort fra landsbyen hvor hun bodde hos Hannas mor.", "I dag bor datteren i n\u00e6rheten av Hanna, men 26-\u00e5ringen har selv innsett at hun ikke kan ta vare p\u00e5 jenta slik hun har det i dag.", "\u2013 Jeg har s\u00e5 mye sinne i meg. Raseri. En gang ba jenta mi om melk og jeg svarte med \u00e5 sl\u00e5 henne. Hvilken mor gj\u00f8r det?", "Hanna bor et sted i Nord-Europa. Hun kan aldri bli den hun var. Ikke engang navnet kan hun f\u00e5 tilbake.", "\u2013 Jeg f\u00f8ler meg falsk, jeg er jo ikke den som jeg sier at jeg er. Men hvis jeg vil leve, er dette eneste m\u00e5ten, sier hun.", "Familien hennes lever under alvorlige trusler i Albania. Norsk politi kan ikke hente hele storfamilien til Norge. De m\u00e5 betale prisen for Hannas mot og vilje til \u00e5 st\u00e5 opp mot bakmennene.", "\u2013 Gud hjelpe dem. Hvis det skjer noe med familien min i Albania, kan jeg ikke leve mer. Hvis noe vondt skjer dem p\u00e5 grunn av meg, da skal jeg d\u00f8, sier Hanna og blir stille.", "\u2013 Jeg f\u00e5r fantastisk hjelp fra norsk politi og det offentlige, men det er vanskelig \u00e5 v\u00e6re glad. Jeg har lovet meg selv \u00e5 bli bedre. De tok fra meg s\u00e5 mye, men de skal ikke f\u00e5 ta fra meg alt.", "Hanna h\u00e5per at de som kj\u00f8pte sex av henne, skal lese det hun skriver. Hun solgte sex fra bydelen hvor jeg selv bor. Vi brukte den samme butikken i Ilsvika. Har jeg m\u00f8tt henne? Jeg kan ikke huske \u00e5 ha sett 26-\u00e5ringen f\u00f8r. Om jeg hadde sett henne, ville jeg aldri ha mistenkt henne for \u00e5 v\u00e6re et offer for menneskehandel. Hvordan ser de kvinnene ut, egentlig?", "\u2013 Om jeg har stemme, m\u00e5 jeg rope ut det som har skjedd. Noen menn gj\u00f8r hva som helst. Hvem var alle disse mennene? Det var nye hver dag. De sto i k\u00f8. De var rike og unge. De gjorde de verste ting. Hvorfor kan ikke en mann finne en kvinne \u00e5 ha sex med p\u00e5 naturlig m\u00e5te, en som han slipper \u00e5 betale?", "\u2013 Det er kanskje ikke alle menn av de som var kunder hos deg som hadde muligheter til \u00e5 finne en kvinne?", "\u2013 Alle m\u00e5 lete etter en kvinne p\u00e5 sitt niv\u00e5. Dessuten var det ogs\u00e5 sv\u00e6rt mange pene mennesker som kj\u00f8pte sex.", "Hannas historie kan ha bidratt til \u00e5 f\u00e5 p\u00e5 plass en lov mot sex-kj\u00f8p.", "\u2013 Nordmenn har penger til \u00e5 gj\u00f8re alt de vil, de vil pr\u00f8ve nye ting og s\u00f8ker spenning i livet sitt. Jeg er redd dere har for mye penger."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "contenthash", "value": "9633d5d99fd720b26d74e338ad5cee33df74dbe0894c0185acd80ee9021e4177"}, {"field": "createtime", "value": "2013-09-22T14:35:06.209Z"}, {"field": "description", "value": "Hun ble lurt til Norge og stengt inne i leiligheter i Trondheim. N\u00e6r 500 menn hadde sex med henne f\u00f8r hun klarte \u00e5 r\u00f8mme. N\u00e5 lever hun i skjul etter \u00e5 ha vitnet mot menneskehandlerne som tvang henne til prostitusjon."}, {"field": "dominantimage", "value": "http://www.adressa.no/incoming/article1256389.ece5/ALTERNATES/w980-default/dok%20br%C3%B8d2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/0453f7b77e69865558a75ed52853ce51f97a802a.jpg?589116e2"}, {"field": "dominantthumbnaildimensions", "value": "300x169"}, {"field": "heading", "value": ["- Jeg var sex-slave for 500 tr\u00f8nderske menn -adressa.no", "Kunder tross menstruasjon", "Sterk og vakker", "Fattigdom", "Lurt til Norge", "Nektet sexsalg", "Selvskading", "L\u00e6rte engelsk", "Skamfull", "Kunder med barn", "Hanna ser p\u00e5 meg.", "Ringte mamma", "Dom", "Deprimert"]}, {"field": "id", "value": "0453f7b77e69865558a75ed52853ce51f97a802a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim"]}, {"field": "kw-concept", "value": ["ringe", "solgt sex", "annen albansk", "sex", "annen albansk kvinne", "kj\u00f8pte sex", "leilighet", "albansk kvinne", "dag", "norsk politi", "menn", "politi"]}, {"field": "kw-entity", "value": ["brunilda", "astrit", "nedre elvehavn", "nord-europa"]}, {"field": "kw-location", "value": ["v\u00e6rnes", "athen", "albania", "stavanger", "trondheim", "ilsvika", "norge", "hanna"]}, {"field": "kw-pageclass", "value": "article"}, {"field": "kw-taxonomy", "value": ["nyheter", "nyheter/trondheim"]}, {"field": "og-image", "value": "http://www.adressa.no/incoming/article1256389.ece5/ALTERNATES/w980-default/dok%20br%C3%B8d2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg var sex-slave for 500 tr\u00f8nderske menn"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/article1117985.ece"}, {"field": "pageclass", "value": null}, {"field": "publishtime", "value": "2008-07-18T11:25:58.000Z"}, {"field": "recs-articleid", "value": "869505"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-publishtime", "value": "2008-07-18T11:25:58.000Z"}, {"field": "recs-rawtitle", "value": "- Jeg var sex-slave for 500 tr\u00f8nderske menn -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim"]}, {"field": "teaser", "value": "Hun ble lurt til Norge og stengt inne i leiligheter i Trondheim. N\u00e6r 500 menn hadde sex med henne f\u00f8r hun klarte \u00e5 r\u00f8mme. N\u00e5 lever hun i skjul etter \u00e5 ha vitnet mot menneskehandlerne som tvang henne til prostitusjon."}, {"field": "thumbnail", "value": "http://content-thumbnail.cxpublic.com/content/thumbnail200x150/0453f7b77e69865558a75ed52853ce51f97a802a.jpg?589116e2"}, {"field": "thumbnailfullheightdimensions", "value": "200x3078"}, {"field": "timestamp", "value": "2017-01-31T22:59:46.000Z"}, {"field": "title", "value": "- Jeg var sex-slave for 500 tr\u00f8nderske menn"}, {"field": "url", "value": "http://www.adressa.no/nyheter/trondheim/article1117985.ece"}, {"field": "urlhash", "value": "0453f7b77e69865558a75ed52853ce51f97a802a"}], "score": 0.507366, "siteId": "9222270286501375973", "id": "0453f7b77e69865558a75ed52853ce51f97a802a"}

