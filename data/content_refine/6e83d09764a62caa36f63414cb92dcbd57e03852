{"fields": [{"field": "modifiedtime", "type": "time", "value": "2015-03-17T18:12:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti havdal"}, {"field": "body", "value": ["Saken oppdateres.", "- Poenget er ikke \u00e5 k\u00e5re det beste korpset, men n\u00e5r over 100 korps \u00f8ver for \u00e5 delta i denne konkurransen vil mange automatisk bli bedre til \u00e5 spille, sier daglig leder Karsten Selseth Landr\u00f8 i Norges Musikkorpsforbund i Tr\u00f8ndelag.", "Rundt 5000 korpsmusikere inntar Trondheim n\u00e5r NM Janitsjar arrangeres i helga. I \u00e5r vil 109 korps fra hele landet delta i mesterskapet fordelt p\u00e5 \u00e5tte divisjoner.", "- Kanskje er det Musikkforeningen Nidarholm sin tur til \u00e5 vinne i \u00e5r, i dag har de en andreplass som beste plassering. Annethvert \u00e5r deles det ut en kongepokal. Det skal det gj\u00f8res n\u00e5 i 2015, og da hadde det v\u00e6rt morsomt om Nidarholm vant. Det er jo helt naturlig at den h\u00f8rer hjemme i Tr\u00f8ndelag, ler Landr\u00f8.", "Men f\u00f8r alvoret setter inn og korpsene gj\u00f8r seg klare for konkurranse, byr Norges Musikkkorpsforbund p\u00e5 flere musikalske opplevelser. \u00abNorwegian International Wind Festival\u00bb startet allerede s\u00f8ndag, og det vil arrangeres konserter hele uka.", "Fredag f\u00e5r over 100 sm\u00e5bl\u00e5sere fra Tr\u00f8ndelag spille sammen med The Brazz Brothers i Bjugn Kulturhus. I to hektiske timer skal musikerne \u00f8ve inn musikk til kveldens konsert, som braker l\u00f8s kl. 19.00.", "- Dette vil bli kjempemorsomt. \u00c5 se hvordan de unge bobler over av glede n\u00e5r de f\u00e5r spille p\u00e5 en ordentlig scene, med god lyd og med profesjonelle musikere er v\u00e5r viktigste motivasjon, forteller Landr\u00f8.", "Han husker selv da han som ungdomsskoleelev b\u00e5de fikk h\u00f8re The Brazz Brothers og spille sammen med musikerne fra Langev\u00e5g p\u00e5 Sula.", "- Vi er sikre p\u00e5 at dette er med p\u00e5 \u00e5 inspirere unge musikere til \u00e5 fortsette og spille.", "Fra programmet trekker Landr\u00f8 blant annet frem konserten med Det Norske Bl\u00e5seensemble som et h\u00f8ydepunkt.", "- Torsdag kveld er det klart for bl\u00e5seensemblets konsert \u00abThe Mission\u00bb, noe jeg tror blir veldig spennende, sier en forventningsfull Landr\u00f8.", "Konserten tar utgangspunkt i m\u00f8tet mellom europeisk kunstmusikk og indiansk tradisjonsmusikk fra 1600-tallet og 1700-tallet. CD-innspillingen av \u00abThe Mission\u00bb kom ut i 2014, torsdag er det publikummet p\u00e5 Dokkhuset som f\u00e5r oppleve vi vakker musikk, dansende rytmer og sydamerikansk temperament.", "\u00c5rets festival byr p\u00e5 flere store navn b\u00e5de fra Norge, Tyskland og USA. Felix Peikli er 24 \u00e5r og kommer fra Oslo. Til tross for sin unge alder har klarinettisten allerede etablert seg som jazzmusiker i New York. Fra Tyskland kommer saksofonisten Karolina Strassmayer, oppvokst i \u00d8sterrike.", "- Strassmayer er det f\u00f8rste kvinnelige medlemmet av det Grammy-vinnende tyske storbandet West Deutsche Rundfunk, hun er en enest\u00e5ende musiker, forteller Landr\u00f8.", "Det tredje navnet p\u00e5 plakaten er Joseph Doubleday, en ung vibrafonist fra Oklahoma i USA. Felles for disse tre er at de alle skal v\u00e6re solister under konserten med Knut Lauritzen Storband p\u00e5 Royal Garden Hotell fredag kveld.", "For komplett program se: musikkorps.no"]}, {"field": "category0", "value": "kultur"}, {"field": "contenthash", "value": "990004ce89e205c06a87bb575524f00b31c356d2c9483acbefa013cf873e328c"}, {"field": "createtime", "value": "2015-12-14T23:13:30.000Z"}, {"field": "description", "value": "NM Janitsjar arrangeres for 26. gang i Trondheim. I l\u00f8pet av disse \u00e5rene har niv\u00e5et blant norske korps steget tydelig, mener daglig leder i NMF Tr\u00f8ndelag."}, {"field": "dominantimage", "value": "http://www.adressa.no/kultur/article10757830.ece/ck9ms4/ALTERNATES/w980-default/IMG_JPS_janitsjar12.JPG_1_1_AO1RDH5.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6e83d09764a62caa36f63414cb92dcbd57e03852.jpg?58d37683"}, {"field": "dominantthumbnaildimensions", "value": "300x169"}, {"field": "heading", "value": ["Musikantene til byen for 26. gang -adressa.no", "Wind Festival 2015", "Flere h\u00f8ydepunkt", "Stolte over solistene"]}, {"field": "id", "value": "6e83d09764a62caa36f63414cb92dcbd57e03852"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["spill", "konsert", "musikk", "korps", "daglig leder", "dag", "musiker", "ung"]}, {"field": "kw-entity", "value": ["karolina strassmayer", "musikkforeningen nidarholm", "the mission", "a. felix peikli", "langev\u00e5g", "norges musikkorpsforbund", "norges musikkkorpsforbund", "janitsjar", "international wind festival", "royal garden hotell", "bjugn kulturhus", "grammy", "dokkhuset", "the brazz brothers", "det norske bl\u00e5seensemble", "a. felles", "west deutsche rundfunk"]}, {"field": "kw-location", "value": ["sula", "oslo", "tyskland", "tr\u00f8ndelag", "trondheim", "oklahoma", "\u00f8sterrike", "norge", "new york"]}, {"field": "kw-pageclass", "value": "article"}, {"field": "kw-person", "value": ["knut lauritzen storband", "karsten selseth landr\u00f8", "felix peikli", "joseph doubleday"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article10757830.ece/ck9ms4/ALTERNATES/w980-default/IMG_JPS_janitsjar12.JPG_1_1_AO1RDH5.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Musikantene til byen for 26. gang"}, {"field": "og-type", "value": "article"}, {"field": "og-url", "value": "http://www.adressa.no/kultur/article10757831.ece"}, {"field": "pageclass", "value": ["article"]}, {"field": "publishtime", "value": "2015-03-17T18:12:52.000Z"}, {"field": "recs-articleid", "value": "10757831"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-03-17T18:12:52.000Z"}, {"field": "recs-rawtitle", "value": "Musikantene til byen for 26. gang -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "NM Janitsjar arrangeres for 26. gang i Trondheim. I l\u00f8pet av disse \u00e5rene har niv\u00e5et blant norske korps steget tydelig, mener daglig leder i NMF Tr\u00f8ndelag."}, {"field": "thumbnail", "value": "http://content-thumbnail.cxpublic.com/content/thumbnail200x150/6e83d09764a62caa36f63414cb92dcbd57e03852.jpg?58d37683"}, {"field": "thumbnailfullheightdimensions", "value": "200x1265"}, {"field": "timestamp", "value": "2017-03-23T07:17:23.000Z"}, {"field": "title", "value": "Musikantene til byen for 26. gang"}, {"field": "url", "value": "http://www.adressa.no/kultur/article10757831.ece"}, {"field": "urlhash", "value": "6e83d09764a62caa36f63414cb92dcbd57e03852"}], "score": 0.6802222, "siteId": "9222270286501375973", "id": "6e83d09764a62caa36f63414cb92dcbd57e03852"}

