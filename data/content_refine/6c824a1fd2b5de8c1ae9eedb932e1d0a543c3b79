{"fields": [{"field": "modifiedtime", "type": "time", "value": "2016-04-16T21:47:56.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Partilandsm\u00f8ter", "Politikk"]}, {"field": "author", "value": ["s\u00e6ba bajoghli", "hilde \u00f8stmoe"]}, {"field": "body", "value": ["Hei, det er Yngve.", "Det knirker n\u00e6rmest i telefonen. H\u00f8yres Yngve Brox har hatt bedre dager p\u00e5 jobb.", "- Frank Jenssen sa du var i seng i 4-tida natt til s\u00f8ndag?", "- 4.30.", "- Hvordan er formen?", "- Dagen i dag er helt forferdelig.", "24 landsm\u00f8ter til tross, selv for en erfaren H\u00f8yre-politiker er det ingen b\u00f8nn n\u00e5r tolv timer m\u00f8tevirksomhet st\u00e5r p\u00e5 planen mandag morgen, etter en intens landsm\u00f8tehelg med politikk, uttalelser om hijab og for mange byr\u00e5krater, diskusjoner og sosialt samv\u00e6r.", "Men Yngve Brox klager ikke.", "- S\u00e5nn er det, sier han.", "- Det er min egen feil. Vi pleier \u00e5 si at er du konge om natten, er du konge om dagen, sier han f\u00f8r han m\u00e5 l\u00f8pe tilbake til m\u00f8tet.", "Landsm\u00f8tesesongen er i gang, i hvert fall for de fire partiene som tar seg r\u00e5d til \u00e5 ha landsm\u00f8ter i \u00e5r det ikke er valg.", "N\u00e5r Venstre i helgen samler sine 229 delegater p\u00e5 Quality Hotel i T\u00f8nsberg, skal de ikke bare snekre politikk, diskutere landsm\u00f8tets tema \u00abOppvekst\u00bb eller dele seg inn i grupper for \u00e5 debattere \u00abJernbanen m\u00e5 bli vinnaren i neste NTP\u00bb og \u00abDyr har egenverdi\u00bb.", "De skal ogs\u00e5 trekke frisk luft p\u00e5 sightseeing i F\u00e6rder nasjonalparksenter.", "Og feste.", "Guri Melby fra Orkdal, n\u00e5 bystyrerepresentant og gruppeleder for Venstres bystyregruppe i Oslo, husker sitt f\u00f8rste landsm\u00f8te i april 2002. Lars Sponheim var omstridt, men ble gjenvalgt som Venstre-leder ved skriftlig votering, til tross for noen blanke stemmer, og enkelte stemmer til \u00abMikke Mus\u00bb og \u00abTrine Skei Grande\u00bb, minnes Melby, som satt i tellekorpset.", "- Vi i Unge Venstre bodde p\u00e5 et ungdomsherberge litt unna hotellet. Det var viktig \u00e5 snike seg inn p\u00e5 de riktige festene, husker hun.", "Den viktigste festen var den Oslo Venstre stelte i stand for sentrale Venstre-topper og pressen.", "- Det har blitt mer dannet de siste \u00e5rene, f\u00f8r var det litt mer ... uordnede former, litt mer r\u00f8lpete p\u00e5 disse pressefestene. Festene var for at sentrale politikere og pressen kunne m\u00f8tes og snakke uformelt, men ble fort dominert av dem som var mest interessert i gratis alkohol, ler Melby.", "Skandaler og detaljer holder hun for seg selv, for ikke \u00e5 henge ut verken pressefolk eller partifeller.", "Men s\u00e5pass strekker hun seg til \u00e5 si:", "At det kan oppst\u00e5 s\u00f8t musikk p\u00e5 slike store samlinger, har heller ikke g\u00e5tt Guri Melby hus forbi:", "- Jeg har observert at det har v\u00e6rt pardannelser, men hvor varig det har v\u00e6rt, er mer usikkert.", "Om ikke alt var bedre f\u00f8r, s\u00e5 var i hvert fall landsm\u00f8tefestene et par hakk kvassere, sies det. Eks-Frp-er Jan Simonsen ytret sin lengsel etter \u00abFrp-landsm\u00f8tene, med smuglersprit, hjemmebrent og grove vitser\u00bb p\u00e5 bloggen sin i 2009. Han mintes blant annet et \u00e5r da landsm\u00f8tet falt samtidig som Vinmonopolet streiket. Det f\u00f8rte til gode tider for en partifelle som hadde smuglet fransk konjakk. If\u00f8lge Simonsen skal ogs\u00e5 enkelte pressefolk ha benyttet seg av tilbudet.", "- Jeg tviler ikke et sekund p\u00e5 det, men jeg har mistanke om at dette ligger langt tilbake i tid, ler Frp-statssekret\u00e6r Kristian Dahlberg Hauge n\u00e5r han f\u00e5r gjengitt historien.", "H\u00f8y partyfaktor er det uansett ogs\u00e5 i dag, selv om b\u00e5de festene og partiene er blitt mer str\u00f8mlinjeformet med \u00e5rene. P\u00e5 landsm\u00f8tefestene deler Frp-erne ut \u00abFj\u00f8slykta\u00bb til et \u00e6resmedlem, en historie som if\u00f8lge statssekret\u00e6ren skriver seg tilbake til tidligere partiformann Eivind Eckbos fam\u00f8se uttalelse:", "N\u00e5r det er duket for festligheter, kan statsr\u00e5der og Frp-topper ogs\u00e5 invitere med seg ledsagere p\u00e5 festen.", "- Er det arven etter Eli, kanskje?", "- He he, det vet jeg ikke, ler Dahlberg Hauge.", "NTNU-professor og valgforsker Toril Aalberg kaller landsm\u00f8tene et kinderegg: Partiene skal meisle ut en strategi og kursen videre, det er en teambyggingshelg der alle skal l\u00f8fte sammen - og til slutt: en liten d\u00e6sj julebord.", "- Pressen kan ogs\u00e5 bli noe bedugget under disse landsm\u00f8tene?", "- Det er ikke unaturlig at ogs\u00e5 pressen kan v\u00e6re med p\u00e5 noe av moroa. Mange av politikerne og pressefolkene kjenner hverandre relativt godt fra f\u00f8r, og det kan bli hyggelig selskap ut av det. Samtidig lever pressen av \u00e5 ha en armlengdes avstand til kildene. Man skal beholde sin journalistiske integritet.", "Det ryktes om mer enn \u00e9n politisk journalist som har sloknet i et politikerfang p\u00e5 nachspiel utover natten, og ikke sjelden har ogs\u00e5 journa-lister og politikere tatt seg en svingom p\u00e5 dansegulvet.", "Men enkelte politikere er alltid p\u00e5 vakt. For \u00e5 sitere \u00e9n:", "- Man er klar over at en journalist alltid er p\u00e5 jobb. Ting som du sier og som huskes, kan ikke avhuskes.", "I \u00e5r samler Milj\u00f8partiet de Gr\u00f8nne (MDG) Frp, H\u00f8yre og Venstre troppene p\u00e5 hoteller og festsaler rundt i landet. For MDG har komfortniv\u00e5et tatt seg betraktelig opp de siste \u00e5rene.", "- Det var skr\u00f8pelige forhold.", "Jan Bojer Vindheim husker tilbake til sitt f\u00f8rste landsm\u00f8te i 1989, der de 50 delegatene sov p\u00e5 madrasser i gymsalen p\u00e5 landsgymnaset i B\u00f8 i Telemark, og skar kneippbr\u00f8d p\u00e5 en pult opp mot veggen. Alle utgifter betalte de selv.", "- Ikke veldig glamor\u00f8st?", "- Ikke glamor\u00f8st, men idealismen sto minst like sterkt.", "De gr\u00f8nne delegatene har bodd p\u00e5 flatsenger og hatt privat innkvartering opp gjennom \u00e5rene. Et og annet hotell har det ogs\u00e5 blitt, blant annet takket v\u00e6re en direkt\u00f8r som sympatiserte gr\u00f8nt p\u00e5 90-tallet. Ett landsm\u00f8te ble avviklet p\u00e5 en campingplass ved Flesland flyplass i Bergen. Hver gang et fly lettet, m\u00e5tte landsm\u00f8tet ta en pause.", "- Den gang hadde vi en representant som tok til orde for \u00e5 rive opp all asfalt i hele Norge. Om folk synes vi er ekstreme i noen av v\u00e5re standpunkter n\u00e5, var det verre f\u00f8r.", "Selv ungdommene er blitt prektigere n\u00e5 synes han. Penere i t\u00f8yet er de, og. Selv var han i seng i 1-tiden, rett etter at vegetarmiddagen, best\u00e5ende av jordskokksuppe og risotto, var avsluttet, s\u00e5 festing ble det lite av. Det som skjer p\u00e5 hotellrommene p\u00e5 natta, mener han uansett pressen ikke har noe med.", "- Tradisjonelt har partiet kanskje ogs\u00e5 nytt andre rusmidler?", "- Ingen kommentar.", "Stortingsrepresentant for H\u00f8yre, Frank Jenssen, har kommet seg noe mer enn partifelle Brox n\u00e5r vi sl\u00e5r p\u00e5 tr\u00e5den mandagen etter landsm\u00f8tet, vel \u00e5 merke etter \u00e5 ha tilbrakt s\u00f8ndagskvelden restituerende p\u00e5 sofaen med dobbel dose av de nyeste Beck-filmene.", "Landsm\u00f8tene er f\u00f8rst og fremst en gedigen arbeids\u00f8kt, med lange dager som sklir over i sosiale sammenkomster p\u00e5 kvelden, forteller Jenssen, som selv var i seng i 2-tiden natt til s\u00f8ndag.", "30 \u00e5r er g\u00e5tt siden han og Yngve Brox hadde ansvar for \u00e5 ta opp alt som ble sagt p\u00e5 Unge H\u00f8yre-m\u00f8tet p\u00e5 kassett. Forrige helg ble landsm\u00f8tet sendt direkte p\u00e5 H\u00f8yres egen H\u00f8yre-TV p\u00e5 nett.", "Selv husker han sitt pinligste landsm\u00f8te-\u00f8yeblikk klinkende klart, fra tiden han enda var litt nachspiel-konge: Dagen derp\u00e5 i landsm\u00f8tesalen, etter at det ble b\u00e5de fuktig og sent natten f\u00f8r, runget det fra ordstyrerbordet:", "Brillene er fortsatt savnet.", "\u00c5rets landsm\u00f8te var st\u00f8rre enn vanlig og gikk under headingen \u00abMulighetskonferanse\u00bb. En \u00abconvention\u00bb som til tider kunne minne om amerikanske tilstander med rungende rockemusikk over h\u00f8yttalerne og konfetti under avslutningen. Tradisjonen tro sendte H\u00f8yre et hilsningstelegram til kongehuset ved landsm\u00f8tets start, og startet festmiddagen med at alle reiste seg under Kongens sk\u00e5l.", "Noe h\u00f8yere frekvens av buksepress og perle\u00f8redobber er gjengangere i beskrivelsen av h\u00f8yredelegatene, men if\u00f8lge rimelig sikre kilder er h\u00f8yrefolket ogs\u00e5 litt av noen discodrops etter at festmiddagen er unnagjort. I \u00e5r var b\u00e5de statsministeren og ektemannen p\u00e5 dansegulvet, flankert av Bent H\u00f8ie og andre h\u00f8yretopper. Selv siger Frank Jenssen forsiktig mot baren n\u00e5r festmiddagen er avsluttes og dansegulvet gj\u00f8res klart. Derfra kan han betrakte utfoldelsene p\u00e5 trygg avstand.", "- Landsm\u00f8tet er veldig \u00abdown to earth\u00bb. Det er stilfullt og uformelt. Du trenger ikke drikke deg til mot for \u00e5 by opp statsministeren, alts\u00e5, forsikrer Jenssen.", "Og da Erna gikk og la seg, s\u00f8rget nestlederne Bent H\u00f8ie og Jan Tore Sanner for at det ble nachspiel.", "I SVs hovedkvarter knegger Snorre Valen begeistret.", "- Vi tar ikke helt av og danser p\u00e5 bordet klokka sju, som Senterpartiet, selv om mange nok holder ut lenge.", "En ung nestleder i et ungt parti betyr alts\u00e5 ikke n\u00f8dvendigvis h\u00f8y partyfaktor. Tvert imot beskriver han SV-landsm\u00f8tene som temmelig rett p\u00e5 sak. Debatter. M\u00f8ter. Internasjonale gjester. SV er politisk korrekt, ogs\u00e5 p\u00e5 landsm\u00f8tene. I \u00e5r er det for \u00f8vrig mellom\u00e5r og landsm\u00f8tefri.", "- Vi er bare halvparten s\u00e5 demokratiske som de borgerlige og MDG. Hehe.", "Den traurige sannheten er at det drar for mye ressurser. If\u00f8lge Stavanger Aftenblad kostet fjor\u00e5rets landsm\u00f8tev\u00e5r rundt 25 millioner kroner, fordelt p\u00e5 \u00e5tte partier. Og kanskje er ikke landsm\u00f8tene julekveld og 17. mai p\u00e5 \u00e9n gang for SV-erne, slik politikerne ofte liker \u00e5 fremstille disse \u00abv\u00e5rens vakreste eventyr\u00bb.", "- Vel. Det kommer an p\u00e5. Det er hyggelig og sosialt, men landsm\u00f8tene er ofte veldig styrt, og noen ganger kan det st\u00e5 mye p\u00e5 spill, sier Valen. Litt unnskyldende forklarer han kulturen i SV som et slags minste felles multiplum.", "- Vi oppsto jo ikke som et s\u00e6rinteresseparti. Vi har fredsaktivister, fagforeningsfolk og avhoppere fra Ap, og vi m\u00e5 ha en partikultur som f\u00e5r alle til \u00e5 f\u00f8le seg hjemme. Og siden vi er et ungt parti, har vi nok ogs\u00e5 f\u00e6rre rare tradisjoner enn mange. S\u00e5 det er lite krutt i lands-m\u00f8tehistoriene v\u00e5re.", "- Bortsett fra din egen, den gang Djupedal skjelte deg ut etter noter mens tv-kameraene gikk?", "- Jo, jeg har jo den historien, he, he, men den er litt utt\u00f8mt.", "Selv i \u00e5r det ikke er valg, kan det g\u00e5 ei kule varmt i forbindelse med landsm\u00f8tene, noe MDG-toppene Hilde Opoku og Rasmus Hansson demonstrerte ettertrykkelig forrige helg. Overskrifter ble det i 2013 ogs\u00e5 da n\u00e5v\u00e6rende fiskeriminister Per Sandberg havnet i krangel med partikollega Kristoffer Kanestr\u00f8m fra Troms.", "Selv om Snorre Valen er blant de mer rocka av politikere her til lands, er det lite rock'n'roll over landsm\u00f8tene hans. Han har for mye \u00e5 gj\u00f8re. Det er p\u00e5 grasrota det skjer.", "- Det er jo veldig ulik partikultur i SV. Bannskap serveres fra Finnmark, hordalendingen snakker h\u00f8yest, s\u00f8rlendingen legger seg tidligst, i Oslo stemmer de i blokk.", "- Ingen pardannelser?", "- Vi har ingen polynese, nei!", "- Se, det var noe annet. Men kanskje var det mer av det f\u00f8r. Det er jo den gamle historien, fra den gang i Trondheim i 1975 da partiet ble etablert. Ferske og flammende partikolleger hadde g\u00e5tt til ro etter en lang kveld med diskusjoner om navnevalg og annet, da brannalarmen gikk. Eller - helt til ro hadde de visst ikke g\u00e5tt.", "- Da brannalarmen gikk, var det mange interessante konstellasjoner som dukket opp. Mange!", "Selv var han langt fra p\u00e5tenkt p\u00e5 det tidspunktet, men viser til \u00abpartiveteraner\u00bb som kilder.", "- Den episoden er jo mye omtalt. Men alle ble enige om \u00e5 forbig\u00e5 den i stillhet, legge den natta bak seg og se framover.", "En \u00e5rgangshistorie servert p\u00e5 tampen, har oppildnet ham, da han f\u00e5r h\u00f8re at KrF er neste p\u00e5 ringelista.", "- KrF? P\u00f8h, der er det vel ingen ting \u00e5 melde.", "- Kan du avkrefte at KrF har kjedeligere landsm\u00f8ter enn de andre partiene, Dagrun Eriksen?", "- Ja, ha, ha! Det kan jeg veldig avkrefte. Ha ha ha!", "Om KrF har et rykte som et labert partyparti, er i hvert fall Kristelig Folkepartis f\u00f8rste nestleder et overfl\u00f8dighetshorn av latter. Fra de kristnes h\u00f8yborg melder hun at de jamt over er ute etter humor, gjerne ispedd selvironi, og gjerne ogs\u00e5 p\u00e5 landsm\u00f8tene. Selv om det muligens ikke var en innertier i 2013, da Christine Koht var innleid som underholder og i kjent stil delte ut puppeklemmer, snakket om \u00abkrampe i anus\u00bb og, if\u00f8lge flere sjokkerte landsm\u00f8tedeltakere, drev gudsbespottelse.", "- Halve salen lo og halve salen lurte litt p\u00e5 hva i all verden dette var, medgir Eriksen.", "- Men alle var enige om at hun pushet oss ut av komfortsonen!", "Dagrun Eriksen ler s\u00e5 det h\u00f8res ut som om hun er i ferd med \u00e5 falle av stolen.", "- Du veit, n\u00e5r vi ikke kan seile p\u00e5 alkohol som den store stemningsmakeren, m\u00e5 vi jobbe mer med underholdning og kvalitet. Haha!", "For pressen, derimot, holder ikke dette helt inn. Der er det mer enn en puppeklem som skal til for \u00e5 sprite opp stemningen. Resultatet er blitt alkoholfritt for landsm\u00f8tedeltakerne, alkohol for journalistene.", "- Vi pr\u00f8ver jo \u00e5 finne gode ordninger for alle, og signalene som kom, var tydelige. Men det er jo litt flaut for pressen da. Ha, ha!", "For etter festen gj\u00f8r jo folk som de vil.", "- Partienes sjel sitter i sangene, sa forsker Jo Saglie ved Institutt for samfunnsforskning til NTB i 2009. Saglie fulgte samtlige partiers landsm\u00f8ter i 2001 og 2005, og bet seg blant annet merke i ulike sangtradisjoner og partikulturer.", "Mens H\u00f8yre innleder landsm\u00f8tet med \u00abJa, vi elsker\u00bb, avslutter Arbeiderpartiet sitt landsm\u00f8te med \u00abInternasjonalen\u00bb, mens Senterpartiet har \u00abMellom bakkar og berg\u00bb som fast innslag n\u00e5r de samles. Frp og Milj\u00f8partiet de gr\u00f8nne opplyser at de ikke synger.", "- Selv om partiene moderniseres og forandrer seg p\u00e5 mange m\u00e5ter, er det noe fra partienes historie som ligger igjen i sangene. Landsm\u00f8tene er jo f\u00f8rst og fremst et internt partiarrangement, der sangene gjenspeiler partiets identitet, sier Saglie til Ukeadressa.", "I KrF synger de ogs\u00e5 med det nebbet de har, men ikke salmer, som fordommene skulle tilsi. Bortsett fra den obligatoriske partisangen, \u00abTa vare p\u00e5 livet\u00bb, og patriotiske innslag som \u00abJa, vi elsker\u00bb og Kongesangen, er kristenfolket sesongorientert. V\u00e5rens vakreste eventyr betinger v\u00e5rlige sanginnslag, som \u00abNo livnar det i lundar\u00bb og \u00abKom mai du skj\u00f8nne milde\u00bb.", "Ogs\u00e5 i SV synger de gamle sanger om igjen. Der har de, ikke overraskende, en hang til gamle arbeidersanger. V\u00f8mm\u00f8l er fremdeles en gjenganger, selv etter Rotmos krumspring de siste \u00e5rene.", "- For meg er det to Rotmo, den gamle og den nye, forklarer Snorre Valen, som ikke er spesielt begeistret for den nyeste varianten.", "- F\u00f8r var han morsom, n\u00e5 er han jo bare blitt sur. Men jeg var jo ikke enig med ham den gang han var ml-er heller. Men tekstene er gode.", "- Jeg tror norske landsm\u00f8ter i st\u00f8rre grad er et politisk verksted sammenlignet med en del andre land, som britiske landsm\u00f8ter. Det har ogs\u00e5 noe \u00e5 gj\u00f8re med st\u00f8rrelsen. De norske landsm\u00f8tene er ganske sm\u00e5, med forholdsvis f\u00e5 delegater, sier Jo Saglie.", "I mellomvalg\u00e5r som i \u00e5r er det ikke like mye som st\u00e5r p\u00e5 spill.", "- Det er lavere skuldre. Landsm\u00f8tene f\u00e5r et litt annet form\u00e5l. Det er veldig hyggelig, en slags reunion for gamle kjente, sier Guri Melby.", "- Det er sjelden du treffer s\u00e5 mange mennesker som er opptatt av det samme som deg p\u00e5 samme sted, sier Arbeiderpartiets Eva Kristin Hansen.", "Landsm\u00f8tefestene p\u00e5 Folkets Hus er en ettertraktet aff\u00e6re, med 700 festdeltagere og rift om billettene som deles ut til fylkene, stortingsrepresentanter og ansatte.", "P\u00e5 disse festene trer skjulte skatter frem bak mikrofonen. Sigbj\u00f8rn Johnsen har sunget b\u00e5de Bruce Springsteen og duett med Grete Faremo, som visstnok skal v\u00e6re en racer p\u00e5 \u00e5 fremf\u00f8re Joni Mitchell-l\u00e5ter. I 2013 fikk Martin Kolberg med seg hele landsm\u00f8tesalen p\u00e5 \u00abbro-bro-brille\u00bb, noe som ble litt i overkant kleint for enkelte Ap-folk. Eva Kristin Hansen syntes det ble \u00ablitt voldsomt\u00bb.", "Ett landsm\u00f8te har satt helt spesielle spor.", "- Det f\u00f8rste landsm\u00f8tet etter 22. juli var veldig spesielt. Det var en veldig sterk minneseremoni, sier Hansen.", "Etter \u00e5 ha deltatt p\u00e5 11 landsm\u00f8ter p\u00e5 22 \u00e5r trekker hun frem fjor\u00e5rets landsm\u00f8tet som et h\u00f8ydepunkt, da hennes mange\u00e5rige, n\u00e6re partifelle Trond Giske ble valgt til nestleder.", "Uansett hvem du sp\u00f8r har de beste landsm\u00f8tefestene, er svaret det samme:", "- Senterpartiet, kommer det kjapt fra Yngve Brox.", "- Senterpartiet, sier Adresseavisens politiske redakt\u00f8r, Tone Sofie Aglen.", "- Senterpartiet, sa Klassekampens Mimir Kristjansson i NRK-programmet \u00abTrygdekontoret\u00bb, og fortalte hvordan han hadde forlatt en politiker p\u00e5 nachspiel klokken 7.30 for \u00e5 finne samme mann kvikk og skarp p\u00e5 talerstolen en time senere.", "P\u00e5 den sagnomsuste \u00abTr\u00f8ndersk kulturaften\u00bb under Sp-landsm\u00f8tehelgen serves det b\u00e5de spekemat, drikke, v\u00f8mm\u00f8l og andre musikalske perler fra Tr\u00f8ndelag.", "- Uansett hvor sent man holder p\u00e5 om natta, skal man v\u00e6re sharp and ready neste morgen, sier Sp-nestleder Ola Borten Moe.", "Det er blitt flere sene kvelder, medgir han, men vil heller snakke om det intense politiske verk-stedet som landsm\u00f8tene er.", "Selv fant han for alvor tonen med kona Anne Ceselie Brustad under landsm\u00f8tet p\u00e5 R\u00f8ros i 2003.", "Hun dukket opp neste ettermiddag sammen med Borten Moe. N\u00e5 har de to d\u00f8tre.", "- Det ble jo fruktbart etter hvert, sier Borten Moe, som nettopp feiret yngstedatterens ni\u00e5rsdag.", "Sp-leder Trygve Slagsvold Vedum er ikke i tvil om hva som er Senterpartiets suksessoppskrift:", "- Det er tr\u00f8ndersk glede! Det vil si at vi danser! Den dansekulturen som er i deler av Tr\u00f8ndelag har smittet over p\u00e5 landsm\u00f8tefestene. Der de andre snakker hele dagen og snakker hele kvelden, snakker vi hele dagen og danser hele kvelden! Det er hovedforskjellen, sier den muntre partilederen.", "- Det ryktes at dere danser p\u00e5 bordene allerede klokken 19?", "- Ha, ha! Ikke akkurat p\u00e5 bordet, for det er s\u00e5pass pynta. Vi danser rundt bordet!", "Det var p\u00e5 landsm\u00f8tene partilederen fant sin indre dansel\u00f8ve.", "- Til og med jeg som ikke er s\u00e5 godt til \u00e5 danse, har f\u00e5tt dansa s\u00e5 mye at jeg er blitt veldig glad i det. Det hjalp idet jeg skj\u00f8nte at dans handler om glede og ikke prestasjon.", "- Er du selv en nachspielkonge?", "- Jeg er veldig mye oppe p\u00e5 landsm\u00f8tet. Danser masse, men drikker ekstremt lite alkohol. Jeg m\u00e5 bruke energien til \u00e5 danse!", "- Du b\u00f8d opp Michelle Obama til dans da hun var her under nobelprisutdelingen?", "- Ja, men hun svarte jo nei, da. I det \u00f8yeblikket Michelle Obama sa nei, kom Mette Marit og reddet meg. S\u00e5 monarkiet stilte opp!", "Neste \u00e5r samles 500 delegater og deltagere fra Senterpartiet til landsm\u00f8te p\u00e5 Scandic Lerkendal i Trondheim.", "- S\u00e5 hvis noen har lyst p\u00e5 en fantastisk fest, har dere en anledning da, oppfordrer partilederen.", "- Det sies om Venstre at n\u00e5r de siste forlater nachspielet m\u00f8ter de f\u00f8rste til gudstjeneste, sier De Gr\u00f8nnes Jan Bojer Vindheim.", "Om Venstre kan m\u00e5le seg med Senterpartiets dansefot og festiver i helgen, gjenst\u00e5r \u00e5 se. Ogs\u00e5 Guri Melby har h\u00f8rt om Senterpartiets \u00ablegendariske nachspiel\u00bb. Selv blir hun nok oppe ganske s\u00e5 sent, men det skyldes en to m\u00e5neder gammel baby som er med mamma p\u00e5 sitt f\u00f8rste landsm\u00f8te.", "- Men vi i Venstre er ogs\u00e5 kjent for \u00e5 v\u00e6re ganske livlige!", "- R\u00f8dvin og dype akademiske diskusjoner, ser man mer for seg?", "- Jeg burde si ja, men du m\u00e5 huske p\u00e5 at vi har delegasjoner fra Vestlandet og Tr\u00f8ndelag, vi og!", "seba.bajoghli@adresseavisen.no", "hilde.ostmoe@adresseavisen.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "ac4e5752a6e02deb15ca1ad8a8aeebc998b2f7798203bf1c2e2a6136694b38da"}, {"field": "createtime", "value": "2017-03-29T10:14:10.000Z"}, {"field": "description", "value": "Bro-bro-brille, utskjelling, utagerende dansing og historier som ikke egner seg p\u00e5 trykk. Under landsm\u00f8tehelgene kan alt skje."}, {"field": "dominantimage", "value": "http://www.adressa.no/pluss/magasin/article12606792.ece/x718r8/ALTERNATES/w980-default/koden_til.jpg.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/6c824a1fd2b5de8c1ae9eedb932e1d0a543c3b79.jpg?593fac28"}, {"field": "dominantthumbnaildimensions", "value": "300x169"}, {"field": "heading", "value": ["Harde dager. Heite netter. -adressa.no", "\u00abDyr har egenverdi\u00bb", "- Det er ikke bare studenter som ikke oppf\u00f8rer seg ordentlig med mye alkohol innabords.", "R\u00f8ffere f\u00f8r?", "- I Fremskrittspartiet er det som \u00e5 sette ut fj\u00f8slykta; da kommer det mye rart flyvende, gjengir han, og understreker at Fj\u00f8slykta likevel er en ekte hedersbevisning.", "Flatseng og kneipp med sm\u00f8r", "Discodrops", "\u00abUnge Frank Jenssen lurer p\u00e5 hvor han har lagt brillene sine i l\u00f8pet av natta\u00bb.", "Utskjelt for \u00e5pen kamera", "- N\u00e5 h\u00f8rte du nok feil, ikke par dans , men par dannelse . ..", "Alkoholfritt", "Selv med ni landsm\u00f8ter p\u00e5 ballkortet, har Dagrun Eriksen f\u00e5 skandaler \u00e5 plukke opp av hatten. Derimot avkrefter hun ikke ryktet om at KrF-ere som vil ha seg en \u00f8l heller stikker seg unna p\u00e5 nabohotellet.", "\u00abNo livnar det i lundar\u00bb", "Landsm\u00f8tene sies \u00e5 v\u00e6re b\u00e5de julaften og 17. mai p\u00e5 en gang for politikersjeler. H\u00f8yt tempo, intens politisk aktivitet, heftige diskusjoner, lobbying og alliansebygging i gangene.", "Senterpartiets festoppskrift", "Historien om hvordan delegat Brustad forsvant sporl\u00f8st i bunad etter festmiddagen, og politiet ble kontaktet i jakten p\u00e5 henne, er velkjent.", "Tr\u00f8nderne vinner festen"]}, {"field": "id", "value": "6c824a1fd2b5de8c1ae9eedb932e1d0a543c3b79"}, {"field": "keyword", "value": ["Ukeadressa", "Partilandsm\u00f8ter", "Politikk"]}, {"field": "keywords", "value": "Ukeadressa,Partilandsm\u00f8ter,Politikk"}, {"field": "kw-category", "value": ["pluss", "magasin"]}, {"field": "kw-classification", "value": "law-government-and-politics"}, {"field": "kw-company", "value": "vinmonopolet"}, {"field": "kw-concept", "value": ["v\u00e5rens vakreste eventyr", "halve salen", "v\u00e5rens vakreste", "forrige helg", "h\u00f8y partyfaktor", "landsm\u00f8te", "vakreste eventyr", "ungt parti", "intens politisk", "norske landsm\u00f8ter"]}, {"field": "kw-entity", "value": ["h\u00f8yre og venstre", "rotmo", "milj\u00f8partiet", "beck", "oppvekst", "g. hehe", "milj\u00f8partiet de gr\u00f8nne", "institutt", "mulighetskonferanse", "fremskrittspartiet", "quality hotel", "kongens", "jo saglie", "erna", "venstre", "kongesangen", "stavanger aftenblad", "jernbanen", "klassekampens mimir kristjansson", "unge h\u00f8yre", "krf", "senterpartiet", "djupedal", "per sandberg", "folkets hus", "eli", "frp", "flesland", "bent h\u00f8ie og jan tore sanner", "de gr\u00f8nnes jan bojer vindheim", "adresseavisens", "internasjonalen", "scandic lerkendal", "f\u00e6rder", "oslo venstre", "hilde opoku og rasmus hansson", "mikke mus", "kristelig folkepartis", "dyr", "fj\u00f8slykta"]}, {"field": "kw-location", "value": ["orkdal", "hansen", "t\u00f8nsberg", "r\u00f8ros", "tr\u00f8ndelag", "trondheim", "finnmark", "telemark", "norge", "bergen", "troms"]}, {"field": "kw-pageclass", "value": "article"}, {"field": "kw-person", "value": ["grete faremo", "dagrun eriksen", "borten moe", "kristoffer kanestr\u00f8m", "lars sponheim", "rasmus hansson", "kristian dahlberg hauge", "trygve slagsvold vedum", "trine skei grande", "jan tore sanner", "michelle obama", "hilde opoku", "martin kolberg", "bruce springsteen", "trond giske", "snorre valen", "tone sofie aglen", "toril aalberg", "guri melby", "dahlberg hauge", "ola borten moe", "jan bojer vindheim", "christine koht", "mette marit", "joni mitchell", "arbeiderpartiets eva kristin hansen", "frank jenssen", "eivind eckbos", "jan simonsen", "anne ceselie brustad", "yngve brox", "eva kristin hansen", "bent h\u00f8ie", "sigbj\u00f8rn johnsen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12606792.ece/x718r8/ALTERNATES/w980-default/koden_til.jpg.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Harde dager. Heite netter."}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/04/16/Harde-dager.-Heite-netter.-12606794.ece"}, {"field": "pageclass", "value": ["article"]}, {"field": "publishtime", "value": "2016-04-16T19:48:07.000Z"}, {"field": "recs-articleid", "value": "12606794"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-04-16T19:48:07.000Z"}, {"field": "recs-rawtitle", "value": "Harde dager. Heite netter. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Bro-bro-brille, utskjelling, utagerende dansing og historier som ikke egner seg p\u00e5 trykk. Under landsm\u00f8tehelgene kan alt skje."}, {"field": "thumbnail", "value": "http://content-thumbnail.cxpublic.com/content/thumbnail200x150/6c824a1fd2b5de8c1ae9eedb932e1d0a543c3b79.jpg?593fac28"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-13T09:11:04.000Z"}, {"field": "title", "value": "Partilandsm\u00f8tehistorier"}, {"field": "url", "value": "http://www.adressa.no/pluss/magasin/2016/04/16/Harde-dager.-Heite-netter.-12606794.ece"}, {"field": "urlhash", "value": "6c824a1fd2b5de8c1ae9eedb932e1d0a543c3b79"}], "score": 0.168199, "siteId": "9222270286501375973", "id": "6c824a1fd2b5de8c1ae9eedb932e1d0a543c3b79"}

