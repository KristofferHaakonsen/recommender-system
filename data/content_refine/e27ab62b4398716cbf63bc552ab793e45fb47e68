{"fields": [{"field": "modifiedtime", "type": "time", "value": "2012-04-23T09:13:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En sprudlende opplagt Al Jarreau har v\u00e6rt p\u00e5 reisefot siden halv \u00e5tte om morgenen, men den 64 \u00e5r gamle superstjernen er blid og sprudlende kvelden f\u00f8r han opptrer i Olavshallen. Han introduserer seg selv som Colin Powell, og sp\u00f8ken sitter l\u00f8st utover i intervjuet. Al Jarreau har ikke v\u00e6rt i Norge og Trondheim siden 1996, noe han synes \u00e5 v\u00e6re oppriktig lei seg for.", "- Jeg har mast om \u00e5 f\u00e5 opptre her lenge n\u00e5. Du skj\u00f8nner, agenter og slikt skj\u00f8nner ikke at man m\u00e5 pleie vennskapet man utvikler med sitt publikum. Men det skal ikke gjenta seg. Om jeg s\u00e5 m\u00e5 booke jobbene selv! proklamerer han.", "Da han spilte i Molde i 1996, noen m\u00e5neder f\u00f8r han bes\u00f8kte Olavshallen sist, gjorde han en noe spesiell entr\u00e9 med sydvest p\u00e5 hodet.", "- Haha, det husker jeg. Min Soodevest! Jeg p\u00e5sto ogs\u00e5 at jeg kom fra Skudeneshavn, skratter sangeren. Sydvesten har han fortsatt, men den er ikke med p\u00e5 turneen.", "- Men hvem vet hva jeg kan f\u00e5 tak i til i morgen?", "Fem Grammy-priser", "Al Jarreau fra Milwaukee, Wisconsin fikk sin f\u00f8rste store platekontrakt med Warner i 1975; da hadde han allerede opptr\u00e5dt p\u00e5 klubber siden slutten av 60-tallet. Jarreau slo gjennom allerede med debuten \u00abWe Got By\u00bb. I 1977 ga han ut det doble live-albumet \u00abLook To The Rainbow\u00bb, som ga ham en Grammy i USA, den f\u00f8rste av i alt fem eksemplarer av den prestisjetunge musikkprisen. Han er den eneste artisten som har vunnet en Grammy i tre sjangere, nemlig jazz, pop og r&b. Etter hvert utvidet Jarreau repertoaret fra ren jazz til ogs\u00e5 \u00e5 omfatte andre stilarter. Det har gjort ham til crossover-superstjerne verden over. I 2001 fikk han ogs\u00e5 sin velfortjent stjerne p\u00e5 Hollywood Walk of Fame.", "- Mest jazza noensinne", "Likevel har han g\u00e5tt litt tilbake til sine jazzr\u00f8tter de seneste \u00e5rene, noe det ferske albumet \u00abAccentuate The Positive\u00bb illustrerer til fulle.", "- Det er nok mitt mest jazza album noensinne. Med sanger fra l\u00e5tskrivingens gullalder, forklarer han.", "- Jeg har lovt \u00e5 komme med et slikt album i 40 \u00e5r - mine fans fortjener det. Disse sangene har v\u00e6rt min skole, mitt klasserom. Men det var som om en engel satt p\u00e5 skuldra mi og ba meg vente til tiden var inne. \u00abIkke enn\u00e5, ikke enn\u00e5 - v\u00e6r lat slik du vanligvis er\u00bb, he he.", "Albumet inneholder intime tolkninger av en rekke klassikere innen jazzen, spilt av en jazzkvartett - uten strykere, bl\u00e5sere og studiotriks. Det er ryddet plass for stemmen.", "Prosjekter i k\u00f8", "Han bedyrer at plata er starten p\u00e5 den andre delen av hans karriere.", "- S\u00e5 du skal ikke roe deg ned p\u00e5 dine eldre dager?", "- \u00c5 nei du, n\u00e5 skal jeg skru opp tempoet. Jeg har gitt ut tre plater p\u00e5 fire \u00e5r, det er vel ikke verst? Jeg planlegger dessuten et storbandprosjekt, et prosjekt med brasiliansk musikk og et symfonisk prosjekt. Jeg m\u00e5 holde tempoet oppe, forklarer 64-\u00e5ringen som har konserter nesten hver kveld p\u00e5 turneen.", "- Du blir ikke sliten?", "- Det er bare \u00e5 ta seg en lur p\u00e5 bussen, he he. Det er noe med den kreative prosessen og kommunikasjonen med publikum. Det er viktig \u00e5 gi folk noe \u00e5 glede seg over. Jeg har funnet ungdomskilden, gliser Jarreau. Alderen har gjort ham avhengig av daglig fysioterapi, men den viktigste terapien er fremdeles musikalsk. Tittelen p\u00e5 det ferske albumet er hentet fra 64-\u00e5ringens livsfilosofi.", "- Framhev det positive, elimin\u00e9re det negative. Legg det vonde bak deg og fokuser p\u00e5 alt det gode du har rundt deg. Ikke syt over hullet i smultringen, men se p\u00e5 alt det gode som er rundt!"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "fd60ed1518474f29a56308cfbf155543c8c3f64272f54e16234c744dd1582f7e"}, {"field": "createtime", "value": "2017-02-12T21:38:47.000Z"}, {"field": "description", "value": "I en alder av 64 \u00e5r annonserer Al Jarreau at han nettopp har startet p\u00e5 den andre delen av sin karriere. I stedet for \u00e5 nyte pensjonisttilv\u00e6relsen skal han skru opp tempoet. Det var en s\u00e6rdeles vital sp\u00f8kefugl som kom til Trondheim i g\u00e5r kveld."}, {"field": "dominantimage", "value": "http://www.adressa.no/incoming/article1090566.ece5/ALTERNATES/w980-default/ver2%20alBig"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e27ab62b4398716cbf63bc552ab793e45fb47e68.jpg?5908f17a"}, {"field": "dominantthumbnaildimensions", "value": "300x169"}, {"field": "heading", "value": "Komiske Al -adressa.no"}, {"field": "id", "value": "e27ab62b4398716cbf63bc552ab793e45fb47e68"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-concept", "value": ["prosjekt", "ferske albumet", "jazz", "album", "he he"]}, {"field": "kw-entity", "value": ["norge og trondheim", "grammy", "look to the rainbow", "accentuate the positive", "hollywood walk", "soodevest", "olavshallen", "hollywood walk of fame", "we got by"]}, {"field": "kw-location", "value": ["wisconsin", "trondheim", "skudeneshavn", "milwaukee", "warner", "molde"]}, {"field": "kw-pageclass", "value": "article"}, {"field": "kw-person", "value": ["colin powell", "al jarreau"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/incoming/article1090566.ece5/ALTERNATES/w980-default/ver2%20alBig"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Komiske Al"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article10280.ece"}, {"field": "pageclass", "value": ["article"]}, {"field": "publishtime", "value": "2004-08-04T07:01:11.000Z"}, {"field": "recs-articleid", "value": "2481398"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2004-08-04T07:01:11.000Z"}, {"field": "recs-rawtitle", "value": "Komiske Al -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "I en alder av 64 \u00e5r annonserer Al Jarreau at han nettopp har startet p\u00e5 den andre delen av sin karriere. I stedet for \u00e5 nyte pensjonisttilv\u00e6relsen skal han skru opp tempoet. Det var en s\u00e6rdeles vital sp\u00f8kefugl som kom til Trondheim i g\u00e5r kveld."}, {"field": "thumbnail", "value": "http://content-thumbnail.cxpublic.com/content/thumbnail200x150/e27ab62b4398716cbf63bc552ab793e45fb47e68.jpg?5908f17a"}, {"field": "thumbnailfullheightdimensions", "value": "200x8284"}, {"field": "timestamp", "value": "2017-05-02T20:52:10.000Z"}, {"field": "title", "value": "Komiske Al"}, {"field": "url", "value": "http://www.adressa.no/kultur/musikk/article10280.ece"}, {"field": "urlhash", "value": "e27ab62b4398716cbf63bc552ab793e45fb47e68"}], "score": 0.74447435, "siteId": "9222270286501375973", "id": "e27ab62b4398716cbf63bc552ab793e45fb47e68"}

