{"fields": [{"field": "modifiedtime", "type": "time", "value": "2012-06-19T10:08:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["erik fl\u00f8an", "fylkestingsrep. nord-tr\u00f8ndelag h\u00f8yre"]}, {"field": "body", "value": ["Saken oppdateres.", "Dagens kommunestruktur har i stor grad v\u00e6rt uforandret siden Schei-komiteen i 1960-\u00e5rene. Komiteen tok hensyn til at eksempelvis transportm\u00e5ter og krav til offentlige tjenester hadde forandret seg siden de f\u00f8rste kommunene oppstod i 1837. Med komiteens forslag reduserte Stortinget antallet kommuner fra 747 til 454. Senere fikk vi forst\u00f8rret noen bykommuner, men siden 1990 har det bare v\u00e6rt 12 kommunesammensl\u00e5inger i Norge. Senest s\u00e5 vi Inder\u00f8y og Mosvik bli en st\u00f8rre enhet i forrige m\u00e5ned, og Harstad og Bjark\u00f8y sl\u00e5s sammen neste \u00e5r. Her snakker vi likevel om de f\u00e5 unntakene som bekrefter regelen.", "Et tidligere prinsipp var at det aldri skulle kreve mer enn \u00e9n dagsreise \u00e5 komme seg gjennom en kommune, men man har tydeligvis lukket \u00f8ynene for at hest, kjerre og rob\u00e5t etterhvert har blitt byttet ut med bil, bro og tunnel. Kommunikasjon og den \u00f8kte mobiliteten v\u00e5r er et argument i seg selv for st\u00f8rre kommuner. Bare tenk hvordan mange kommuner s\u00e5 ut f\u00f8r 1960. Det var tilpasset 1800-tallets kommunikasjonsm\u00f8nster at en kommune kunne v\u00e6re oppsplittet av flere fjorder, fordi fjorden var hovedferdsels\u00e5ren, men i 1960 var det ikke slik lenger, og man tok dengang konsekvensen av det. Med bil tar det meg et par timer \u00e5 kj\u00f8re bil fra Trondheim til Steinkjer. Da har jeg passert syv r\u00e5dhus, og mangesteds ligger de enda tettere.", "Med et krav om minst 5 000 innbyggere i hver kommune ville samfunnet spare 2,7 milliarder kroner \u00e5rlig, if\u00f8lge SSB. Baserer vi strukturen p\u00e5 90 \u00f8konomiske regioner, \u00f8ker besparelsen til svimlende 4,1 milliarder kroner. I Norge har det siden et stortingsvedtak i 1995 v\u00e6rt f\u00f8rt en linje med at sammensl\u00e5inger skal v\u00e6re frivillige, i ytterste fall fremprovosert ved s\u00e5kalt frivillig tvang. Den frivillige tvangen har i realiteten gitt for svake incentiver i alle \u00e5r. De mest opplagte kandidatene har ikke sett tilstrekkelig store gevinster av endring. Rune S\u00f8rensen, professor i statsvitenskap p\u00e5 BI, har sogar kommet frem til at sm\u00e5kommuner vil tape \u00f8konomisk p\u00e5 sammensl\u00e5ing, slik de statlige overf\u00f8ringene er lagt opp i dag. S\u00f8rensen mener tallene viser at folk trives best i en rik kommune, heller enn at den er liten.", "Det er typisk at tjenester som barnevern, tjenester for samfunnets svakeste grupper, blir skadelidende med de deltidsstillingene, de fattige fagmilj\u00f8ene og det n\u00e6rhetstyranniet som mange sm\u00e5 kommuner unektelig inneb\u00e6rer. Hvordan skal man ivareta hensynet til barn som er utsatt for omsorgssvikt p\u00e5 et sted der alle er inhabile? Fattige fagmilj\u00f8er kan ogs\u00e5 f\u00f8re til mindre dramatiske ting, som at en tomtefradeling i en nordtr\u00f8ndersk kommune ble avsl\u00e5tt fordi kommunen ikke hadde noen saksbehandler med den n\u00f8dvendige kompetansen. Ikke bare omfanget av, men ogs\u00e5 kvalitetskravene til, kommunene har \u00f8kt betydelig de siste ti\u00e5rene.", "Fremveksten av stadig flere interkommunale selskaper og forpliktende regionsamarbeid er symptomer p\u00e5 at kommunene p\u00e5legges for store byrder sett i forhold til sin st\u00f8rrelse. En omfattende kommunereform er ogs\u00e5 en passende anledning for \u00e5 redusere skjemaveldet som etter sigende er tilpasset et land med 20 millioner innbyggere, og som kveler lokalt initiativ og selvstyre. Ressurser som i dag er knyttet opp til overfl\u00f8dig administrasjon, kan omdisponeres til tjenester som kommer innbyggerne til gode i hverdagen.", "N\u00e6rheten til lokalpolitikerne i sm\u00e5kommuner blir ogs\u00e5 ofte nevnt, men valgdeltagelsen er ikke h\u00f8yere i sm\u00e5kommunene. Partiene har ogs\u00e5 stadig vanskeligere for \u00e5 arbeide jevnt og skape engasjement i lokalpolitikken i sm\u00e5kommunene. Lokaldemokrati og frivillighet er hyppig brukte fyndord, underforst\u00e5tt argumenter imot tvangssammensl\u00e5inger. Men hvor demokratisk er det at sm\u00e5kommuner p\u00e5legger seg selv og andre d\u00e5rligere tjenesteyting og sender regningen til hele landets skattebetalere? Og n\u00e5r sammensl\u00e5inger bremses av at en prosentvis andel i en kommune er imot, mens flertallet av innbyggerne i regionen samlet sett er for?", "Grunnen til at ansvaret for den administrative inndelingen av landet er lagt til Stortinget gjennom Grunnloven, skj\u00f8nt forsamlingen forel\u00f8pig har fraskrevet seg det, er temmelig \u00e5penbar. Det er ingenting merkverdig i \u00e5 ha egeninteresser av \u00e5 bevare en foreldet kommunestruktur, men med egeninteresser i andre politiske sp\u00f8rsm\u00e5l vil man bli regnet som inhabil. KS\u2019 tall viser at godt over halve befolkningen er for sammensl\u00e5inger, men flertallet blir knappere n\u00e5r det gjelder ens egen kommune. \u00abNot in my back yard\u00bb-mentaliteten er ikke overraskende. En lokalpolitiker sa det slik: \u00c5 flytte p\u00e5 en kommunegrense, er som \u00e5 flytte en kirkeg\u00e5rd. Du kan ikke forvente st\u00f8tte fra de som holder til der.", "St\u00f8rre kommuner vil legge grunnlaget for bedre tjenester, redusert skjemavelde og et styrket lokaldemokrati. Argumentene imot endringer var de samme for seksti \u00e5r siden, og det er ingen grunn til \u00e5 leve videre i illusjonen om at landets administrative inndeling er et lokalpolitisk sp\u00f8rsm\u00e5l. Lokaldemokrati handler om hvor mye kommunestyrene reelt sett bestemmer, ikke hvor mange kommunestyrer som bestemmer. Debatten m\u00e5 handle mindre om hvor r\u00e5dhuset skal ligge, og mer om hva vi kan skape sammen."]}, {"field": "category0", "value": "meninger"}, {"field": "contenthash", "value": "5e815a715fedfc951528e99c2fb5e0fe7d15eaf8f03cb08bcd41ff37b0cca3c1"}, {"field": "createtime", "value": "2017-03-16T13:33:02.000Z"}, {"field": "description", "value": "\u00abDet enkleste og det makeligste for enhver regjering vil v\u00e6re \u00e5 la alt fortsette som f\u00f8r,\u00bb har det blitt sagt. I f\u00e5 politiske saker synes utsagnet mer treffende enn i sp\u00f8rsm\u00e5let om kommunestruktur."}, {"field": "dominantimage", "value": "http://www.adressa.no/incoming/article2142084.ece5/ALTERNATES/w980-default/sskarnsund"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/50aa21b74f21692c8ed7cf7f8b8f278864376b65.jpg?58ca940e"}, {"field": "dominantthumbnaildimensions", "value": "300x169"}, {"field": "heading", "value": "Unnfallenhetens arv -adressa.no"}, {"field": "id", "value": "50aa21b74f21692c8ed7cf7f8b8f278864376b65"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["kommune", "redusert skjemavelde", "fattige fagmilj\u00f8er", "argumenter imot", "administrative inndeling", "milliarder kroner", "frivillig tvang"]}, {"field": "kw-entity", "value": ["b. baserer", "grunnloven", "inder\u00f8y og mosvik", "harstad og bjark\u00f8y", "stortinget", "schei"]}, {"field": "kw-location", "value": ["steinkjer", "norge", "trondheim"]}, {"field": "kw-pageclass", "value": "article"}, {"field": "kw-person", "value": "rune s\u00f8rensen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article2142084.ece5/ALTERNATES/w980-default/sskarnsund"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Unnfallenhetens arv"}, {"field": "og-type", "value": "article"}, {"field": "og-url", "value": "http://www.adressa.no/meninger/article1795982.ece"}, {"field": "pageclass", "value": ["article"]}, {"field": "publishtime", "value": "2012-03-26T07:02:01.000Z"}, {"field": "recs-articleid", "value": "3085734"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2012-03-26T07:02:01.000Z"}, {"field": "recs-rawtitle", "value": "Unnfallenhetens arv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "\u00abDet enkleste og det makeligste for enhver regjering vil v\u00e6re \u00e5 la alt fortsette som f\u00f8r,\u00bb har det blitt sagt. I f\u00e5 politiske saker synes utsagnet mer treffende enn i sp\u00f8rsm\u00e5let om kommunestruktur."}, {"field": "thumbnail", "value": "http://content-thumbnail.cxpublic.com/content/thumbnail200x150/50aa21b74f21692c8ed7cf7f8b8f278864376b65.jpg?58ca940e"}, {"field": "thumbnailfullheightdimensions", "value": "200x1675"}, {"field": "timestamp", "value": "2017-03-16T13:33:02.000Z"}, {"field": "title", "value": "Unnfallenhetens arv"}, {"field": "url", "value": "http://www.adressa.no/meninger/article1795982.ece"}, {"field": "urlhash", "value": "50aa21b74f21692c8ed7cf7f8b8f278864376b65"}], "score": 0.57187563, "siteId": "9222270286501375973", "id": "50aa21b74f21692c8ed7cf7f8b8f278864376b65"}

