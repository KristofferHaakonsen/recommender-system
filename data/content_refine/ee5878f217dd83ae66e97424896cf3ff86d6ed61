{"fields": [{"field": "modifiedtime", "type": "time", "value": "2017-05-13T14:06:40.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Trondheim", "Flyktninger", "Integrering", "Innvandring", "Afghanistan", "By\u00e5sen"]}, {"field": "author", "value": "stein risstad larssen"}, {"field": "body", "value": ["Jalil Miakhel er 19 \u00e5r og vil aldri f\u00e5 vite hvem som drepte faren hans. Slik omstendighetene var, kan det like gjerne ha v\u00e6rt amerikanske soldater som Taliban. Krysspresset veier skjebnetungt p\u00e5 landsbygda s\u00f8r\u00f8st i Afghanistan. Ettersom Jalil fremdeles var et barn, fikk han aldri se farens d\u00f8de kropp. Til det var den for ille tilredt, mente moren.", "Da kom Taliban for \u00e5 rekruttere Jalil. Mujahedin-bevegelsen kjempet fremdeles mot den vestligst\u00f8ttede regjeringen i Kabul og amerikanske styrker. De trengte p\u00e5fyll av menn. Hele tiden.", "Menn. Jalil var fjorten \u00e5r. Kanskje femten.", "- I Afghanistan vet man ikke helt sikkert. Her i landet skriver dere ned datoen n\u00e5r babyer blir f\u00f8dt. Det gj\u00f8r ikke vi, forklarer han smilende. Det er ikke helt lett \u00e5 vite hvilken av de to praksisene han finner merkeligst.", "Fjorten eller femten \u00e5r. Like gammel som en norsk ungdom som m\u00e5 bestemme om han skal konfirmere seg eller la v\u00e6re. Ikke om du skal bli med i Taliban eller la v\u00e6re. Moren og onkelen sendte Jalil av g\u00e5rde fra den lille landsbyen Bakshabad. Bort fra mor, s\u00f8ster og to br\u00f8dre. Andre fikk gjete geitene. Koran-l\u00e6reren i madrasen m\u00e5tte klare seg med en elev mindre. En porsjon med ris, yoghurt, lammekj\u00f8tt og gr\u00f8nnsaker moren ikke trengte \u00e5 lage lenger. Iran, Tyrkia, Hellas og Bulgaria. Ungarn og \u00d8sterrike. Tyskland. Oslo. Luster i Sogn og Fjordane. Da han endelig kom til Trondheim i november 2015 hadde han reist langt. Ikke bare geografisk.", "- F\u00f8r jeg kom til Norge hadde jeg aldri h\u00f8rt om internett. Ingen i landsbyen min hadde telefon, forteller Jalil. Den nysgjerrige gjetergutten hadde spurt foreldrene sine hvordan killingen kom inn i magen til geita. \u00abVi vet ikke. Vi er ikke leger\u00bb, var svaret han fikk. Han har m\u00e5ttet l\u00e6re seg \u00e5 spise ved et bord og bruke bestikk. B\u00e5de hjemme i Bakshabad og p\u00e5 asylmottakene satt man p\u00e5 gulvet og spiste, med fingrene.", "- De f\u00f8rste gangene jeg skulle spise hos vertsfamilien min, brukte jeg s\u00e5 lang tid p\u00e5 \u00e5 spise at jeg aldri ble mett. Det var s\u00e5 vanskelig \u00e5 bruke kniv og gaffel. Til slutt sa de at jeg godt kunne spise med fingrene, ler han.", "Jenter med korte kl\u00e6r, som han sier, kan fremdeles gj\u00f8re ham flau. Det tok lang tid f\u00f8r de rundt ham skj\u00f8nte at han ikke kunne klokka. I landsbyen gikk han til koranskolen, madrasen, n\u00e5r moren og faren ga ham beskjed om \u00e5 g\u00e5. Der l\u00e6rte de \u00e5 resitere koranen. Ikke refleksjon og selvstendighet.", "- Jeg har aldri g\u00e5tt p\u00e5 ordentlig skole, s\u00e5 jeg kunne ikke lese og skrive. Da jeg kom til Norge var jeg som et lite barn. Trine har v\u00e6rt som moren min.", "Trine Merete Hansen er kontaktpersonen til Jalil hos Barne- og familietjenesten i Trondheim kommune, og er en av dem som kjenner ham best, sammen med husvertsfamilien han bor i egen hybelleilighet hos, p\u00e5 By\u00e5sen i Trondheim . Tidlig innsats, kaller de det hos Trondheim kommune. N\u00e5r du er kommet til Trondheim er du ferdig med \u00e5 flykte, sier de. Da er det best om du kommer deg raskt ut i samfunnet. S\u00e5 dyktige er Trondheim kommune til \u00e5 ta imot flyktninger at de flere \u00e5r p\u00e5 rad er blitt nominert til \u00abBosettingsprisen\u00bb til Integrerings- og mangfoldsdirektoratet (IMDi). I april i \u00e5r fikk de den endelig. Reza Monajemi er r\u00e5dgiver i r\u00e5dmannens stab, og har et koordinerende ansvar for arbeidet med \u00e5 integrere flyktninger i Trondheim. Han mener det \u00e5 f\u00e5 folk i aktivitet, alts\u00e5 jobb for de voksne og gjennomf\u00f8rt skolegang for barn og unge, er avgj\u00f8rende for vellykket integrering.", "- Det aller f\u00f8rste vi gj\u00f8r ved bosetting av flyktninger er \u00e5 ta imot og s\u00f8rge for bolig, helseordninger, personnummer og alt det andre norske innbyggere skal ha. Det neste er \u00e5 f\u00e5 folk i aktiviteter som f\u00f8rer til jobb eller utdanning. R\u00e5dmannen innf\u00f8rte en strategi vi kaller \u00abBolig dag \u00e9n, arbeid dag to.\u00bb for et par \u00e5r siden. Man m\u00e5 ikke havne i en passiv tilv\u00e6relse etter at man er blitt bosatt, sier Monajemi.", "Selv kom han fra Iran for snart tretti \u00e5r siden, og mener det meste er likt for flyktninger som for dem som aldri har trengt \u00e5 forlate alt.", "- I ethvert samfunn er det viktig \u00e5 ha arbeid, det \u00e5 v\u00e6re i aktivitet. Det er ikke annerledes for flyktninger. Man m\u00e5 l\u00e6re seg norsk, og komme ut i en jobb. Hvis du har bolig og arbeid, da har du etablert deg. Da vet du at her kommer du til \u00e5 bo. Ungene dine kommer til \u00e5 vokse opp her, og du vil bli en del av samfunnet. Da blir du glad i stedet du er p\u00e5. Livet ditt har en mening, fremholder Monajemi.", "B\u00e5de spr\u00e5koppl\u00e6ring og samfunnskunnskap bygger p\u00e5 dialog. Slik skal de som lander hardt i Norge kunne reflektere over hva det nye samfunnet de skal bli en del av betyr for dem.", "- Likestilling i praksis, hva betyr det? Demokrati - hva betyr det for deg? Veldig mye opp-l\u00e6ring er lagt opp p\u00e5 den m\u00e5ten. De m\u00e5 l\u00e6re litt om verb og substantiver, men holdningsbevissthet er like viktig. Kunnskapen om verdiene vi har i det norske samfunnet. Og s\u00e5 m\u00e5 vi gjenta det etter et \u00e5r eller to, n\u00e5r de har opplevd det p\u00e5 kroppen. \u00abHva oppfatter du at likestilling er, n\u00e5 som du har bodd her en stund?\u00bb.", "Berit Berg, professor ved NTNU og forskningssjef ved Institutt for samfunnsforskning, har jobbet med flyktninger siden slutten av syttitallet.", "- Flyktninger har opplevd livsfare hjemme, de har v\u00e6rt gjennom en strabasi\u00f8s flukt og de har sittet i usikkerhet p\u00e5 asylmottak. S\u00e5 kommer den gledelige beskjed om at de f\u00e5r beskyttelse og flyktningstatus. Da tenker nok mange at alle sorger, som vi kan gj\u00f8re noe med, er over. N\u00e5 skal det g\u00e5 p\u00e5 skinner. Slik er det ikke. Det er viktig \u00e5 forst\u00e5, b\u00e5de for menneskene det handler om, flyktningene, for kommunen og byens innbyggere, at det er n\u00e5 det starter. Det m\u00e5 alle v\u00e6re forberedt p\u00e5.", "- Hva er det som er mest problematisk i den fasen?", "- Flere ting. Flyktninger er ofte slitne, og de opplever et veldig annerledes samfunn. Trondheim er en inkluderende by og kommune, men vi lever livene v\u00e5re veldig annerledes enn de gj\u00f8r for eksempel i Midt\u00f8sten. De behersker ikke spr\u00e5ket. Hvis du ikke behersker spr\u00e5ket f\u00f8ler du deg fort redusert fordi du ikke kan fremstille ting nyansert. Du kan ikke forklare hvem du er, hva du st\u00e5r for, hva du tenker. Med et godt spr\u00e5k vil man kunne reflektere, argumentere og man kan tenke abstrakt. Spr\u00e5k er fundamentalt for tenkesettet.", "Om bare noen dager skal vi trekke i dresser og bunader. Stryke flagg. Bl\u00e5se i sm\u00e5 plasttrompeter og pliktkj\u00f8pe tombolalodd. Se blanke gassballonger trosse lavtrykket og stige mot himmelen. Alt for \u00e5 feire at vi er norske. De gode organiseringsmodellene i Trondheim kommune har s\u00f8rget for \u00abBosettingsprisen\u00bb. Det er ute i samfunnet integreringen skal skje, ikke p\u00e5 skolebenken. Samfunnsnormer opplevd i praksis. Endrer man seg som menneske av \u00e5 bytte land og samfunnskontrakt? Hvor mye forventer vi at et menneske skal endre seg n\u00e5r de kommer til Norge?", "- Folk m\u00e5 forandre seg som de selv vil. Men vi er pliktige til \u00e5 informere dem om en del forventninger, som er felles for alle. Disse felles forventningene m\u00e5 de forholde seg til, dersom de vil lykkes og fungere godt i samfunnet. De m\u00e5 kunne dem, og respektere dem. Jeg har aldri m\u00f8tt noen som har sagt at \u00abDette vil jeg ikke vite\u00bb, det er heller motsatt. Mange kommer jo hit nettopp for \u00e5 f\u00e5 frihet. Her er det fred og ro, trygghet og velferd. Det har ikke kommet av seg selv. Hva har f\u00f8rt til at det har blitt s\u00e5nn? Dette er ting vi m\u00e5 problematisere sammen med dem. Da kommer de gode refleksjonene og mer kunnskap om samfunnet vi er en del av automatisk, mener Monajemi.", "- Og s\u00e5 er det noe med tid. Det tar litt tid. Du kan ikke forvente at alt noen har l\u00e6rt gjennom f\u00f8rti, femti \u00e5r skal endre seg over natta med en flytur.", "- Har dere noen m\u00e5lsetting eller tanke om at flyktninger p\u00e5 et tidspunkt skal f\u00f8le seg norske?", "- Det er vanskelig \u00e5 svare p\u00e5. Vi h\u00e5per at flyktninger skal fungere godt i det norske samfunnet. Jeg har bodd her i snart tredve \u00e5r, og er opprinnelig fra Iran. Jeg er like glad i begge landene. Det eneste jeg ville f\u00e5tt tr\u00f8bbel med er hvis de to landslagene skulle spille fotball mot hverandre. Jeg er veldig glad i fotball. Men - hvis Iran vinner kommer jeg til \u00e5 v\u00e6re stolt av det og skryte til mine norske venner. Hvis Norge vinner kommer jeg til \u00e5 ringe til familien i Iran og si \u00abVi slo dere!\u00bb. Har du sl\u00e5tt deg til ro, f\u00e5tt r\u00f8tter i et boomr\u00e5de, blitt en del av der ungene dine er med i korps eller andre aktiviteter, s\u00e5 kommer det av seg selv. Jeg tror ikke noen g\u00e5r rundt og sier \u00abI morgen vil jeg v\u00e6re norsk!\u00bb.", "Ja takk, begge deler, g\u00e5r fint for Monajemi, og de aller fleste i en verden hvor alle forflytter seg mer enn noen gang tidligere. Monajemi forteller for eksempel om da noen av de enslige mindre\u00e5rige Trondheim kommune har ansvaret for var p\u00e5 en fotballturnering i Sverige. Noen av dem hadde p\u00e5 seg drakter med norsk flagg p\u00e5.", "- De som jobbet med dem fortalte meg etterp\u00e5 om hvor stolte disse ungdommene var. De var fra ulike land, og m\u00f8tte afghanere, iranere og irakere som bodde i Sverige og andre nordiske land. Men drakta, med flagget, de f\u00f8lte en tilh\u00f8righet, og opplevde seg som annerledes enn dem som representerte de andre nordiske landene. Det skjer noe med oss n\u00e5r vi har bodd her en stund, n\u00e5r vi har l\u00e6rt spr\u00e5ket, n\u00e5r vi har f\u00e5tt venner og deltar i samfunnslivet. Det skjer noe, enten vi vil eller ikke. Da kommer det.", "Noen ganger dr\u00f8mmer Jalil p\u00e5 norsk, slik man gj\u00f8r n\u00e5r et nytt spr\u00e5k er p\u00e5 vei inn i hjernestammen. N\u00e5r klokka sl\u00e5r seks st\u00e5r han opp for \u00e5 be. Noen ganger sovner han igjen etter b\u00f8nnen, og f\u00e5r det travelt med \u00e5 rekke skolen.", "- Men skolen er det f\u00f8rste jeg tenker p\u00e5 n\u00e5r jeg v\u00e5kner. B\u00f8nn og skole!", "Langs veggen i gangen p\u00e5 Ladebekken 17, der vi finne ungdomsavdelinga til Enhet for voksenoppl\u00e6ring, henger en tjue meter lang papirremse med en tidslinje p\u00e5. Her ble jorden til. Her ble det liv. Her kom menneskene. Egypterne. Grekerne. Romerne. Middelalderen. Her kom Jalil Miakhel til Trondheim. I l\u00f8pet av tjue leve\u00e5r har Jalil beveget seg langt langs denne linja.", "- Jeg var Jalil. En veldig glad gutt som gjette geiter, og gjorde det mor og far sa. Men jeg visste ikke s\u00e5 mye, siden jeg ikke gikk p\u00e5 skole, bare koranskole. N\u00e5 vet jeg mye mer. Jeg l\u00e6rer mye p\u00e5 skolen, og p\u00e5 internett.", "- Har det v\u00e6rt slitsomt \u00e5 m\u00f8te Norge?", "- Ja. Slitsomt, medgir han. Det har v\u00e6rt perioder som har v\u00e6rt tunge, da han har sovet, sovet og sovet. Kanskje med et h\u00e5p om \u00e5 forvandle seg gjennom natten, til en skikkelse som passer perfekt i samfunnet han lever i. V\u00e5kne med perfekt norsk i hodet og p\u00e5 tunga, s\u00e5 han kan kommunisere med omgivelsene. En omvendt versjon av Franz Kafkas Gregor Samsa som plutselig v\u00e5kner opp som insekt, og ikke har noe \u00e5 bidra med til dem rundt seg lenger.", "- Men det er ikke s\u00e5 lett. P\u00e5 skolen er det bare folk fra forskjellige land, da blir det ikke s\u00e5 lett \u00e5 l\u00e6re seg norsk.", "Innvandrere utgjorde i 2016 11,7 % av", "befolkningen i Trondheim.", "For Norge var tallet 13,4 %.", "Trondheim kommune bosatte 2,3 \u2030 flyktninger per innbygger i 2015. For hele landet er tallet 2,2 \u2030.", "IMDi utbetalte 507,4 mill. kr. i tilskudd til", "Trondheim kommune i 2016.", "64 % av deltakerne som avsluttet introprogram", "i 2014 var i arbeid eller utdanning \u00e5ret etter.", "For Norge er tallet 58 %.", "68,4 % av befolkningen ellers var i arbeid i 2015. For hele landet er tallet 67,2 %.", "59,9 % av innvandrere var i arbeid i 2015.", "For hele landet er tallet 60,3 %.", "Kilde: https://www.imdi.no/tall-og-statistikk/steder/K1601/", "- Bosetting handler ikke bare om bosetting. Jobben begynner etterp\u00e5, den er ikke ferdig n\u00e5r en flyktning har f\u00e5tt et sted \u00e5 bo. Om vi har lyktes vil vises i 2018, 2019 og 2020.", "Annika Bj\u00f6rnstr\u00f6m (bildet) er enhetsleder i Barne- og familietjenesten, Omsorgsenheten, i Trondheim kommune, og har ansvar for integrering av enslige unge flyktninger i Trondheim. I 2016 kom det rekordmange unge. Alle er i skole eller arbeid.", "- Dere har lyktes over mange \u00e5r, if\u00f8lge IMDi. Hva er det som gj\u00f8r at dere lykkes?", "- Politikerne f\u00f8lger opp og stiller krav om at vi skal levere. Det er positivt. Dessuten har vi h\u00f8y og variert kompetanse i kommunen. Vi har tidlig f\u00e5tt p\u00e5 plass gode systemer og strukturer. Noen kommuner tilbyr samme tiltak for alle enslige. Vi har veldig tidlig v\u00e6rt tydelig p\u00e5 at de som kommer har ulike behov for ulike tiltak. Fra lette til tunge. Vi har gitt den enkelte mindre\u00e5rige det tilbudet og den oppf\u00f8lging som den enkelte trenger. Det kan v\u00e6re fosterhjem, institusjon, husvert, egen bolig - det kommer an p\u00e5 alder og person.", "Det kan v\u00e6re like ille \u00e5 sette i gang for sterke tiltak, som for svake, p\u00e5peker Bj\u00f6rnstr\u00f6m.", "- Dette er jo unge som har kommet seg alene til Norge! Vi m\u00e5 ikke ta fra dem det. S\u00e5 vi kartlegger ikke bare problemer, men ogs\u00e5 hvilke ressurser den enkelte har. Innen to uker skal de ha begynt p\u00e5 skole, p\u00e5 riktig niv\u00e5.", "S\u00e5 kommer Bj\u00f6rnstr\u00f6m til noe av et paradoks i en kommune som har tidlig innsats og deltakelse i majoritetssamfunnet som hovedstrategi. Hovedutfordringen for god integrering av unge flyktninger i Trondheim.", "- Jeg skulle \u00f8nske de som var over 16 hadde en mer integrert skolegang. Det er den st\u00f8rste utfordringen. Vi vet jo hvor viktig skolen er som integreringsarena. Ungdommene melder tilbake at de skulle \u00f8nske de kunne f\u00e5 g\u00e5 p\u00e5 vanlig skole sammen med de norske. De er opptatt av \u00e5 bli kjent med det norske samfunnet, og \u00e5 f\u00e5 norske venner.", "- Har dere noen tanke om at flyktninger, p\u00e5 et eller annet tidspunkt, skal f\u00f8le seg norske?", "- Nei. Jeg er ikke sikker p\u00e5 om det er n\u00f8dvendig at de skal f\u00f8le seg norske. De skal f\u00f8le tilh\u00f8righet. Jeg er svensk. Men jeg f\u00f8ler meg veldig hjemme her. Identitet er kanskje ikke noe man endrer p\u00e5 en, to, tre heller. Jeg tror ikke det ville v\u00e6rt en god m\u00e5lsetting, at de skal f\u00f8le seg norske p\u00e5 kort tid.", "Borte i et hj\u00f8rne sitter noen faste kunder og hygger seg med et par halvlitere og diskusjoner om Adresseavisens rangering av tidenes RBK-spillere. Kan Roar Strand virkelig havne over Mini Jakobsen? Et og annet par kommer innom for \u00e5 spise en porsjon egg og bacon, en pizza eller en kebabtallerken. Denne l\u00f8rdags ettermiddagen, midt mellom lunsj- og middagstid, er ikke veldig hektisk p\u00e5 Tempe cafe. Dette er arbeidslivet. Det er her Jalil skal l\u00e6re seg spr\u00e5ket. F\u00e5 f\u00f8lelsen av \u00e5 v\u00e6re norsk. F\u00f8rst ville han bli fisker. En stund politi, f\u00f8r han skj\u00f8nte hvor lang tid utdannelsen ville ta. N\u00e5 vil han bli bussj\u00e5f\u00f8r, men slik er det ikke sikkert det g\u00e5r.", "- Jeg begynte selv \u00e5 jobbe her p\u00e5 praksis, forteller Javad Rezayi. Han er daglig leder og innehaver av Tempe cafe. Her jobber Jalil i helgene, og hvis det dukker opp behov i l\u00f8pet av uka.", "- Etter hvert fikk jeg jobb her, og da tyrkeren som eide stedet reiste hjem, sa han til meg at \u00abJavad, n\u00e5 kan du ta over kafeen!\u00bb. S\u00e5 da gjorde jeg det!", "N\u00e5 har Jamil begynt p\u00e5 samme vei. I fjor fikk han hjelp fra Trine Merete Hansen til \u00e5 skrive CV, og gikk selv rundt for \u00e5 s\u00f8ke praksisplass. Det fikk han hos kaf\u00e9eier Rezayi, som selv opprinnelig er fra Afghanistan.", "- Og Jalil er flink. Han l\u00e6rte fort, s\u00e5 n\u00e5 har han jobb her, sier Rezayi. Eller \u00abSjefen\u00bb som Jalil kaller ham. Siden Jalil snakker pashtu og Sjefen persisk, snakker de norsk sammen.", "Vennskap, m\u00e5ltider og snart kanskje kj\u00f8retimer. \u00c5, som Jalil har lyst til \u00e5 ta sertifikat! Jevnaldrende norske venner. Hva betyr vertsfamilien p\u00e5 By\u00e5sen?", "- Jeg tror alt, sier Jalil etter \u00e5 ha tenkt seg om.", "- Hva vet du om familien din som er igjen i Afghanistan?", "- Ingenting. Jeg har ikke h\u00f8rt noe om dem siden jeg dro. Jeg tror ikke de har telefon, jeg tror ikke de har h\u00f8rt om Facebook. Jeg tror ikke de har h\u00f8rt om internett. De har ikke g\u00e5tt p\u00e5 skole.", "- Savner du dem ofte?", "- Ja. Jeg savner dem veldig. Da sitter jeg hjemme. Tenker mye.", "Jalil kan ikke huske at han lekte da han var liten, sier han. Bare krig. Han kan fremdeles v\u00e6re redd for Taliban. Han er frustrert, sier han, over at han ikke kan snakke ordentlig med nordmenn om det.", "- Det er vondt \u00e5 lete etter ord. Men, hjernen ordner alt!", "- Du er optimist?", "- Hva betyr det?", "- En som tror at alt g\u00e5r bra.", "- Ja. Jeg tror alltid at alt g\u00e5r bra!", "Da han var med vertsfamilien p\u00e5 hytta fikk han pr\u00f8ve seg p\u00e5 fisking, og fikk napp p\u00e5 f\u00f8rste fors\u00f8k. Da dro de rett hjem og laget fiskekaker.", "- Fiskekaker er godt. Og pinnekj\u00f8tt!", "Men ikke gr\u00f8t, som han synes h\u00f8res ut som \u00abgr\u00e5t\u00bb, og har for mye sukker. Nordmenn bruker mye sukker, synes han.", "For ett \u00e5r siden fikk Jalil h\u00f8re fra mange rundt seg at det snart var 17. mai. Nasjonaldag. Han smilte og nikket og skj\u00f8nte at det var noe bra, men visste ikke hva en nasjonaldag var. Han tuslet rundt i de vanlige kl\u00e6rne sine, og kikket p\u00e5 glade folk i bunad og dress. Det har han ikke lyst til i \u00e5r. N\u00e5 vet han hva en nasjonaldag er.", "- Jeg har lyst til \u00e5 kj\u00f8pe meg en dress. En fin dress, ler han.", "Arbeidet med bosetting, kvalifisering og", "inkludering er godt forankret i kommunens planer og strategier.", "Det samarbeides tverrfaglig n\u00e5r bosettings- og kvalifiseringsarbeidet planlegges og gjennomf\u00f8res.", "Ledelsen i alle involverte fagenheter har m\u00e5nedlige koordineringsm\u00f8ter.", "P\u00e5 operativt niv\u00e5 er det nedsatt en arbeidsgruppe som er representerte ved fagledere og saksbehandlere fra alle relevante enheter.", "Kommunen har bosatt p\u00e5 et stabilt, h\u00f8yt niv\u00e5 over \u00e5r i tr\u00e5d med IMDis anmodning og bosetter om lag 25 % av alle flyktningene i regionen.", "Boliger og b\u00e6rekraftig bosetting sikres gjennom:", "- Bosetting i hele kommunen", "- Flyktningenes f\u00f8rsteprioritet i tildeling av kommunale boliger", "- Et utmerket samarbeid mellom private utleiere og kommunen", "- Fokus p\u00e5 flyktningers selvstendige boligkarriere", "Aldri har en kommune bosatt s\u00e5 mange enslige mindre\u00e5rige p\u00e5 ett \u00e5r.", "Kommunen rekrutterer husverter for enslige mindre\u00e5rige, som f\u00e5r i oppgave \u00e5 hjelpe", "ungdommen med \u00e5 bli kjent i lokalsamfunnet, f\u00e5 nye erfaringer, delta i samfunnslivet og bli trygg p\u00e5 nye arenaer. Husverten bidrar ogs\u00e5 i trening av spr\u00e5k.", "Kommunen driver kontinuerlig forbedrings-arbeid for \u00e5 h\u00f8yne resultatene i introduksjonsordningen og har iverksatt flere innovative tiltak for \u00e5 f\u00e5 flere ut i arbeid eller utdanning.", "De siste \u00e5rs systematiske samarbeid med", "arbeidsgivere, som har behov for arbeidskraft, har l\u00f8ftet introresultatene og kommunen kan i dag vise til det beste resultatet blant landets storbyer.", "Som IA-bedrift har kommunen vedtatt \u00e5 stille praksisplasser til r\u00e5dighet i alle enheter.", "Temaplan for et mangfoldig arbeidsliv er", "vedtatt med m\u00e5lsettingen om at arbeidsstokken skal speile befolkningssammensetningen i kommunen.", "Kommunen har iverksatt en strategi for alle enheter som jobber med flyktninger, med m\u00e5l om \u00abBolig dag 1. Arbeid dag 2\u00bb.", "Kilde: https://www.imdi.no/om-imdi/aktuelt-na/bosettingsprisen-2016/"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "f47ca24c8098b50c6b1ac4bef8acddec9fcf08248e50ab397f63f882e8b5af87"}, {"field": "createtime", "value": "2017-05-13T11:06:16.000Z"}, {"field": "description", "value": "Ingen norsk kommune har noen gang bosatt s\u00e5 mange unge flyktninger som Trondheim gjorde i fjor. Selv om flukten er et helvete, kan landingen v\u00e6re et slit."}, {"field": "dominantimage", "value": "http://www.adressa.no/pluss/magasin/article14714354.ece/2u3a5j/ALTERNATES/w980-default/jalil__12.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/ee5878f217dd83ae66e97424896cf3ff86d6ed61.jpg?598b8221"}, {"field": "dominantthumbnaildimensions", "value": "300x169"}, {"field": "heading", "value": ["Jalil vil elske dette landet -adressa.no", "Fedrene har kjempet, m\u00f8drene har grett", "Ogs\u00e5 vi, n\u00e5r det blir krevet", "Som det stiger frem", "Dr\u00f8mme p\u00e5 v\u00e5r jord", "Skj\u00f8nt det m\u00f8rkt s\u00e5 ut", "Furet, v\u00e6rbitt", "Elsker, elsker det og tenker", "Norske mann i hus og hytte"]}, {"field": "id", "value": "ee5878f217dd83ae66e97424896cf3ff86d6ed61"}, {"field": "keyword", "value": ["Ukeadressa", "Trondheim", "Flyktninger", "Integrering", "Innvandring", "Afghanistan", "By\u00e5sen"]}, {"field": "keywords", "value": "Ukeadressa,Trondheim,Flyktninger,Integrering,Innvandring,Afghanistan,By\u00e5sen"}, {"field": "kw-category", "value": ["pluss", "magasin"]}, {"field": "kw-classification", "value": "education"}, {"field": "kw-company", "value": "facebook"}, {"field": "kw-concept", "value": ["norske venner", "kommune", "flykte", "enslige mindre\u00e5rige", "skole", "land", "norsk", "norske samfunnet", "samfunn", "unge flyktninger"]}, {"field": "kw-entity", "value": ["sjefen", "by\u00e5sen", "bolig", "javad rezayi", "bakshabad", "ladebekken 17", "midt\u00f8sten", "adresseavisens", "institutt", "enhet", "jalil miakhel", "omsorgsenheten", "bosettingsprisen", "integrering", "barne", "taliban", "jamil", "hellas og bulgaria"]}, {"field": "kw-location", "value": ["sogn og fjordane", "kabul", "tempe", "tyrkia", "iran", "afghanistan", "sverige", "trondheim", "\u00f8sterrike", "norge"]}, {"field": "kw-pageclass", "value": "article"}, {"field": "kw-person", "value": ["franz kafkas gregor samsa", "roar strand", "berit berg", "mini jakobsen", "reza monajemi", "annika bj\u00f6rnstr\u00f6m", "trine merete hansen"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article14714354.ece/2u3a5j/ALTERNATES/w980-default/jalil__12.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Jalil vil elske dette landet"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/05/13/Jalil-vil-elske-dette-landet-14714359.ece"}, {"field": "pageclass", "value": ["article"]}, {"field": "publishtime", "value": "2017-05-13T11:55:13.000Z"}, {"field": "recs-articleid", "value": "14714359"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-05-13T11:55:13.000Z"}, {"field": "recs-rawtitle", "value": "Jalil vil elske dette landet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Ingen norsk kommune har noen gang bosatt s\u00e5 mange unge flyktninger som Trondheim gjorde i fjor. Selv om flukten er et helvete, kan landingen v\u00e6re et slit."}, {"field": "thumbnail", "value": "http://content-thumbnail.cxpublic.com/content/thumbnail200x150/ee5878f217dd83ae66e97424896cf3ff86d6ed61.jpg?598b8221"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-09T21:44:01.000Z"}, {"field": "title", "value": "N\u00e5r du f\u00e5r Norge i fleisen"}, {"field": "url", "value": "http://www.adressa.no/pluss/magasin/2017/05/13/Jalil-vil-elske-dette-landet-14714359.ece"}, {"field": "urlhash", "value": "ee5878f217dd83ae66e97424896cf3ff86d6ed61"}], "score": 0.2485675, "siteId": "9222270286501375973", "id": "ee5878f217dd83ae66e97424896cf3ff86d6ed61"}

