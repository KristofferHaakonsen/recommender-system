{"fields": [{"field": "modifiedtime", "type": "time", "value": "2016-02-05T19:35:02.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "Tr\u00f8nderenergi", "gr\u00fcnder", "N\u00e6ringsliv"]}, {"field": "author", "value": ["kim nyg\u00e5rd", "\u00e5ge winge"]}, {"field": "body", "value": ["Han var oppe kvart over seks, om en halvtime blir han hentet.", "Terje Pedersen. 46 \u00e5r.", "- Narkoman, er et ord. Kriminell er enda et ord. Men alt har en ende, smiler han.", "Han fyller termosen med kaffe. Han sm\u00f8rer en diger matpakke. Han har spist havregrynsgr\u00f8t til frokost og har ull under. Snart skal han legge motorsaga p\u00e5 en stubbe, kvesse kjedet, dra den i gang og skj\u00e6re et s\u00e5 presist fellesk\u00e5r i stammen at ei tjue meter h\u00f8y furu legges i bakken s\u00e5 n\u00f8yaktig at den kan stryke skotuppene dine.", "Livet har tatt en kvass vending for Terje og tre andre s\u00e5kalte \u00abgjengangere\u00bb, personer som de siste \u00e5rene har g\u00e5tt inn og ut av fengselsportene. N\u00e5 er de kjernen i det som skal bli et nytt selskap.", "Prosjektet er kalt \u00abHel Ved\u00bb.", "Men Terje liker ikke navnet, det minner om en vernet bedrift, synes han.", "Og dette er noe annet.", "Historien startet for litt over et \u00e5r siden da St\u00e5le Gjersvold, konsernsjef i energiselskapet Tr\u00f8nderenergi, leste reportasjen om en pen-sjonert direkt\u00f8r som gjennom Nettverk etter soning, som drives av R\u00f8de Kors, var blitt kompis med en tidligere kriminell. Sammen bygde de ei hytte i Nordmarka. Vennskapet mellom dem r\u00f8rte Gjersvold s\u00e5 mye at han ringte Stian Estenstad, gr\u00fcnderen bak nettverket, for \u00e5 melde seg som frivillig. Og da Estenstad fortalte at det ikke fantes et slikt nettverk i Tr\u00f8ndelag, sa Gjersvold at Tr\u00f8nderenergi ville bidra til \u00e5 starte et.", "N\u00e5 er Nettverk etter soning i S\u00f8r-Tr\u00f8ndelag startet.", "Men det skjedde mer enn det.", "Hvert \u00e5r bruker norske energiselskaper en halv milliard kroner p\u00e5 \u00e5 rydde skog og kratt ved kraftlinjene. Hvorfor ikke starte et skogryddeselskap bemannet med tidligere straffed\u00f8mte, drodlet Gjersvold og Estenstad, fast arbeid er jo n\u00f8kkelen til \u00e5 f\u00e5 gjengangere tilbake til et normalt liv.", "Gjersvold ga Kristine Bangstad Fredriksen, en student som ledet \u00abSpark\u00bb ved NTNU, et gr\u00fcnderprosjekt som har gjort Elvis Presley-strofen \u00abA little less conversation, a little more action please\u00bb til sin egen, jobben med \u00e5 utrede prosjektet som de kalte Hel Ved:", "Ideen var at Hel Ved skulle levere anbud p\u00e5 rydding av traseer, og at trevirket skulle selges som ved til inntekt for Nettverk etter soning. Etter hvert ble prosjektet endret til at det i f\u00f8rste omgang skulle rydde skog rundt Tr\u00f8nderenergis egne kraftlinjer, og selge skogrydde-tjenester til andre.", "Markedet er enormt.", "Hel Ved startet i september som et prosjekt finansiert av Tr\u00f8nderenergi, og skal i l\u00f8pet av kort tid omdannes til et selvstendig selskap. Form\u00e5let er \u00e5 gi gode arbeids-plasser til mennesker som st\u00e5r langt fra arbeidslivet, i f\u00f8rste omgang personer som er straffed\u00f8mte.", "Rundt 11 000 personer settes i fengsel hvert \u00e5r, og det er til enhver tid 3700 innsatte i norske fengsler.", "Av disse har fire av ti ungdomsskole som lengste, fullf\u00f8rte utdanning. Seks av ti innsatte er rusmisbrukere.", "Kun 15 prosent av innsatte har ingen \u00f8konomiske problemer. Kombinasjonen av manglende utdanning og vanskeligheter p\u00e5 arbeidsmarkedet, gj\u00f8r situasjonen for innsatte vanskelig.", "Det er 43 fengsler i Norge. Tre av disse er rene kvinnefengsel.", "Nettverk etter soning i S\u00f8r Tr\u00f8ndelag gir tidligere straffed\u00f8mte st\u00f8tte og hjelp i overgangsfasen mellom fengsel og frihet. Blant annet ensomhetsbekjempelse, gjeldsr\u00e5dgiving og hjelp til \u00e5 komme i ordin\u00e6rt arbeid. Personer som \u00f8nsker \u00e5 bli frivillig i Nettverk etter soning, kan ta kontakt med R\u00f8de kors i S\u00f8r-Tr\u00f8ndelag.", "P\u00e5 nettverkettersoning.no finner du mer informasjon.", "Tr\u00f8nderenergi alene har 5500 kilometer med luftlinjer, like langt som herfra til Kiev, og klimaendringene har bidratt til at skogene vokser i et enda st\u00f8rre tempo.", "Tr\u00f8nderenergi, som til n\u00e5 har finansiert prosjektet, har \u00f8nsket R\u00f8de Kors inn p\u00e5 eiersiden sammen med seg. Og i g\u00e5r sa landstyret i R\u00f8de Kors ja til \u00e5 bli hovedaksjon\u00e6r i selskapet som vil bli stiftet i l\u00f8pet av kort tid. Dermed er de fire f\u00f8rste deltakerne i Hel Ved sikret en fast jobb, men ambisjonen er at selskapet skal vokse og gi arbeid til langt flere som har g\u00e5tt inn og ut av fengselsportene.", "Nav, Stavne Arbeid og Kompetanse og Kriminalomsorgen bidrar med r\u00e5dgivning, hjelp og kunnskap.", "F\u00f8r Terje hentes denne morgenen, f\u00f8r han plukker med seg arbeidskl\u00e6rne han har t\u00f8rket inne p\u00e5 badet, tar han medisinen han fortsatt m\u00e5 ha for \u00e5 fungere. Metadon. Rusen har v\u00e6rt hans store demon, sier han, men om ett \u00e5r, kanskje to, skal han v\u00e6re fri fra metadonet ogs\u00e5.", "Noen minutter f\u00f8r sju st\u00e5r Alf-Roar St\u00f8rseth p\u00e5 d\u00f8ra til Terje, Alf-Roar har tjue \u00e5rs erfaring i linjearbeid og er tatt ut av sin vanlige jobb p\u00e5 Tr\u00f8nderenergi for \u00e5 lede arbeidet ute i skogen.", "- Hvilke andre bedrifter er det som har gjort noe slikt for \u00e5 hjelpe denne gruppa mennesker. Hallo, dette prosjektet er helt unikt, sier han.", "S\u00e5 henter de Kenneth Hansen og Jim Arne Blik\u00f8 Nordly, to av de tre andre deltakerne i Hel Ved, og kj\u00f8rer til Jonsvatnet hvor den hvite bakken g\u00e5r i ett med himmelen, hvor morgen-sola er blitt en bolle av st\u00e5l. Gjennom himmelen g\u00e5r noen kraftlinjer, og ved kraftlinjene st\u00e5r tr\u00e6r som ved neste storm kan bl\u00e5se ned og bryte str\u00f8mforsyningen til g\u00e5rdsbruk, boliger og flere hytter.", "I et normal\u00e5r koster slike trefall Tr\u00f8nder-energi mellom fem og sju millioner kroner. I \u00e5r med ekstremv\u00e6r kan utgiftene bli langt st\u00f8rre. Kraftselskapet fikk 42 millioner kroner i ekstrakostnader fordi tr\u00e6r bl\u00e5ste ned over linjene under stormen Ivar for tre \u00e5r siden.", "- Tr\u00f8nderenergi sparer store bel\u00f8p ved \u00e5 gj\u00f8re dette arbeidet, det samme gjelder alle landets kraftselskaper, sier Alf Roar.", "- Og samfunnet sparer mye p\u00e5 \u00e5 f\u00e5 s\u00e5nne som oss i arbeid, ler Kenneth.", "Han slapp ut fra fengselet like f\u00f8r jul og ble en del av Hel Ved mens han satt inne. Kenneth har til sammen tretten-fjorten \u00e5r bak murene, sier han. Noe s\u00e5nt. Jim har sittet inne noen \u00e5r han ogs\u00e5. En fengselsplass koster minst 3000 kroner d\u00f8gnet. I tillegg kommer utgifter til etterforskning, rettssaker, forsikringsbel\u00f8p, politiressurser. Alle problemene.", "Alle lidelsene.", "Terje legger saga p\u00e5 en stubbe mens Kenneth og Jim vurderer hvilke tr\u00e6r som m\u00e5 hugges for \u00e5 sikre kraftlinjene.", "Terje smiler og sier dette minner ham om det han alltid har likt. \u00c5 v\u00e6re ute. Naturen.", "- Er det greit \u00e5 snakke om bakgrunnen din?", "- Hvis jeg ikke kan snakke om den, kan jeg ikke prate om halve livet mitt. Det blir jo feil det ogs\u00e5.", "Terje hadde en bra oppvekst, sier han, med kj\u00e6rlige foreldre og fine s\u00f8sken, men p\u00e5 et tids-punkt droppet han ut. Aksept, sier han, det er vel det vi alle s\u00f8ker. Han var fjorten og ingen voksne rundt ham snappet opp hva som egentlig skjedde. Han hadde gode evner og var skoleflink, men fikk mer aksept i et annet milj\u00f8.", "Det startet med hasj og amfetamin, s\u00e5 balla det p\u00e5 seg med heroin og morfin. Etter hvert ble det et omflakkende liv. Flere \u00e5r uten noe sted \u00e5 bo. Han ble en belastning for venner og familie, og finansierte rusen med svindel og bedrag. Innimellom gikk det bra, i ti \u00e5r var han etablert med kone, barn og jobben som bygningsarbeider. Men s\u00e5 begynte forholdet \u00e5 skrante, s\u00e5 d\u00f8de faren han var sterkt knyttet til, og han falt tilbake til rusen.", "- Jeg er vel en s\u00e5nn av og p\u00e5 type, og jeg har s\u00e5 mange m\u00e5ter \u00e5 la det g\u00e5 til helvete p\u00e5. P\u00e5 to m\u00e5neder \u00f8dela jeg alt det jeg hadde brukt ti \u00e5r p\u00e5 \u00e5 bygge opp.", "Han mistet kontakten med ungene, hadde ikke noe \u00e5 komme med, sier han, men heldigvis hadde ungene det bra hos moren. Han sier fengselet reddet livet hans, det har det gjort flere ganger. Den siste dommen var p\u00e5 ni m\u00e5neder for svindel. Til sammen har han sittet inne noen \u00e5r, men aldri for vold. I mars 2014 ble han l\u00f8slatt.", "- Da jeg slapp ut kom brutter\u2019n med en pose kl\u00e6r, og det var alt jeg hadde. Livet mitt l\u00e5 str\u00f8dd utover hele byen. En koffert der, en kaffetrakter der, stereoen og tv-en et annet sted. \u00d8delagte relasjoner. S\u00e5nn ble livet mitt seende ut. S\u00e5nn er det. Eller, s\u00e5nn var det.", "Etter fengselet fikk Terje plass p\u00e5 Trondheims-klinikken, fikk rusbehandling og en leilighet gjennom Gjengangerteamet. Han har f\u00e5tt mye hjelp for \u00e5 komme ut av det, mange forskjellige tiltak for \u00e5 komme ut i jobb, men det er ikke mange arbeidsgivere som vil ha en mann med en fortid preget av dop og krim.", "- Dette er noe helt nytt. Det er ikke bare et tiltak, men et oppl\u00e6ringstilbud med fast jobb i den andre enden. Fast l\u00f8nn, ferier, feriepenger, pensjonsordninger. Dette var en unik sjanse jeg m\u00e5tte gripe, og dette dropper jeg ikke ut av, jeg skj\u00f8nner jo s\u00e5pass.", "- Hva er det beste med deg?", "- Det er ikke lett \u00e5 si s\u00e5nne ting om seg selv, men jeg tror ikke jeg er en trasig person \u00e5 v\u00e6re sammen med. Jeg h\u00e5per andre vil beskrive meg som omgjengelig, t\u00e5lmodig og snill, jeg kan ikke fordra vold. Jeg er s\u00e5 sulten p\u00e5 ny kunnskap, komme videre, bli en ressurs og en del av noe st\u00f8rre. Det er veldig godt \u00e5 kjenne at noen har bruk for deg.", "- Og det d\u00e5rligste ?", "- Jeg kan bli rastl\u00f8s og stressa hvis jeg f\u00f8ler verden st\u00e5r stille. Jeg har alltid v\u00e6rt p\u00e5 vei mot noe, uten \u00e5 vite hva det er. Jeg har heller ikke v\u00e6rt s\u00e5 flink til \u00e5 st\u00e5 opp for meg selv, og det har jeg p\u00e5 en m\u00e5te lyst til \u00e5 gj\u00f8re n\u00e5.", "Terje starter saga og kvister noen tr\u00e6r som de andre har felt. Han balanserer p\u00e5 en stamme, vurderer et nytt tre og sp\u00f8r Alf-Roar hvor talja ligger. Talja skal brukes til \u00e5 styre treet unna kraftlinja, forklarer teamlederen Alf-Roar.", "Som hovedtrener for By\u00e5sen IL og skikretsen, har han jobbet med flere av landets beste skil\u00f8pere og v\u00e6rt med p\u00e5 flere OL og VM.", "- Det disse gutta gj\u00f8r er like stort som bragdene til Petter Northug. Dette er magisk! Helt magisk! De er i full gang med \u00e5 snu livene sine og bli utl\u00e6rte skogsarbeidere.", "Siden september har Alf-Roar v\u00e6rt rundt dem store deler av d\u00f8gnet. Han er oppe seks. Henter dem. Kj\u00f8rer dem hjem. Forbereder neste dag. Er med dem til Nav. Til legen. Til rusbehandling. Dette handler ikke bare om \u00e5 rydde skog, sier han, det er s\u00e5 mange brikker som m\u00e5 p\u00e5 plass.", "- Til \u00e5 begynne med m\u00e5tte vi l\u00e6re dem \u00e5 kle seg skikkelig, lage havregrynsgr\u00f8t, sm\u00f8re matpakke, la dem erfare ar du skifter kl\u00e6r f\u00f8r du setter deg i brakka n\u00e5r det er tjue minus ute.", "- Sutring?", "- Aldri. Noen kan ha tunge dager p\u00e5 grunn av medisinering, ja, men da fyrer vi opp i brakka og s\u00e5 sitter de der til det blir bedre. Du m\u00e5 huske p\u00e5 at dette er beint\u00f8ft. S\u00e5 er det alt det andre som m\u00e5 p\u00e5 plass for at du skal fikse livet. Du skal l\u00e6re \u00e5 handle billig, spise riktig mat, betale regningene dine, ta vare p\u00e5 kvitteringer, sette opp budsjett.", "-Hva er din motivasjon?", "- N\u00e5r de legger seg p\u00e5 kvelden skal de kunne si, i dag har jeg hatt en fin dag. Og jeg skal kunne si til meg selv at jeg gjorde mitt beste for at det ble s\u00e5nn. Jeg er utrolig privilegert som f\u00e5r jobbe med disse gutta, det er en flott gjeng.", "Enda et tre g\u00e5r i bakken, noen jubler og Cato Kvam gir noen gode r\u00e5d.", "Cato jobber i firmaet Total Skogrydding som er leid inn for \u00e5 l\u00e6re dem det faglige. Cato h\u00e5per \u00e5 kunne arbeide videre med denne gruppa, sier han, fordi jobben er s\u00e5 givende. Han er ikke redd for at Total skogrydding mister arbeid, det er mer enn nok skog langs kraftlinjene, og i tillegg m\u00e5 det ryddes langs veier, togtraseer og i kulturlandskap.", "Men n\u00e5 er det lunsj.", "Som oftest er lunsjen i brakka, men noen ganger rundt et b\u00e5l. I dag sitter fire tidligere kriminelle rundt et b\u00e5l. Det var fem da de startet i september, men en av dem droppet ut. Det er polarbr\u00f8d, sm\u00f8reost, makrell i tomat. Melk og kaffe. S\u00e5 kommer Kristine Fredriksen, prosjektlederen, og Anne Eidissen som leder det nyopprettede Nettverk etter Soning i S\u00f8r-Tr\u00f8ndelag.", "Kristine har g\u00e5tt p\u00e5 NTNUs entrepren\u00f8rskole hvor det er mange apper og teknologiutvikling. Hun synes det er givende \u00e5 f\u00e5 jobbe med mennesker, det som kalles sosialt entrepren\u00f8rskap.", "- I f\u00f8rste omgang \u00f8nsker vi \u00e5 kj\u00f8re et kurs for fem-seks personer i \u00e5ret, og tilby fast jobb til dem som fullf\u00f8rer kurset. I tillegg vil vi lage en plattform hvor folk f\u00e5r jobbtrening, finner tilbake selvtilliten og kan komme seg over i arbeidslivet hos andre.", "Kenneth sier han har trua. Det samme sier Jim. De satt sammen p\u00e5 Leira fengsel da de s\u00e5 oppslaget om Hel Ved. Da r\u00f8yka Jim med begge hendene, n\u00e5 r\u00f8yker han bare av og til med ei h\u00e5nd, ler Kenneth. Du m\u00e5 leve sunt om du skal orke \u00e5 jobbe som skogsarbeider.", "Kenneth sier linja bortenfor oss er ei blanklinje. Ingen isolasjon. Tre faser. 1000 volt.", "- Faller det et tre over den linja der m\u00e5 vi hoppe som ville helvete ut av omr\u00e5det! Med samla f\u00f8tter!", "- T\u00f8yser du?", "- Nei, med samla f\u00f8tter ledes ikke str\u00f8mmen gjennom kroppen. Alt handler om sikkerhet, det er s\u00e5 j\u00e6vlig mye vi har l\u00e6rt de siste m\u00e5nedene.", "Anne Eidissen, en sivilingeni\u00f8r som mistet jobben i oljebransjen da den klappet sammen, sier hun har f\u00e5tt jobben med \u00e5 bygge opp Nettverk etter soning i S\u00f8r-Tr\u00f8ndelag for R\u00f8de Kors. Det skal bygges etter modell av Nettverk etter soning i Oslo som er blitt det st\u00f8rste ettervernet i landet. 150 frivillige f\u00f8lger opp 240 straffed\u00f8mte og deres familier.", "- Dette er frivillige som setter av et par timer i uka for \u00e5 m\u00f8te personer som har sonet ferdig, eller som er i ferd med \u00e5 sone ferdig, sier Anne.", "Terje sier det er genialt fordi mange faller tilbake i sine gamle nettverk med rus og kriminalitet. \u00c5 ha noen du kan ta en kaffe med, spille bowling, g\u00e5 p\u00e5 kino eller bare prate med, kan v\u00e6re helt avgj\u00f8rende for \u00e5 komme p\u00e5 rett spor etter soning.", "- Begge skal ha noe ut av dette, b\u00e5de den frivillige og deltakeren. Vi har nettopp startet, men allerede har sju-\u00e5tte frivillige meldt seg. N\u00e5 skal de gjennom et kurs. Kravet er at de er over tjuefem og har rent rulleblad, sier Anne.", "Nettverket har enda ikke g\u00e5tt ut til noen deltakere. Men Terje sier han er interessert.", "- Supert, da blir du min f\u00f8rste deltaker, sier Eidissen.", "- Jeg er nummer \u00e9n, smiler Terje.", "Han sier han egentlig er ganske heldig fordi han har et nettverk utenfor rusmilj\u00f8et. Familie og venner. Rundt jobben er det ogs\u00e5 tilbud som laftekurs, trimrom, fotball og volleyball, men det fine er at du ikke trenger \u00e5 benytte deg av alt, det er nok \u00e5 vite at du har noe \u00e5 g\u00e5 til hvis du \u00f8nsker det.", "F\u00f8r var det et j\u00e6vlig tankekj\u00f8r, sier Terje, som handlet om hva han skulle ha gjort, og om det han gjorde. N\u00e5 er han blitt i stand til \u00e5 slappe av i eget selskap, og han t\u00f8r \u00e5 tenke p\u00e5 hva som kan skje i morgen.", "- Det er mye som har ordnet seg for meg de siste m\u00e5nedene, f\u00f8r jul kj\u00f8rte jeg forresten opp og fikk lappen tilbake. Men det viktigste er at jeg er i en prosess hvor jeg har f\u00e5tt tilbake kontakten med ungene mine, sier Terje.", "- Hvor viktig har denne jobben v\u00e6rt?", "- \u00c5 ha en jobb har reddet livet mitt tidligere. N\u00e5 skjer det igjen.", "Men den nye bedriften m\u00e5 f\u00e5 et nytt navn, mener Terje, prosjektnavnet Hel Ved holder ikke.", "- Tr\u00f8nderhogst, sier han.", "- Fint det, men det holder ikke hvis vi skal ekspandere til andre deler av landet, og det er jo ambisjonen, sier Kristine.", "- Hva med Hogst. Hogst AS!", "S\u00e5 sier Terje han skal til \u00c5re i helga for \u00e5 kj\u00f8re ski med en kompis. Han vil gj\u00f8re s\u00e5nne ting som gj\u00f8r ham til en helt vanlig fyr. Lavvo. Kajakk. Jakt. Helt vanlige greier. Han sier han vil bli vurdert p\u00e5 andre ting enn \u00e5 v\u00e6re kjeltring og narkoman. Bli en helt vanlig mann.", "- Men allerede n\u00e5 kan jeg si mer enn bare at det g\u00e5r bra n\u00e5r jeg m\u00f8ter folk jeg kjenner p\u00e5 gata."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "6e8e6d05ce563d6ca4e894eadd3cb5c090e64fc923908edf5c2f0f23804873b9"}, {"field": "createtime", "value": "2016-02-05T19:43:49.000Z"}, {"field": "description", "value": "Krim og dop har v\u00e6rt en stor del av deres liv. N\u00e5 f\u00e5r de fast jobb som skogsarbeidere i et nytt selskap. Det startet med en god id\u00e8."}, {"field": "dominantimage", "value": "http://www.adressa.no/pluss/magasin/article12121289.ece/euekhe/ALTERNATES/w980-default/ved11.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3c9162d7eb9435173ca370c3b71a211b6efcbfc3.jpg?598c090c"}, {"field": "dominantthumbnaildimensions", "value": "300x169"}, {"field": "heading", "value": ["Gutta p\u00e5 skauen -adressa.no", "Noe helt annet", "En fengslende id\u00e9", "Et team ved Jonsvatnet", "Alle har en historie", "Bedre enn Northug", "Det nye nettverket", "\u00c5 bli helt vanlig"]}, {"field": "id", "value": "3c9162d7eb9435173ca370c3b71a211b6efcbfc3"}, {"field": "keyword", "value": ["Ukeadressa", "Tr\u00f8nderenergi", "gr\u00fcnder", "N\u00e6ringsliv"]}, {"field": "keywords", "value": "Ukeadressa,Tr\u00f8nderenergi,gr\u00fcnder,N\u00e6ringsliv"}, {"field": "kw-category", "value": ["pluss", "magasin"]}, {"field": "kw-concept", "value": ["fast jobb", "rydde skog", "livet mitt", "jobb", "arbeid", "sone", "liv", "nettverk"]}, {"field": "kw-entity", "value": ["nordmarka", "r\u00f8de kors", "gjengangerteamet", "by\u00e5sen il", "kriminalomsorgen", "hogst", "jim", "tr\u00f8nderenergi", "spark", "soning", "stavne arbeid", "kenneth hansen og jim arne blik\u00f8 nordly", "nav", "gjersvold og estenstad", "total skogrydding", "s\u00f8r-tr\u00f8ndelag for r\u00f8de kors", "kenneth og jim", "kristine", "hel ved", "tr\u00f8nder", "kenneth", "ivar", "stavne arbeid og kompetanse", "jonsvatnet", "trondheims", "s\u00f8r tr\u00f8ndelag", "nettverk"]}, {"field": "kw-location", "value": ["s\u00f8r-tr\u00f8ndelag", "oslo", "\u00e5re", "norge", "kiev", "leira"]}, {"field": "kw-pageclass", "value": "article"}, {"field": "kw-person", "value": ["anne eidissen", "alf-roar st\u00f8rseth", "cato kvam", "alf roar", "terje pedersen", "stian estenstad", "elvis presley", "kristine bangstad fredriksen", "kristine fredriksen", "kenneth hansen", "jim arne blik\u00f8 nordly", "petter northug", "st\u00e5le gjersvold"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12121289.ece/euekhe/ALTERNATES/w980-default/ved11.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gutta p\u00e5 skauen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/05/Gutta-p%C3%A5-skauen-12121296.ece"}, {"field": "pageclass", "value": ["article"]}, {"field": "publishtime", "value": "2016-02-05T19:35:02.000Z"}, {"field": "recs-articleid", "value": "12121296"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-05T19:35:02.000Z"}, {"field": "recs-rawtitle", "value": "Gutta p\u00e5 skauen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Krim og dop har v\u00e6rt en stor del av deres liv. N\u00e5 f\u00e5r de fast jobb som skogsarbeidere i et nytt selskap. Det startet med en god id\u00e8."}, {"field": "thumbnail", "value": "http://content-thumbnail.cxpublic.com/content/thumbnail200x150/3c9162d7eb9435173ca370c3b71a211b6efcbfc3.jpg?598c090c"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-10T07:19:40.000Z"}, {"field": "title", "value": "Fengselsfugler f\u00e5r nytt liv i skauen"}, {"field": "url", "value": "http://www.adressa.no/pluss/magasin/2016/02/05/Gutta-p%c3%a5-skauen-12121296.ece"}, {"field": "urlhash", "value": "3c9162d7eb9435173ca370c3b71a211b6efcbfc3"}], "score": 0.34431502, "siteId": "9222270286501375973", "id": "3c9162d7eb9435173ca370c3b71a211b6efcbfc3"}

