{"fields": [{"field": "modifiedtime", "type": "time", "value": "2016-11-02T12:28:27.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Design", "Interi\u00f8r"]}, {"field": "author", "value": "tor arne fanghol"}, {"field": "body", "value": ["Saken oppdateres.", "Det sier eierne av Scandinavian Surface, en bergensk designbedrift som lever av \u00e5 utforme egne produkter eller p\u00e5 oppdrag for andre.", "\u2013 Et av v\u00e5re store produkter er tapeter som vi har designet med bakgrunn i norsk natur. Disse selges over hele verden. Men i sommer oppdaget vi et av motivene p\u00e5 noen porselensprodukter av det danske firmaet Hubsch og p\u00e5 telysholdere hos Kid Interi\u00f8r. Det har gjort oss fly forbannet, sier daglig leder Ann-Tove Engenes til Bergens Tidende.", "Motivet er tr\u00e6r som er fotografert og videreutviklet grafisk.", "Hos Kid Interi\u00f8r g\u00e5r motivet igjen p\u00e5 telysholdere som kjeden selger i sine butikker. Det er ingen tvil om at designet er det samme motivet. Ved siden av hverandre fremst\u00e5r tremotivene som identiske.", "\u2013 De kunne jo bare ha spurt oss, s\u00e5 ville vi ha utviklet en design for dem. Men det er selvf\u00f8lgelig mindre kostbart \u00e5 stjele noe slikt. Problemet er at vi lever av \u00e5 utforme nye produkter, motiver og m\u00f8nstre. Og det er ikke i orden \u00e5 bare forsyne seg og presentere ting som sine egne produkter, sier Ann-Tove Engenes.", "\u2013 Hva kan dere gj\u00f8re?", "\u2013 I f\u00f8rste omgang har vi valgt \u00e5 bare fortelle om hvordan andre kan ture frem slik Kid har gjort her. Det fors\u00f8ker vi \u00e5 spre gjennom sosiale medier. \u00c5 g\u00e5 til sak mot dem ser vi ikke som noen mulighet. Vi er et lite firma, mens de har masse ressurser og penger, sier Kristine Dybwad, en annen av dem som eier og st\u00e5r bak Scandinavian Surface.", "Hun viser til at Kid i fjor hadde et overskudd p\u00e5 over hundre millioner kroner.", "\u2013 Dere har ikke tatt kontakt med Kid?", "\u2013 Nei, det har vi ikke gjort. De er et stort system og bare det \u00e5 f\u00e5 tak i rette vedkommende der, er noe vi ikke har brukt tiden p\u00e5, sier Ann-Tove Engenes.", "I Kid Interi\u00f8r er de derimot fortvilte.", "\u2013 Vi er gjort oppmerksom p\u00e5 at v\u00e5re telysholdere mest sannsynlig har et plagiert design. Det beklager vi sterkt og trekker produktene umiddelbart, sier administrerende direkt\u00f8r Kjersti Hob\u00f8l i Kid Interi\u00f8r.", "Hun forklarer at produktet kommer fra en leverand\u00f8r i Kina som de har vurdert som seri\u00f8s og hatt et mange\u00e5rig samarbeid med. Hob\u00f8l legger til at hun skulle v\u00e6rt saken foruten.", "\u2013 Hadde de som st\u00e5r bak Scandinavian Surface tatt kontakt, ville vi ha reagert med \u00e5 trekke produktene tilbake og beklage. Vi liker d\u00e5rlig \u00e5 bli omtalt i negative ordelag og p\u00e5 feil grunnlag, slik som i dette tilfellet. Vi ser heller for oss \u00e5 se om vi kan samarbeide fremover, og muligens f\u00e5 til produkter med norsk design sammen, sier Hob\u00f8l.", "Hos Scandinavian Surface er de glade for at Kid reagerer.", "\u2013 P\u00e5 vegne av oss og andre designere er vi glade for at Kid aktivt \u00f8nsker \u00e5 rette opp feilen i denne saken og vi h\u00e5per n\u00e5 at Kid og andre akt\u00f8rer i fremtiden bruker ressurser p\u00e5 \u00e5 hyre inn egne, navngitte designere til \u00e5 lage produkter for dem, skriver Ann-Tove Engenes i en e-post.", "\u2013 Er ikke slik kopiering noe dere m\u00e5 leve med?", "\u2013 Vi som driver med design kan ikke hindre andre i \u00e5 gj\u00f8re ting som ligner p\u00e5 det vi selv har laget. Men det er en forskjell n\u00e5r det blir rent tyveri. Problemet er at det ogs\u00e5 blir en forn\u00e6rmelse mot den som har kj\u00f8pt tapetet som er designet hos oss. S\u00e5 finner de samme motivene igjen p\u00e5 helt andre produkter, sier Ann-Tove Engenes.", "Noe helt annet:", "Monica Hannestad, direkt\u00f8r i Design Region Bergen, mener de som bedriver denne typen plagiatvirksomhet vil m\u00f8te seg selv i d\u00f8ren.", "\u2013 Bevisstheten rundt verdien av \u00e5ndsverk er \u00f8kende. Og det er ikke greit lengre \u00e5 plagiere andres arbeid. Det ligger en sterk kraft i bare \u00e5 offentliggj\u00f8re at det skjer. De som driver denne typen virksomhet vil snart oppdage at de blir regnet som useri\u00f8se. Og den negative publisiteten har de neppe r\u00e5d til, sier Hannestad."]}, {"field": "category0", "value": "bolig"}, {"field": "contenthash", "value": "c68a66c5c914b0c53441719bd29573f8ce85d78604c4bdeedb1520ec344ecbbe"}, {"field": "createtime", "value": "2016-12-02T07:22:46.000Z"}, {"field": "description", "value": "\u2013 Vi er fly forbannet. Kid Interi\u00f8r har overskudd i hundremillionersklassen, da burde de holde seg unna \u00e5 stjele design fra andre."}, {"field": "heading", "value": ["Kid Interi\u00f8r anklages for designtyveri. Trekker produktene umiddelbart -adressa.no", "Telysholdere er helt like tapetm\u00f8nsteret", "\u2013 Rent tyveri", "Kid legger seg flate", "\u2013 Det blir en forn\u00e6rmelse for den som har kj\u00f8pt tapetet", "\u2013 Useri\u00f8st"]}, {"field": "id", "value": "b8197af801b34c659e415234c27dbfc1a770dee8"}, {"field": "keyword", "value": ["Design", "Interi\u00f8r"]}, {"field": "keywords", "value": "Design,Interi\u00f8r"}, {"field": "kw-category", "value": "bolig"}, {"field": "kw-concept", "value": ["trekke produktene", "trekker produktene umiddelbart", "produktene umiddelbart", "motivet", "produkter", "design"]}, {"field": "kw-entity", "value": ["kid interi\u00f8r", "scandinavian surface", "hubsch", "bergens tidende", "design region bergen"]}, {"field": "kw-location", "value": "kina"}, {"field": "kw-pageclass", "value": "article"}, {"field": "kw-person", "value": ["monica hannestad", "ann-tove engenes", "kjersti hob\u00f8l", "kristine dybwad"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/7ca7cdeb-2aa1-4e2b-be82-0b3d47c4bf0c?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kid Interi\u00f8r anklages for designtyveri. Trekker produktene umiddelbart"}, {"field": "og-type", "value": "article"}, {"field": "og-url", "value": "http://www.adressa.no/bolig/Kid-Interior-anklages-for-designtyveri-Trekker-produktene-umiddelbart-6710b.html"}, {"field": "pageclass", "value": null}, {"field": "publishtime", "value": "2016-11-02T12:28:27.000Z"}, {"field": "recs-articleid", "value": "6710"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-11-02T12:28:27.000Z"}, {"field": "recs-rawtitle", "value": "Kid Interi\u00f8r anklages for designtyveri. Trekker produktene umiddelbart -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2013 Vi er fly forbannet. Kid Interi\u00f8r har overskudd i hundremillionersklassen, da burde de holde seg unna \u00e5 stjele design fra andre."}, {"field": "thumbnail", "value": "http://content-thumbnail.cxpublic.com/content/thumbnail200x150/b8197af801b34c659e415234c27dbfc1a770dee8.jpg?58b9cb04"}, {"field": "thumbnailfullheightdimensions", "value": "200x1846"}, {"field": "timestamp", "value": "2017-03-03T19:59:00.000Z"}, {"field": "title", "value": "Kid Interi\u00f8r anklages for designtyveri. Trekker produktene umiddelbart"}, {"field": "url", "value": "http://www.adressa.no/bolig/Kid-Interior-anklages-for-designtyveri-Trekker-produktene-umiddelbart-6710b.html"}, {"field": "urlhash", "value": "b8197af801b34c659e415234c27dbfc1a770dee8"}], "score": 1.6176944, "siteId": "9222270286501375973", "id": "b8197af801b34c659e415234c27dbfc1a770dee8"}

