{"fields": [{"field": "modifiedtime", "type": "time", "value": "2012-06-19T10:53:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "odd inge uleberg"}, {"field": "body", "value": ["Saken oppdateres.", "\u2013 Jeg har kun \u00f8nsket \u00e5 legge det som har skjedd bak meg, ikke minst for \u00e5 skjerme partiet og meg selv. Lenge l\u00e5 det an til at Skumsvoll ville erkjenne og ta ansvar. N\u00e5r det ikke skjer, er jeg n\u00f8dt til \u00e5 g\u00e5 hele veien. Jeg fryses ut av partiet \u2013 og hele saken er blitt en enorm belastning. N\u00e5 har jeg bare ett \u00e5 gj\u00f8re: Kjempe for \u00e5 bli trodd, slik at jeg kan reise meg og f\u00e5 tilbake helsen min og verdigheten min.", "- Det er ikke noe glede i \u00e5 st\u00e5 fram med dette og g\u00e5 til politiet, men jeg m\u00e5. Det er ikke jeg som har gjort noe galt, sier Beate Helland.", "Vi treffer henne hjemme p\u00e5 H\u00e5nes. I g\u00e5r var hun p\u00e5 Randesund politistasjon og levert inn anmeldelse mot Henning Skumsvoll for voldtekt og sextrakassering. If\u00f8lge etterforskningsleder Jan Nesland skal politiet n\u00e5 bruke noe tid p\u00e5 \u00e5 gjennomg\u00e5 de tre forholdene Skumsvoll beskyldes for og dokumentasjonen som er oversendt. Deretter vil politiet avgj\u00f8re om saken skal etterforskes.", "- P\u00e5standene er grunnl\u00f8se. Jeg synes det er spesielt at mitt navn trekkes fram. D\u00f8mmes jeg, kan dere henge meg ut med navn. Men jeg har ikke har gjort noe galt. Utover dette f\u00e5r dere snakke med min advokat Andreas Bj\u00f8rn Salvesen, sier Henning Skumsvoll til F\u00e6drelandsvennen .", "F\u00e6drelandsvennen kjenner til at Skumsvoll i flere e-poster, som er vedlagt anmeldelsen, har beklaget sin oppf\u00f8rsel overfor Beate Helland. I disse e-postene karakteriserer han sin egen oppf\u00f8rsel som skammelig og d\u00e5rlig, og gir en uforbeholden unnskyldning, samt l\u00f8fter om at det ikke skal skje igjen.", "F\u00f8rste hendelse som Helland beskriver i sin anmeldelse skjer 22. november 2008 p\u00e5 et valgkampstrategim\u00f8te p\u00e5 Farsund Fjordhotell. Skumsvoll er andrekandidat til stortingsvalget, Beate Helland er valgkampleder.", "Neste hendelse skjer 9. mai 2009 if\u00f8lge anmeldelsen og e-poster fra begge involverte \u2013 ogs\u00e5 denne gangen p\u00e5 Farsund Fjordhotell under et valgkampkurs. Denne gangen sier Helland kraftig ifra og tre dager etterp\u00e5 mottar Helland e-posten hvor Skumsvoll selv erkjenner at han oppf\u00f8rte seg skammelig og lover at det aldri skal skje igjen. Beate Helland svarer at hvis det ikke gjentar seg, skal alt v\u00e6re ok mellom dem.", "Men s\u00e5 er det landsm\u00f8te 23. mai 2009. Og if\u00f8lge anmeldelsen kommer Skumsvoll under gallamiddagen og setter seg tett ved Beate Helland, og hun opplever nye sex-tiln\u00e6rmelser.", "- Da gikk jeg og la meg. Den fine festen var helt \u00f8delagt. Jeg gr\u00e5t. For meg ble dette den verste opplevelsen, jeg f\u00f8lte meg ekstremt tr\u00e5kket p\u00e5. Det opplevdes s\u00e5 nedverdigende og \u00f8deleggende, forteller Beate Helland.", "Hun skrev en ny e-post hvor hun sier hun fortsatt kan legge ting bak seg, men da m\u00e5 Skumsvoll endre oppf\u00f8rsel. Det viktigste for henne er endret oppf\u00f8rsel. E-posten sendes ogs\u00e5 til fylkesleder og stortingsrepresentant \u00c5se Michaelsen. P\u00e5 nytt lover Skumsvoll \u00e5 forholde seg til det Helland skriver.", "Michaelsen sendte st\u00f8tte-e-post tilbake:", "\u00abN\u00e5 synes jeg du har v\u00e6rt flink til \u00e5 sette strek. Ved \u00e5 informere har du gjort det umulig for Henning \u00e5 trakassere videre, for da er alle vi andre der og backer deg opp. Du har gjort jobben din! Klem fra \u00c5se\u00bb.", "N\u00e5 sier \u00c5se Michaelsen dette:", "- Jeg har ingen kommentarer til anmeldelsen. Jeg st\u00e5r for alt jeg skrev i den e-posten, men trodde \u00e6rlig talt at de som to voksne mennesker hadde greid \u00e5 skv\u00e6re opp for lenge siden. Utover det har jeg ikke noe \u00e5 si.", "Beate Helland har ogs\u00e5 i eget brev orientert Fremskrittspartiet sentralt. I brevet til fylkesleder Tor S. Utsogn og dav\u00e6rende generalsekret\u00e6r Erland Vestli fra 2. april i fjor gir hun en detaljert beskrivelse av de tre hendelsene.", "Siden 2009 har det v\u00e6rt gjentatte fors\u00f8k p\u00e5 \u00e5 ordne opp, men da Birkedal-saken blusset opp 21. mars i \u00e5r, kom alt opp p\u00e5 nytt hos Beate Helland", "- Det har v\u00e6rt mye fra 2009 til 2011. Etter hvert forsto jeg at Skumsvoll egentlig ikke erkjente skyld, han bare beklaget for \u00e5 bli ferdig. Deretter opplevde jeg i nominasjonskampen i Kristiansand i 2010 at noen hadde tipset eller informert nominasjonskomiteen om at jeg hadde en konflikt med partiet. Det var forferdelig guffent, akkurat som jeg var problemet, og jeg ble mer og mer fryst ut. Bortsett fra Tor Utsogn, er det nesten ingen som snakker til meg i partiet. Jeg fikk st\u00f8rre og st\u00f8rre helseproblemer.", "- Dessuten opplevde jeg ingen st\u00f8tte sentralt. Jeg fikk beskjed om at jeg kunne anmelde, men ingen st\u00f8tte eller oppf\u00f8lging. Jeg h\u00f8rte om m\u00f8ter de hadde om saken, men fikk aldri beskjed, referat eller mulighet til \u00e5 forklare med. Tvert imot fikk jeg f\u00f8lelsen av at jeg var problemet \u2013 siden jeg ikke la saken d\u00f8d, sier Helland", "Siden mars har saken v\u00e6rt advokatmat. St\u00e5le Myhre har representert Beate Helland og Andreas Bj\u00f8rn Salvesen har representert Skumsvoll. Beate Helland har hatt flere forslag til overenskomster, og Skumsvoll aksepterte p\u00e5 et tidspunkt \u00e5 betale erstatning for tort og svie p\u00e5 62.500 kroner. De to holdt ogs\u00e5 p\u00e5 \u00e5 bli enige om et forlik, uten hjelp av advokatene.", "- Jeg trenger som menneske og kvinne \u00e5 f\u00e5 plassert ansvaret, og jeg skulle \u00f8nske vi hadde kommet fram til en avtale i minnelighet. Da Skumsvolls side til slutt kom med krav jeg ikke kunne godta, valgte jeg anmeldelse, sier Helland.", "Advokat Salvesen og Skumsvoll krevde at Beate Helland m\u00e5tte tilbakebetale erstatningen hvis saken noen gang ble fanget av medias eller andres interesse, og hvis hun kommentere saken.", "- Da skj\u00f8nte jeg endelig at jeg skulle bestikkes til \u00e5 tie, ikke f\u00e5 oppreisning og erkjennelse. Det kan jeg ikke g\u00e5 med p\u00e5. Jeg m\u00e5 ha en erkjennelse, for \u00e5 kunne reise meg som menneske igjen. Jeg vil plassere ansvaret \u2013 og bare det, sier Beate Helland.", "Hun har ogs\u00e5 anmeldt Skumsvoll for mulig fors\u00f8k p\u00e5 bestikkelse for \u00e5 dekke over et straffbart forhold."]}, {"field": "category0", "value": "nyheter"}, {"field": "category1", "value": "nyheter|politikk"}, {"field": "contenthash", "value": "13f7d06fe60796b512fbd5973f21ffd34ce7a7b7f50b901dd3fd7b39273aec5e"}, {"field": "createtime", "value": "2016-07-29T20:51:41.000Z"}, {"field": "description", "value": "Vest-Agders stortingsrepresentant Henning Skumsvoll (Frp) anklages for sex-trakassering av Frps bystyrerepresentant Beate Helland i Kristiansand."}, {"field": "dominantimage", "value": "http://www.adressa.no/incoming/article2123298.ece5/ALTERNATES/w980-default/helland_524726m"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d8347f6eac67135d754c9a788e517e7952554d11.jpg?598ac2c9"}, {"field": "dominantthumbnaildimensions", "value": "300x169"}, {"field": "heading", "value": ["Anklager stortingspolitiker for sex-overgrep -adressa.no", "Tre hendelser", "Michaelsen-st\u00f8tte", "Skuffet over Frp", "Krevde absolutt taushet"]}, {"field": "id", "value": "d8347f6eac67135d754c9a788e517e7952554d11"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "politikk"]}, {"field": "kw-classification", "value": "law-government-and-politics"}, {"field": "kw-concept", "value": ["anklager stortingspolitiker", "endre oppf\u00f8rsel", "saken", "skje", "anmeldt", "plassere ansvaret"]}, {"field": "kw-entity", "value": ["f\u00e6drelandsvennen", "farsund fjordhotell", "frp", "birkedal", "randesund", "fremskrittspartiet", "h\u00e5nes", "salvesen og skumsvoll", "beate helland og andreas bj\u00f8rn salvesen"]}, {"field": "kw-location", "value": "kristiansand"}, {"field": "kw-pageclass", "value": "article"}, {"field": "kw-person", "value": ["beate helland", "\u00e5se michaelsen", "erland vestli", "tor s. utsogn", "henning skumsvoll", "andreas bj\u00f8rn salvesen", "tor utsogn", "st\u00e5le myhre", "jan nesland"]}, {"field": "kw-taxonomy", "value": ["nyheter", "nyheter/politikk"]}, {"field": "og-image", "value": "http://www.adressa.no/incoming/article2123298.ece5/ALTERNATES/w980-default/helland_524726m"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Anklager stortingspolitiker for sex-overgrep"}, {"field": "og-type", "value": "article"}, {"field": "og-url", "value": "http://www.adressa.no/nyheter/politikk/article1730888.ece"}, {"field": "pageclass", "value": ["article"]}, {"field": "publishtime", "value": "2011-11-22T09:51:14.000Z"}, {"field": "recs-articleid", "value": "822431"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|politikk"}, {"field": "recs-publishtime", "value": "2011-11-22T09:51:14.000Z"}, {"field": "recs-rawtitle", "value": "Anklager stortingspolitiker for sex-overgrep -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/politikk"]}, {"field": "teaser", "value": "Vest-Agders stortingsrepresentant Henning Skumsvoll (Frp) anklages for sex-trakassering av Frps bystyrerepresentant Beate Helland i Kristiansand."}, {"field": "thumbnail", "value": "http://content-thumbnail.cxpublic.com/content/thumbnail200x150/d8347f6eac67135d754c9a788e517e7952554d11.jpg?598ac2c9"}, {"field": "thumbnailfullheightdimensions", "value": "200x1803"}, {"field": "timestamp", "value": "2017-08-09T08:07:37.000Z"}, {"field": "title", "value": "Anklager stortingspolitiker for sex-overgrep"}, {"field": "url", "value": "http://www.adressa.no/nyheter/politikk/article1730888.ece"}, {"field": "urlhash", "value": "d8347f6eac67135d754c9a788e517e7952554d11"}], "score": 0.7042936, "siteId": "9222270286501375973", "id": "d8347f6eac67135d754c9a788e517e7952554d11"}

