{"fields": [{"field": "modifiedtime", "type": "time", "value": "2014-11-25T14:28:10.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Lena Ronge trodde det skulle bli en helt vanlig dag. Men 17. juli endret livet hennes for alltid. Helsesjekken hos legen ble ingen rutineunders\u00f8kelse. Det ble starten p\u00e5 et mareritt.", "- Jeg var i helt fin form. Jeg hadde god apetitt, sov om natten og hadde ingen smerter. Jeg mistenkte ikke at jeg var syk, men jeg tenkte at det var smart \u00e5 ta en helsesjekk siden jeg tross alt var passert femti \u00e5r, sier Ronge.", "51-\u00e5ringen gikk helt ubekymret inn p\u00e5 legekontoret den dagen. Det eneste hun fryktet, var at hun skulle f\u00e5 beskjed om \u00e5 g\u00e5 ned i vekt. Legen fant frem ultralydapparatet og f\u00f8rte det over organ etter organ. \u00abDette ser kjempefint ut\u00bb, sa han. Helt til han f\u00f8rte apparatet under navlen.", "- Her er en kjempestor svulst, husker jeg han sa. Jeg tenkte at det ikke kunne stemme. Hvorfor skulle jeg ha en stor svulst, sier hun.", "Men det var nettopp det hun hadde. Etter \u00e5 ha blitt utredet i lengre tid fant de ut at hun hadde den sjeldne kreftsykdommen pseudomyxoma peritonei. Sykdommen rammer bare tre nordmenn per million hvert \u00e5r. Kreften er ofte lite aggressiv, og man kan ha den i mange \u00e5r uten at man merker noe. Men operasjonen er ekstremt omfattende og rekonvalesensen blir derfor langvarig og krevende.", "- Det var en utrolig frustrerende tid frem mot endelig diagnose. Familien dro p\u00e5 ferie til Spania og jeg ville ikke si fra til barna f\u00f8r jeg visste mer selv. Jeg var helt i t\u00e5ken. Jeg visste ikke hva jeg skulle gj\u00f8re. Jeg var i sjokk, sier Ronge.", "51-\u00e5ringen med mann, tre barn og to bonusbarn fortalte f\u00f8rst sin historie i nettmagasinet Harvest . Der har den tidligere flyvertinnen fra Smestad i Oslo praksisplass som skribent, i tillegg til \u00e5 blogge i tenktanken.com .", "10. september ble hun lagt p\u00e5 operasjonsbordet p\u00e5 Radiumhospitalet. Hun var forespeilet en operasjon p\u00e5 \u00e5tte-ti timer. Men operasjonen varte i 13 timer. Underveis fjernet de en kreftsvulst p\u00e5 st\u00f8rrelse med en h\u00e5ndball og skrapet alle organer fri for kreftslimet som dekket dem. Eggstokkene, livmoren, blindtarmen, milten, fettforkledet og bukhinnen m\u00e5tte hun fjerne. De var ikke mulig \u00e5 bevare. Etterp\u00e5 ble buken fylt med varm cellegift og skylt i 90 minutter for \u00e5 drepe gjenv\u00e6rende kreftceller.", "Dagen etter v\u00e5knet hun opp.", "- Da tenkte jeg at dette er et mareritt. Det var slanger ut av hele kroppen min og jeg kunne ikke bevege meg. Det var ekstremt klaustrofobisk, sier hun.", "Noen dager senere begynte maskinene over Ronges seng \u00e5 pipe. Hun hadde f\u00e5tt blodpropp i den ene lungen og kjempet for livet.", "- Jeg trodde de sa at jeg hadde ebola, n\u00e5r de egentlig snakket om emboli (blodpropp). Jeg husker at jeg tenkte at jeg m\u00e5tte forklare dem at jeg ikke hadde v\u00e6rt i Afrika, men ut av munnen min kom det bare ufort\u00e5elige lyder, sier hun.", "Da tenkte Ronge at hun hadde to valg. Enten kunne hun d\u00f8 av dette, ellers kunne hun gj\u00f8re som de sa og ha en indre ro p\u00e5 at dette skulle hun klare. Hun valgte det siste. Og hun brukte noe av det viktigste i livet sitt til \u00e5 takle situasjonen.", "- Jeg begynte \u00e5 tenke p\u00e5 naturen. P\u00e5 skogen, fjellet og tr\u00e6rne. Flukten i naturen ble n\u00f8dvendig for \u00e5 beholde vettet, sier Ronge, som gikk jevnlig p\u00e5 tur i naturen f\u00f8r hun fikk kreftdiagnosen.", "Hun kom seg gjennom blodproppen ogs\u00e5. N\u00e5 visste hun at hun ville overleve, men hun visste ikke om hun ville overleve psykisk.", "- Jeg var veldig traumatisert etter d\u00f8gnet da jeg kjempet for livet med blodproppen. Da jeg kom p\u00e5 vanlig avdeling hadde jeg en film som spilte om og om igjen, sier hun.", "Samtaler med en av sykepleierne og tankene om naturen ble viktig.", "Noen uker senere var hun frisk nok til \u00e5 komme p\u00e5 Godthaab Helse og Rehabilitering, der hun var i tilsammen fire uker. I starten brukte hun en time p\u00e5 \u00e5 komme seg ut av sengen, men sakte kom kreftene tilbake. For hver dag som gikk, klarte hun \u00e5 g\u00e5 litt lenger.", "- Det var helt fantastisk, sier hun.", "Egentlig har hun et anstrengt forhold til fysisk aktivitet. Hun hadde spiseforstyrrelser fra hun var 14 til hun var i 20-\u00e5rene, og hun forbandt fysisk aktivitet med noe hun m\u00e5tte gj\u00f8re, ikke noe hun hadde lyst til.", "- Men s\u00e5 skjedde det noe for fire-fem \u00e5r siden. Da inns\u00e5 jeg at man ikke trengte \u00e5 l\u00f8pe tur i skogen eller spurte p\u00e5 ski. Jeg kunne g\u00e5. N\u00e5 er fysisk aktivitet veldig lite tvangspreget for meg. Det har reddet livet mitt, sier hun.", "Hun tror ikke kroppen hadde taklet verken operasjonen, blodproppen eller rehabiliteringen like godt hvis hun ikke hadde v\u00e6rt fysisk aktiv i forkant av kreftdiagnosen.", "- Samtidig var de mentale tankesprangene jeg hadde under de verste tingene jeg gjennomgikk, livsn\u00f8dvendig, sier hun.", "Stein Gunnar Larsen leder seksjon for onkologisk bekkenkirurgi p\u00e5 Radiumhospitalet. Han bekrefter at det \u00e5 ha et aktivt liv er positivt.", "- Det er en belastning \u00e5 v\u00e6re gjennom en st\u00f8rre operasjon. Har man hjerte og lunger som fungerer bra, s\u00e5 er det helt klart fordelaktig. Det er ogs\u00e5 en fordel for forl\u00f8pet kort tid etter operasjon, for \u00e5 komme seg i aktivitet igjen, og for rehabiliteringsfasen etterp\u00e5, sier Larsen.", "Han ledet operasjonen av Ronge og har lang erfaring med pseudomyxoma peritonei.", "- Det er en litt spesiell svulstform som g\u00e5r ut fra blindtarmen. Det blir en overproduksjon av slim inni blindtarmen, og n\u00e5r denne gir etter, kommer slim og tumorceller ut i buken. Cellene har en kreftegenskap ved at de sl\u00e5r seg ned p\u00e5 overflaten av organer og bukhinnen og s\u00f8rger for \u00e5 skaffe seg egen blodforsyning derfra, sier Larsen.", "- Hva er risikoen for tilbakefall?", "- Jo st\u00f8rre overflateutredelse du har, og jo hissigere cellene er, desto st\u00f8rre sjanse for at noe kan komme igjen. Vi har en skala som g\u00e5r opp til 39. Ronge hadde 32. Vi vet ikke hvordan ting g\u00e5r p\u00e5 lang sikt, det kan hende hun m\u00e5 gjennom en operasjon eller to senere. Men sykdommen har god langtidsoverlevelse, sier Larsen.", "N\u00e5 har Ronge v\u00e6rt hjemme p\u00e5 Smestad i tre uker. Hun er smertefri, men tr\u00f8ttere enn f\u00f8r operasjonen. Arret, der det for to m\u00e5neder siden var nesten hundre sting, er godt synlig p\u00e5 magen.", "- Hvordan kan du ha hatt en svulst p\u00e5 st\u00f8rrelse med en h\u00e5ndball i magen uten \u00e5 merke det?", "- Det er mange som har spurt om det. Men jeg har g\u00e5tt opp og ned i vekt siden ungdommen, og svulsten l\u00e5 s\u00e5nn til at det s\u00e5 ut som jeg hadde g\u00e5tt opp i vekt. Jeg tenkte mer s\u00e5nn, n\u00e5 har jeg g\u00e5tt opp igjen, sier Ronge.", "N\u00e5r hun tenker p\u00e5 alt hun har v\u00e6rt gjennom, er det nesten som hun ikke tror det selv.", "- N\u00e5 bruker jeg tiden til \u00e5 bli s\u00e5 hel som mulig. Jeg nyter at jeg har f\u00e5tt en ny sjanse, sier hun.", "Fakta/ Pseudomyxoma peritonei", "Er en svulsttype som kommer fra blindtarmen.", "Den kan gi store mengder slim og svulstceller rundt i hele buken og sl\u00e5r seg ned p\u00e5 overflaten av bukhinne og organer i buken.", "Sykdommen rammer 15-20 nordmenn \u00e5rlig.", "Behandlingen er omfattende og en pr\u00f8ver \u00e5 fjerne all synlig sykdom ved \u00e5 fjerne bukhinne og angrepne organer.", "Inngrepet avsluttes med at hele bukhulen vaskes med varm cellegift ( 42\u00b0C) i 90 minutter.", "Total operasjonstid er lang (6-15 timer).", "De fleste er tilbake i vanlig aktivitet etter 2-3 mnd.", "Behandlingen utf\u00f8res i Norge ved Radiumhospitalet som en nasjonal behandlingstjeneste.", "Overlevelsen etter 10 \u00e5r er meget h\u00f8y (70 %)."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "268c21e69e2500db23d839b96b063ced6df7053a9808525e0694ae2550728b8a"}, {"field": "createtime", "value": "2015-11-19T08:56:59.000Z"}, {"field": "description", "value": "I magen l\u00e5 det en svulst p\u00e5 st\u00f8rrelse med en h\u00e5ndball."}, {"field": "dominantimage", "value": "http://www.adressa.no/incoming/article10384025.ece/oih16y/ALTERNATES/w980-default/Lena1.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d738f1aa32fbb3aace191cd559674b287d16ab2b.jpg?5979fc34"}, {"field": "dominantthumbnaildimensions", "value": "300x169"}, {"field": "heading", "value": ["Lena Ronge fryktet legen ville be henne g\u00e5 ned i vekt -adressa.no", "Stor operasjon", "- Klaustrofobisk", "Naturen", "- Reddet livet mitt", "God langtidsoverlevelse", "- Ny sjanse"]}, {"field": "id", "value": "d738f1aa32fbb3aace191cd559674b287d16ab2b"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["organ", "operasjon", "reddet livet mitt", "pseudomyxoma peritonei", "tenke", "liv", "svulst", "buken", "fysisk aktiv", "aktiv"]}, {"field": "kw-entity", "value": ["radiumhospitalet", "godthaab helse", "godthaab helse og rehabilitering", "smestad"]}, {"field": "kw-location", "value": ["harvest", "afrika", "oslo", "norge", "spania"]}, {"field": "kw-pageclass", "value": "article"}, {"field": "kw-person", "value": ["stein gunnar larsen", "lena ronge"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10384025.ece/oih16y/ALTERNATES/w980-default/Lena1.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lena Ronge fryktet legen ville be henne g\u00e5 ned i vekt"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10384045.ece"}, {"field": "pageclass", "value": ["article"]}, {"field": "publishtime", "value": "2014-11-25T14:28:10.000Z"}, {"field": "recs-articleid", "value": "10384045"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2014-11-25T14:28:10.000Z"}, {"field": "recs-rawtitle", "value": "Lena Ronge fryktet legen ville be henne g\u00e5 ned i vekt -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "I magen l\u00e5 det en svulst p\u00e5 st\u00f8rrelse med en h\u00e5ndball."}, {"field": "thumbnail", "value": "http://content-thumbnail.cxpublic.com/content/thumbnail200x150/d738f1aa32fbb3aace191cd559674b287d16ab2b.jpg?5979fc34"}, {"field": "thumbnailfullheightdimensions", "value": "200x2005"}, {"field": "timestamp", "value": "2017-07-27T14:44:04.000Z"}, {"field": "title", "value": "Lena Ronge fryktet legen ville be henne g\u00e5 ned i vekt"}, {"field": "url", "value": "http://www.adressa.no/sport/sprek/article10384045.ece"}, {"field": "urlhash", "value": "d738f1aa32fbb3aace191cd559674b287d16ab2b"}], "score": 1.1469532, "siteId": "9222270286501375973", "id": "d738f1aa32fbb3aace191cd559674b287d16ab2b"}

