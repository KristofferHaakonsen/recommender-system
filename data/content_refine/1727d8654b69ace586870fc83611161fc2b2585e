{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti nipen"}, {"field": "body", "value": ["Saken oppdateres.", "Jonas Aslaksen tar det ikke s\u00e5 n\u00f8ye. Det sier han i alle fall selv.", "- Jeg vet ikke om jeg er klar for LIPA. Jeg skal jo til Oslo og ha siviltjeneste. Men det er uansett g\u00f8y \u00e5 f\u00e5 tilbakemelding p\u00e5 hva de synes om musikken min.", "Shane Connolly st\u00e5r bak ham i k\u00f8en av talenter som skal vise seg fram for to talentspeidere fra Paul McCartney-skolen LIPA. Shane satser alt p\u00e5 sin sjanse.", "- Jeg tar kanskje dette mer seri\u00f8st enn mange andre. Det er ikke noe annet enn musikk jeg vil drive med.", "De to nitten\u00e5ringene venter p\u00e5 tur p\u00e5 Tr\u00f8ndertun folkeh\u00f8gskole i Melhus, i en trapp opp til studioet der deres musikalske muligheter skal m\u00e5les etter tur. Bankende hjerter, klamme hender, stemmer som fors\u00f8ker \u00e5 snakke uanstrengt mens vi venter. Noen er allerede der inne. Bare spredte lydb\u00f8lger smetter ut gjennom en godt isolert d\u00f8r og forteller om en gitar ivrig etter \u00e5 imponere.", "For fire \u00e5r siden sto Tord \u00d8verland Knudsen, bassist og medvokalist i britiske The Wombats, p\u00e5 akkurat samme vis. Han var blant dem som snublet innom LIPA-audition p\u00e5 Tr\u00f8ndertun, siden sjansen likevel b\u00f8d seg midt i folkeh\u00f8yskole\u00e5ret. Egentlig skulle han ikke s\u00f8ke i det hele tatt. Det var ikke s\u00e5 n\u00f8ye.", "- Men jeg var dritnerv\u00f8s, for jeg hadde ikke lyst til \u00e5 prate engelsk. Det var et intervju om hvorfor jeg ville begynne p\u00e5 LIPA, men det ville jeg egentlig ikke. F\u00f8rst da jeg kom inn, begynte jeg \u00e5 tenke over hva jeg skulle finne p\u00e5 framover, forteller Tord p\u00e5 telefon fra hjembyen Elverum.", "Det er ikke ofte han er der om dagen, for st\u00f8rstedelen av \u00e5ret er Tord verden rundt og lever rockestjernedr\u00f8mmen. USA, Japan, Australia, Storbritannia. 273 konserter p\u00e5 ett \u00e5r.", "- Det er helt sykt. Ganske hektisk og slitsomt, men veldig g\u00f8y. Det er guttedr\u00f8mmen, forteller Tord.", "Indiebandet The Wombats var the next big thing i fjor. I \u00e5r er de the big thing. Debutalbumet \u00abA Guide to Love, Loss & Desperation\u00bb kom i november og har allerede n\u00e5dd gull, 100\u00bf000 solgte i Storbritannia. N\u00e5 er l\u00e5ta \u00abLet\u2019s Dance to Joy Division\u00bb den sikreste snarveien til fulle dansegulv og hoppende publikumsmasser p\u00e5 konsert. Snart skal The Wombats ut p\u00e5 turn\u00e9 igjen, blant annet til Hulen i Bergen, John Dee i Oslo, og Royal Albert Hall i London.", "Bassisten er enn\u00e5 sjarmerende lite blasert av det siste \u00e5rets omveltninger. I jula mottok han stolt prisen \u00ab\u00c5rets Elverumsing\u00bb, pent antrukket i svart skjorte og slips, selv om avisa \u00d8stlendingen forbl\u00f8ffet kunne rapportere at \u00abfor f\u00f8rste gang i utmerkelsens historie, har en vinner tatt imot prisen if\u00f8rt Converse-sko\u00bb.", "- Vi pr\u00f8ver \u00e5 passe p\u00e5 \u00e5 nyte det n\u00e5, mens vi kan, sier Tord.", "Da han kom til LIPA, var det ingen som presset seg fram mot scenekanten for \u00e5 h\u00f8re bandet han startet med Matthew Murphy og Daniel Haggis. De reiste rundt likevel, i to lange \u00e5r, f\u00f8rst til scener i Liverpool, s\u00e5 utenfor. L\u00f8nna var en flaske vann.", "- Eller en kasse \u00f8l om vi var heldige. Det var kanskje tre til 25 stykker i salen n\u00e5r vi spilte. Men s\u00e5 spredte jungeltelegrafen seg.", "Det var f\u00f8rst i sommer trioen forsto at dette kunne bli stort. Etter \u00e5 ha sluppet singelen \u00abKill the Director\u00bb i Storbritannia, dro bandet en m\u00e5ned p\u00e5 turn\u00e9 i utlandet. Da de kom tilbake til en festivaljobb, var konsertteltet fullt av folk. Tord trodde det var en s\u00e5nn festival der det alltid var stapp fullt over alt, men da bandet begynte \u00e5 spille, begynte folka i teltet \u00e5 synge.", "- De kunne tekstene! Vi himla med \u00f8ynene til hverandre og tenkte \u00abhva skjer?\u00bb. Noe hadde skjedd mens vi var borte, sier Tord", "Slike fortellinger er egnet til \u00e5 fyre opp dr\u00f8mmene til nitten\u00e5ringer som lurer p\u00e5 om de b\u00f8r velge LIPA. Og om LIPA i s\u00e5 fall vil velge dem.", "Auditiondagen starter ikke s\u00e5 bra for alle studentene ved Tr\u00f8ndertun. Den f\u00f8rste etappen mot Paul McCartneys artistskole foreg\u00e5r nemlig med penn og notepapir. Musikkteori, en times test i dur, moll, kryss og b, akkorder, intervaller og taktarter. De har \u00e9n time p\u00e5 pr\u00f8vene, men Shane Connolly reiser seg etter ett minutt.", "- Jeg skrev bare navnet mitt.", "Det han kan om musikk sitter i kroppen. Armene har g\u00e5tt i ett og sl\u00e5tt takten til stumme melodier i auditoriet mens LIPA-speiderne har fortalt om musikktesten: \u00abIngen fare om du ikke kan svare, teoritesten skal bare kartlegge hvem som m\u00e5 ilegges hjemmelekser\u00bb.", "Shane har litt \u00e5 l\u00e6re der. Han vil inn p\u00e5 LIPA eller Musikkh\u00f8gskolen i Oslo for \u00e5 spille trommer, og det er bare det han vil.", "- Men jeg \u00f8vde egentlig ikke s\u00e5 mye f\u00f8r jeg kom hit. P\u00e5 Tr\u00f8ndertun ble det to-tre-fire timer om dagen, f\u00f8r jeg plutselig var oppe i sju-\u00e5tte timer og m\u00e5tte kutte ned p\u00e5 grunn av smerter i ryggen, forteller Shane.", "En gang var det fotballspiller han skulle bli. Som lovende talent i Spydeberg fikk han tilbud om \u00e5 begynne p\u00e5 Arsenals fotballakademi.", "- Men jeg var 15 \u00e5r og fikk ikke lov av mamma, smiler han skjevt.", "N\u00e5 er Shane fristet av et nytt utenlandseventyr, selv om det betyr at han m\u00e5 sette seg inn i takt og tonearter. Helt uten teoretisk bakgrunn m\u00e5 han overbevise p\u00e5 audition. Klart han er nerv\u00f8s.", "- Veldig, sier Shane mens armene fortsatt g\u00e5r som trommestikker i trappa utenfor auditionrommet.", "Talentspeiderne fra LIPA har sett h\u00f8yspente studenter komme inn d\u00f8ra f\u00f8r.", "- Noen f\u00e5 ganger har vi m\u00e5ttet avbryte fordi de ikke klarer \u00e5 gjennomf\u00f8re. Men vanligvis g\u00e5r det greit, forsikrer Darren Murphy. Han er ansvarlig for internasjonal rekruttering til LIPA og er s\u00e5 hjemmevant p\u00e5 Tr\u00f8ndertun etter \u00e5rlige bes\u00f8k at han starter dagen med \u00e5 vise rundt bilder av sin nyf\u00f8dte datter p\u00e5 mobilen.", "- Vi finner stadig gode s\u00f8kere her, og tar opp flere studenter fra Tr\u00f8ndertun enn fra noe annet sted i verden, sier Murphy, som ogs\u00e5 henter studenter fra Spania, Japan, Canada, Tyskland, USA, Mexico, Kina og Hong Kong.", "Elevene ved Tr\u00f8ndertun er i en s\u00e6rstilling fordi dette er den eneste skolen som blir avlagt egen visitt i Norge. R\u00f8kla m\u00e5 m\u00f8te p\u00e5 \u00e5pen audition i Oslo.", "- Tr\u00f8ndertun gir studentene rom for \u00e5 uttrykke seg og har et godt kreativt klima. Tankegangen ligner den vi har p\u00e5 LIPA, der kreative mennesker m\u00f8tes p\u00e5 tvers av ulike uttrykksformer, sier Murphy.", "Melhusskolen er en s\u00e5 god rekrutteringskanal at rektor Ronald Nyg\u00e5rd selv har f\u00e5tt audiens hos Sir Paul McCartney.", "- Han trakk fram hvordan skolene tenker p\u00e5 samme m\u00e5te ved \u00e5 la studentene inspirere hverandre p\u00e5 tvers av ulike skapende, sceniske uttrykk. Det blir et helt spesielt milj\u00f8, fullt av energi, beskriver Nyg\u00e5rd.", "Hovedl\u00e6reren i musikk ved LIPA, Arthur Bernstein, legger til at folkeh\u00f8yskolestudentene fra Melhus allerede har l\u00e6rt mye om \u00e5 jobbe og trykke seg sammen n\u00e5r de kommer til Liverpool.", "- Derfor tilpasser de seg raskt arbeidsm\u00e5ten p\u00e5 LIPA og har en tendens til \u00e5 gj\u00f8re det veldig bra.", "Alle blir ikke popstjerner, men LIPA skryter av at 70 til 80 prosent av elevene lever av det de har l\u00e6rt fem \u00e5r etter endt utdanning. Det er en fordel for studenter som tar opp hundretusener i l\u00e5n for \u00e5 betale skoleavgiften. Noen norske studenter har kommet hjem kritiske til den dyre skolen. Tord \u00d8verland Knudsen i The Wombats understreker ogs\u00e5 at inngangsbilletten til LIPA ikke er noen snarvei til suksess.", "- Det er b\u00e5de positive og negative ting med LIPA. Mange tror at LIPA skal forme deg til popstjerne, men du m\u00e5 jobbe hardt for det selv og t\u00f8rre \u00e5 pr\u00f8ve deg utenfor skolens vegger. For meg var det veldig safe \u00e5 starte der, sier Tord og beskriver en hverdag med full tilgang til alle fasiliteter.", "- Du kan holde p\u00e5 i studio s\u00e5 mye du vil, og det gjorde vi til gagns. Des suten var det viktig at vi fikk full support fra skolen hele veien. Det var ikke noe problem \u00e5 f\u00e5 fri n\u00e5r vi hadde konserter, forteller Knudsen.", "Jonas Aslaksen, han som egentlig ikke skulle s\u00f8ke LIPA i \u00e5r, sitter i trappa og venter p\u00e5 sin halvtime i s\u00f8kelyset. Han er et klassisk multitalent som imponerer l\u00e6rerne b\u00e5de med pensel og kassegitar.", "- Jeg s\u00f8kte kunstlinja her, men s\u00e5 har jeg ogs\u00e5 v\u00e6rt med \u00e5 starte to band p\u00e5 Tr\u00f8ndertun, Dalton og Jens Weissflog. Det g\u00e5r litt i b\u00f8lger. F\u00f8rst var jeg fast bestemt p\u00e5 \u00e5 bli bildekunstner, n\u00e5 vet jeg at jeg ikke skal bli det. N\u00e5 vil jeg bli musiker, sier nitten\u00e5ringen.", "Han har laget flere l\u00e5ter og kan like godt vise dem fram, selv om han alts\u00e5, antagelig, skal videre til siviltjeneste uansett og slett ikke er nerv\u00f8s.", "- Det blir alene med kassegitaren, litt Neil Young-inspirert, sier Jonas.", "S\u00e5 g\u00e5r d\u00f8ra opp for tretti minutters konsentrert talentdemonstrasjon. Alene foran to engelske musikkdommere, som ikke akkurat t\u00f8rrprater for \u00e5 senke terskelen, lurer Jonas p\u00e5 hva han egentlig skal spille.", "- I'm actually not sure what to play... sier Jonas sp\u00f8rrende og lurer p\u00e5 hvor mange l\u00e5ter han rekker.", "Bernstein og Murphy svarer kort i kor: To l\u00e5ter.", "Jonas fester grepet om gitaren og starter. Det h\u00f8res selvsikkert ut. Overbevisende. Men plutselig stopper Jonas opp igjen, som om nervene med ett har materialisert seg i rommet likevel.", "- Unnskyld, jeg glemte munnspillet. Kan jeg starte p\u00e5 nytt?", "Og denne gang g\u00e5r det bra. Bernstein noterer, Murphy smiler. Hvor bra vet ikke Jonas f\u00f8r opptaket er over om en m\u00e5neds tid. Da m\u00e5 han bestemme seg for om LIPA eventuelt er bra nok for ham."]}, {"field": "category0", "value": "kultur"}, {"field": "contenthash", "value": "c81b406cb8d9acec2c25e28f6bd027bf930b224d8c0067d4c01b59c611965a8d"}, {"field": "createtime", "value": "2017-02-06T23:59:13.000Z"}, {"field": "description", "value": "D\u00f8ra inn til en framtid p\u00e5 Paul McCartneys artistskole er \u00e5pen i 30 minutter. Trappa opp er fylt av tynnslitte nerver."}, {"field": "dominantimage", "value": "http://www.adressa.no/incoming/article1233823.ece5/ALTERNATES/w980-default/nht01022008LIPA9"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1727d8654b69ace586870fc83611161fc2b2585e.jpg?58990dd1"}, {"field": "dominantthumbnaildimensions", "value": "300x169"}, {"field": "heading", "value": ["Leter etter neste The Beatles i Melhus -adressa.no", "Magical Mystery Tour", "A Hard Day\u2019s Night", "Please please me", "Come together", "Eight Days a Week", "Twist and shout"]}, {"field": "id", "value": "1727d8654b69ace586870fc83611161fc2b2585e"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["big thing", "the", "vis", "musikk", "skolen", "starte", "studenter", "full"]}, {"field": "kw-entity", "value": ["love", "joy division", "week", "a. og", "a. jeg", "the beatles", "loss", "hulen", "alene", "let", "dance", "\u00f8stlendingen", "the wombats", "guide", "a. shane", "musikkh\u00f8gskolen", "arsenals", "dalton og jens weissflog", "royal albert hall", "shane", "tr\u00f8ndertun", "kill the director", "matthew murphy og daniel haggis", "desperation", "kina og hong kong", "days", "a. mange", "\u00e5rets elverumsing"]}, {"field": "kw-location", "value": ["spydeberg", "london", "japan", "storbritannia", "tyskland", "hong kong", "australia", "liverpool", "norge", "melhus", "mexico", "oslo", "canada", "spania", "converse", "bergen"]}, {"field": "kw-pageclass", "value": "article"}, {"field": "kw-person", "value": ["daniel haggis", "shane connolly", "jens weissflog", "tord \u00f8verland knudsen", "darren murphy", "john dee", "neil young", "matthew murphy", "arthur bernstein", "ronald nyg\u00e5rd", "sir paul mccartney", "jonas aslaksen", "paul mccartney"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1233823.ece5/ALTERNATES/w980-default/nht01022008LIPA9"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Leter etter neste The Beatles i Melhus"}, {"field": "og-type", "value": "article"}, {"field": "og-url", "value": "http://www.adressa.no/kultur/article1026116.ece"}, {"field": "pageclass", "value": null}, {"field": "publishtime", "value": "2008-02-08T12:07:37.000Z"}, {"field": "recs-articleid", "value": "1696022"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2008-02-08T12:07:37.000Z"}, {"field": "recs-rawtitle", "value": "Leter etter neste The Beatles i Melhus -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "D\u00f8ra inn til en framtid p\u00e5 Paul McCartneys artistskole er \u00e5pen i 30 minutter. Trappa opp er fylt av tynnslitte nerver."}, {"field": "thumbnail", "value": "http://content-thumbnail.cxpublic.com/content/thumbnail200x150/1727d8654b69ace586870fc83611161fc2b2585e.jpg?58990dd1"}, {"field": "thumbnailfullheightdimensions", "value": "200x2450"}, {"field": "timestamp", "value": "2017-02-06T23:59:13.000Z"}, {"field": "title", "value": "Leter etter neste The Beatles i Melhus"}, {"field": "url", "value": "http://www.adressa.no/kultur/article1026116.ece"}, {"field": "urlhash", "value": "1727d8654b69ace586870fc83611161fc2b2585e"}], "score": 0.53379273, "siteId": "9222270286501375973", "id": "1727d8654b69ace586870fc83611161fc2b2585e"}

