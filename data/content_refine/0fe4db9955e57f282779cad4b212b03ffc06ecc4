{"fields": [{"field": "modifiedtime", "type": "time", "value": "2016-01-25T12:51:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sosiale medier", "Ungdom", "Barneoppdragelse", "Oppvekst", "Barn og unge", "Helse"]}, {"field": "author", "value": "kristine grue langset"}, {"field": "body", "value": ["Hun er moren som droppet kampen rundt tannpuss p\u00e5 badet og felles middagsspising.", "Hun synes barn har det best med frie t\u00f8yler og f\u00e6rrest mulig regler . Barn b\u00f8r f\u00e5 drive konflikth\u00e5ndtering selv f\u00f8rst, det m\u00e5 v\u00e6re greit at venner knuffer og kaller hverandre dust og dumming.", "Foreldre m\u00e5 f\u00e5 slippe \u00e5 hysje s\u00e5 ofte , barn skal f\u00e5 leke i midtgangen i flyet og st\u00e5 i sokkelesten i flysetet.", "Det er helt greit \u00e5 ikke f\u00e5 med seg podens f\u00f8rste fotballscoring eller salto p\u00e5 trampolinen. Det er veldig greit \u00e5 prioritere egentid fremfor tidlig henting. Noen ganger er det helt n\u00f8dvendig \u00e5 slappe av en time med gamle Friends-episoder i tiden mellom jobb og henting av barna p\u00e5 SFO og barnehage.", "Med slike standpunkter risikerer man \u00e5 hisse p\u00e5 seg det s\u00e5kalte \u00abmammapolitiet\u00bb, det har da ogs\u00e5 Marte Frimand-Anda gjort mang en gang siden hun i 2012 begynte \u00e5 blogge som CasaKaos da familien med to sm\u00e5 flyttet for noen \u00e5r til Spania.", "N\u00e5 kommer hun med boken \u00abF\u00f8kk lykke\u00bb. Der sp\u00f8r hun hva som skjer hvis man sier nettopp \u00abf\u00f8kk lykke\u00bb og ikke streber etter en tilv\u00e6relse full av kvalitetstid, underholdning, organisering og hvor alt er pedagogisk riktig.", "Frimand-Anda forteller om oppdragelsesgrep og synspunkter som kan f\u00e5 noen til \u00e5 steile. Og det har enkelte av bloggleserne hennes gjort oppigjennom, selv om det er hurraropene det er flest av.", "\u2014 Jeg har f\u00e5tt h\u00f8re at jeg ikke burde hatt barn. En mamma skrev p\u00e5 Facebook til meg at hun syntes det var helt forkastelig at jeg ventet med henting og prioriterte egentid. M\u00f8dre kan v\u00e6re veldig raske med \u00e5 d\u00f8mme andre m\u00f8dre, prakke p\u00e5 dem sine egne standarder helt uten \u00e5 kjenne til den andres livssituasjon eller behov, sier 39-\u00e5ringen.", "Sen henting og familiens manglende middagsregime er det Marte Frimand-Anda f\u00e5r mest tilbakemeldinger rundt.", "\u2014 Det er nesten litt s\u00e5nn \u00abring barnevernet\u00bb, at man ikke spiser middag sammen regnes som omsorgssvikt, sier hun.", "F\u00f8r gikk slike kommentarer inn p\u00e5 henne, n\u00e5 preller det av.", "Familiens filosofi er: Slapp av, velg enkle l\u00f8sninger der det g\u00e5r an. Ha det h\u00f8yt under taket.", "\u2014 Det er s\u00e5 mye foreldre f\u00f8ler de b\u00f8r gj\u00f8re og m\u00e5 gj\u00f8re. Vi blir bombardert med ekspertr\u00e5d, helt ned til de minste", "detaljer. Det er fordummende og det gj\u00f8r foreldre usikre. Jeg er opptatt av at det g\u00e5r an \u00e5 leve et liv med barn der man tenker selv, velger l\u00f8sninger som ekspertene kanskje ikke er enig i, som kanskje ikke er optimale hele tiden, og likevel ha det helt fint, sier hun.", "Marte Frimand-Anda har v\u00e6rt \u00e9n av flere stemmer fra bloggverdenen de senere \u00e5rene som kan sees p\u00e5 som litt \u00abmotstr\u00f8ms\u00bb.", "Det snakkes om et foreldreoppr\u00f8r, om norske foreldre som tar til motm\u00e6le mot at listen for hva som er god barneoppdragelse legges s\u00e5 h\u00f8yt.", "Mange opplever at presset kommer fra flere kanter, fra de utallige avisartiklene og b\u00f8kene med r\u00e5d, fra det s\u00e5kalte \u00abmammapolitiet\u00bb p\u00e5 hjemmearenaen eller i sosiale medier. Fagfolk har sett seg n\u00f8dt til \u00e5 g\u00e5 ut og rydde opp og presisere: Barneoppdragelse er enkelt, ikke h\u00f8r p\u00e5 oss eksperter -senk skuldrene.", "Familien p\u00e5 fire l\u00e6rer best gjennom inkonsekvens og bedyrer:", "\u2014 Det er veldig lite strategi og kalkulering som ligger bak v\u00e5r barneoppdragelse. Det er meste er egoisme og latskap, ha ha. I tillegg kommer barnas behov da.", "- Vi er i bevegelse hele tiden, vi pr\u00f8ver og feiler. Mye handler om \u00e5 hvilke kamper vi skal ta, og hvilke som skal f\u00e5 ligge. Ser vi at noe ikke fungerer, m\u00e5 vi enten slippe opp eller stramme inn, det var det som skjedde med middagsrutinene, legger hun til.", "De hadde tenkt som nordmenn flest: Middagen, den er hellig. Dagens viktigste halvtime, der vi skal sitte i ro og snakke om hvordan dagen har v\u00e6rt.", "\u2014 Men barna hadde ikke alltid lyst til \u00e5 komme og spise middag, opptatt som de var med leking. Jeg begynte \u00e5 stresse noe innmari. Fra vi kom inn d\u00f8ren fra barnehagen kunne jeg gire meg opp til den store middagsfighten. Vi orket til slutt ikke ha det s\u00e5nn. Vi sa: Gj\u00f8r hva dere vil, kom n\u00e5r dere vil.", "Jeg har f\u00e5tt h\u00f8re at jeg ikke burde hatt barn. En mamma skrev p\u00e5 Facebook til meg at hun syntes det var helt forkastelig at jeg ventet med henting og prioriterte egentid", "- Hva skjedde?", "\u2014 De f\u00f8rste dagene reagerte de med. \u00abHva? Trenger vi ikke komme \u00e5 spise? Ok, men da ligger vi bare her i sofaen og spiller\u00bb. Men etter hvert begynte de \u00e5 komme av seg selv. N\u00e5 sier vi bare ifra \u00e9n gang, og i \u00e5tte av ti tilfeller innfinner de seg. Om de dr\u00f8yer fem minutter, eller av og til snuser p\u00e5 maten og g\u00e5r igjen, det er helt greit. Da f\u00e5r mannen min og jeg en halvtime i fred hvor vi kan prate sammen bare vi to, sier hun og sp\u00f8r retorisk:", "- Hvis det ikke passer for din familien, hvorfor m\u00e5 man egentlig spise samtidig? Det er disse burde-reglene igjen. Det er \u00e5 ha tydelige og klare regler er ikke noe must for oss.", "Det samme gjelder tannpuss.", "\u2014 Hvorfor dra ungene ut p\u00e5 badet, pusse tenner, bytte til pysj og b\u00f8rste h\u00e5r og gud vet hva folk gj\u00f8r under kveldsstellet, sp\u00f8r tobarnsmoren.", "Liggende opp ned i sofaen, tannpussen g\u00e5r like greit. Like greit er det ogs\u00e5 \u00e5 droppe natt\u00f8y, men heller bytte til nytt dagen etter.", "En annen brannfakkel: Det skal s\u00e5 lite til f\u00f8r nordmenn blir forstyrret av barn.", "\u2014 Jeg hysjer p\u00e5 barna mine mer enn jeg egentlig liker fordi jeg f\u00f8ler jeg m\u00e5. Det skal utrolig lite til noen ganger f\u00f8r man f\u00e5r stygge blikk og hevede \u00f8yenbryn, gjerne tilsnakk ogs\u00e5. Og da er det snakk om barn som synger en sang p\u00e5 flyet, eller r\u00f8rer p\u00e5 seg i midtgangen.", "For som hun sier: Barn har ikke naturlig hviskestemme. Barn har f\u00f8tter som er laget for \u00e5 l\u00f8pe, ikke st\u00e5. De har armer som er laget for \u00e5 veive med, ikke henge rett ned.", "\u2014 Jeg synes det er greit at de st\u00e5r i for eksempel flysetet ogs\u00e5, jeg da - hvis de tar av seg skoene. Folk forventer liksom at barn skal sitte musestille og ikke si noen ting. Er det et m\u00e5l for et barn?", "F\u00f8r gikk det inn p\u00e5 henne n\u00e5r andre ga uttrykk for at hun hadde uoppdragne unger, det gj\u00f8r det ikke lenger.", "\u2014 Men s\u00e5 har jeg \u00f8vd i fire \u00e5r p\u00e5 \u00e5 st\u00e5 st\u00f8tt i standpunktene mine, ogs\u00e5 da. Jeg er trygg p\u00e5 meg selv som mor og synes barna mine er helt fantastiske, de er akkurat s\u00e5nn jeg vil ha dem, smiler hun.", "For to og et halvt \u00e5r siden tok hun med seg familien og flyttet tilbake til Raufoss hvor hun vokste opp. Hun og broren fikk mye frihet, men ogs\u00e5 mye ansvar.", "\u2014 Det er veldig naturlig for meg \u00e5 gi egne barn den samme oppdragelsen.", "- Du skriver i boken at barn blir degradert til publikummere til sin egen barndom, og at vi er s\u00e5 opptatt med \u00e5 konstruere minner om en lykkelig barndom at vi har tatt fra barna muligheten til \u00e5 lage minnene sine selv.", "\u2014 Ja, foreldre tilrettelegger for mye. De avtaler n\u00e5r barna skal leke sammen, organiserer gjerne leken for dem. Jeg mener barn mister noe, de blir mindre selvstendige og de mister fantasiverdenen. Ikke minst mister de evnen til \u00e5 ordne opp selv ved konflikter. Det er alltid en voksen som fort g\u00e5r inn og l\u00f8ser opp.", "S\u00f8nnen i huset har venner han f\u00e5r lov til \u00e5 knuffe, krangle og l\u00f8se konflikter med. Det kan bli h\u00f8ylytt, det kan bli slengbemerkninge r, rett slett se ganske voldsomt ut fra voksnes st\u00e5sted, men det er ikke alltid det er negativt, mener Frimand-Anda.", "Det er viktig at barn f\u00e5r lov \u00e5 pr\u00f8ve l\u00f8se konflikter f\u00f8rst, p\u00e5 sin m\u00e5te", "\u2014 Er det snakk om alvorlig mobbing og utestenging, s\u00e5 skal vi voksne selvf\u00f8lgelig ta det p\u00e5 alvor med \u00e9n gang. Utover det er det viktig at barn f\u00e5r lov \u00e5 pr\u00f8ve l\u00f8se konflikter f\u00f8rst, p\u00e5 sin m\u00e5te. F\u00f8r var det fritt frem for en slik tiln\u00e6rming. Var barna i hagen og krangling oppsto, s\u00e5 kunne man bare la dem ordne opp selv. N\u00e5 har jeg inntrykk av at slikt m\u00e5 samsnakkes om p\u00e5 forh\u00e5nd. Da er det er fint \u00e5 ha noen \u00aballierte\u00bb i nabolaget som er p\u00e5 linje.", "\u2014 Du svermer litt for s\u00e5nn det var p\u00e5 80-tallet?", "\u2014 Ja, jeg gj\u00f8r nok det. Jeg husker moren min som en som var til stede, men ikke hele tiden og ikke p\u00e5 alle omr\u00e5der. Bekreftelser fra venner kunne v\u00e6re godt nok, de trengte ikke alltid komme fra mamma og pappa. Dagens barn f\u00e5r applaus og bekreftelser fra foreldre hele tiden. N\u00e5r de blir store nok for sosiale medier, fortsetter bekreftelsene der.", "I boken skriver hun: God mor-boksen har blitt veldig trang i v\u00e5rt perfeksjons\u2014 og prestasjonssamfunn. Men hva med alt som ikke kan dokumenteres p\u00e5 Facebook?", "\u2014 Det er s\u00e5 lett \u00e5 bli sett p\u00e5 som en d\u00e5rlig forelder i dag, og det er kanskje noe av det verste du kan bli beskyldt for. Her er mitt r\u00e5d: Tenk p\u00e5 hva barna dine setter mest pris p\u00e5: Matpakken med avocadoansikt, eller da dere koste dere i sofaen, s\u00e5 p\u00e5 en film eller pratet og t\u00f8yset. Masse kj\u00e6rlighet, kos og trygghet, det er jo det aller, aller viktigste.", "Her er flere artikler som er popul\u00e6re blant leserne:", "Sender du en mann inn for \u00e5 kj\u00f8pe Coca-Cola, kommer han ut med en halvliter til seg selv. Hva skjer n\u00e5r damene sendes inn i butikken med samme oppdrag? Her f\u00e5r du svaret og kan ogs\u00e5 lese om hvor mye tid vi bruker i butikken og hvorfor vi ender opp med de samme varene foreldrene v\u00e5re handlet.", "\u00d8nsker du \u00e5 f\u00e5 med deg lignende saker? Vi har en egen Facebook-gruppe og Twitter-profil for Familie og oppvekst."]}, {"field": "category0", "value": "familieogoppvekst"}, {"field": "contenthash", "value": "958c9e58139db36e4a6d03be9c17a9a2d6a7e8494769aaab7a79c739d41ac2ef"}, {"field": "createtime", "value": "2017-04-30T16:27:27.000Z"}, {"field": "description", "value": "\u2014 At man ikke spiser middag sammen regnes som omsorgssvikt, det er nesten litt s\u00e5nn \u00abring barnevernet\u00bb, sier Marte Frimand-Anda."}, {"field": "heading", "value": ["Her er familien som g\u00e5r imot \u00abklassiske\u00bb oppdragelsesr\u00e5d -adressa.no", "Hisser p\u00e5 seg \u00abmammapolitiet\u00bb", "\u2014 Det er nesten litt s\u00e5nn \u00abring barnevernet\u00bb", "Norske foreldre tar til motm\u00e6le", "Den \u00abhellige\u00bb middagen", "Barn m\u00e5 f\u00e5 lov til \u00e5 v\u00e6re barn", "Flyttet hjem igjen"]}, {"field": "id", "value": "0fe4db9955e57f282779cad4b212b03ffc06ecc4"}, {"field": "keyword", "value": ["Sosiale medier", "Ungdom", "Barneoppdragelse", "Oppvekst", "Barn og unge", "Helse"]}, {"field": "keywords", "value": "Sosiale medier,Ungdom,Barneoppdragelse,Oppvekst,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-company", "value": ["coca-cola", "facebook"]}, {"field": "kw-concept", "value": ["l\u00f8se konflikter", "barn", "prioritere egentid", "ring barnevernet", "sosiale medier", "spise middag", "pr\u00f8ve l\u00f8se konflikter"]}, {"field": "kw-entity", "value": ["f\u00f8kk", "casakaos", "twitter", "familie", "friends"]}, {"field": "kw-location", "value": ["raufoss", "spania"]}, {"field": "kw-pageclass", "value": "article"}, {"field": "kw-person", "value": "marte frimand-anda"}, {"field": "kw-taxonomy", "value": "familieogoppvekst"}, {"field": "og-image", "value": "http://vertical.snd.no/images/5f119f27-4d56-472a-b9fa-32fb8d4641ef?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er familien som g\u00e5r imot \u00abklassiske\u00bb oppdragelsesr\u00e5d"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Her-er-familien-som-gar-imot-klassiske-oppdragelsesrad-9280b.html"}, {"field": "pageclass", "value": ["article"]}, {"field": "publishtime", "value": "2016-01-25T08:57:08.000Z"}, {"field": "recs-articleid", "value": "9280"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2016-01-25T08:57:08.000Z"}, {"field": "recs-rawtitle", "value": "Her er familien som g\u00e5r imot \u00abklassiske\u00bb oppdragelsesr\u00e5d -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "\u2014 At man ikke spiser middag sammen regnes som omsorgssvikt, det er nesten litt s\u00e5nn \u00abring barnevernet\u00bb, sier Marte Frimand-Anda."}, {"field": "thumbnail", "value": "http://content-thumbnail.cxpublic.com/content/thumbnail200x150/0fe4db9955e57f282779cad4b212b03ffc06ecc4.jpg?5992d72b"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-08-15T11:12:43.000Z"}, {"field": "title", "value": "Her er familien som g\u00e5r imot \u00abklassiske\u00bb oppdragelsesr\u00e5d"}, {"field": "url", "value": "http://www.adressa.no/familieogoppvekst/Her-er-familien-som-gar-imot-klassiske-oppdragelsesrad-9280b.html"}, {"field": "urlhash", "value": "0fe4db9955e57f282779cad4b212b03ffc06ecc4"}], "score": 0.6050252, "siteId": "9222270286501375973", "id": "0fe4db9955e57f282779cad4b212b03ffc06ecc4"}

