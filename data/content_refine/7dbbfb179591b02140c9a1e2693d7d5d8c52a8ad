{"fields": [{"field": "modifiedtime", "type": "time", "value": "2012-04-18T13:19:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "N\u00e5r galleriet 7011 i g\u00e5r kveld \u00e5pnet sommeren, var det med Bjarne Melgaard. F\u00f8rst skal det helt nye galleriet ved siden av Mikrobryggeriet vise tegninger, maleri og grafikk i halvannen m\u00e5ned, f\u00f8r de i slutten av juli rehenger utstillingen - da med helt nye verk.", "Melgaard er en av Norges mest internasjonalt kjente kunstnere, og bosatt i Barcelona. Dette er f\u00f8rste gang han stiller ut i byen, og det er sju \u00e5r siden han sist stilte ut i et galleri i Norge.", "- De siste \u00e5rene har jeg v\u00e6rt veldig opptatt med mange andre prosjekter. Jeg kom til Trondheim fordi jeg gjerne ville gj\u00f8re noe p\u00e5 et helt nytt sted, og st\u00f8tte et nytt initiativ med en sterk og god profil.", "Mildere Melgaard", "Melgaard har tatt en liten pause fra galleriet. Ved siden av sitter venninnen Unni Askeland fordypet i avisa. Hun er en av dem som har brakt maleren og hans lekne tegninger til byen.", "- Akkurat n\u00e5 er jeg mest opptatt av tegning og maleri. Jeg pr\u00f8ver \u00e5 jobbe med farger og former, og er mindre temabasert enn tidligere.", "Dette er en mildere Melgaard. De ekspressive tegningene av chihuahuaer, elefanter og teksten \u00abfashion is art\u00bb har en spesiell forhistorie.", "- Dette er tegninger jeg laget til skjerf for Nina Ricci. Skjerfene ble ikke noe av, men jeg hadde lyst til \u00e5 vise fram arbeidet, sier han.", "Melgaard er en travel mann. Akkurat n\u00e5 jobber han i Barcelona med tre store utstillinger: En i New York, en i Berlin og en p\u00e5 Malm\u00f6 Kunstmuseum senere i \u00e5r.", "- N\u00e5r det f\u00f8les som en jobb, s\u00e5 slutter jeg \u00e5 male. Jeg pr\u00f8ver \u00e5 gjenskape den f\u00f8lelsen fra da man begynte \u00e5 male, og gjorde det av lyst og glede.", "Melgaard har sjelden utstillinger i Norge, men er en av de mest popul\u00e6re navnene blant kunstsamlere. Det beveger ikke den garva kunstneren.", "- Det er ikke s\u00e5nn at jeg g\u00e5r rundt til daglig og f\u00f8ler meg som et kjempeinvesteringsobjekt. Jeg har aldri stilt ut i Trondheim f\u00f8r, s\u00e5 jeg aner ikke hvordan publikum vil reagere p\u00e5 det jeg gj\u00f8r.", "Den nye Munch?", "- I Dagbladet sist s\u00f8ndag uttalte en av Norges st\u00f8rste private samlere at du er den nye Edvard Munch. Hvordan opplever du det?", "- Jeg forholder meg ikke til det. Det ville v\u00e6re som om noen sa at du var den nye Kylie Minogue, brummer Melgaard.", "- Du er den mest interessante billedkunstneren Norge har fostret etter Munch. Det m\u00e5 jeg f\u00e5 si. Du har jo en karriere, insisterer Askeland.", "Hun dukker fram fra avisa, og vekker smilet hos en alvorlig Melgaard. Den mediesky kunstneren ser ut til \u00e5 \u00f8nske seg langt vekk, og t\u00f8mmer raskt kaffe nummer to.", "Tilbake i gallerirommet er utstillingen snart ferdig opphengt. Den siste hektiske finpussen er i gang. P\u00e5 en stol i midten sitter Melgaard helt rolig og poserer for fotografen.", "- Vi kunne ikke ha f\u00e5tt en st\u00f8rre stjerne, og er superstolte over \u00e5 kunne presenterer Bjarne, jubler Svein Roar Grande, daglig leder for 7011.", "Stolt er ogs\u00e5 venninnen Unni. Hun vil vite n\u00e5r Bjarne flytter tilbake til Norge, og f\u00e5r et halvt l\u00f8fte.", "- Jeg tror jeg kommer hjem igjen. Jeg vet bare ikke n\u00e5r."]}, {"field": "category0", "value": "kultur"}, {"field": "contenthash", "value": "03ac1a25efcf825b05ed6a31cc32446cc9999d6f85e2a513a8b367a15775fe01"}, {"field": "createtime", "value": "2017-03-21T22:42:11.000Z"}, {"field": "description", "value": "Bjarne Melgaard stiller for f\u00f8rste gang ut i Trondheim."}, {"field": "dominantimage", "value": "http://www.adressa.no/incoming/article1168752.ece5/ALTERNATES/w980-default/bjarne"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7dbbfb179591b02140c9a1e2693d7d5d8c52a8ad.jpg?58d1ac43"}, {"field": "dominantthumbnaildimensions", "value": "300x169"}, {"field": "heading", "value": "Viser skisser til skjerf -adressa.no"}, {"field": "id", "value": "7dbbfb179591b02140c9a1e2693d7d5d8c52a8ad"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-concept", "value": ["utstillinger", "jobb", "skjerf", "kunstnere", "tegninger", "galleri", "male"]}, {"field": "kw-entity", "value": ["mikrobryggeriet", "malm\u00f6 kunstmuseum", "dagbladet"]}, {"field": "kw-location", "value": ["trondheim", "berlin", "norge", "new york", "barcelona"]}, {"field": "kw-pageclass", "value": "article"}, {"field": "kw-person", "value": ["nina ricci", "unni askeland", "edvard munch", "kylie minogue", "svein roar grande", "bjarne melgaard"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1168752.ece5/ALTERNATES/w980-default/bjarne"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Viser skisser til skjerf"}, {"field": "og-type", "value": "article"}, {"field": "og-url", "value": "http://www.adressa.no/kultur/article676807.ece"}, {"field": "pageclass", "value": ["article"]}, {"field": "publishtime", "value": "2006-06-16T04:00:00.000Z"}, {"field": "recs-articleid", "value": "1998494"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2006-06-16T04:00:00.000Z"}, {"field": "recs-rawtitle", "value": "Viser skisser til skjerf -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Bjarne Melgaard stiller for f\u00f8rste gang ut i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/7dbbfb179591b02140c9a1e2693d7d5d8c52a8ad.jpg?58d1ac43"}, {"field": "thumbnailfullheightdimensions", "value": "200x1525"}, {"field": "timestamp", "value": "2017-03-21T22:42:11.000Z"}, {"field": "title", "value": "Viser skisser til skjerf"}, {"field": "url", "value": "http://www.adressa.no/kultur/article676807.ece"}, {"field": "urlhash", "value": "7dbbfb179591b02140c9a1e2693d7d5d8c52a8ad"}], "score": 0.775814, "siteId": "9222270286501375973", "id": "7dbbfb179591b02140c9a1e2693d7d5d8c52a8ad"}

