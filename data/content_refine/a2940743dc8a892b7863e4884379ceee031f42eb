{"fields": [{"field": "modifiedtime", "type": "time", "value": "2012-04-17T22:32:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["b\u00e5rd ove molberg", "agnethe weisser"]}, {"field": "body", "value": ["Saken oppdateres.", "Justert for normale sesongsvingninger, falt boligprisene p\u00e5 landsbasis med 0,6 prosent i august. Midt-Norge er ikke noe unntak. Prisene gjorde riktignok et lite hopp i august, men det var bare nok til \u00e5 veie opp for fallet i feriem\u00e5neden juli.", "I realiteten har boligprisene st\u00e5tt helt stille siden januar i \u00e5r, b\u00e5de i Trondheim og i resten av Tr\u00f8ndelag. I januar kostet gjennomsnittsboligen i Trondheim 25\u00bf600 kroner per kvadratmeter. I august var prisen \u00f8kt med fattige 100 kroner.", "Det siste \u00e5ret har boligprisene i Trondheim steget langt mindre enn i andre storbyer i Norge. Selv Sandnes utenfor Stavanger er i ferd med \u00e5 passere tr\u00f8nderhovedstaden. Prisene i Oslo ligger n\u00e5 35 prosent h\u00f8yere enn Trondheim, mens Bergen, Stavanger og Troms\u00f8 ligger 10-15 prosent over.", "Selv om prisfallet lar vente p\u00e5 seg, tyder statistikken p\u00e5 at temperaturen i boligmarkedet har falt atskillige hakk bare siden i v\u00e5r. I mai tok det 16 dager \u00e5 f\u00e5 solgt gjennomsnittsboligen i Trondheim. I august tok det hele 28 dager.", "Ogs\u00e5 antall solgte boliger i Trondheim faller kraftig\u00bf\u2013\u00bffra 700 i august i fjor til 550 i samme m\u00e5ned i \u00e5r.", "Nedgangen skyldes ikke at det er f\u00e6rre boliger \u00e5 f\u00e5 tak i.", "\u2013 Vi har aldri f\u00f8r hatt s\u00e5 stort annonsevolum p\u00e5 boligsiden, sier salgssjef P\u00e5l Munkvold i Adresseavisen.", "If\u00f8lge meglerkjeden Eiendomsmegler1 ble det lagt ut 875 boliger for salg i Trondheim i august. Det er 54 prosent flere enn i samme m\u00e5ned i fjor.", "N\u00e5 er det kj\u00f8pers marked.", "\u2013 Kj\u00f8perne har f\u00e5tt mer \u00e5 velge mellom, fastsl\u00e5r Ola Silseth, fagsjef i Eiendomsmegler1 Midt-Norge.", "\u2013 Vi registrerer at folk er blitt mer selektive, supplerer salgsleder Grete Meyer Martinsen i Krogsveen Nylander.", "If\u00f8lge Meyer Martinsen har studenter og foreldrene deres blitt mer avventende enn f\u00f8r. En liten leilighet i Trondheim anses ikke lenger \u00e5 v\u00e6re en sikker investering.", "\u2013 Det er en tendens til at flere unge vurderer \u00e5 leie en periode, sier hun.", "Stillstanden til tross - meglerbransjen tror ikke p\u00e5 noe priskollaps verken i Trondheim eller i Tr\u00f8ndelag. Norsk \u00f8konomi g\u00e5r s\u00e5 det suser, arbeidsledigheten er rekordlav, og rente\u00f8kningene s\u00e5 langt er til \u00e5 leve med for folk flest, p\u00e5peker de.", "\u2013 Om vi greier \u00e5 holde renta p\u00e5 et fornuftig niv\u00e5, er det ingen ting som tilsier et kraftig tilbakeslag i boligmarkedet, sier Silseth.", "Meyer Martinsen tror \u00e5rsveksten halveres fra rundt 8 til et sted mellom 2 og 5 prosent det n\u00e6rmeste \u00e5ret.", "\u2013 Vi tror prisene fortsetter \u00e5 stige, men veksten blir tregere, sier hun.", "N\u00e5r visningen er over, har bare et studentpar v\u00e6rt innom. Men megler Roy Tore Thorvaldsen og boligeier \u00d8ystein S\u00e6ther er likevel optimistiske.", "\u2013 Historien viser at du alltid f\u00e5r solgt til sist, sier megleren.", "\u2013 \u00c9n interessert kj\u00f8per kan v\u00e6re nok.", "Det er ikke f\u00f8rst gang \u00d8ystein har visning i den 32 m2 store borettslagsleiligheten i Dyre Halsesgate, med utgang rett mot takterrassen. Leiligheten har ligget ute siden i sommer. Og han er ikke den eneste som skal selge i gaten ved Solsiden. P\u00e5 finn.no ligger det for \u00f8yeblikket 40 annonser med adresse Dyre Halsesgate.", "\u2013 Her bor det mange studenter. Etter noen \u00e5r flytter de fra byen og skal selge, sier Thorvaldsen.", "\u00d8ystein S\u00e6ther har allerede flyttet ut av leiligheten, med barn og samboer til en st\u00f8rre bolig p\u00e5 By\u00e5sen. P\u00e5 sp\u00f8rsm\u00e5let om han er nerv\u00f8s for ikke \u00e5 f\u00e5 solgt, svarer han nei.", "\u2013 Dette vil g\u00e5 bra. Jeg regner ogs\u00e5 med \u00e5 f\u00e5 en liten gevinst.", "Megler Thorvaldsen forteller at han senest i forrige uke solgte to leiligheter i samme gate.", "\u2013 De gikk litt under takst. Men eierne var forn\u00f8yde. Og i begge tilfeller var det bare en budgiver inne i bildet.", "Leiligheten til S\u00e6ther har en prisantydning p\u00e5 590.000. Fellesgjelden er p\u00e5 nesten 900.000. Og Thorvaldsen medgir at at det tar lenger tid \u00e5 selge boliger med fellesgjeld i dagens marked.", "\u2013 Det skyldes mye skremselshistorier i media. Men du m\u00e5 legge sammen prisen for boligen og fellesgjelden. Da kommer du i dette tilfellet under 1,5 millioner, sier Roy Thorvaldsen.", "Det unge paret som s\u00e5 p\u00e5 leiligheten har forlatt den uten \u00e5 skrive ned navnene sine. De vil eventuelt ringe selv. Men if\u00f8lge Thorvaldsen har leiligheten en interessent, fra en tidligere visning. Men ikke noe bud.", "Det har megler Maiken Skogseth f\u00e5tt inn, p\u00e5 en to-roms selveier i samme gate.", "\u2013 Det var under prisantydningen p\u00e5 1.490.000, og ble ikke akseptert av selgeren.", "At markedet er tregere, merker ogs\u00e5 hun. Men fire mennesker har v\u00e6rt innom i l\u00f8pet av den siste timen, og p\u00e5 tampen av visningen kommer ogs\u00e5 Stein Johnsen og Turid Sm\u00e5gesj\u00f8.", "De skal ikke flytte selv. Men de har kikket en stund.", "\u2013 Vi \u00f8nsker \u00e5 hjelpe barna inn p\u00e5 boligmarkedet. Johnsen ser det som en investering.", "Selv om det er mye \u00e5 velge i for \u00f8yeblikket, tror han ikke det er mulig \u00e5 gj\u00f8re en noe kjempekupp.", "\u2013 Men du kan kanskje handle litt under prisantydning, sier han."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "f71cf4c50806b560a1030f3aad01f2267479584d033da227f2e2e93a2e1b1fd5"}, {"field": "createtime", "value": "2016-08-16T11:19:27.000Z"}, {"field": "description", "value": "Boligprisene i Tr\u00f8ndelag har praktisk talt st\u00e5tt stille siden januar i \u00e5r. N\u00e5 tar det nesten \u00e9n m\u00e5ned \u00e5 f\u00e5 solgt en bolig i Norges billigste storby."}, {"field": "dominantimage", "value": "http://www.adressa.no/incoming/article1214846.ece5/ALTERNATES/w980-default/visning002"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/a2940743dc8a892b7863e4884379ceee031f42eb.jpg?596f4e70"}, {"field": "dominantthumbnaildimensions", "value": "300x169"}, {"field": "heading", "value": ["Full stopp i boligmarkedet -adressa.no", "Tregere salg", "Selektive", "Tror veksten flater ut", "Venter p\u00e5 bud", "Regner med gevinst", "Tror ikke p\u00e5 kupp"]}, {"field": "id", "value": "a2940743dc8a892b7863e4884379ceee031f42eb"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-classification", "value": "real-estate"}, {"field": "kw-concept", "value": ["marked", "prosent", "boligmarkedet", "prisen", "bolig", "august", "megler", "solgt", "leilighet"]}, {"field": "kw-entity", "value": ["stavanger og troms\u00f8", "by\u00e5sen", "krogsveen nylander", "stein johnsen og turid sm\u00e5gesj\u00f8", "solsiden", "adresseavisen", "trondheim 25", "dyre halsesgate", "thorvaldsen"]}, {"field": "kw-location", "value": ["oslo", "midt-norge", "sandnes", "stavanger", "tr\u00f8ndelag", "norge", "bergen"]}, {"field": "kw-pageclass", "value": "article"}, {"field": "kw-person", "value": ["p\u00e5l munkvold", "maiken skogseth", "roy tore thorvaldsen", "\u00f8ystein s\u00e6ther", "grete meyer martinsen", "stein johnsen", "ola silseth", "turid sm\u00e5gesj\u00f8", "roy thorvaldsen", "meyer martinsen"]}, {"field": "kw-taxonomy", "value": ["nyheter/okonomi", "nyheter"]}, {"field": "og-image", "value": "http://www.adressa.no/incoming/article1214846.ece5/ALTERNATES/w980-default/visning002"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Full stopp i boligmarkedet"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article922319.ece"}, {"field": "pageclass", "value": ["article"]}, {"field": "publishtime", "value": "2007-09-04T05:19:31.000Z"}, {"field": "recs-articleid", "value": "1780054"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2007-09-04T05:19:31.000Z"}, {"field": "recs-rawtitle", "value": "Full stopp i boligmarkedet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter/okonomi", "nyheter"]}, {"field": "teaser", "value": "Boligprisene i Tr\u00f8ndelag har praktisk talt st\u00e5tt stille siden januar i \u00e5r. N\u00e5 tar det nesten \u00e9n m\u00e5ned \u00e5 f\u00e5 solgt en bolig i Norges billigste storby."}, {"field": "thumbnail", "value": "http://content-thumbnail.cxpublic.com/content/thumbnail200x150/a2940743dc8a892b7863e4884379ceee031f42eb.jpg?596f4e70"}, {"field": "thumbnailfullheightdimensions", "value": "200x1653"}, {"field": "timestamp", "value": "2017-07-19T12:20:00.000Z"}, {"field": "title", "value": "Full stopp i boligmarkedet"}, {"field": "url", "value": "http://www.adressa.no/nyheter/okonomi/article922319.ece"}, {"field": "urlhash", "value": "a2940743dc8a892b7863e4884379ceee031f42eb"}], "score": 0.47085562, "siteId": "9222270286501375973", "id": "a2940743dc8a892b7863e4884379ceee031f42eb"}

