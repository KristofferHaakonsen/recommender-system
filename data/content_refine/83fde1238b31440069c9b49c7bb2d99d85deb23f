{"fields": [{"field": "modifiedtime", "type": "time", "value": "2017-03-31T14:52:09.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "Slaget om S\u00f8rlandet"}, {"field": "author", "value": "steffen stenersen"}, {"field": "body", "value": ["\u2013 Det \u00e5 leve med det opprykkspresset er verre enn mange tror. Se p\u00e5 Fredrikstad. Kommer man skjevt ut, er det totalt kaos.", "Arne Sandst\u00f8 vet \u00e5 legge presset over p\u00e5 konkurrentene. I hele vinter har han sendt sm\u00e5 stikk til Start, og han har ingen planer om \u00e5 slutte med det i dette intervjuet.", "Det er ett \u00e5r siden F\u00e6drelandsvennen satt p\u00e5 samme sted med samme mann. Siden den gang har mannen, Arne Sandst\u00f8, v\u00e6rt ti minutter unna \u00e5 lede Jerv til et historisk opprykk. Stedet, Levermyr, er i ferd med \u00e5 f\u00e5 en kraftig oppgradering, og er hjemmet til en klubb som ser ut til \u00e5 v\u00e6re alt annet enn et blaff i toppfotballen.", "Men enn s\u00e5 lenge er Jerv en liten klubb i den store sammenhengen. Samtidig m\u00e5 to kvalikfinaler p\u00e5 like mange fors\u00f8k sies \u00e5 ha satt et visst press p\u00e5 guttene fra Grimstad.", "\u2013 Vi er en perfekt utfordrer. Man aksepterer hvis vi ikke rykker opp, men \u00f8nsker sterkt \u00e5 v\u00e6re oppi der. Hvis det svinger, er nok tr\u00f8kket st\u00f8rre rundt Start. Det er mindre her, helt klart.", "Praten dreier ganske fort over p\u00e5 m\u00f8tet mellom de tre lagene, og da spesielt storebror i Kristiansand. For Arne Sandst\u00f8 blir det m\u00f8te med en klubb hvor han var trener i ett knapt \u00e5r i 2008. Start-karrieren ble kort, etter uenigheter med styre og stell om veien videre.", "(Saken fortsetter under lenken)", "N\u00e6rmere ti \u00e5r senere har Jerv f\u00e5tt jobbe i fred i Grimstad, mens man p\u00e5 S\u00f8r Arena har diskutert baksnakking og ukultur.", "\u2013 Jeg har sluttet \u00e5 bli overrasket over hvor inkompetent det er rundt omkring. At de kan st\u00e5 der og si at der bare er misforst\u00e5elser og alt mulig. Det er en direkt\u00f8r som har trukket seg. Det er krise. Det er skremmende at ikke noen som er glad i Start ikke klarer \u00e5 ta tak i det, sier Arne Sandst\u00f8 om situasjonen som f\u00f8rte til at direkt\u00f8r Even \u00d8grey Brandsdal valgte \u00e5 trekke seg.", "Han mener forholdene i Grimstad er for sm\u00e5 til at noe slikt kunne skje.", "\u2013 Vi er s\u00e5 f\u00e5, alle er s\u00e5 n\u00e6rt p\u00e5 klubben. Styreleder g\u00e5r her hver dag, da er det lett \u00e5 ta ting med en gang. Vi har \u00abonsdagsgjengen\u00bb som vi er flinke til \u00e5 inkludere, som f\u00e5r m\u00f8te spillere og trenere. Da er det vanskeligere at noen h\u00f8rer noe, og s\u00e5 blir det en stor greie, sier Sandst\u00f8.", "\u2013 Jeg opplever at Grimstad-folk t\u00e5ler mye bedre at man har meninger. Jeg opplever at man litt lenger s\u00f8r er litt mer h\u00e5rs\u00e5r, litt mer forsiktig. \u00abDu m\u00e5 for guds skyld ikke si det til han\u00bb. Da kommer du ingen vei, mener Sandst\u00f8.", "Han forteller om en lignende kultur da han selv var trener i Start. Sandst\u00f8 beskriver en situasjon da han nettopp hadde kommet til klubben:", "\u2013 Da fikk jeg beskjed fra Start-mij\u00f8et om at det var to spillere jeg m\u00e5tte kvitte meg med, fordi de bare sutret. Det var Kristoffer Paulsen Vatshaug og Steinar Pedersen. Men jeg l\u00e6rte fort at de satte bare krav. Det t\u00e5lte de ikke i Start. Steinar var en dr\u00f8mmespiller. En kulturb\u00e6rer, med profesjonalitet og tr\u00f8kk. N\u00e5r kulturen i Start er som den er, og som den var, s\u00e5 er det synd at man ikke klarer \u00e5 l\u00f8fte opp de spillerne, sier Sandst\u00f8.", "Steinar Pedersen sier til F\u00e6drelandsvennen at han allerede lenge f\u00f8r Sandst\u00f8 kom til klubben hadde skrevet under for Lillestr\u00f8m, og ikke har noen kommentar utover det at \u00abdet er forskjell p\u00e5 \u00e5 sutre og \u00e5 si ifra\u00bb.", "Mens F\u00e6drelandsvennen er p\u00e5 bes\u00f8k sitter en liten gjeng i klubblokalene p\u00e5 Levermyr og skravler over en kaffekopp. P\u00e5 motsatt side begynner den nye tribunen \u00e5 ta form. 3600 tilskuere skal n\u00e5 f\u00e5 plass p\u00e5 Jervs hjemmekamper.", "\u2013 En utfordring for alle som blir for store, er at du automatisk distanserer deg fra folket. Det er lettere \u00e5 tr\u00e5kke inn her, enn \u00e5 tr\u00e5kke inn p\u00e5 en stor stadion, sier Sandst\u00f8.", "\u2013 Har noen klubber hatt mer fokus p\u00e5 \u00e5 bli store, enn \u00e5 utvikle klubben?", "\u2013 Nei, men de mister folkeligheten p\u00e5 veien. Det er flott p\u00e5 VIP-en, og med flotte kontorer og dress. Men ubevisst s\u00e5 distanserer man seg fra folk. Jeg kunne g\u00e5tt rundt her i skjorte og slips, men jeg tror man signaliserer et eller annet da.", "Det er ett \u00e5r siden Jerv-treneren stilte sp\u00f8rsm\u00e5let om det i det hele tatt var realistisk at Jerv skulle rykke opp til eliteserien. Siden har pila bare fortsatt \u00e5 peke \u00e9n vei. Klubben har ansatt en rutinert daglig leder i Rune Jakobsen. Klubben har et budsjett p\u00e5 17,8 millioner kroner, som er sjette mest i 1. divisjon.", "(Saken fortsetter under lenken)", "\u2013 Klubben st\u00e5r bedre rustet enn i fjor. Vi hadde f\u00e5tt en kjempeutfordring hadde vi rykket opp forrige sesong. Samtidig blir det noen spillere som blir lettere \u00e5 hente med en gang du spiller i Eliteserien. Med de samme rammene kunne vi kanskje kjempet p\u00e5 nedre halvdel. Men det er ikke urealistisk at Jerv rykker opp n\u00e5, sier Jerv-sjefen.", "Sandst\u00f8s familie bor fortsatt i Skien. Han ser fram til sesongen begynner, hvor det blir noen flere ledige timer til \u00e5 v\u00e6re sammen med dem som betyr aller mest. S\u00e5 er det ikke noen tvil om at Grimstad er best om sommeren. Noe som gj\u00f8r at barna har f\u00e5tt sin andel av bes\u00f8k i Aquarama n\u00e5r de har bes\u00f8kt faren.", "For Sandst\u00f8 har funnet litt tilbake til seg selv i Grimstad. Han sammenligner Jerv anno 2017 med Odd Grenland p\u00e5 sent 90-tall.", "\u2013 Jeg har v\u00e6rt noen steder der jeg burde v\u00e6rt tydeligere og sagt at vi skulle spilt 4\u20133\u20133 uansett, men s\u00e5 har jeg heller pr\u00f8vd \u00e5 dyrke det som har v\u00e6rt der. Men er man et sted over tid kan man gj\u00f8re ting mye tydeligere, sier Sandst\u00f8.", "Og over tid kan det v\u00e6re at han blir i Grimstad. I utgangspunktet har han kontrakt ut sesongen.", "\u2013 Klubben har v\u00e6rt p\u00e5 meg og sagt at de vil reforhandle, og skissert at de vil ha meg ganske lenge. Det er jo et tegn p\u00e5 at de er forn\u00f8yd med prosessene vi driver.", "\u2013 Er du positiv til \u00e5 forlenge?", "\u2013 I dag ser det positivt ut. Det er viktig for meg at klubben har levd opp til hva de sa f\u00f8r jeg kom hit. Hvis ting hadde st\u00e5tt bom stille i to \u00e5r, hadde jeg aldri v\u00e6rt interessert, sier Sandst\u00f8.", "Bergenseren har blitt 50 \u00e5r. Bak seg har han en variert og innholdsrik trenerkarriere.", "\u2013 Det er styrken min i dette milj\u00f8et: Jeg har v\u00e6rt med p\u00e5 det f\u00f8r. Hvis motgangen kommer og ting svinger, s\u00e5 kan jeg forholde meg rolig. For jeg har v\u00e6rt med p\u00e5 dette f\u00f8r.", "Et opprykk til \u00f8verste niv\u00e5 med Jerv er det derimot ingen som har v\u00e6rt med p\u00e5. Men ingen i Grimstad kaller det lenger urealistisk."]}, {"field": "category0", "value": "100sport"}, {"field": "category1", "value": "100sport|fotball"}, {"field": "contenthash", "value": "7aff7c8dbe31409d222cd3f607cce644fc691383c82268156e12bfeea9efa11c"}, {"field": "createtime", "value": "2017-03-31T09:08:16.000Z"}, {"field": "description", "value": "Etter ett \u00e5r i Grimstad har Arne Sandst\u00f8 erfart \u00e9n ting: Folk i Kristiansand er mer h\u00e5rs\u00e5re enn folk i Aust-Agder."}, {"field": "heading", "value": ["\u2013 Jeg har sluttet \u00e5 bli overrasket over inkompetansen rundt omkring -adressa.no", "\u2013 Perfekt utfordrer", "\u2013 Grimstad-folk t\u00e5ler meninger", "Folkelighet", "Funnet seg selv"]}, {"field": "id", "value": "83fde1238b31440069c9b49c7bb2d99d85deb23f"}, {"field": "keyword", "value": "Slaget om S\u00f8rlandet"}, {"field": "keywords", "value": "Slaget om S\u00f8rlandet"}, {"field": "kw-category", "value": ["fotball", "100sport"]}, {"field": "kw-classification", "value": "sports"}, {"field": "kw-concept", "value": ["klubb", "perfekt utfordrer"]}, {"field": "kw-entity", "value": ["f\u00e6drelandsvennen", "eliteserien", "saken", "levermyr", "start", "aquarama", "s\u00f8r arena", "kristoffer paulsen vatshaug og steinar pedersen", "jerv"]}, {"field": "kw-location", "value": ["grimstad", "kristiansand", "aust-agder", "s\u00f8rlandet", "fredrikstad", "skien", "lillestr\u00f8m"]}, {"field": "kw-pageclass", "value": "article"}, {"field": "kw-person", "value": ["arne sandst\u00f8", "odd grenland", "rune jakobsen", "steinar pedersen", "kristoffer paulsen vatshaug", "even \u00f8grey brandsdal"]}, {"field": "kw-taxonomy", "value": ["100sport", "100sport/fotball"]}, {"field": "og-image", "value": "https://vertical.snd.no/images/6dd30f63-f3ad-4f6b-93fb-60ae9f555259?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "\u2013 Jeg har sluttet \u00e5 bli overrasket over inkompetansen rundt omkring"}, {"field": "og-type", "value": "article"}, {"field": "og-url", "value": "http://www.adressa.no/100Sport/fotball/-Jeg-har-sluttet-a-bli-overrasket-over-inkompetansen-rundt-omkring-233065b.html"}, {"field": "pageclass", "value": ["article"]}, {"field": "publishtime", "value": "2017-03-31T09:28:15.000Z"}, {"field": "recs-articleid", "value": "233065"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|fotball"}, {"field": "recs-publishtime", "value": "2017-03-31T09:28:15.000Z"}, {"field": "recs-rawtitle", "value": "\u2013 Jeg har sluttet \u00e5 bli overrasket over inkompetansen rundt omkring -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport", "100sport/fotball"]}, {"field": "teaser", "value": "Etter ett \u00e5r i Grimstad har Arne Sandst\u00f8 erfart \u00e9n ting: Folk i Kristiansand er mer h\u00e5rs\u00e5re enn folk i Aust-Agder."}, {"field": "thumbnail", "value": "http://content-thumbnail.cxpublic.com/content/thumbnail200x150/83fde1238b31440069c9b49c7bb2d99d85deb23f.jpg?58de7b13"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-03-31T15:51:47.000Z"}, {"field": "title", "value": "\u2013 Jeg har sluttet \u00e5 bli overrasket over inkompetansen rundt omkring"}, {"field": "url", "value": "http://www.adressa.no/100Sport/fotball/-Jeg-har-sluttet-a-bli-overrasket-over-inkompetansen-rundt-omkring-233065b.html"}, {"field": "urlhash", "value": "83fde1238b31440069c9b49c7bb2d99d85deb23f"}], "score": 0.5787386, "siteId": "9222270286501375973", "id": "83fde1238b31440069c9b49c7bb2d99d85deb23f"}

