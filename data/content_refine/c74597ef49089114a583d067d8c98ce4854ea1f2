{"fields": [{"field": "modifiedtime", "type": "time", "value": "2012-06-18T11:40:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Den amerikanske marinen, som ligger til kai i Hommelvik, s\u00e5 noe mistenkelig i sj\u00f8en. Alarmen gikk, og tre patruljebiler kom med bev\u00e6pnet politi og politihunder.", "Under havoverflaten sv\u00f8mte 19-\u00e5ringene Vidar Sylte og Thomas Thorvaldsen, troskyldig og uvitende om at de var terrormistenkt. De visste ikke en gang at de dykket like i n\u00e6rheten av et amerikansk marinefart\u00f8y.", "- Vi merket at noe skjedde p\u00e5 havoverflaten, derfor sv\u00f8mte vi opp for \u00e5 se. Der sto seks politi og siktet p\u00e5 oss med revolver, det var politihunder og b\u00e5ter fra Kystvakten. Vi ble beordret p\u00e5 land med hendene over hodet og fikk beskjed om \u00e5 legge oss i bakken, mens politiet fortsatt siktet p\u00e5 oss, sier Sylte.", "Dermed ble det en lang natt for sportsdykkerne som skulle avslutte kvelden med et raskt dykk for \u00e5 se p\u00e5 vraket av en kran. I stedet m\u00e5tte de bli med til politikammeret i Trondheim, der ble de sittende i avh\u00f8r til klokken to om natta. F\u00f8rst da skj\u00f8nte politiet at guttene ikke verken var spioner eller sabot\u00f8rer, bare uskyldige sportsdykkere.", "Det guttene fra Trondheim hadde gjort var \u00e5 skremme amerikanerne. S\u00e5nt gj\u00f8r man ikke, s\u00e6rlig ikke etter det som skjedde 11. september i fjor.", "- N\u00e5r den amerikanske milit\u00e6ret er i Norge har de krav p\u00e5 beskyttelse, og etter 11. september har sikkerheten blitt ytterligere skjerpet, sier oberst Karsten Reitan, stabssjef ved Distriktskommando Tr\u00f8ndelag.", "Det amerikanske marinefart\u00f8yet MV \u00abGreen Wave\u00bb kom tirsdag ettermiddag til dypvannskaia i Hommelvik, for hente sykehusmateriell fra forh\u00e5ndslagrene som de skal ta med til USA for oppgradering. Klokken 22.00 gikk alarmen, mannskapet om bord hadde sett noe h\u00f8yst mistenkelig. Det ble straks sl\u00e5tt full alarm og patruljebiler med bl\u00e5lys rykket ut fra Trondheim. To sportsdykkere ble beordret opp fra vannet, p\u00e5grepet og fraktet til politikammeret i Trondheim til avh\u00f8r. F\u00f8rst mange timer senere og sent p\u00e5 natta slapp de uskyldige sportsdykkerne p\u00e5 19 \u00e5r ut i friheten igjen.", "- Vi la ikke merke til milit\u00e6rfart\u00f8yet da vi gikk i vannet, det var heller ikke sperret av eller satt opp skilt om at det var forbudt \u00e5 dykke. Da vi kom opp var vi s\u00e5 nysgjerrige p\u00e5 hva i alle dager alt oppstyret var at vi ikke rakk \u00e5 bli redde, sier Thorvaldsen.", "Sportsdykkerne mener at de p\u00e5 det n\u00e6rmeste var ti meter unna MV \u00abGreen Wave.\u00bb Det de ikke visste var at Kystvakta holdt oppsikt, for ingen m\u00e5 komme n\u00e6rmere den amerikanske marinen enn hundre meter.", "- Aksjonen og p\u00e5gripelsen var rett og slett en misforst\u00e5else sier Jens Arne Haugum, vaktsjef ved politiet i Trondheim.", "Sportsdykkerne er n\u00e5 utenfor enhver mistanke.", "- Det var ikke noe, ikke en gang en plakat, som sa det var forbudt \u00e5 dykke ved b\u00e5ten til den amerikanske marinen. De to 19-\u00e5ringene var bare p\u00e5 feil sted til feil tid. De havnet midt i det, uten noen som helst ond hensikt. Derfor vil det selvsagt ikke bli straffesak, forsikrer Haugum.", "Den amerikanske marinen er i Tr\u00f8ndelag fordi de har avtale med Norge om lagring av sykehusmateriell. Sykehusmaterialet, s\u00e5kalt \u00abNavy fleet hospital\u00bb skal fraktes ut av Tr\u00f8ndelag i l\u00f8pet av to uker, og hvis du enn\u00e5 ikke har skj\u00f8nt det: Hold deg langt unna!", "- Mens amerikanerne er her vil Forsvaret rutinemessig beskytte amerikanerne, og Forsvaret har gitt politiet ansvaret. Det skal sl\u00e5s alarm dersom noen er innenfor en sone p\u00e5 hundre meter rundt skipet, forklarer oberst Reitan.", "Han understreket at Forsvaret er veldig forn\u00f8yd med at politiet rykket ut natt til onsdag, siden det viser at ogs\u00e5 de tar beskyttelsen viktig.", "- Politiet gjorde en utmerket jobb, de reagerte riktig og profesjonelt, sier Reitan. Onsdag gikk dykkerkameratene i vannet igjen, men i Ilsvika. Langt unna amerikanerne i Hommelvik."]}, {"field": "category0", "value": "nyheter"}, {"field": "contenthash", "value": "97a70b3e397db89375fb2e38e0644426d57945b1ba59c9455503f7fb5fa2972b"}, {"field": "createtime", "value": "2016-02-25T19:53:06.000Z"}, {"field": "description", "value": "Da sportsdykkerne kom til havoverflaten i Hommelvik sto seks bev\u00e6pnet politi og siktet p\u00e5 dem med revolvere. De uvitende og uskyldige 19-\u00e5ringene var mistenkt for terror mot et amerikansk marinefart\u00f8y. LES MER V\u00e6pnet aksjon mot dykkere"}, {"field": "dominantimage", "value": "http://www.adressa.no/incoming/article1045121.ece5/ALTERNATES/w980-default/ver2%20dykkere"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c74597ef49089114a583d067d8c98ce4854ea1f2.jpg?5986c7ad"}, {"field": "dominantthumbnaildimensions", "value": "300x169"}, {"field": "heading", "value": "Skremte amerikansk marine -adressa.no"}, {"field": "id", "value": "c74597ef49089114a583d067d8c98ce4854ea1f2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["skremte amerikansk marine", "amerikansk", "amerikansk marine", "politi", "marine"]}, {"field": "kw-entity", "value": ["distriktskommando tr\u00f8ndelag", "v\u00e6pnet", "navy", "kystvakten", "green wave", "sylte", "forsvaret", "thorvaldsen", "kystvakta", "vidar sylte og thomas thorvaldsen"]}, {"field": "kw-location", "value": ["trondheim", "hommelvik", "ilsvika", "norge"]}, {"field": "kw-pageclass", "value": "article"}, {"field": "kw-person", "value": ["jens arne haugum", "karsten reitan", "vidar sylte", "thomas thorvaldsen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1045121.ece5/ALTERNATES/w980-default/ver2%20dykkere"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skremte amerikansk marine"}, {"field": "og-type", "value": "article"}, {"field": "og-url", "value": "http://www.adressa.no/nyheter/article88479.ece"}, {"field": "pageclass", "value": ["article"]}, {"field": "publishtime", "value": "2002-10-02T21:34:53.000Z"}, {"field": "recs-articleid", "value": "2611874"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-10-02T21:34:53.000Z"}, {"field": "recs-rawtitle", "value": "Skremte amerikansk marine -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Da sportsdykkerne kom til havoverflaten i Hommelvik sto seks bev\u00e6pnet politi og siktet p\u00e5 dem med revolvere. De uvitende og uskyldige 19-\u00e5ringene var mistenkt for terror mot et amerikansk marinefart\u00f8y. LES MER V\u00e6pnet aksjon mot dykkere"}, {"field": "thumbnail", "value": "http://content-thumbnail.cxpublic.com/content/thumbnail200x150/c74597ef49089114a583d067d8c98ce4854ea1f2.jpg?5986c7ad"}, {"field": "thumbnailfullheightdimensions", "value": "200x1120"}, {"field": "timestamp", "value": "2017-08-06T07:39:25.000Z"}, {"field": "title", "value": "Skremte amerikansk marine"}, {"field": "url", "value": "http://www.adressa.no/nyheter/article88479.ece"}, {"field": "urlhash", "value": "c74597ef49089114a583d067d8c98ce4854ea1f2"}], "score": 0.8487754, "siteId": "9222270286501375973", "id": "c74597ef49089114a583d067d8c98ce4854ea1f2"}

