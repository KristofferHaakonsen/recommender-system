{"fields": [{"field": "modifiedtime", "type": "time", "value": "2017-02-13T20:49:50.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sex", "trondheim", "Les igjen"]}, {"field": "author", "value": "hilde \u00f8stmoe"}, {"field": "body", "value": ["Saken oppdateres.", "Fire menn og to kvinner rundt et kaf\u00e9bord. Helt vanlige unge mennesker. Bortsett fra at de liker sexlek med pisking, binding, slag og underkastelse.", "Denne saken ble f\u00f8rst publisert 21.september 2012.", "Sadomasochisme. Aktualisert gjennom den temmelig hypete, under middels romanen \u00abFifty Shades of Grey\u00bb som har solgt over 40 millioner eksemplarer over hele verden. I Trondheim er interessen \u00f8kende, og ikke bare blant de 60\u201370 aktive medlemmene i den lokale SM-foreningen Sol og M\u00e5ne. For med sommerens utgivelse av en informasjonsbrosjyre om SM, st\u00f8ttet av Helsedirektoratet, er SM p\u00e5 vei til \u00e5 bli stuerent.", "Og n\u00e5 sitter vi \u2013 om ikke i en stue, s\u00e5 rundt et skjermet kaf\u00e9bord i Midtbyen og har kaffeslabberas med en gruppe sadomasochister som mest av alt ser ut som en gjeng ferske studenter. Alle i tjue\u00e5rene, utpreget vanlige. Utenp\u00e5. Internt er de opptatt av BDSM: Bondage. Dominans. Underkastelse. Sadomasochisme. Og alle fordommene.", "\u2013 Folk tror vi har de reneste orgier, men s\u00e5nn er det jo slett ikke.", "Thomas har v\u00e6rt medlem i rundt fire \u00e5r og kanskje den som kjenner foreningen best av de seks:", "\u2013 Vi arrangerer fester hvor det foreg\u00e5r lettere lek i et fellesrom. I tillegg er det noen mindre lekerom hvor det nok har forekommet sex, men da er det gjerne par som \u00f8nsker \u00e5 ta den litt videre.", "\u2013 Og da lukker de gjerne d\u00f8ra for ikke \u00e5 st\u00f8te andre, legger Tonje til fra andre siden av bordet.", "Hun er submissiv, viser det seg: Underdanig. I likhet med Ida, som er ny i byen og i foreningen. Men vet hva hun g\u00e5r til.", "SM er en seksuell legning som i hovedsak dreier seg om \u00e5 dominere andre eller selv \u00e5 bli dominert, og/eller \u00e5 gi eller bli p\u00e5f\u00f8rt smerte. Det seksuelle ligger som basis, men alle aktivitetene innenfor SM trenger ikke n\u00f8dvendigvis \u00e5 gi seksuell nytelse.", "BDSM er et paraplybegrep for Bondage&Discipline, Dominance&Submission (underkastelse) og Sadism&Masochism.", "Noen praktiserer SM hele tiden (24/7), noen kun p\u00e5 soverommet, andre en gang iblant.", "Alt innenfor BDSM skal foreg\u00e5 under samtykke av deltakende parter.\nKilde: SMil Norge, Wikipedia", "Vis fakta", "\u00c5 pushe grensene sine, litt mer hver gang. Ikke vold, ikke tvang, men frivillig underkastelse, frivillig dominans. Likevel; pisking, slag, smerte. Det m\u00e5 da innimellom g\u00e5 galt?", "\u2013 Er det \u00e9n ting SM-ere vet, er det hvor viktig det er \u00e5 kommunisere. Hele tiden, sier Reihan. Man m\u00e5 vite at det ligger en risiko i bunn. S\u00e6rlig hvis man er i RACK-sonen: Risk Aware Consensual Kink. Som Andr\u00e9.", "\u2013 Jeg er nok der ja. Og jeg er klar over at skader kan skje. Jeg er blitt pisket s\u00e5 det gjorde veldig, veldig vondt, sier han. Andr\u00e9 er underdanig og har en fast mistress, som ikke tillater at han har andre mistresser enn henne. Selv er hun underdanig i forhold til sin ektemann. Men i forholdet til Andr\u00e9 er hun sjefen. N\u00e5r han er hos henne, g\u00e5r han alltid med h\u00e5ndjern.", "Sadist: En person som f\u00e5r nytelse av \u00e5 p\u00e5f\u00f8re andre smerte eller ubehag.", "Masochist: En person som nyter \u00e5 bli p\u00e5f\u00f8rt smerte eller ubehag.", "Dominant: En person som liker \u00e5 ta kontrollen og bestemme over andre i en BDSM-setting.", "Underdanig: En person som liker \u00e5 gi fra seg kontrollen og bli bestemt over i en BDSM-setting.", "Switch: En person som kan bytte mellom ulike roller, for eksempel mellom \u00e5 v\u00e6re dominant og underdanig.", "SSS: Sunt Sikkert Samtykkende. Utelukker mer risikofylte aktiviteter, som RACK.", "RACK: Inkluderer ogs\u00e5 aktiviteter som kan skade en eller begge parter.", "24/7: En livsstil hvor man lever i (BDSM)-roller 24 timer i d\u00f8gnet, sju dager i uka.", "Vis fakta", "Makt. Over et annet menneske. Man kan ta det ut i det ekstreme. Et \u00abnei\u00bb i en SM-lek, betyr ikke n\u00f8dvendigvis nei. Men n\u00e5r man bruker de avtalte kodeordene, er det alvor. \u00abR\u00f8dt\u00bb betyr stopp. Umiddelbart. Den mildere \u00abRosa\u00bb varsler at man m\u00e5 roe ned litt.", "\u2013 Men er man underdanig er det ikke n\u00f8dvendigvis lett \u00e5 si kodeordet. Kanskje venter man litt lenger enn man b\u00f8r, sier Ida, som har v\u00e6rt underdanig helt siden sin f\u00f8rste kj\u00e6reste.", "\u2013 Jeg savner 24/7 veldig, sier Ida. Lever man ut 24/7, m\u00e5 man be sin master om tillatelse til det meste, ikke bare seksuelt, men i hverdagen. Total underkastelse. Og dette savner Ida.", "\u2013 Det er vanskelig \u00e5 forst\u00e5?", "\u2013 Du er bare klar over hvem som bestemmer, sier hun enkelt.", "\u2013 Kan det v\u00e6re sunt at et menneske har s\u00e5 mye makt over et annet?", "\u2013 Man har jo alltid mulighet til \u00e5 si stopp og g\u00e5 ut av det, sier hun.", "Villet tvang er noe ganske annet enn vold. Flytting av grenser er noe helt annet enn \u00e5 overskride dem. Idas erfaring som underdanig har f\u00e5tt henne til \u00e5 bli ekstremt forsiktig n\u00e5r hun n\u00e5 i det siste har fors\u00f8kt seg i rollen som master.", "\u2013 Jeg ante ikke hvor stort ansvar det er. Som dominant master", "b\u00f8r man jo vite n\u00e5r man skal stoppe.", "Tonje skj\u00f8nner henne godt: \u2013Er du p\u00e5 bunn, kan du bruke kodeordet n\u00e5r du vil. Er du p\u00e5 topp, b\u00f8r du ha stoppet f\u00f8r kodeordet m\u00e5 tas i bruk.", "I det hele tatt er alle rundt bordet veldig tydelige p\u00e5 at de som ut\u00f8ver SM skal ha konstant kommunikasjon og f\u00f8lge reglene som er fastsatt. B\u00e5de Tonje og Ida kan fortelle at de opplever atskillig mer u\u00f8nsket oppmerksomhet p\u00e5 \u00abnormale\u00bb fester enn de gj\u00f8r p\u00e5 SM-arrangementene. N\u00e5r man leker med tvang, er det viktig at alle er klar over hva de g\u00e5r inn p\u00e5 \u2013 og samtykker.", "Etablert i Trondheim i 2008.", "Foreningen har 60-70 medlemmer, fra 18 \u00e5r til rundt 50 pluss. For \u00e5 kunne bli medlem, m\u00e5 du ha betalt medlemsavgift, v\u00e6rt p\u00e5 minst ett treff og delta p\u00e5 et fadderm\u00f8te.", "Et festreglement m\u00e5 signeres av samtlige personer til stede p\u00e5 festene.", "Medlemmer som bryter vedtektene eller festreglementet kan ekskluderes over en kortere eller lengre periode.", "Medlemmene m\u00e5 v\u00e6re over 18 \u00e5r.", "Vis fakta", "Ingen av de unge rundt bordet \u00f8nsker \u00e5 blottstille s\u00f8kbart etternavn og ansikt i offentligheten, mest av frykt for negative konsekvenser for fremtidige jobbintervju. Privat er de imidlertid mer \u00e5pne. Andr\u00e9 fra Nordm\u00f8re har for eksempel fortalt mora og s\u00f8steren sin hva han driver med.", "Tonje har valgt \u00e5 v\u00e6re \u00e5pen til omgivelsene om at hun er \u00abkinky\u00bb. Hun har bidratt i det statsst\u00f8ttede infoheftet om SM som kom ut tidligere i \u00e5r og som alle SM-ere roser opp i skyene. De gir slett ikke Fifty shades \u00ab\u00e6ren\u00bb for at det er stor interesse for SM i Trondheim for tiden. Ingen av dem har lest boka.", "\u2013 Det er bra at det blir artikler om SM. Men den \u00f8kte SM-interessen har kommet i kj\u00f8lvannet av SMil-brosjyren, mener de. Og n\u00e5 er de blitt s\u00e5 proffe at de tar pressebilder for \u00e5 spre budskapet om sin tre S-er: Sunt. Sikkert. Samtykkende.", "\u2013 Vi er ikke psykopater, men folk som elsker hverandre og respekterer hverandre, sier Reihan. Sadist og menneske.", "Skal du se \u00abFifty Shades Darker\u00bb? Her er v\u00e5r anmeldelse av filmen.", "\u2013 Sannsynligvis en kombinasjon.", "Psykolog Odd Reiers\u00f8l har engasjert seg i sp\u00f8rsm\u00e5let rundt sadomasochisme. Han p\u00e5peker at SM er et veldig komplisert omr\u00e5de som det er forsket for lite p\u00e5 til at man kan ha bastante svar.", "\u2013 Ingen vet n\u00f8yaktig hvorfor noen personer er tiltrukket av sadomasochisme, men seksualitet sitter dypt i et menneske. Og enten man er f\u00f8dt s\u00e5nn eller blitt s\u00e5nn; i likhet med homofili kan ikke SM reverseres, sier Reiers\u00f8l. Han mener at en SM mest sannsynlig er en kombinasjon av arv og milj\u00f8.", "\u2013 Man vet jo at en som har f\u00e5tt ris p\u00e5 rumpa som barn, kan f\u00e5 seksuell glede av det som voksen. Samtidig er det jo mange som har f\u00e5tt ris som barn, som ikke blir SM-ere. Antakelig betyr det at ris kan bidra, men at det m\u00e5 v\u00e6re i kombinasjon enten med gener eller andre hendelser, sier han. P\u00e5 sp\u00f8rsm\u00e5l om hvem som helst kunne blitt en sadomasochist gitt spesielle milj\u00f8/hendelser, mener han derfor at det m\u00e5 ligge en disposisjon i bunn.", "\u2013 Det er nok en kombinasjon av det meste. Essensen i SM er dominans og underkastelse, og det trenger ikke heller v\u00e6re ut fra fysisk ber\u00f8ring, sier han.", "Odd Reiers\u00f8l sitter i diagnoseutvalget som ble nedsatt av LLH (Landsforeningen for lesbiske, homofile og transpersoner) for \u00e5 f\u00e5 fjernet SM som diagnose. Diagnosen er n\u00e5 fjernet i Skandinavia ogFinland, og utvalget jobber n\u00e5 mot WHO for \u00e5 fjerne diagnosen ogs\u00e5 i den internasjonale versjonen.", "\u2013 En SM-diagnose er i utgangspunktet diskriminerende. SM er ingen sykdom, sier Reiers\u00f8l."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "1ee6015baac540b2840d6fa51cc21b265f962059f9bdb3fcebe4bdde16b317ac"}, {"field": "createtime", "value": "2017-02-13T20:06:45.000Z"}, {"field": "description", "value": "To hundre \u00e5r etter Markis de Sades d\u00f8d er sadomasochisme i vekst i Trondheim."}, {"field": "dominantimage", "value": "http://www.adressa.no/incoming/article14213859.ece/frv8ps/ALTERNATES/w980-default/2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f32a35b6bc386cf51f0334ad3cac6a267c16e08e.jpg?597a5043"}, {"field": "dominantthumbnaildimensions", "value": "300x169"}, {"field": "heading", "value": ["Dominans og underkastelse -adressa.no", "Om BDSM", "Om kalkulert risiko", "Om underkastelse", "Om villet tvang", "Om hemmeligheter", "F\u00f8dt s\u00e5nn eller blitt s\u00e5nn?"]}, {"field": "id", "value": "f32a35b6bc386cf51f0334ad3cac6a267c16e08e"}, {"field": "keyword", "value": ["Sex", "trondheim", "Les igjen"]}, {"field": "keywords", "value": "Sex,trondheim,Les igjen"}, {"field": "kw-category", "value": ["pluss", "magasin"]}, {"field": "kw-classification", "value": "society"}, {"field": "kw-concept", "value": ["underkastelse", "villet tvang", "person", "medlem", "p\u00e5f\u00f8rt smerte", "trondheim", "underdanig"]}, {"field": "kw-entity", "value": ["nordm\u00f8re", "landsforeningen", "skandinavia", "sikkert samtykkende", "fifty shades", "discipline", "m. men", "bondage", "tonje", "thomas", "wikipedia", "sol og m\u00e5ne", "tonje og ida", "helsedirektoratet", "markis de sades", "masochism", "ida", "midtbyen", "fifty shades darker", "sadism", "fifty shades of grey", "aware consensual kink", "s-er", "reihan", "submission", "dominance", "rosa"]}, {"field": "kw-location", "value": ["norge", "trondheim"]}, {"field": "kw-pageclass", "value": "article"}, {"field": "kw-person", "value": "odd reiers\u00f8l"}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article14213859.ece/frv8ps/ALTERNATES/w980-default/2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dominans og underkastelse"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2017/02/13/Dominans-og-underkastelse-14213725.ece"}, {"field": "pageclass", "value": ["article"]}, {"field": "publishtime", "value": "2017-02-13T20:03:34.000Z"}, {"field": "recs-articleid", "value": "14213725"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2017-02-13T20:03:34.000Z"}, {"field": "recs-rawtitle", "value": "Dominans og underkastelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "To hundre \u00e5r etter Markis de Sades d\u00f8d er sadomasochisme i vekst i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/f32a35b6bc386cf51f0334ad3cac6a267c16e08e.jpg?597a5043"}, {"field": "thumbnailfullheightdimensions", "value": "200x2144"}, {"field": "timestamp", "value": "2017-07-27T20:42:43.000Z"}, {"field": "title", "value": "Les igjen: Dominans og underkastelse i Trondheim"}, {"field": "url", "value": "http://www.adressa.no/pluss/magasin/2017/02/13/Dominans-og-underkastelse-14213725.ece"}, {"field": "urlhash", "value": "f32a35b6bc386cf51f0334ad3cac6a267c16e08e"}], "score": 0.88458097, "siteId": "9222270286501375973", "id": "f32a35b6bc386cf51f0334ad3cac6a267c16e08e"}

