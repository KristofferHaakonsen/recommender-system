{"fields": [{"field": "modifiedtime", "type": "time", "value": "2012-05-31T20:09:14.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjetil kroks\u00e6ter"}, {"field": "body", "value": ["Saken oppdateres.", "Vi hentet inn en meget kompetent jury til \u00e5 avgj\u00f8re det store sp\u00f8rsm\u00e5let: Hva var st\u00f8rst, Berit Aunlis f\u00f8rste norske langrennsgull for kvinner, Toralf Engans prestasjon fra 1962, eller Tommy Ingebrigtsens glideflukt i Thunder Bay?", "Juryen var valgt med omhu: Tidligere skipresident Per Ottesen har sett mange av triumfene p\u00e5 n\u00e6rt hold. Skihistoriker Terje By fra \u00c5fjord har alle de viktige tallene i hodet. Leder av langrennskomiteen i gullalderen, Jan Erik Granamo. Undertegnede er sekret\u00e6r med juryformannens dobbeltstemme.", "V\u00e5r k\u00e5ring g\u00e5r ikke bare ut p\u00e5 \u00e5 finne ut hvem som gjorde den st\u00f8rste prestasjonen. Vi satte som forutsetning at vi skulle legge like stor vekt p\u00e5 opplevelsen, \u00f8yeblikkets rus og den historiske verdien av prestasjonen. I det perspektivet rager Br\u00e5 h\u00f8yest. Det skal mye til \u00e5 sl\u00e5 Br\u00e5, fortsatt.", "\u2013Vi kommer ikke utenom Oddvar. Han fikk voksne mennesker over hele landet til \u00e5 grine. Jeg innr\u00f8mmer at det kom en t\u00e5re i \u00f8yekroken enda jeg satt i Karibien og h\u00f8rte p\u00e5 kortb\u00f8lgeradio, sier Terje By.", "Akkurat det at han husker hvor han var den dagen og timen i 1982, er selve kvalitetsstemplet p\u00e5 opplevelsen. Nesten alle husker hvor de var da Br\u00e5 brakk staven. Og den dagen han vant 15 km. De sterkeste \u00f8yeblikkene brenner seg s\u00e5 sterkt fast i erindringen at vi husker detaljer om hvor vi var og hvem vi delte opplevelsen med.", "\u2013Jeg sto s\u00e5 n\u00e6r at jeg nesten burde h\u00f8rt at staven knakk, sier Per Ottesen om den uforglemmelige stafetten.", "\u2013Oddvar er ikke til \u00e5 komme utenom. Vi hadde begynt \u00e5 innse at karrieren aldri ville gi ham en gullmedalje i VM eller OL. Derfor ble det s\u00e5 sterkt da det endelig skjedde, sier Ottesen.", "Men n\u00e5r han blir utfordret p\u00e5 \u00e5 velge den sportslig st\u00f8rste prestasjonen, blir det Tommy Ingebrigtsens superhopp i Thunder Bay. Tommy kom rett fra junior-VM og gjorde noe ingen trodde var mulig.", "Ogs\u00e5 Jan Erik Granamo ville ha Tommy helt \u00f8verst, men m\u00e5 finne seg i \u00e5 bli nedstemt denne gangen.", "Tr\u00f8ndersk skiidrett har skapt s\u00e5 mange store \u00f8yeblikk at oppgaven med \u00e5 rangere dem egentlig er umulig. Og det \u00e5 sette en grense p\u00e5 ti f\u00f8les brutalt og urettferdig, n\u00e5r man ser hvem som ikke f\u00e5r plass p\u00e5 listen.", "Enhver sportsprestasjon m\u00e5 evalueres i lyset av sin tid. Forutsetningene var helt forskjellige da Toralf Engan gjenreiste v\u00e5r ski\u00e6re i 1962 og da Norge red p\u00e5 en medgangsb\u00f8lge etter OL p\u00e5 Lillehammer. De seirene som kommer p\u00e5 bestilling utl\u00f8ser sjelden like stor begeistring som de som kommer overraskende.", "St\u00f8rst pris setter vi p\u00e5 dem som trosser motgang og uhell og aldri gir opp. N\u00e5r rettferdigheten skjer fyllest er idretten p\u00e5 sitt aller beste. Det er mot en slik bakgrunn Oddvar Br\u00e5s VM-gull fra Oslo m\u00e5 sees. Han var den beste skil\u00f8peren, men det var mellom mesterskapene. Helt til de utrolige dagene i Oslo i 1982.", "Noen f\u00e5r ekstra vekt fordi deres prestasjoner blir et slags vendepunkt i nasjonens skihistorie. Toralf Engan var en slik en. Og Berit Kvello (n\u00e5 Aunli) som var den f\u00f8rste som slo finner, russere og \u00f8sttyskere i et mesterskap. Og med faren Kristen Kvello som speaker.", "I denne k\u00e5ringen velger vi \u00e5 holde oss til VM-\u00f8velser, kort og godt fordi vi er der vi er, p\u00e5 vei inn d\u00f8ren til et nytt verdensmesterskap. Vi entrer et VM med flere tr\u00f8nderske medaljekandidater enn noensinne. Noen av dem kommer forh\u00e5pentligvis til \u00e5 vinne en plass p\u00e5 den eksklusive listen.", "Om vi laget en rankingliste over de st\u00f8rste OL-prestasjonene, ville helt andre navn krevet en plass i toppen, som P\u00e5l Tyldum og Harald Gr\u00f8nningen. Det forteller bare om den rikdommen v\u00e5r skihistorie har \u00e5 by p\u00e5.", "1. Oddvar Br\u00e5", "Gull 15 km, Oslo 1982", "Man m\u00e5 ha opplevd Oddvar Br\u00e5 skikarriere for \u00e5 forst\u00e5 hvorfor han alltid topper listene. Han var i ferd med \u00e5 bli avskrevet da han endelig lyktes. Det gikk et lettelsens sukk og en sympatib\u00f8lge over hele landet. I tillegg var han sentral i tidenes mest dramatiske stafettinnspurt.", "2. Berit Aunli", "Gull 5 km, 10 km og stafett, Oslo 1982", "Br\u00f8t den \u00f8steuropeiske dominansen med et brak med sine tre gull. Viste at det umulige var mulig. Overraskende, men ikke mindre gledelig.", "3. Tommy Ingebrigtsen", "Gull stor bakke, Thunder Bay 1995", "Vi hadde forsonet oss med at Andi Goldberger skulle vinne etter et flott andrehopp. Tommy sto alene p\u00e5 toppen. S\u00e5 leverte han det som der og da opplevdes som \u00e5rhundrets skihopp. Vi trodde aldri han skulle lande.", "4. Toralf Engan", "Gull normalbakke, Zakopane 1962", "Norge hadde v\u00e6rt ydmyket i hoppbakken av finner og \u00f8sttyskere i en lang periode. Toralf Engan br\u00f8t hegemoniet \u2013 med stil. Hvis noen har hoppet som en gud, s\u00e5 var det nettopp Engan.", "5. Bj\u00f8rn Wirkola", "To gull hopp, Oslo 1966", "Suveren hopping. Imponerende rolig og avbalansert. Sto fjellst\u00f8tt i alle sammenhenger.", "6. Frode Estil", "Gull 50 km, Oberstdorf 2005", "Endelig lyktes han etter \u00e5 ha v\u00e6rt s\u00e5 n\u00e6r flere ganger (0,3 sekunder fra gull i 2001). Fantastisk spurt i sn\u00f8v\u00e6ret i Oberstdorf. Alle unnet kjernekaren fra Lierne den triumfen.", "7. Marit Bj\u00f8rgen", "Gull 30 km, Oberstdorf 2005", "Gikk seg inn i alles hjerter. Hadde demonstrert et rykk som fikk oss til \u00e5 m\u00e5pe. Toppet alt med en str\u00e5lende taktisk gjennomf\u00f8ring p\u00e5 sin d\u00e5rligste distanse.", "8. Sture Sivertsen", "Gull 10 km, Falun 1993", "Sjokkseier. Lagets minst betrodde mann seiret. Han gikk mot giganter som Smirnov, D\u00e6hlie og Ulvang. Sture Sivertsens navn vil for alltid v\u00e6re knyttet til M\u00f6darbakken i Falun.", "9. Magne Myrmo", "Gull 15 km, Falun 1974", "Slo Gerhard Grimmer med 49/100. Den siste verdensmester p\u00e5 treski st\u00e5r som en p\u00e5le i skihistorien. Myrmo var en undervurdert l\u00f8per som hodet kaldt og valgte rett i en tid da langrennsverden var i kok.", "10. Roar Lj\u00f8kels\u00f8y", "Gull VM skiflyging, Kulm 2006", "Forsvarte gullet fra 2004 med feber i kroppen. Fantastisk konsentrasjonsevne og flyveregenskaper. Var ogs\u00e5 den som avgjorde lagkonkurransen."]}, {"field": "category0", "value": "sport"}, {"field": "category1", "value": "sport|nordisk"}, {"field": "contenthash", "value": "c7597279a21b294b54a02a8831031c87e431705fb73b85f8fea2e313cbf1f9b2"}, {"field": "createtime", "value": "2017-04-26T00:14:30.000Z"}, {"field": "description", "value": "Listen av gylne tr\u00f8nderske VM-minner er nesten uendelig. St\u00f8rst av dem alle er fortsatt Oddvar Br\u00e5s gull\u00f8p fra 1982."}, {"field": "dominantimage", "value": "http://www.adressa.no/incoming/article1298739.ece5/ALTERNATES/w980-default/bj%C3%B8rgen-sju"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/397c2269d1de929f237c1cf580bdf590120343da.jpg?594e3f2d"}, {"field": "dominantthumbnaildimensions", "value": "300x169"}, {"field": "heading", "value": "St\u00f8rst av alle store \u00f8yeblikk -adressa.no"}, {"field": "id", "value": "397c2269d1de929f237c1cf580bdf590120343da"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "nordisk"]}, {"field": "kw-classification", "value": "sports"}, {"field": "kw-concept", "value": ["endelig lyktes", "gull"]}, {"field": "kw-entity", "value": ["falun 1993", "oddvar", "zakopane 1962", "oslo 1982", "falun 1974", "oberstdorf 2005", "karibien", "kulm 2006", "p\u00e5l tyldum og harald gr\u00f8nningen", "thunder bay 1995", "l. derfor", "br\u00e5", "oslo 1966", "smirnov", "d\u00e6hlie og ulvang", "per ottesen", "m\u00f6darbakken"]}, {"field": "kw-location", "value": ["thunder bay", "falun", "oslo", "lierne", "norge", "\u00e5fjord", "lillehammer"]}, {"field": "kw-pageclass", "value": "article"}, {"field": "kw-person", "value": ["oddvar br\u00e5s vm", "andi goldberger", "gerhard grimmer", "berit aunli", "oddvar br\u00e5", "toralf engan", "berit kvello", "tommy ingebrigtsen", "kristen kvello", "harald gr\u00f8nningen", "terje by", "p\u00e5l tyldum", "sture sivertsen", "jan erik granamo"]}, {"field": "kw-taxonomy", "value": ["sport", "sport/nordisk"]}, {"field": "og-image", "value": "http://www.adressa.no/incoming/article1298739.ece5/ALTERNATES/w980-default/bj%C3%B8rgen-sju"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "St\u00f8rst av alle store \u00f8yeblikk"}, {"field": "og-type", "value": "article"}, {"field": "og-url", "value": "http://www.adressa.no/sport/nordisk/article1278236.ece"}, {"field": "pageclass", "value": ["article"]}, {"field": "publishtime", "value": "2009-02-19T07:21:34.000Z"}, {"field": "recs-articleid", "value": "1437134"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|nordisk"}, {"field": "recs-publishtime", "value": "2009-02-19T07:21:34.000Z"}, {"field": "recs-rawtitle", "value": "St\u00f8rst av alle store \u00f8yeblikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/nordisk"]}, {"field": "teaser", "value": "Listen av gylne tr\u00f8nderske VM-minner er nesten uendelig. St\u00f8rst av dem alle er fortsatt Oddvar Br\u00e5s gull\u00f8p fra 1982."}, {"field": "thumbnail", "value": "http://content-thumbnail.cxpublic.com/content/thumbnail200x150/397c2269d1de929f237c1cf580bdf590120343da.jpg?594e3f2d"}, {"field": "thumbnailfullheightdimensions", "value": "200x2862"}, {"field": "timestamp", "value": "2017-06-24T10:30:05.000Z"}, {"field": "title", "value": "St\u00f8rst av alle store \u00f8yeblikk"}, {"field": "url", "value": "http://www.adressa.no/sport/nordisk/article1278236.ece"}, {"field": "urlhash", "value": "397c2269d1de929f237c1cf580bdf590120343da"}], "score": 0.4767324, "siteId": "9222270286501375973", "id": "397c2269d1de929f237c1cf580bdf590120343da"}

