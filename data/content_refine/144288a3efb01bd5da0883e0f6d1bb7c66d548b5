{"fields": [{"field": "modifiedtime", "type": "time", "value": "2015-09-10T18:42:00.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": "b\u00f8ker"}, {"field": "author", "value": "ole jacob hoel"}, {"field": "body", "value": ["Den f\u00f8rste kriminalboka om journalisten Annika Bengtzon, \u00abSprengeren\u00bb, kom for bare 17 \u00e5r siden. Den begynte med at hun m\u00e5tte bytte fra kulepenn til blyant n\u00e5r hun skulle skrive notater ute i kulden, fordi blekket i kulepennene fryser n\u00e5r det er s\u00e5 kaldt. Siste bok slutter med at papiravisen til fiktive Kv\u00e4llspressen legges ned.", "En kan argumentere for at det ikke er Bengtzon med svensk medieutvikling som er den reelle hovedpersonen i de elleve b\u00f8kene i serien.", "- Det var et element jeg ikke hadde forutsett. Internett eksisterte s\u00e5 vidt. Men ikke bredb\u00e5nd, ikke Facebook, Twitter, YouTube. Disse 18 \u00e5rene utgj\u00f8r den st\u00f8rste medierevolusjonen etter Gutenberg, sier Liza Marklund.", "Hun gikk fra en redakt\u00f8rjobb i TV da hun begynte \u00e5 skrive krim, og hun har ikke jobbet med journalistikk siden. Noe info har hun fra strategidiskusjoner fra hun selv jobbet som sjef, men det meste i b\u00f8kene har hun funnet p\u00e5.", "-  Mye av det jeg har beskrevet i Kv\u00e4llspressen har skjedd i de virkelige tabloidene ikke lenge etter, sier Liza Marklund, som ikke t\u00f8r tippe n\u00e5r den f\u00f8rste av de to store svenske tabloidene legger ned papirutgaven, men som er overbevist om at det bare er et tidssp\u00f8rsm\u00e5l.", "Fra f\u00f8rste roman har hun v\u00e6rt kritisk til medienes utvikling. Men papiravisens d\u00f8d gr\u00e5ter hun ikke over.", "- Jeg er p\u00e5 linje med Annika som i boka sier at det kan vel ikke v\u00e6re n\u00f8dvendig \u00e5 myrde tr\u00e6r for \u00e5 formidle nyheter. Tenk p\u00e5 alt det un\u00f8dvendige og milj\u00f8fiendtlige arbeidet i \u00e5 drepe tr\u00e6r, omskape tre til cellulose til papir, sprute ut trykksverte, sende aviser ut til hver lille krok i hele landet- bare for \u00e5 formidle en dags gamle nyheter. En kan f\u00e5 alt opp p\u00e5 nettet, samtidig med at begivenhetene faktisk skjer, med tekst, bilder, video, dialog med leserne, ja sikkert snart smak og lukt ogs\u00e5.", "- Analyserende journalistikk passer kanskje bedre p\u00e5 papir. Unders\u00f8kelser viser at publikum husker det de leser p\u00e5 papir bedre enn det de leser p\u00e5 nett. S\u00e5 en ny type aviser vil nok bli etablert, men nettet er arenaen for den tradisjonelle nyhetsjournalistikk, sl\u00e5r hun fast.", "- Gr\u00e5dige medieeierne nekter \u00e5 bruke penger, legge ressurser i nettredaksjonene. Det er det som gj\u00f8r at journalistikken utarmes, ikke plattformen nyhetene publiseres p\u00e5.", "- Men er det ikke vanskelig \u00e5 tjene penger p\u00e5 nettet? Folk vil ikke betale for stoffet, og ny teknologi gj\u00f8r at leserne kan velge bort annonser?", "- Ja, jeg h\u00f8rer de sier det. Men slikt har aldri stoppet durkdrevne kapitalister f\u00f8r. Tving folk til \u00e5 betale, lag teknologi som er smartere enn de som skjuler annonsene. Ingen ting er umulig, om viljen er der, sier Liza Marklund, som ikke er en altfor stor optimist p\u00e5 journalistikkens vegne, selv om det hun ser enkelte positive utviklingstrekk.", "Hun er ogs\u00e5 ambivalent overfor krimlitteraturen.", "- Jeg har aldri lest mye krim. Men jeg leser god krim. Den finnes det en hel del av ogs\u00e5 i Sverige og Norge, verdens to tryggeste land. Kontrasten blir s\u00e5 enorm mellom samfunnsstrukturen og de redselsfulle elementene i en krim. N\u00e5r jeg forteller folk i Kenya at jeg skriver b\u00f8ker om drap og etterforskning sp\u00f8r de gjerne \u00abhvorfor det?\u00bb De skj\u00f8nner ikke konseptet, virkeligheten holder i et land som er nabo med borgerkrigsherjede Somalia. I diktaturer er det heller ikke klima for krim. I Spania tok det 30 \u00e5r etter Franco f\u00f8r krim ble en etablert sjanger. Det er der borgerrettigheter st\u00e5r sterkt og respekten for \u00f8vrigheten st\u00e5r svakt at det er en sterk krimtradisjon, i USA og England. Og n\u00e5 Skandinavia. Men det er mye d\u00e5rlig krim, mye umotivert handling, mange hovedpersoner som baker tigerkake og henter p\u00e5 dagis. N\u00e5r jeg skriver om hverdagslivet til Annika Bengtzon har det alltid direkte relevans til saken hun etterforsker, handlingene belyser hverandre. N\u00e5r det er to helt adskilte universer blir det ikke lenger interessant for meg, sier Marklund.", "Hver bok i serien har hatt sine temaer, men et gjennomg\u00e5ende stikkord er makt. Marklund har utforsket makt i bred forstand, mediemakt, politisk makt, maktforhold i relasjoner.", "- Makt og ansvar holder i hop, det er en vesentlig kombinasjon. N\u00e5 har en ny type nettakt\u00f8rer f\u00e5tt stor makt, men de har ikke begrep om ansvaret som f\u00f8lger med, sier Marklund. Nett-trollene i kommentarfelt og sosiale medier spiller en stor rolle i \u00abJernblod\u00bb. Eksemplene som trykkes i boka virker i overkant vulg\u00e6re, inntil man i etterordet ser at alle er direkte klippet fra nettet, reelle innlegg skrevet av folkevalgte!", "Identitetsproblematikk spiller en stor rolle i \u00abJernblod\u00bb der n\u00e6re familierelasjoner og grunnleggende trekk i Bengtzons personlighet blir rullet opp. Marklunds utgangspunkt i 1998 var \u00e5 skape en kvinnelig hovedperson som var et helt og sammensatt menneske, ikke bare et offer/og eller sexobjekt. Og slik ble hun, en kvinne med sterk gjennomf\u00f8ringsevne, som gj\u00f8r karriere, er beredt til \u00e5 g\u00e5 krigen for sine barn, men som roter det til p\u00e5 mange andre omr\u00e5der. Bengtzon tar til tider sv\u00e6rt irriterende valg.", "- Det er herlig at leserne tilgir henne dette og har fulgt henne videre, sier Marklund, som imidlertid er sv\u00e6rt bestemt p\u00e5 at n\u00e5 er siste ord om Annika Bengtzon skrevet.", "- Det var dette jeg skulle skrive, og n\u00e5 har jeg gjort det.", "Men hva n\u00e5? Liza snakker om en vaksine mot allergi som hun og mannen har utviklet, som krever finansiering. Legemiddelindustrien er ikke s\u00e5 ivrige p\u00e5 \u00e5 minimere en god kundegruppe som allergikerne, s\u00e5 hvis det er noen der ute med 40 millioner kroner til overs, s\u00e5 ta kontakt, sier Liza Marklund. Hun har ogs\u00e5 til hensikt \u00e5 fortsatt holde seg i god form, men da skulle hun gjerne hatt sin faste personlige trener hjemme i Marbella tilbake (trener Johnny er for tiden i sin hjemby Trondheim, og etterlyses hermed). Men bortsett fra dette er fremtiden vid\u00e5pen.", "- Jeg har hatt en baklengs kronologi i livet mitt, Jeg begynte med \u00e5 f\u00e5 barn, s\u00e5 skaffet jeg meg en karriere, s\u00e5 kanskje jeg n\u00e5 skal begynne \u00e5 studere n\u00e5?", "1. Hvilken bok har inspirert deg mest?", "- Jeg leste Elsa Morantes \u00abLa Storia\u00bb da jeg var 21 \u00e5r, og mitt syn p\u00e5 verden forandret seg.", "2. Hvilken film har du sett mer enn to ganger?", "- Jeg er generelt glad i Philip Seymour Hoffman, og Todd Solondz \u00abHappiness\u00bb (1998) er en spesiell favoritt. Den eneste sympatiske rollefiguren er pedofil ...", "3. Hvilken musikk kobler du best av med?", "- Rammstein. De er i en s\u00e6rklasse innenfor en sjanger jeg generelt er glad i. Men jeg liker Abba ogs\u00e5.", "4. Hvilken kulturbegivenhet vil du helst glemme?", "- Meat Loaf traff ikke en eneste tone i l\u00f8pet av konserten jeg overvar for et par \u00e5r siden. B\u00e5de publikum og han selv burde v\u00e6rt spart for ydmykelsen.", "5. Hvilken kulturbegivenhet vil du gjerne oppleve?", "- En konsert med Queen", "Freddie Mercury hadde v\u00e6rt optimalt.", "6. Hvem ville du helst invitere p\u00e5 middag for to, og hva vil du servere?", "- Nelson Mandela. Jeg ville servert min spesialitet: Ovnsbakt fisk med hvitl\u00f8k og sm\u00f8r.", "7. Som kulturminister for en dag, hva ville du gjort?", "- Jeg ville utferdiget humanit\u00e6rt visum til alle syriske flyktninger. Det ligger muligens ikke innenfor mandatet til en kulturminister, men jeg ville gjort det likevel.", "med"]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "e290943af573ec2c486dec2e550953d9f1220d7c6be93fcaeb4443c157079beb"}, {"field": "createtime", "value": "2015-09-10T17:35:46.000Z"}, {"field": "description", "value": "Liza Marklund legger ned papiravisene og sin egen forfatterkarriere i ett og samme jafs. N\u00e5 er fremtiden vid\u00e5pen."}, {"field": "dominantimage", "value": "http://www.adressa.no/pluss/kultur/article11546271.ece/6tebnt/ALTERNATES/w980-default/Lia8.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/144288a3efb01bd5da0883e0f6d1bb7c66d548b5.jpg?58d4e5aa"}, {"field": "dominantthumbnaildimensions", "value": "300x169"}, {"field": "heading", "value": ["Gr\u00e5ter ikke over papiravisens d\u00f8d -adressa.no", "Vil ikke myrde flere tr\u00e6r", "Gr\u00e5dige medieeiere", "Nordic noir er logisk", "Ansvar m\u00e5 f\u00f8lge makt", "Den personlige treneren er i Trondheim", "7 sp\u00f8rsm\u00e5l"]}, {"field": "id", "value": "144288a3efb01bd5da0883e0f6d1bb7c66d548b5"}, {"field": "keyword", "value": "b\u00f8ker"}, {"field": "keywords", "value": "b\u00f8ker"}, {"field": "kw-category", "value": ["pluss", "kultur"]}, {"field": "kw-company", "value": "facebook"}, {"field": "kw-concept", "value": ["nett", "skrive", "krim", "papiravisens d\u00f8d", "tr\u00e6r", "makt", "bok"]}, {"field": "kw-entity", "value": ["jernblod", "youtube", "skandinavia", "queen", "sprengeren", "franco", "la storia", "kv\u00e4llspressen", "twitter", "happiness", "johnny", "loaf", "sverige og norge"]}, {"field": "kw-location", "value": ["somalia", "england", "spania", "marbella", "trondheim", "abba", "gutenberg", "kenya"]}, {"field": "kw-pageclass", "value": "article"}, {"field": "kw-person", "value": ["nelson mandela", "annika bengtzon", "liza marklund", "todd solondz", "elsa morantes", "freddie mercury", "philip seymour hoffman"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article11546271.ece/6tebnt/ALTERNATES/w980-default/Lia8.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gr\u00e5ter ikke over papiravisens d\u00f8d"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/article11546272.ece"}, {"field": "pageclass", "value": ["article"]}, {"field": "publishtime", "value": "2015-09-10T18:27:32.000Z"}, {"field": "recs-articleid", "value": "11546272"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2015-09-10T18:27:32.000Z"}, {"field": "recs-rawtitle", "value": "Gr\u00e5ter ikke over papiravisens d\u00f8d -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Liza Marklund legger ned papiravisene og sin egen forfatterkarriere i ett og samme jafs. N\u00e5 er fremtiden vid\u00e5pen."}, {"field": "thumbnail", "value": "http://content-thumbnail.cxpublic.com/content/thumbnail200x150/144288a3efb01bd5da0883e0f6d1bb7c66d548b5.jpg?58d4e5aa"}, {"field": "thumbnailfullheightdimensions", "value": "200x2356"}, {"field": "timestamp", "value": "2017-03-24T09:23:54.000Z"}, {"field": "title", "value": "Gr\u00e5ter ikke over papiravisens d\u00f8d"}, {"field": "url", "value": "http://www.adressa.no/pluss/kultur/article11546272.ece"}, {"field": "urlhash", "value": "144288a3efb01bd5da0883e0f6d1bb7c66d548b5"}], "score": 0.7617053, "siteId": "9222270286501375973", "id": "144288a3efb01bd5da0883e0f6d1bb7c66d548b5"}

