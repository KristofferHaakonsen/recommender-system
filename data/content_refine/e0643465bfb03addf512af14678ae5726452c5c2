{"fields": [{"field": "modifiedtime", "type": "time", "value": "2012-08-23T09:35:26.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "En intens trafikkdur konkurrerer med det gjennomtrengende br\u00e5ket fra en trykkluftsbor som presser seg ned i den harde, islagte asfalten i Olav Kyrres gate p\u00e5 \u00d8ya. I bakgrunnen br\u00f8ler mektige, gulsvarte gravemaskiner mot f\u00f8rjulshimmelen, f\u00f8r de igjen graver kl\u00f8rne i den frosne jorda.", "- Det er s\u00e5 mye br\u00e5k at noen ganger skulle jeg \u00f8nske at jeg hadde p\u00e5 meg h\u00f8rselsvern n\u00e5r jeg gikk til skolen, roper ni \u00e5r gamle Lena Vernstad.", "- H\u00e6\u00e6\u00e6? skriker venninnene Vigdis Moe og Marthe Aar\u00f8 tilbake.", "- H\u00f8rselsvernpr\u00f8ver Lena igjen.", "Latter. Ingen h\u00f8rer, ingen blir h\u00f8rt.", "M\u00e5 forbi", "De tre klassevenninne fra \u00abSkitbyen\u00bb p\u00e5 \u00d8ya er p\u00e5 vei hjem fra Kalvskinnet skole, en helt vanlig ettermiddag i november. Skoleranslene danser p\u00e5 ryggen, og skravla g\u00e5r s\u00e5 frostr\u00f8yken fra barnemunn blander seg med eksosen fra bilene. Ord og setninger blir ropt ut st\u00f8tvis for \u00e5 n\u00e5 frem til det riktige \u00f8ret, jentene fors\u00f8ker \u00e5 overd\u00f8ve lyden fra bilene over Elgeseter bru. Ved rundkj\u00f8ringen utenfor RiT, m\u00e5 de gi tapt en stund. Tre skravlende sm\u00e5jenter p\u00e5 ni \u00e5r mot et kobbel av anleggsmaskiner, trykkluftsbor og trafikk er r\u00e5tt parti. Barndommens rike og deler av den daglige skoleveien er blitt en anleggsplass.", "N\u00e5r det nye Regionsykehuset i Trondheim st\u00e5r ferdig i 2014, er jentenes barndom for lengst forbi. I 2014 vil Lena, Vigdis og Marthe v\u00e6re 23 \u00e5r gamle. Da g\u00e5r de kanskje helt andre veier. Men i dag, og frem til de forlater hjemmets lune rede, m\u00e5 de g\u00e5 forbi akkurat her, hver dag p\u00e5 vei til skolen. Jentene synes det er br\u00e5kete og f\u00e6lt. Samtidig er de redde for alle bilene. De vet om flere som ikke orker mer.", "- Jeg kjenner en gutt som skal flytte til By\u00e5sen fordi foreldrene synes skoleveien er for skummel, forteller Marthe.", "- De kunne heller bygd det nye sykehuset utenfor byen p\u00e5 et sted der det ikke er barn, mener Vigdis og f\u00e5r samtykkende nikk fra de to andre luekledde hodene.", "B\u00e5de Vigdis og Lena forteller at de sover d\u00e5rlig om natten. Vigdis blir liggende v\u00e5ken p\u00e5 grunn av alle bilene som br\u00e5ker i gata hennes, mens Lena, som bor enda n\u00e6rmere sykehuset, er plaget av st\u00f8y fra helikoptrene som kommer om natta.", "- Det nye sykehuset gj\u00f8r at det blir mer trafikk og eksos overalt, mener ni\u00e5ringene.", "- Skviser de svake", "Hva Marthe, Vigdis og Lena mener om utbyggingen av det nye sykehuset har aldri kommet frem i utredningene som er gjort av utbygger RIT 2000 eller Trondheim kommune som reguleringsmyndighet. Verken de eller andre barn p\u00e5 \u00d8ya har noen gang f\u00e5tt komme direkte til orde, selv om rikspolitiske retningslinjer krever at kommunen skal organisere planprosessen slik at synspunkter som gjelder barn som ber\u00f8rt part kommer fram, og at ulike grupper barn og unge selv gis anledning til \u00e5 delta.", "- RIT 2000 g\u00e5r ut p\u00e5 \u00e5 realisere store arkitektoniske visjoner. N\u00e6rmilj\u00f8et og brukerne har blitt sekund\u00e6re i dette prestisjeprosjektet. De som blir skviset er de svakeste gruppene, nemlig barna. Det \u00e5 f\u00f8lge en skolevei oppleves helt annerledes for barn enn for voksne. De ser helt andre ting enn det vi gj\u00f8r, og derfor m\u00e5 de ogs\u00e5 bli h\u00f8rt, sier Gunnar Grut, som er leder for foreldreaksjonen Barn i sentrum ved Kalvskinnet skole", "Barneforsker og arkitekt Hanne Wilhjelm peker p\u00e5 det samme problemet i sin forskningsrapport \u00abOppvekst i byen- en annen generasjonsstudie\u00bb (1999), som omhandler barns oppvekstvilk\u00e5r p\u00e5 \u00d8ya/Elgeseter: \u00abBarna er ikke spurt direkte av offentlig myndighet eller utbygger om deres syn p\u00e5 sykehusutbyggingen, p\u00e5 tross av at deres skolevei vil bli kraftig ber\u00f8rt\u00bb.", "- \u00c5 ta barn p\u00e5 alvor i slike store byggeprosjekter ser ut til \u00e5 v\u00e6re en komplisert prosess, sier hun.", "Skolebes\u00f8k", "Fra rundkj\u00f8ringen der Marthe, Lena og Vigdis passerer den st\u00f8yende hovedinnfarts\u00e5ren til RiT, er det et dr\u00f8yt steinkast ned til murhuset der prosjektledelsen ved RIT 2000 er i ferd med \u00e5 planlegge et av verdens beste sykehus. Informasjonssjef Synn\u00f8ve Farstad vil helst snakke med Uke-Adressa om hvordan de har involvert barn i planleggingen av hvordan det skal v\u00e6re innend\u00f8rs p\u00e5 det nye sykehuset. N\u00e5r det gjelder barna som bor rundt sykehuset, innr\u00f8mmes det raskt at man burde v\u00e6rt mye flinkere til \u00e5 skape en mer direkte dialog.", "Milj\u00f8- og sikkerhetssjef Jens Eirik Ramstad understreker likevel at man driver et omfattende risiko og s\u00e5rbarhets (ROS) arbeid for \u00e5 redusere trafikk, st\u00f8y, st\u00f8v og andre ulemper ved utbyggingen i samarbeid med blant annet naboer.", "- Vi har to hensyn \u00e5 ivareta. Vi skal finne de beste l\u00f8sningene for et nytt sykehus, og vi skal ta hensyn til omgivelsene. Jeg synes vi har kommet langt i det forebyggende arbeidet med \u00e5 ta vare p\u00e5 n\u00e6rmilj\u00f8et. I tillegg til ROS-arbeidet har vi ogs\u00e5 lagt opp egne sikkerhetstiltak p\u00e5 skoleveien i forbindelse med stengningen av Olav Kyrres gate og bygging av fotgjengerundergang. I tillegg jobber vi med sikring av selve byggeplassen, forteller han.", "I l\u00f8pet av samtalen med Uke-Adressa f\u00e5r plutselig Farstad og Ramstad en ide om at de muligens skal ta seg en tur og snakket med ungene ved Kalvskinnet skole.", "- Ungene som bor p\u00e5 \u00d8ya er en viktig gruppe for oss, understreker de.", "Finalebanen er viktig for ungene. Den er en gr\u00f8nn og fredelig lunge, delvis forsk\u00e5net fra anleggsmaskinene som har sin ettermiddagskonsert noen hundre meter unna. Marthe, Lena og Vigdis l\u00f8per mot sklia, kaster skolesekkene og hiver seg i den skitne, isete renna, mens de hyler i skrekkblandet fryd. Finalebanen er den eneste lekeplassen jentene har igjen i n\u00e6rmilj\u00f8et. Hadde RIT 2000 f\u00e5tt det som de ville, hadde det v\u00e6rt gravemaskiner og brakkeby ogs\u00e5 her n\u00e5. Etter stort press og mye jobbing fra blant annet beboerne i omr\u00e5det, bestemte bystyret seg for \u00e5 beholde banen.", "- Forslaget om \u00e5 ta fra oss Finalebanen synes jeg var veldig feigt av de som bygger sykehuset, sier Marthe, med r\u00f8de kinn og sint stemme. - Det er s\u00e5 mange unger som bruker Finalebanen. Guttene spiller mye fotball, og det er fint \u00e5 st\u00e5 p\u00e5 sk\u00f8yter her om vinteren.", "Barnas argumentene ble den gangen ikke h\u00f8rt av et sykehus med plassproblemer.", "Det ble heller ikke barneforsker Wilhjelm, som i sin forskningsrapport konkluderer med at \u00abden sentrale plass for sosialt samv\u00e6r, lek og ikke minst ballspill, er Finalen.\u00bb", "Wilhjelm ble aldri bedt av verken kommunen eller RIT 2000 om \u00e5 uttale seg i konsekvensutredningen for bygging av Laboratoriebygget p\u00e5 Finalebanen, til tross for hennes grundige kartlegging av barnas forhold til denne lekeplassen.", "- Jeg syntes det var merkelig, sier Wilhjelm. - Det endte med at jeg p\u00e5 eget initiativ leverte en uttalelse. Vi som var motstandere av bygging ble likevel bare summarisk referert i byplankontorets saksfremlegg til endelig vedtak om \u00e5 la RIT 2000 bygge p\u00e5 Finalebanen, sier hun.", "- Bare f\u00f8lelser", "- Vi hadde en erstatning for Finalebanen, s\u00e5 dette dreier seg mest om f\u00f8lelser, hevder sjefarktitekt Ragnhild Aslaksen ved RIT 2000.", "- Spurte dere noen gang barna?", "- Vi er p\u00e5lagt av politikerne \u00e5 bygge et sykehus. Offentlig h\u00f8ring av konsekvensutredningen og m\u00e5ten denne foreg\u00e5r p\u00e5, er kommunens ansvar. I konsekvensutredningen inngikk en plan for \u00e5 f\u00e5 med barnas meninger n\u00e5r vi skulle utforme erstatningsarealene for Finalebanen. Der forpliktet vi oss til \u00e5 la barna komme med innspill til hvordan den nye lekeplassen konkret skulle se ut, sier Aslaksen.", "Byplansjef i Trondheim Kommune, Ann-Margritt Harkjerr, er av en litt annen oppfatning.", "- Det var RIT 2000 som burde snakket med barna, mens v\u00e5rt ansvar er \u00e5 passe p\u00e5 at de gjorde det. I dette tilfellet mente vi at h\u00f8ringsuttalelsene fra aksjonsgruppen Barn i sentrum og Kalvskinnet velforening i tilstrekkelig grad belyste konsekvensene for barn.", "I ettertid ser vi at vi kunne f\u00e5tt en bedre prosess hvis barns medvirkning hadde v\u00e6rt st\u00f8rre. Barn skal egentlig f\u00e5 komme mer direkte til ordet. \u00c5rsaken til at det glipper, er at vi ikke har funnet noen god m\u00e5te \u00e5 gj\u00f8re det p\u00e5. Det er ogs\u00e5 viktig \u00e5 understreke at selv om barn skal h\u00f8res, s\u00e5 betyr ikke det n\u00f8dvendigvis at vi vil gj\u00f8re som de sier. Derfor m\u00e5 vi ogs\u00e5 passe p\u00e5 at vi ikke lurer dem, sier Harkjerr.", "- Men vi vant banen, roper Lena, Vigdis og Marthe kjekt mens de l\u00f8per opp for \u00e5 ta en ny tur ned sklia. - P\u00e5 skolen feiret vi med saft og boller.", "Hadde det bare v\u00e6rt flere steder som Finalebanen p\u00e5 \u00d8ya", "Barnas paradis", "- Hvis jeg skulle bestemme skulle denne delen av byen v\u00e6rt et paradis uten biler, bare hest og vogn, sier Vigdis.", "- Det skulle v\u00e6rt tusenvis av lekeplasser, gjerne en i hvert kvartal, og s\u00e5 skulle det v\u00e6rt mange badebassenger og ingen gr\u00e5 bygninger. Det skulle ogs\u00e5 v\u00e6rt lov til \u00e5 sykle overalt, og sykkelstiene skulle bare g\u00e5tt rett frem, fortsetter Lena", "- Ja, ikke s\u00e5nn som i undergangen borte p\u00e5 RiT, som de har bygd alt for bratt for syklister og de som bruker rullestol, kniser Marthe.", "Jentene er glade for at undergangen i Olav Kyrres gate endelig er p\u00e5 plass, selv om den ikke er brukbar for alle. Alternativet som prosjektledelsen i RIT 2000 \u00f8nsket seg, var at skoleungene skulle krysse den sterkt trafikkerte innfarts\u00e5ren til RiT p\u00e5 gateplan via lysregulering. F\u00f8rst da foreldre ved Kalvskinnet skole og flere andre anket vedtaket inn til Fylkesmannen og fikk medhold, m\u00e5tte prosjektledelsen ved RIT under jorda likevel.", "- Av og til har jeg lyst til \u00e5 flytte, av og til ikke, mumler Vigdis med munnen full av boller og mandariner. Vi er kommet hjem til Veisletten all\u00e9 og har en tiln\u00e6rmet stille stund ved kj\u00f8kkenbordet. Vigdis ser seg rundt i stua og tilf\u00f8yer;", "- Kanskje jeg kunne b\u00e6re med meg huset v\u00e5rt p\u00e5 ryggen som sneglene gj\u00f8r og reise avg\u00e5rde til et annet sted?", "Marthe rister p\u00e5 hodet. Hun vil gjerne bli boende, selv om hun tror at RIT 2000 i alle fall vil bli syv etasjer h\u00f8yt, og selv om hun vet at flere unger allerede har flyttet fordi huset deres er revet ned for \u00e5 gi plass til det kjempe store sykehuset som de voksne skal bygge.", "- Jeg har alle vennene mine her. Det er det viktigste, sier hun.", "- Jeg er sikker p\u00e5 at n\u00e5r jeg blir atten \u00e5r, s\u00e5 kommer RIT 2000 og tar huset mitt, sier Lena.", "- Vi vedder en klem i mot p\u00e5 at det aldri vil skje, ler venninnene.", "- Hva er en politiker, sp\u00f8r Vigdis, plutselig.", "- En som bestemmer, svarer jeg.", "- Hvis jeg fikk bestemme skulle det nye sykehuset ligge p\u00e5 Dragvoll, sier hun med munnen full av boller og mandariner. Lena og Marthe nikker. Her hjemme ved kj\u00f8kkenbordet trenger ikke ni \u00e5r gamle jenter \u00e5 rope for \u00e5 bli h\u00f8rt."]}, {"field": "category0", "value": "kultur"}, {"field": "contenthash", "value": "b92f58b2babb5cae30c3ace79e4c770686cae918db47bc731e736049619d609d"}, {"field": "createtime", "value": "2017-02-09T14:43:27.000Z"}, {"field": "description", "value": "I 15 \u00e5r m\u00e5 barna i \u00d8ya-Elgeseter omr\u00e5det leve med gravemaskiner, bygge-st\u00f8y og \u00f8kt trafikk. \u00c5 vokse opp i skyggen av RIT 2000 er ingen lek."}, {"field": "dominantimage", "value": "http://www.adressa.no/incoming/article1101901.ece5/ALTERNATES/w980-default/ver2%20rit"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/e0643465bfb03addf512af14678ae5726452c5c2.jpg?5993ee6a"}, {"field": "dominantthumbnaildimensions", "value": "300x169"}, {"field": "heading", "value": "I skyggen av sykehuset -adressa.no"}, {"field": "id", "value": "e0643465bfb03addf512af14678ae5726452c5c2"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "family-and-parenting"}, {"field": "kw-concept", "value": ["munnen full", "sykehus", "gjelder barn", "barn"]}, {"field": "kw-entity", "value": ["\u00f8ya", "lena og vigdis", "ann-margritt harkjerr", "oppvekst", "veisletten", "dragvoll", "uke-adressa", "elgeseter", "farstad og ramstad", "barn", "vigdis og lena", "rit", "skitbyen", "vigdis moe og marthe aar\u00f8", "marthe", "trondheim kommune", "lena og marthe", "by\u00e5sen", "vigdis", "\u00f8ya-elgeseter", "finalebanen", "laboratoriebygget", "kalvskinnet", "regionsykehuset", "vigdis og marthe", "fylkesmannen", "finalen"]}, {"field": "kw-pageclass", "value": "article"}, {"field": "kw-person", "value": ["olav kyrres", "lena vernstad", "marthe aar\u00f8", "vigdis moe", "jens eirik ramstad", "ragnhild aslaksen", "gunnar grut", "synn\u00f8ve farstad", "hanne wilhjelm"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1101901.ece5/ALTERNATES/w980-default/ver2%20rit"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I skyggen av sykehuset"}, {"field": "og-type", "value": "article"}, {"field": "og-url", "value": "http://www.adressa.no/kultur/article315919.ece"}, {"field": "pageclass", "value": ["article"]}, {"field": "publishtime", "value": "2000-12-08T23:00:00.000Z"}, {"field": "recs-articleid", "value": "914115"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2000-12-08T23:00:00.000Z"}, {"field": "recs-rawtitle", "value": "I skyggen av sykehuset -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "I 15 \u00e5r m\u00e5 barna i \u00d8ya-Elgeseter omr\u00e5det leve med gravemaskiner, bygge-st\u00f8y og \u00f8kt trafikk. \u00c5 vokse opp i skyggen av RIT 2000 er ingen lek."}, {"field": "thumbnail", "value": "http://content-thumbnail.cxpublic.com/content/thumbnail200x150/e0643465bfb03addf512af14678ae5726452c5c2.jpg?5993ee6a"}, {"field": "thumbnailfullheightdimensions", "value": "200x2080"}, {"field": "timestamp", "value": "2017-08-16T07:04:10.000Z"}, {"field": "title", "value": "I skyggen av sykehuset"}, {"field": "url", "value": "http://www.adressa.no/kultur/article315919.ece"}, {"field": "urlhash", "value": "e0643465bfb03addf512af14678ae5726452c5c2"}], "score": 0.42770693, "siteId": "9222270286501375973", "id": "e0643465bfb03addf512af14678ae5726452c5c2"}

