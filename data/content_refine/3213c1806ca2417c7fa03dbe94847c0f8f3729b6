{"fields": [{"field": "modifiedtime", "type": "time", "value": "2015-07-22T14:01:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kjersti havdal"}, {"field": "body", "value": ["Saken oppdateres.", "- Jeg fikk h\u00f8re at jeg var \u00abden d\u00e5rligste kongen som har spilt p\u00e5 Stiklestad noen gang\u00bb, sier skuespiller Ingar Helge Gimle med sin beste etterligning av verdalsdialekten.", "- I alle fall den d\u00e5rligste kongen til \u00e5 ri p\u00e5 hest, legger han til.", "P\u00e5 l\u00f8rdag holder skuespilleren show i Borgg\u00e5rden under Olsokdagene p\u00e5 Stiklestad. I forestillingen \u00abHei ... Jeg trenger litt hjelp her, jeg ...\u00bb vil Gimle blant annet fortelle om sin tid p\u00e5 Stiklestad i 1994 da han spilte Kong Olav i \u00abSpelet om Heilag Olav\u00bb.", "- Historien starter med mitt m\u00f8te med den store hingsten Reiulf, men jeg ender opp med landets eldste hest, hoppa Petra, sier Gimle.", "Skuespilleren hadde ikke tatt s\u00e5 mange ridetimer p\u00e5 Ekeberg Rideskole som avtalt. F\u00f8rst da pr\u00f8vene i amfiet p\u00e5 Stiklestad startet, ble Gimles manglende rideferdigheter avsl\u00f8rt.", "- Regiss\u00f8r Arnulf Haga \u00f8nsket \u00e5 pr\u00f8ve noe nytt dette \u00e5ret. Haga hadde f\u00e5tt bygd en stor platting p\u00e5 taket av en bygningene p\u00e5 scenen og denne skulle hesten og jeg ri opp p\u00e5. Hverken hesten eller jeg var interessert i dette, forteller Gimle, og dermed m\u00e5tte regiss\u00f8ren legge fra seg planene om ville stunts med kongen p\u00e5 hesteryggen.", "- Ble du bedre til \u00e5 ri i l\u00f8pet av forestillingene?", "- Jeg rei nesten ikke. Jeg satt p\u00e5 ryggen til den gamle hoppa i 50 meter for \u00e5 komme meg inn p\u00e5 scenen, deretter gikk jeg av, ler Gimle.", "Selv om Gimle forelsket seg i b\u00e5de spelmilj\u00f8et og i Verdal for 21 \u00e5r siden, har han ikke v\u00e6rt tilbake p\u00e5 Stiklestad siden han humpet over scenen i bl\u00e5 kongekappe p\u00e5 ryggen til ei gammel hoppe.", "- Jeg skrev brev til Arnulf for \u00e5 h\u00f8re om jeg kunne komme tilbake og spille kongen en gang til. Det fikk jeg ikke. De m\u00e5tte ha noen som kunne ri og dermed fikk Nils Ole Oftebro, som spilte konge \u00e5ret f\u00f8r meg, rollen tilbake. Jeg ble dypt vonbroten og tenkte at dit skal jeg aldri igjen, sier skuespilleren sp\u00f8kefull.", "N\u00e5 gleder han seg til \u00e5 oppleve olsok p\u00e5 Stiklestad igjen.", "- Sett bort ifra at jeg var d\u00e5rlig til \u00e5 ri var det en vidunderlig opplevelse \u00e5 v\u00e6re med i spelet. V\u00e6ret var vakkert, det var festligheter og vi spilte for rundt 10 000 mennesker som ga oss st\u00e5ende applaus. Det \u00f8yeblikket i stykket hvor jeg skulle frelse den litt forvirra jenta, som ble spilt av Guri Skanke, var helt magisk. Og da St\u00e5le Bj\u00f8rnhaug sang mot slutten - det er det vakreste jeg har h\u00f8rt i hele mitt liv, mimrer Gimle.", "Etter sin egen forestilling i Borgg\u00e5rden p\u00e5 l\u00f8rdag skal han se spelet, denne gangen med P\u00e5l Christian Eggen i rollen som konge.", "- Jeg h\u00f8rte om uhellet til P\u00e5l Sverre Hagen, og jeg f\u00f8ler veldig med ham, sier Gimle.", "LES OGS\u00c5: \u00c5rets konge m\u00e5 trekke seg etter rideulykke p\u00e5 Stiklestad", "Hagen skulle debutere som konge i \u00e5r, men falt av hesten under en pr\u00f8ve forrige helg. Det endte med brudd i armen og Hagen ble n\u00f8dt til \u00e5 trekke seg fra spelet.", "- Har du selv sittet p\u00e5 en hest siden 94?", "- Nei, svarer Gimle kjapt.", "- Akkurat n\u00e5 er jeg p\u00e5 filminnspilling i Irland, og vi har med \u00e9n hest i filmen. Jeg klappet den i g\u00e5r, men jeg passer p\u00e5 \u00e5 holde god avstand, sier Gimle.", "Han h\u00e5per Hagen ikke lar seg skremme like mye av sin opplevelse med spelets hester som han selv gjorde.", "LES OGS\u00c5: - Det \u00e5 falle av hesten av og til er en del av gamet", "- Som tidenes d\u00e5rligste konge kan jeg tr\u00f8ste P\u00e5l Sverre med at jeg har brukket armen elleve ganger, s\u00e5 \u00e9n gang er ikke ille og han vil bli bra igjen ganske snart. Jeg anbefaler ham \u00e5 komme seg opp p\u00e5 hesteryggen igjen med \u00e9n gang! Han er en nesten to meter h\u00f8y, kjekk kar, og han vil bli litt av en konge. P\u00e5l Sverre vil komme tilbake som tidenes kjekkeste konge, sier Gimle."]}, {"field": "category0", "value": "kultur"}, {"field": "contenthash", "value": "c62d082dd17615307c049caa87f803b05b7e0cfce49f2a7f9a235c6bd112b7b6"}, {"field": "createtime", "value": "2017-05-02T03:01:34.000Z"}, {"field": "description", "value": "Ingar Helge Gimle \u00absjokkerte\u00bb spelmilj\u00f8et med sine d\u00e5rlige rideegenskaper. F\u00f8rst 21 \u00e5r etter at han spilte Kong Olav, t\u00f8r han vende tilbake."}, {"field": "dominantimage", "value": "http://www.adressa.no/kultur/article11338928.ece/c2gdax/ALTERNATES/w980-default/Olavspelet54.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3213c1806ca2417c7fa03dbe94847c0f8f3729b6.jpg?5982feed"}, {"field": "dominantthumbnaildimensions", "value": "300x169"}, {"field": "heading", "value": ["- Jeg ble dypt vonbroten -adressa.no", "Fra diger hingst til gammel hoppe", "Avslag p\u00e5 konge-s\u00f8knad", "Sympati for P\u00e5l Sverre Hagen"]}, {"field": "id", "value": "3213c1806ca2417c7fa03dbe94847c0f8f3729b6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["spilte kong", "dypt vonbroten", "spilt", "hest", "d\u00e5rligste konge", "kong"]}, {"field": "kw-entity", "value": ["reiulf", "kong olav", "spelet", "heilag olav", "guri skanke", "ekeberg rideskole", "olsokdagene", "borgg\u00e5rden"]}, {"field": "kw-location", "value": ["irland", "verdal", "stiklestad", "petra"]}, {"field": "kw-pageclass", "value": "article"}, {"field": "kw-person", "value": ["arnulf haga", "p\u00e5l sverre hagen", "p\u00e5l sverre", "p\u00e5l christian eggen", "ingar helge gimle", "st\u00e5le bj\u00f8rnhaug", "nils ole oftebro"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/kultur/article11338928.ece/c2gdax/ALTERNATES/w980-default/Olavspelet54.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Jeg ble dypt vonbroten"}, {"field": "og-type", "value": "article"}, {"field": "og-url", "value": "http://www.adressa.no/kultur/article11338929.ece"}, {"field": "pageclass", "value": ["article"]}, {"field": "publishtime", "value": "2015-07-21T20:28:25.000Z"}, {"field": "recs-articleid", "value": "11338929"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2015-07-21T20:28:25.000Z"}, {"field": "recs-rawtitle", "value": "- Jeg ble dypt vonbroten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ingar Helge Gimle \u00absjokkerte\u00bb spelmilj\u00f8et med sine d\u00e5rlige rideegenskaper. F\u00f8rst 21 \u00e5r etter at han spilte Kong Olav, t\u00f8r han vende tilbake."}, {"field": "thumbnail", "value": "http://content-thumbnail.cxpublic.com/content/thumbnail200x150/3213c1806ca2417c7fa03dbe94847c0f8f3729b6.jpg?5982feed"}, {"field": "thumbnailfullheightdimensions", "value": "200x1826"}, {"field": "timestamp", "value": "2017-08-03T10:46:05.000Z"}, {"field": "title", "value": "- Jeg ble dypt vonbroten"}, {"field": "url", "value": "http://www.adressa.no/kultur/article11338929.ece"}, {"field": "urlhash", "value": "3213c1806ca2417c7fa03dbe94847c0f8f3729b6"}], "score": 0.9551537, "siteId": "9222270286501375973", "id": "3213c1806ca2417c7fa03dbe94847c0f8f3729b6"}

