{"fields": [{"field": "modifiedtime", "type": "time", "value": "2013-12-03T08:56:19.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "maren eriksen - babyverden.no"}, {"field": "body", "value": ["Saken oppdateres.", "Babyen lukker munnen, dytter maten ut igjen eller brekker seg.", "Lyder det kjent? Faktisk er det helt normalt, og bare \u00e5 forvente. Frem til n\u00e5 har nemlig babyen hatt en refleks som tilsier at alt som ikke er flytende, er potensielt skadelig, og skal ut av munnen igjen.", "Nasjonale retningslinjer anbefaler i dag introduksjon av fast f\u00f8de ved seksm\u00e5neders alder. Disse retningslinjene er under revisjon, og slik det ser ut n\u00e5, kan de bli endret til introduksjon noe tidligere \u2013 kanskje ved firem\u00e5neders alder. Reviderte retningslinjer skal v\u00e6re klare i l\u00f8pet av 2014.", "- Vi vet ikke om det vil bety noe for spiseutviklingen, men det vil i s\u00e5 fall v\u00e6re snakk om at man begynner med sm\u00e5 mengder, og det kan v\u00e6re lurt, sier klinisk ern\u00e6ringsfysiolog Christine G\u00f8rbitz ved Barne- og ungdomsavdelingen ved Akershus universitetssykehus til Babyverden.", "LES OGS\u00c5:", "Slik f\u00e5r du et alt-etende barn", "Gi middagsglass med god samvittighet", "Hva finnes i babyens middagsglass?", "Babyens jernlagre er fulle n\u00e5r det kommer til verden, men den t\u00e6rer gradvis p\u00e5 dem de neste seks m\u00e5nedene. Morsmelk inneholder lite jern, og rundt seksm\u00e5neders alder vil de fleste barn ha tomme jernlagre. Da er det viktig \u00e5 tilf\u00f8re jern gjennom kosten \u2013 og introdusere fast f\u00f8de.", "- Vil babyen fortsatt bare ha morsmelk, kan man ikke etterkomme det p\u00e5 dette tidspunktet. Fortsetter man med fullamming lenger, kan man risikere at barnet utvikler jernmangelanemi, og at det ikke l\u00e6rer hvordan man spiser fast f\u00f8de. Men ikke forvent at barnet spiser store mengder i begynnelsen, r\u00e5der G\u00f8rbitz.", "Nyere forskning tyder dessuten p\u00e5 at barn kanskje er mer mottagelige for nye smaker og konsistenser i tidsrommet fire til seks m\u00e5neder.", "Babyverdens helses\u00f8ster Elin Asbj\u00f8rnsen anbefaler derfor \u00e5 begynne med smakspr\u00f8ver fra barnet er fire m\u00e5neder gammelt.", "- For at barnet skal f\u00e5 dekket sine grunnleggende n\u00e6ringsbehov, b\u00f8r man ikke vente s\u00e6rlig utover seks m\u00e5neder f\u00f8r fast f\u00f8de introduseres. Venter man for lenge, kan dessuten noen barn bli sv\u00e6rt skeptiske. Da kan det ta lang tid f\u00f8r barnet aksepterer noe annen mat enn morsmelk, sier Asbj\u00f8rnsen.", "Selv om mange ser ut til \u00e5 tro at introduksjon av fast f\u00f8de handler om \u00e5 venne babyen til \u00e5 spise et helt m\u00e5ltid p\u00e5 kort tid, er det langt fra virkeligheten for de fleste. Faktisk er det best for babyen om det g\u00e5r i saktere tempo.", "- Begynn med \u00e9n skje \u00e9n dag, og to den neste. I babyens tarmer er det ikke enzymer for \u00e5 bryte ned annet enn melk. Enzymsystemene utvikles gradvis, s\u00e5 kroppen trenger rett og slett litt tid p\u00e5 \u00e5 bli klar, sier G\u00f8rbitz.", "I tillegg skal barnet vennes til nye smaker og konsistenser. Det er ofte lettere sagt enn gjort.", "LES OGS\u00c5:", "Overgrep \u00e5 tvinge barnet til \u00e5 spise", "10 kjappe om \u00e5 spise selv", "- Bruk god tid p\u00e5 introduksjonen, og ikke la deg stresse om barnet bruker lang tid, r\u00e5der Asbj\u00f8rnsen.", "Hvis barnet tydelig viser at det ikke vil spise maten, kan du anse slaget som tapt for i dag. Da nytter det ikke \u00e5 kj\u00f8re p\u00e5. Fors\u00f8k igjen i morgen eller om noen dager.", "- Det er viktig \u00e5 pr\u00f8ve p\u00e5 nytt senere, ogs\u00e5 n\u00e5r barnet tidligere har avvist maten. Dette m\u00e5 ofte gjentas mange ganger og til slutt g\u00e5r det for de fleste, sier G\u00f8rbitz.", "Sukker du bekymret n\u00e5r babyen bare har f\u00e5tt i seg et par skjeer med gr\u00f8t? I begynnelsen er det helt ok.", "- Det er uendelig mye bedre enn ingenting. Ikke sammenlign babyen med andre p\u00e5 samme alder, eller s\u00f8sken. Alle barn er forskjellige, sier G\u00f8rbitz.", "Man sier at barn m\u00e5 smake p\u00e5 ting opptil ti ganger f\u00f8r de liker dem, derfor er det viktig at du fortsetter, selv om barnet ikke langer innp\u00e5.", "- La barnet f\u00e5 smake i hvert fall. Etter hvert vil det sannsynligvis like maten og spise den. Men s\u00f8rg ogs\u00e5 for variasjon \u2013 kanskje oppdager du noe som barnet liker bedre, oppfordrer G\u00f8rbitz.", "Babyen din er ekspert p\u00e5 \u00e5 tolke kroppsspr\u00e5ket ditt. Uttrykker du skuffelse n\u00e5r babyen ikke vil spise, vil det merke det.", "- Dette kan p\u00e5virke samspillet mellom mor og barn, og bli et problem, advarer G\u00f8rbitz.", "Helses\u00f8ster Asbj\u00f8rnsen mener du b\u00f8r fors\u00f8ke \u00e5 vise glede.", "- Det er viktig \u00e5 skape god stemning rundt m\u00e5ltidet fra f\u00f8rste skje, sier hun.", "Ved seksm\u00e5neders alder anbefales det to gr\u00f8tm\u00e5ltider hver dag. Det kan v\u00e6re en utfordring n\u00e5r den lille bare spytter alt ut igjen. Har du pr\u00f8vd ulike typer og smaker, uten at det hjelper? Faktisk er det ikke alle barn som liker gr\u00f8t.", "- Noen barn vil absolutt ikke ha gr\u00f8t. Da kan man gjerne fors\u00f8ke \u00e5 gi sm\u00e5 br\u00f8dskivebiter, eventuelt oppl\u00f8st i morsmelk eller morsmelkerstatning, sier Asbj\u00f8rnsen.", "For selv om vanlig rekkef\u00f8lge for introduksjon er gr\u00f8t, s\u00e5 middag og frukt, kan man snu om p\u00e5 rekkef\u00f8lgen \u2013 om det fungerer bedre.", "I mange m\u00e5neder har den lille kun spist flytende mat. \u00c5 venne seg til nye konsistenser tar ofte tid. Enkelte barn takler klumper med \u00e9n gang, men det vanlige er at dette m\u00e5 tas gradvis.", "- I begynnelsen kan det v\u00e6rt lurt \u00e5 lage gr\u00f8ten tynn, og eventuelt passe p\u00e5 at middagen ikke blir for t\u00f8rr, sier Asbj\u00f8rnsen.", "Lages gr\u00f8ten med morsmelk, vil den naturlig bli flytende. Man kan ogs\u00e5 godt gj\u00f8re den mer flytende enn det som st\u00e5r p\u00e5 pakningen de f\u00f8rste gangene, om gr\u00f8ten blandes ut med vann eller morsmelkerstatning .", "Tenker du at barnet skal klare \u00e5 spise klumper bare fordi det har blitt \u00e5tte m\u00e5neder og det er klumper i middagsglassene du kj\u00f8per? Det nytter ikke.", "Barn er forskjellige, og noen takler klumper tidlig, andre sent. \u00c5 la overgangen til mer grov konsistens p\u00e5 gr\u00f8ten, og klumper i middagen g\u00e5 gradvis, er det eneste som nytter.", "- Gi barnet den konsistensen det vil ha. G\u00e5r det helt fint moset mat, s\u00e5 gir du det. Etter hvert kan du introdusere \u00e9n klump i maten, s\u00e5 to. Etter hvert vil barnet helt fint takle klumper. Det er viktig \u00e5 huske p\u00e5 at barn har sin individuelle spiseutvikling, sier G\u00f8rbitz.", "I overgangen mellom middagsglass kan man for eksempel begynne med \u00e5 ta 1\u20444 av glasset begregnet p\u00e5 \u00e5tte m\u00e5neder og 3\u20444 fra seksm\u00e5nedersglasset av samme middag. Gradvis kan man \u00f8ke mengden fra \u00e5ttem\u00e5nedersglasset.", "- I tilvenningen er det viktig \u00e5 unng\u00e5 klumper. Men etter hvert som barnet vokser til og l\u00e6rer seg \u00e5 tygge, er det helt greit med klumper, sier Asbj\u00f8rnsen.", "Hva skjer n\u00e5r du smaker p\u00e5 noe du virkelig ikke liker? Du spytter det ut eller brekker deg. Det samme skjer for babyen. Et barn som brekker seg sender et tydelig signal om at dette er mat som ikke faller i smak.", "- Barn har lett for \u00e5 brekke seg, men det er like fullt et klart tegn p\u00e5 at barnet ikke liker, ikke t\u00e5ler eller ikke vil ha maten. Da skal du ikke gi mer. Da kan du vente noen dager eller uker f\u00f8r du fors\u00f8ker med den samme matvaren igjen. Kanskje hjelper det \u00e5 endre konsistensen litt, sier G\u00f8rbitz.", "Husker du strenge formaninger om \u00e5 ikke leke med maten? Vel, det er bare \u00e5 glemme. De sm\u00e5 trenger \u00e5 f\u00e5 mulighet til \u00e5 utforske maten \u2013 med hele seg.", "- Det er viktig at barnet f\u00e5r leke med mating. Grising m\u00e5 p\u00e5regnes. Sjansene er store for at gr\u00f8t blir til lim, og ender som flekker p\u00e5 veggen, men det m\u00e5 man regne med, sier G\u00f8rbitz.", "Allerede fra de f\u00f8rste ukene og m\u00e5nedene av, vil noen barn nekte \u00e5 drikke enkelte typer morsmelkerstaninger. De liker dem ikke. P\u00e5 samme m\u00e5te vil det v\u00e6re mat barnet liker, og ikke liker, n\u00e5r dere introduserer fast f\u00f8de. Men ikke gi opp f\u00f8rste gangen, man skal smake mat flere ganger f\u00f8r man kan si endelig om man ikke liker den.", "- Men babyer er akkurat som oss. Noen liker det meste, mens andre liker nesten ingenting. Men ofte kommer det gradvis n\u00e5r barna blir eldre, sier G\u00f8rbitz.", "Hvis det finnes et fullgodt alternativ til matvaren barnet ikke liker, kan du heller gi det.", "Nei, faktisk ikke. Dette f\u00e5r man gjerne h\u00f8re, og utsagnet i seg selv, hjelper ofte lite. Enkelte barn spiser faktisk ikke selv om de blir sultne. Det er ikke s\u00e5 mange det gjelder, men det skjer.", "Da er det viktig \u00e5 f\u00e5 utredet barnet for \u00e5 finne ut om det er andre underliggende ting som gj\u00f8r det. Men ofte finner man ingen \u00e5rsak. De fleste vil vokse av seg spiseproblemene, men noen f\u00e5 vil i en periode ha behov for n\u00e6ring via sonde eller peg (knapp) p\u00e5 magen. Premature barn er overrepresentert i denne gruppen.", "G\u00f8rbitz har forst\u00e5else for at foreldre er bekymret n\u00e5r barnet ikke spiser, eller kanskje ikke spiser nok. Det beste r\u00e5det til deg som er bekymret, er \u00e5 ta det opp med helses\u00f8ster eller fastlegen.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "d444d9144ada2160ebec1acf8ded118b0a5fb707c9de52c5dca1639f26830191"}, {"field": "createtime", "value": "2017-04-29T07:37:43.000Z"}, {"field": "description", "value": "Barn har sin individuelle spiseutvikling. Uttrykker du skuffelse n\u00e5r babyen ikke vil spise, vil det merke det, mener eksperter."}, {"field": "dominantimage", "value": "http://www.adressa.no/incoming/article8728627.ece/ALTERNATES/w980-default/Baby.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/834ba7c90b72d0406ad7cc8c8c7a7c165fdddeb1.jpg?597a0319"}, {"field": "dominantthumbnaildimensions", "value": "300x169"}, {"field": "heading", "value": ["Her er tipsene n\u00e5r babyen ikke vil ha fast f\u00f8de -adressa.no", "Ikke vent for lenge", "Bruk god tid", "Litt er bedre enn ingenting", "Skjul skuffelsen din", "Ikke alle barn liker gr\u00f8t", "Pass p\u00e5 konsistensen", "Barnet bestemmer n\u00e5r det er klart for klumper", "Vanlig at barnet brekker seg", "La barnet leke med maten", "Ogs\u00e5 babyer kan v\u00e6re kresne", "\u00abBabyen spiser bare den blir sulten nok\u00bb", "Bekymret for barnets spising?"]}, {"field": "id", "value": "834ba7c90b72d0406ad7cc8c8c7a7c165fdddeb1"}, {"field": "keyword", "value": ["f\u00f8dsel", "virus", "sykdom", "baby", "adopsjon", "familieliv", "barnehage", "skole", "foreldre", "st.olav"]}, {"field": "keywords", "value": "f\u00f8dsel,virus,sykdom,baby,adopsjon,familieliv,barnehage,skole,foreldre,st.olav"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["barn", "introdusere fast f\u00f8de", "fast f\u00f8de"]}, {"field": "kw-entity", "value": ["barne", "babyverden"]}, {"field": "kw-location", "value": "akershus"}, {"field": "kw-pageclass", "value": "article"}, {"field": "kw-person", "value": ["christine g\u00f8rbitz", "elin asbj\u00f8rnsen"]}, {"field": "kw-taxonomy", "value": "familieogoppvekst"}, {"field": "og-image", "value": "http://www.adressa.no/incoming/article8728627.ece/ALTERNATES/w980-default/Baby.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er tipsene n\u00e5r babyen ikke vil ha fast f\u00f8de"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/article8728635.ece"}, {"field": "pageclass", "value": ["article"]}, {"field": "publishtime", "value": "2013-12-03T08:46:41.000Z"}, {"field": "recs-articleid", "value": "8728635"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2013-12-03T08:46:41.000Z"}, {"field": "recs-rawtitle", "value": "Her er tipsene n\u00e5r babyen ikke vil ha fast f\u00f8de -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Barn har sin individuelle spiseutvikling. Uttrykker du skuffelse n\u00e5r babyen ikke vil spise, vil det merke det, mener eksperter."}, {"field": "thumbnail", "value": "http://content-thumbnail.cxpublic.com/content/thumbnail200x150/834ba7c90b72d0406ad7cc8c8c7a7c165fdddeb1.jpg?597a0319"}, {"field": "thumbnailfullheightdimensions", "value": "200x2261"}, {"field": "timestamp", "value": "2017-07-27T15:13:29.000Z"}, {"field": "title", "value": "Her er tipsene n\u00e5r babyen ikke vil ha fast f\u00f8de"}, {"field": "url", "value": "http://www.adressa.no/familieogoppvekst/article8728635.ece"}, {"field": "urlhash", "value": "834ba7c90b72d0406ad7cc8c8c7a7c165fdddeb1"}], "score": 0.71648794, "siteId": "9222270286501375973", "id": "834ba7c90b72d0406ad7cc8c8c7a7c165fdddeb1"}

