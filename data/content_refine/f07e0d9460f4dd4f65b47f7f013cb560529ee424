{"fields": [{"field": "modifiedtime", "type": "time", "value": "2014-03-12T09:52:08.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["p\u00e5l solberg", "lajla ellingsen", "mari k. by rise", "jonas alsaker vikan"]}, {"field": "body", "value": ["Saken oppdateres.", "Pleieren jobber fremdeles p\u00e5 Br\u00f8set.", "Statens helsetilsyn konkluderer i en tilsynssak at den Br\u00f8set-ansatte i sin handlem\u00e5te overfor pasienten har brutt kravet om forsvarlig pasientbehandling.", "Adresseavisen har i lengre tid jobbet med sikkerhetsavdelingen p\u00e5 Br\u00f8set, og underveis har avisen f\u00e5tt tilgang p\u00e5 informasjon om \u00e9n bestemt pleier. Denne ansatte skal if\u00f8lge flere kilder ha g\u00e5tt over streken overfor pasienter.", "Vedkommende er fortsatt i jobb p\u00e5 post A, inntaksposten der noen av de sykeste, vanskeligste og farligste pasientene i Norge kommer inn. Mannen er ikke den samme som den ansatte som fikk kritikk fra Fylkesmannen i Stormyr-saken.", "Adresseavisen har valgt \u00e5 ikke omtale hvilket \u00e5r en kvinnelig pasient beskylder vedkommende pleier for seksuelle overgrep i forbindelse med massasje. Dette for \u00e5 sikre kvinnens anonymitet. Saken ble meldt til Fylkesmannen, som igjen anmeldte den til politiet.", "LES OGS\u00c5: Pasient forteller om himmel og helvete p\u00e5 Br\u00f8set", "Politiet henla saken etter bevisets stilling. Men Fylkesmannen i S\u00f8r-Tr\u00f8ndelag s\u00e5 alvorlig p\u00e5 forholdet, og sendte den videre til Statens helsetilsyn for \u00e5 f\u00e5 avgjort om mannen skulle miste sin autorisasjon som pleier. Adresseavisen har f\u00e5tt innsyn i Helsetilsynets vurderinger av saken, som ble avsluttet i november i fjor.", "Helsetilsynets sak viser at mannen ved flere anledninger har gitt den kvinnelige pasienten massasje, p\u00e5 sengen sin p\u00e5 rommet. Dette skjedde n\u00e5r de var alene, uten tilsyn. Pleieren har selv erkjent dette, men han sier at dette kun dreide seg om nakke- og ryggmassasje.", "Han har ogs\u00e5 innr\u00f8mmet at han har gitt denne kvinnelige pasienten sitt private telefonnummer, gitt henne klemmer og at han p\u00e5 sin fritid har kommet p\u00e5 jobb for \u00e5 gi henne depotmedisin, i tillegg til \u00e5 massere henne.", "Pleieren har forklart at han valgte \u00e5 stille seg til disposisjon p\u00e5 egen fritid fordi pasienten hadde det s\u00e5 vanskelig. Den ansatte avviser at det skal ha skjedd seksuelle overgrep i forbindelse med massasjen. Pasienten har ogs\u00e5 fortalt at pleieren har lovet \u00e5 ta henne med p\u00e5 tur som hennes elsker.", "LES OGS\u00c5: Pasient i reimer angrepet \u2013 varsler m\u00e5tte slutte", "LES OGS\u00c5: H\u00f8r varsleren fortelle", "LES OGS\u00c5: \u2013 En alvorlig systemsvikt", "If\u00f8lge pleierens forklaring til arbeidsgiver har han bare sagt at han kunne \u00abformidle slik kontakt\u00bb, og kalte samtalene om mulige elskere som \u00abhum\u00f8rfylte og useri\u00f8se\u00bb. Senere har ogs\u00e5 pleieren kj\u00f8pt et sexleket\u00f8y til pasienten. Dette skal ha v\u00e6rt godkjent p\u00e5 et behandlingsm\u00f8te, if\u00f8lge pleieren, og han sa seg villig, siden ingen andre ville p\u00e5ta seg oppgaven.", "Avdelingssjefen sier imidlertid til Helsetilsynet at meningen var \u00e5 avsl\u00e5 et slikt kj\u00f8p, fordi det ikke var faglig fundert ut fra pasientens tilstand. Sjefen tar imidlertid selvkritikk p\u00e5 at dette burde v\u00e6rt skriftliggjort og bedre kommunisert. Ledelsen og behandlende psykolog har uttalt at de ikke kjente til massasjen.", "Senere er det ogs\u00e5 oppdaget at pleieren oppbevarte et potensmiddel p\u00e5 arbeidsplassen sin.", "Statens helsetilsyn mener det ikke er tilstrekkelig sannsynliggjort at pleieren har beg\u00e5tt overgrepene, fordi pleieren skal ha v\u00e6rt sykmeldt i en periode hvor overgrepene skal ha skjedd. Ogs\u00e5 overlegen p\u00e5 avdelingen skal ha blitt beskyldt for \u00e5 drive \u00absexterapi\u00bb p\u00e5 pasienten. Dette er bakgrunnen for at pleieren ikke er fratatt sin autorisasjon.", "Statens Helsetilsyn understreker imidlertid at \u00abi arbeid med pasienter med alvorlig psykisk lidelse er det viktig at helsepersonell opptrer med tydelighet i forhold til sin rolle.\u00bb Helsetilsynet konkluderer at flere av pleierens erkjente handlinger (innkj\u00f8p av sexleket\u00f8y, massasje uten andre til stede, klemmer, samtaler utenom arbeidstid og sp\u00f8kefull prat rundt seksuelle tema) er egnet til \u00e5 forvirre pasienten om hva hans rolle er i forhold til henne.", "Dette er ikke i tr\u00e5d med den aktuelle pasientgruppens behov for rammer og tydelighet, understreker Helsetilsynet, og konkluderer: \u00abEtter Statens helsetilsyns vurdering er det ikke tvilsomt at din handlem\u00e5te ovenfor pasienten var egnet til \u00e5 p\u00e5f\u00f8re pasienter eller brukere en betydelig belastning\u00bb.", "Helsetilsynet gir ikke advarsel fordi det var kjent i avdelingen at pleieren ga massasje, og fordi arbeidsgivers oppf\u00f8lging av instruksen ved avdelingen har v\u00e6rt mangelfull. Pleieren f\u00e5r imidlertid kritikk for \u00e5 ha drevet uforsvarlig pasientbehandling.", "Adresseavisen f\u00e5r opplyst fra flere kilder at pleierens navn ogs\u00e5 dukket opp i forbindelse med en spesiell sms. If\u00f8lge kildene er det flere ansatte som har mottatt en tekstmelding fra vedkommende, der han tilb\u00f8d dem \u00e5 kj\u00f8pe en Kalasjnikov \u2013 et ulovlig russisk automatv\u00e5pen. Dette ble fanget opp og tipset om til politiet.", "Ogs\u00e5 ledelsen ved Br\u00f8set ble informert om sms'en, men den skal ikke ha blitt tatt alvorlig, mer sett p\u00e5 som en sp\u00f8k. Det ble heller ikke opprettet egen sak hos politiet etter tipset.", "F\u00f8r tilsynssaken var avsluttet, ble plutselig pleieren involvert i en mye st\u00f8rre sak.", "Politiet i Trondheim har i over to \u00e5r rullet opp et organisert, kriminelt milj\u00f8 i byen som har produsert og solgt doping i store mengder til hele Norge i nesten ti \u00e5r. Saken er kjent som Operasjon Gilde. Et pengespor til Polen dro pleieren ved Br\u00f8set inn i Europas st\u00f8rste dopingetterforskning i januar i fjor.", "\u2013Mannen er siktet for medvirkning til innf\u00f8rsel av doping og oppbevaring av doping, bekrefter politiadvokat Bente B\u00f8klepp ved S\u00f8r-Tr\u00f8ndelag politidistrikt. Under arbeidet med dopingsaken dukket pleierens navn opp i en beslaglagt e-postutveksling hvor en antatt hovedmann skal ha fors\u00f8kt \u00e5 f\u00e5 pleieren til \u00e5 overf\u00f8re nesten 40 000 kroner til en konto i Polen, penger politiet mener er betaling for dopingmidler.", "Opplysningene fra e-posten gjorde at politiet p\u00e5grep pleieren og gjennomf\u00f8rte en ransaking hjemme hos ham. Der ble det funnet 77 hetteglass med flytende doping, nesten \u00e5tte hundre dopingtabletter og noe politiet mener kan v\u00e6re et dopingregnskap.", "Hjemme hos pleieren fant etterforskerne i tillegg tre plastglass av typen som brukes i helsevesenet. Beslaget f\u00f8rte til at politiet ransaket pleierens skap p\u00e5 Br\u00f8set, og varslet mannens n\u00e6rmeste leder ved institusjonen. Lederen ble deretter avh\u00f8rt om saken.", "Etter p\u00e5gripelsen i januar 2013 har pleieren fortsatt i jobben ved sikkerhetsavdelingen p\u00e5 Br\u00f8set.", "Pleierens n\u00e6rmeste leder skal ikke ha varslet videre oppover i Br\u00f8set-systemet om dopingsiktelsen. Avdelingsleder Andreas Eirik Hamnes skal ikke ha blitt orientert om p\u00e5gripelsen av pleieren, ransakingen i skapet p\u00e5 Br\u00f8set og beslaget av mengdene dopingmidler politiet fant hjemme hos pleieren, f\u00f8r Adresseavisen tok kontakt med St. Olavs Hospital om saken i forrige uke.", "Pleieren har erkjent oppbevaring av anabole steroider, men han hevder at dopingen var til eget bruk og nekter for salg av midlene. Mengden doping som ble funnet hjemme hos pleieren tilsier at det vil bli reist tiltale mot ham, dersom han ikke \u00f8nsker \u00e5 ta en s\u00e5kalt tilst\u00e5elsesdom i saken.", "\u2013Saken er ikke avgjort enn\u00e5, sier politiadvokat Bente B\u00f8klepp.", "Adresseavisen har informert pleieren om innholdet i denne artikkelen. Han har ikke besvart noen av Adresseavisens henvendelser."]}, {"field": "category0", "value": "nyheter"}, {"field": "contenthash", "value": "cf54d1c99d0c294a2c3a79f1a5f37326c33988c69861623cd7554c8d9898c59b"}, {"field": "createtime", "value": "2014-03-12T05:06:41.051Z"}, {"field": "description", "value": "En pleier ved Br\u00f8set, som jobber med de sykeste og vanskeligste pasientene i Norge, er siktet for innf\u00f8rsel og oppbevaring av dopingmidler. Mannen har i tillegg erkjent \u00e5 ha massert en kvinnelig pasient og kj\u00f8pt sexleket\u00f8y."}, {"field": "dominantimage", "value": "http://www.adressa.no/nyheter/article9304919.ece/ALTERNATES/w980-default/br%C3%B8set21%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/f07e0d9460f4dd4f65b47f7f013cb560529ee424.jpg?5985b4d3"}, {"field": "dominantthumbnaildimensions", "value": "300x169"}, {"field": "heading", "value": ["Ga kvinnelig pasient massasje -adressa.no", "Erkjenner massasje", "Oppbevarte potensmiddel", "\u2013 Skaper forvirring", "Kalasjnikov-sms", "Pengespor til Polen", "Ransaking og avh\u00f8r", "Nekter dopingsalg"]}, {"field": "id", "value": "f07e0d9460f4dd4f65b47f7f013cb560529ee424"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["kvinnelig pasient massasje", "ga kvinnelig pasient", "pasient", "pleieren", "pasient massasje", "kvinnelig pasient"]}, {"field": "kw-entity", "value": ["stormyr", "europas", "olavs hospital", "helsetilsyn", "helsetilsynet", "br\u00f8set", "fylkesmannen", "adresseavisen", "kalasjnikov", "statens", "st. olavs hospital", "operasjon gilde"]}, {"field": "kw-location", "value": ["polen", "s\u00f8r-tr\u00f8ndelag", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["andreas eirik hamnes", "bente b\u00f8klepp"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/nyheter/article9304919.ece/ALTERNATES/w980-default/br%C3%B8set21%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ga kvinnelig pasient massasje"}, {"field": "og-type", "value": "article"}, {"field": "og-url", "value": "http://www.adressa.no/nyheter/article9304921.ece"}, {"field": "pageclass", "value": ["article"]}, {"field": "publishtime", "value": "2014-03-12T05:04:58.000Z"}, {"field": "recs-articleid", "value": "9304921"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2014-03-12T05:04:58.000Z"}, {"field": "recs-rawtitle", "value": "Ga kvinnelig pasient massasje -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "En pleier ved Br\u00f8set, som jobber med de sykeste og vanskeligste pasientene i Norge, er siktet for innf\u00f8rsel og oppbevaring av dopingmidler. Mannen har i tillegg erkjent \u00e5 ha massert en kvinnelig pasient og kj\u00f8pt sexleket\u00f8y."}, {"field": "thumbnail", "value": "http://content-thumbnail.cxpublic.com/content/thumbnail200x150/f07e0d9460f4dd4f65b47f7f013cb560529ee424.jpg?5985b4d3"}, {"field": "thumbnailfullheightdimensions", "value": "200x2497"}, {"field": "timestamp", "value": "2017-08-05T12:06:43.000Z"}, {"field": "title", "value": "Ga kvinnelig pasient massasje"}, {"field": "url", "value": "http://www.adressa.no/nyheter/article9304921.ece"}, {"field": "urlhash", "value": "f07e0d9460f4dd4f65b47f7f013cb560529ee424"}], "score": 0.94435376, "siteId": "9222270286501375973", "id": "f07e0d9460f4dd4f65b47f7f013cb560529ee424"}

