{"fields": [{"field": "modifiedtime", "type": "time", "value": "2012-04-18T17:09:52.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "I fjellomr\u00e5dene nord\u00f8st for M\u00e1laga finnes det vinmarker som er helt spesielle. Ikke minst fordi de inneholder over 100 \u00e5r gamle vinstokker. Men i likhet med den tidligere s\u00e5 sagnomsuste M\u00e1laga-sterkvinen, har disse vinmarkene i mange \u00e5r v\u00e6rt gjemt litt i glemmeboken. Det har vinskaperen Telmo Rodriguez bestemt seg for \u00e5 gj\u00f8re noe med. Han mener at en revitalisert M\u00e1laga-vin er det beste du kan drikke av dessertvin, uansett hvor i verden du befinner deg. Sauternes, Tokaji, Late Harvest, Eiswein osv. skal f\u00e5 t\u00f8ff konkurranse. Bed\u00f8m selv, Telmo Rodriguez\u2019 f\u00f8rste M\u00e1laga-vin er n\u00e5 \u00e5 f\u00e5 p\u00e5 Vinmonopolet, i et meget begrenset antall flasker.", "Jeg tok turen opp i fjellene for \u00e5 finne \u00abhemmeligheten\u00bb Telmo mener \u00e5 sitte p\u00e5. Ved fjellandsbyen C\u00f3mpeta 600\u2013650 m o.h. dyrker Jos\u00e9 Avila Ruiz sine Moscatel-druer. Vinstokkene er eldgamle. P\u00e5 noen planter vokser det kanskje bare \u00e9n drueklase pr. \u00e5r. Men konsentrasjonen i druemosten er formidabel. Telmo Rodriguez leier seg inn hos Ruiz. Her har han etablert Bodegas Almijara, etter Almijara-fjellkjeden som skiller M\u00e1laga-provinsen fra Granada. Telmo Rodriguez kommer opprinnelig fra stjerneprodusenten Remelluri i Rioja, men har forlatt hjemg\u00e5rden for \u00e5 lage eksepsjonell vin p\u00e5 steder f\u00e5 andre gj\u00f8r det i Spania. M\u00e1laga-provinsen er ett av disse stedene.", "Axarquia var omr\u00e5det kalt fra gammelt av. Det strekker seg syv\u2013\u00e5tte mil fra M\u00e1laga \u00f8stover langs kysten til Nerja, og innlandet opp mot Granada-grensen. Fra \u00e5 v\u00e6re regnet som en av verdens virkelige vinunderverker for 400 \u00e5r siden, har eksporten i nyere tid falt dramatisk, fra 1979 til 1993 med hele 42 prosent p\u00e5 14 \u00e5r. Stupet i internasjonal interesse har f\u00e5tt lokale vinprodusenter til \u00e5 pr\u00f8ve andre varianter. En Fino-lignende sherry-variant og lette, t\u00f8rre hvitviner laget fra kaldgj\u00e6ret druemost. Fors\u00f8kene fortjener bare lokal interesse. Skal M\u00e1laga gj\u00f8re internasjonalt comeback m\u00e5 det skje med en s\u00f8t dessertvin, enten p\u00e5 Pedro Xim\u00e9nes- eller Moscatel-druen. Det er dette Telmo Rodriguez vet.", "Jeg kj\u00f8rer feil et par ganger. Heldigvis er det lett \u00e5 sp\u00f8rre om veien, for C\u00f3mpeta domineres av utlendinger, fra Danmark, England, Finland og Tyskland. Mange av dem kunstnere som har funnet et fristed her oppe i fjellene. Telmo er ogs\u00e5 en kunstner, med vin. Vinhuset til Jos\u00e9 Avila Ruiz er lite og beskjedent. Men det er vinmarkene rundt som er \u00e5rsaken til Telmo Rodriguez\u2019 interesse for dette omr\u00e5det. Og Jos\u00e9 tar meg stolt med p\u00e5 en omvisning. F\u00f8rst i de beskjedne produksjonslokalene, med druepresse laget av bast (!), et riktig s\u00e5 gammeldags tappe- og etiketteringssystem, og st\u00e5ltanker som knapt rommer \u00e9n dagsproduksjon. Her er det snakk om h\u00e5ndverk, ingen vinindustri.", "-\uf02eVi blir aldri noen stor bodega. Men for \u00e5 lage en stor vin trenger man ikke et stort anlegg. Det er druene som er viktigst, sier Jos\u00e9 Ruiz.", "Bes\u00f8ket i vinmarkene er mest imponerende. I stupbratte lier presser busklignende drueplanter seg opp mellom bergsprekkene. Mange av dem er s\u00e5 gamle at de knapt nok gir en klase eller to pr. plante. Men de gir verdens beste r\u00e5stoff, som igjen kan bearbeides til verdens beste s\u00f8te vin. Fruktkonsentrasjonen og sukkerinnholdet i druene er p\u00e5 topp.", "Mountain Wine (fjellvin) st\u00e5r det p\u00e5 et kasselokk inne p\u00e5 lageret. Molino Real er navnet p\u00e5 vinen. Jeg begynner \u00e5 n\u00e6rme meg det aller helligste. Kjenner en svakt duft av nye franske eikefat. F\u00f8rst smaker jeg meg gjennom vinene som Jos\u00e9 Avila Ruiz lager for sitt familiefirma Bodegas C\u00f3mpeta. F\u00f8rst den t\u00f8rre hvitvinen Jarel fra DO Sierra de Malaga. Dernest en s\u00f8t utgave. Lys ravgul farve, konsentrert aromabilde med smak av honning, appelsinmarmelade og t\u00f8rkede frukter som aprikos. Dette smaker det fugl av. S\u00e5 henter han n\u00f8klene og l\u00e5ser opp det siste kjellerrommet. Med stor \u00e6refrykt skjenker han opp en liten fatpr\u00f8ve. Fra det som kanskje ikke er, men kan bli, verdens beste s\u00f8te vin. Som skal gjenreise M\u00e1laga-vinens \u00e6re og ber\u00f8mmelse. Telmo Rodriguez har laget vinen, n\u00e5 gjenst\u00e5r det bare at verden oppdager den \u2013 igjen\uf02e.\uf02e.\uf02e."]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "084e34f7fd8714e0816a3bd803e5d87cb7a2ff54cf37f237bd9a33a0d3dc7c45"}, {"field": "createtime", "value": "2015-05-06T11:02:32.000Z"}, {"field": "description", "value": "Som \u00abDen gamle\u00bb i Lars Saabye Christensens roman \u00abHalvbroren\u00bb n\u00f8t mange f\u00f8r i tiden gjerne et glass M\u00e1laga-vin. Rioja-f\u00f8dte Telmo Rodriguez gjenskaper n\u00e5 denne vinstorheten."}, {"field": "dominantimage", "value": "http://www.adressa.no/incoming/article1151715.ece5/ALTERNATES/w980-default/malaga-vin"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2ebc95dfdc2878abd2b66db090310c1740399b54.jpg?599869c9"}, {"field": "dominantthumbnaildimensions", "value": "300x169"}, {"field": "heading", "value": "Gjenskaper glemt godbit -adressa.no"}, {"field": "id", "value": "2ebc95dfdc2878abd2b66db090310c1740399b54"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": ["vinmonopolet", "axarquia"]}, {"field": "kw-concept", "value": ["gjenskaper glemt", "t\u00f8rre hvitvinen", "vin", "s\u00f8te vin", "glemt godbit", "gjenskaper glemt godbit"]}, {"field": "kw-entity", "value": ["ruiz", "jarel", "finland og tyskland", "bodegas almijara", "sierra de malaga", "halvbroren", "c\u00f3mpeta 600", "jos\u00e9", "fino", "eiswein", "tokaji", "remelluri", "bodegas c\u00f3mpeta", "moscatel", "wine", "late harvest"]}, {"field": "kw-location", "value": ["england", "granada", "m\u00e1laga", "spania", "rioja", "danmark", "c\u00f3mpeta", "real", "nerja"]}, {"field": "kw-pageclass", "value": "article"}, {"field": "kw-person", "value": ["jos\u00e9 avila ruiz", "pedro xim\u00e9nes", "telmo rodriguez", "lars saabye christensens", "jos\u00e9 ruiz"]}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article1151715.ece5/ALTERNATES/w980-default/malaga-vin"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gjenskaper glemt godbit"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article595689.ece"}, {"field": "pageclass", "value": ["article"]}, {"field": "publishtime", "value": "2005-12-02T10:06:47.000Z"}, {"field": "recs-articleid", "value": "2082948"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2005-12-02T10:06:47.000Z"}, {"field": "recs-rawtitle", "value": "Gjenskaper glemt godbit -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Som \u00abDen gamle\u00bb i Lars Saabye Christensens roman \u00abHalvbroren\u00bb n\u00f8t mange f\u00f8r i tiden gjerne et glass M\u00e1laga-vin. Rioja-f\u00f8dte Telmo Rodriguez gjenskaper n\u00e5 denne vinstorheten."}, {"field": "thumbnail", "value": "http://content-thumbnail.cxpublic.com/content/thumbnail200x150/2ebc95dfdc2878abd2b66db090310c1740399b54.jpg?599869c9"}, {"field": "thumbnailfullheightdimensions", "value": "200x1262"}, {"field": "timestamp", "value": "2017-08-19T16:39:37.000Z"}, {"field": "title", "value": "Gjenskaper glemt godbit"}, {"field": "url", "value": "http://www.adressa.no/kultur/vin/article595689.ece"}, {"field": "urlhash", "value": "2ebc95dfdc2878abd2b66db090310c1740399b54"}], "score": 0.9439956, "siteId": "9222270286501375973", "id": "2ebc95dfdc2878abd2b66db090310c1740399b54"}

