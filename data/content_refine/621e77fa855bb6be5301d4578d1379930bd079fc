{"fields": [{"field": "modifiedtime", "type": "time", "value": "2015-11-04T15:14:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa", "Yngvild Flikke", "Hilde \u00d8stmoe"]}, {"field": "author", "value": "hilde \u00f8stmoe"}, {"field": "body", "value": ["Saken oppdateres.", "Det har v\u00e6rt en langspurt. Fremskyndet av premiere i G\u00f8teborg, fremskyndet av norgespremiere p\u00e5 Kosmorama. Men n\u00e5 kan Yngvild Flikke endelig lene seg tilbake i kinostolen, kikke opp p\u00e5 \u00e5pningsbildet med de store svevende manetene p\u00e5 lerretet foran seg og tenke.", "S\u00e5nn ble det. Dette er filmen.", "\u2013 Joda, det har v\u00e6rt et kj\u00f8r, helt siden jul.", "Hun har nettopp kommet i god fart inn p\u00e5 en av de hippere kafeer, ikke p\u00e5 Bakklandet, men Gr\u00fcnerl\u00f8kka. Rett fra flyet, rett fra Stavanger, og f\u00f8r det, rett fra jobbing, flikking, rett fra siste h\u00e5nd p\u00e5 verket. Men n\u00e5 er den alts\u00e5 her, den aller f\u00f8rste rene trondheimsfilmen. \u00abKvinner i for store herreskjorter\u00bb, regissert og produsert av bysbarna Yngvild Sve Flikke og Yngve S\u00e6ther. Og om f\u00e5 dager er det norgespremiere p\u00e5 Kosmorama, p\u00e5 en kino bare et sykkeltr\u00e5kk eller to fra regiss\u00f8rens egen studenttilv\u00e6relse og det aller meste av ungdom og oppvekst.", "\u2013 Det hadde v\u00e6rt skummelt om jeg ikke hadde v\u00e6rt forn\u00f8yd, men de valgene jeg har gjort, har v\u00e6rt bevisste, s\u00e5 da er det bare \u00e5 ta imot de tilbakemeldingene som kommer, sier Yngvild, tilsynelatende uanfektet. F\u00f8r hun legger til:", "\u2013 Jeg er mer nerv\u00f8s for hva vennene mine synes!", "En del av dem vil sannsynligvis v\u00e6re i salen 3. mars. For selv om Yngvild flyttet fra Trondheim for nesten et halvt liv siden, har hun venner b\u00e5de her og der.", "\u2013 Flink til \u00e5 ta vare p\u00e5 gamle venner. Og til \u00e5 f\u00e5 nye. Sier lillebror B\u00e5rd, som vel kjenner en trondhjemmer eller to han ogs\u00e5, i l\u00f8pet av \u00e5rene med Pstereo og byens utelivsbransje.", "\u2013 Veldig sosial, stor vennekrets. Sier pappa Gunnar, som vel har opparbeidet et nettverk eller to han ogs\u00e5, i l\u00f8pet av \u00e5rene som Adresseavisens sjefredakt\u00f8r.", "\u2013 Alts\u00e5, faren og broren min er jo overalt i Trondheim! Sier Yngvild.", "Men n\u00e5 er det Yngvild det gjelder. Yngvild og filmen.", "Hun hadde lenge visst hva slags film hun ville lage. En film om kvinner. Flere personer. Hun hadde begynt p\u00e5 et manus.", "S\u00e5 leste hun \u00abVente, blinke\u00bb av Gunnhild \u00d8yehaug. Og tenkte.", "\u2013 Dette er jo akkurat den filmen jeg har lyst til \u00e5 lage! Og s\u00e5 slo hun nummeret til Bergen. Det ble starten p\u00e5 et mange\u00e5rig manussamarbeid, som n\u00e5 er blitt filmen om en forknytt litteraturstudent som forelsker seg i sitt forfatteridol, en h\u00f8ygravid performanceartist som ikke skulle ha barn, og en trelastarbeider med skrivesperre p\u00e5 jakt etter sin bortadopterte s\u00f8nn.", "\u2013 Det er p\u00e5 sett og vis en tragikomisk kj\u00e6rlighetshistorie, hvor de mer finner seg selv enn de finner hverandre. S\u00e5 er det en slags annerledes vennskapshistorie mellom to voksne kvinner, forteller Yngvild. Ut av manussamarbeidet er det ogs\u00e5 vokst et vennskap, mellom to jevnaldrende kvinner, med like gamle barn, og begge med m\u00f8dre fra Stranda. Bundet sammen av et lykkelig troll.", "\u2013 Det viste seg at min mor kjente Gunnhilds mor og ga henne et lykketroll i konfirmasjonsgave!", "Det skulle v\u00e6rt en bergensfilm, basert p\u00e5 en bergensk bok. Men s\u00e5nn ble det ikke. Og drahjelpen til Trondheim kom fra uventet hold, fra Bergen kommune. Forfatteren har selv fortalt om hvordan kommunen i nattens mulm og m\u00f8rke saget ned de gamle tr\u00e6rne p\u00e5 Nyg\u00e5rdshaugen for \u00e5 sette opp skolebrakker, natta f\u00f8r en tillyst demonstrasjon for \u00e5 bevare tr\u00e6rne.", "\u2013 Gunnhild ble s\u00e5 irritert at hun sendte meg en tekstmelding: Greit, bare flytt filmen til Trondheim, Bergen kan bare ha det s\u00e5 godt!", "Dermed kom filmen til Trondheim, og Yngvilds filmdr\u00f8m kunne realiseres.", "\u2013 At ingen har laget film fra Trondheim, er jo helt merkelig. Men jeg hadde ikke flyttet handlingen, hvis ikke Gunnhild hadde g\u00e5tt med p\u00e5 det, s\u00e5 jeg kan takke Bergen kommune, smiler Yngvild forn\u00f8yd. Derfor fant ikke hovedpersonene Sigrid og K\u00e5res f\u00f8rste famlende m\u00f8te sted p\u00e5 Nordnes med utsikt til bergenske fjell, men i Trondheim kunstmuseum foran et maleri av Nikolai Astrup. Litteraturstudenten Sigrid s\u00f8ker tr\u00f8st i kunsten, ikke ulikt Yngvild selv, som gjennom en barndom med utallige bes\u00f8k i kunstmuseer har adoptert foreldrenes interesse.", "\u2013 Ja, du kan finne en ro og tr\u00f8st i kunsten, sier hun i dag. Lille Yngvild s\u00e5 det nok litt", "annerledes den gang familien la s\u00f8ndagsturene fra Kattem til Midtbyen for \u00e5 tr\u00e5le enda en utstilling.", "\u2013 Jeg har n\u00e6rmest vokst opp i Trondheim kunstmuseum. Men jeg husker at det var morsommere \u00e5 dra til Kunstindustrimuseet, for der var det lekekrok! Men jeg er blitt veldig glad i kunst. Vi eier s\u00e5 mye som vi har r\u00e5d til. Og det vi har f\u00e5tt fra mamma og pappa.", "Selv om Yngvild Sve Flikke muligens irriterende ofte f\u00e5r sp\u00f8rsm\u00e5l om genene fra Adresseavisens tidligere turboredakt\u00f8r, har hun ogs\u00e5 f\u00e5tt med seg interesser og talent fra moren. Under sitt \u00e5r som utvekslingsstudent i Texas p\u00e5 videreg\u00e5ende, fikk hun sterke signaler om at det ville vanke stipend dersom hun \u00f8nsket \u00e5 utvikle sitt kunstneriske talent.", "\u2013 Etter det \u00e5ret i USA var jeg veldig innstilt p\u00e5 at det var \u00e5 male jeg ville gj\u00f8re her i livet, sier Yngvild lett.", "S\u00e5nn ble det ikke. Men litt beslektet er det jo, det hun driver med i dag. For n\u00e5r man skal fortelle i bilder, m\u00e5 man jo tenke veldig visuelt.", "\u2013 En regiss\u00f8r m\u00e5 jo kunne det. Absolutt.", "Valentinsdagen er overst\u00e5tt, \u00abFifty shades of Grey\u00bb g\u00e5r for fulle hus, rett rundt hj\u00f8rnet vinker 8. mars. Og midt imellom dukker alts\u00e5 disse store herreskjortene opp. De som m\u00e5tte lure p\u00e5 hvor i landskapet disse skjortene h\u00f8rer hjemme, her kommer det: Klisjeen av s\u00f8te, bustete og barbeinte kvinner i altfor store herreskjorter f\u00e5r s\u00e5 hatten passer.", "\u2013 Jeg har faktisk sett et bilde fra \u00abFifty shades of Grey\u00bb, av den kvinnelige hovedrolleinnehaveren i en for stor herreskjorte! Tenk at den filmen ble solgt inn mot valentinsdagen! Med det kvinnebildet! Haha!", "Haha-et er bare en anelse oppgitt, mest offensivt. For Yngvilds misjon har v\u00e6rt \u00e5 f\u00e5 frem kompleksiteten i det \u00e5 v\u00e6re kvinne.", "\u2013 V\u00e5r film handler om tre kvinner som er p\u00e5 forskjellige stadier i livet. Sigrids historie handler jo blant annet om hvordan andres blikk definerer deg. Dette er ikke passive kvinnekarakterer, sier Yngvild.", "Joda, det var barbiedokker i Yngvilds barndom ogs\u00e5. Men de m\u00e5tte vike. Yngvild Flikke er ganske klar p\u00e5 sitt st\u00e5sted rundt likestilling og kj\u00f8nnsroller.", "\u2013 Vil du si at filmen er feministisk?", "\u2013 Ja, hvis det \u00e5 ha kvinnelige komplekse hovedkarakterer gj\u00f8r den feministisk, s\u00e5 er den vel det. I Sverige kalte de den en feministisk komedie. Men der er jo feminisme et positivt ladet begrep som trekker folk til kino. Her hjemme er det ikke helt s\u00e5nn. Enn\u00e5.", "Yngvild legger kjapt til at herreskjortene slett ikke er en film bare for kvinner.", "\u2013 Jeg vil vel egentlig si noe om livet, at livet ikke n\u00f8dvendigvis er p\u00e5 plass selv om man er voksen. At vi famler oss frem i livene v\u00e5re for \u00e5 pr\u00f8ve \u00e5 bli den vi er.", "Selv var Yngvild atskillig yngre den gangen hun var \u00abLydverkets\u00bb utsendte for \u00e5 intervjue Nick Cave. Hun hadde v\u00e6rt ute p\u00e5 ville veier f\u00f8r, med turn\u00e9dokumentarer om Gluecifer, Briskeby, DumDum, Kaizers og flere. Hun kunne sitt fag og sin musikk.", "Men Nick Cave. Selveste Nick Cave!", "\u2013 Jeg er kjempefan og hadde sett enormt frem til \u00e5 snakke med ham. Og s\u00e5 var han en s\u00e5nn tilbakelent \u00abI hate fucking journalists\u00bb-drittsekk! Det var helt grusomt, hva gj\u00f8r man da?", "Det purunge Yngvild gjorde var \u00e5 ta p\u00e5 seg strengstemmen og si til sitt store idol at hvis det var s\u00e5nn at han hatet journalister, skj\u00f8nte hun virkelig ikke hvorfor han gjorde intervjuer.", "\u2013 Og s\u00e5 ser han p\u00e5 meg og sier: \u00abYou\u2019re young, I\u2019ll be nice\u00bb.", "En ung journalist fra Norge kunne puste lettet ut. Man l\u00e6rer av slikt. Som man l\u00e6rer av dokumentarer. Eller av spillefilmer. Eller av livet. Det er ingenting som blir som man har tenkt.", "Men det kan bli bra likevel. Som i fjor sommer i et Trondheim som viste seg fra sin mest innbydende side og b\u00f8d filmteamet p\u00e5 vakkert sommerv\u00e6r, nydelige bilder fra Nidarosdomen, Gamle Bybro, Nordre, Studentersamfundet. Lang nese til fisketorg og Fl\u00f8ibanen og skarre-r.", "Men med ei kasse som var i ferd med \u00e5 g\u00e5 tom, ble det et tight l\u00f8p.", "\u2013 Vi hadde en veldig stram plan og m\u00e5tte presse inn alt p\u00e5 26 dager i Trondheim.", "Da var det greit \u00e5 hente opp noen selvopplevde erfaringer fra studietiden.", "\u2013 Den gang brukte jeg nok mesteparten av tiden p\u00e5 Samfundet, sier Yngvild blidt.", "Smilet var sannsynligvis enda bredere hos hennes trondheimsentusiastiske far da det ble kjent at handlingen i datterens film skulle legges til byen som har ei utmerket elv te \u00e5 sp\u00f8tt i.", "\u2013 Jeg har jo en veldig patriotisk far. Og jeg kjenner at jeg blir litt sliten av det der.", "Yngvild trekker pusten, et ganske t\u00e5lmodig sukk unnslipper, muligens har hun hatt en samtale eller to f\u00f8r om trondheimspatriotisme og tr\u00f8ndermafia.", "\u2013 Var det en n\u00f8dvendighet for deg \u00e5 komme deg bort fra byen og etternavnet?", "\u2013 Ja. Man vil jo gjerne bli sett for den man sj\u00f8l er og ikke gjennom andre. Og kanskje s\u00e6rlig n\u00e5r man er 23. Da jeg jobbet som journalist p\u00e5 Tyholt og presenterte meg, kom jo sp\u00f8rsm\u00e5let om slektskap opp med en gang.", "\u2013 F\u00f8ler du at du er lik faren din?", "\u2013 Jeg er nok lik ham, kanskje p\u00e5 de mest synlige tingene. Men det er jo mange ulikheter ogs\u00e5, sier Yngvild t\u00e5lmodig. Det blir ikke uttalt, men noe favorittema er nok dette ikke. Etter \u00e5 ha vokst opp med en far som var \u00abhelt nyhetsgal \u2013 det var radio p\u00e5 hele tiden og nyheter og aviser i bunker\u00bb var det i hvert fall helt uaktuelt \u00e5 bli journalist. Men s\u00e5 begynte hun p\u00e5 Dragvoll, og s\u00e5 begynte hun i Studentradioen. Og s\u00e5 ble hun vel egentlig hekta likevel. Etter noen \u00e5r som student, tok hun med seg en bunke lydb\u00e5nd opp p\u00e5 Tyholt. Det var jobbs\u00f8knad god nok. Og det var i studio p\u00e5 Tyholt at hun m\u00f8tte han som skulle bli hennes store kj\u00e6rlighet.", "Deres f\u00f8rste m\u00f8te gikk p\u00e5 lufta p\u00e5 direkten.", "P3-Yngvild var alene i studio og skulle intervjue et rockeband. Locomotives var ganske store p\u00e5 den tiden, Yngvild kjente allerede", "vokalisten, som gikk p\u00e5 jazzlinja. Men hun kjente ikke K\u00e5re Vestrheim.", "\u2013 Jeg hadde hennafarget h\u00e5r og K\u00e5re hadde hennafarget h\u00e5r, mimrer Yngvild.", "Om det var h\u00e5ret som gjorde utslaget, vites ikke. Men da Yngvild litt senere flyttet s\u00f8rover til ny P3-jobb i hovedstaden, ble det i hvert fall de to.", "\u2013 P\u00e5 Quartfestivalen det \u00e5ret gikk vi rundt som et grilldresspar med likt h\u00e5r og Doctor Martens boots. Karius og Baktus. Haha! Eller snarere Baktus og Baktus, r\u00f8dh\u00e5rede som vi var.", "Siden har det v\u00e6rt dem, i hvert fall nesten, hele tida. Han dro til USA for \u00e5 bli popstjerne, hun ble hjemme og jobbet, og s\u00e5 ble det slutt og kj\u00e6rlighetssorg og tenners gnissel, f\u00f8r han kom tilbake og banket p\u00e5 d\u00f8ra.", "\u2013 Og n\u00e5 er dere gift, med h\u00f8ner i hagen.", "\u2013 Ja. Katt og unger og h\u00f8ner og rot, sier Yngvild forn\u00f8yd. Og legger til, som en liten kommentar til de h\u00f8nene:", "\u2013 Det som er bra med K\u00e5re, er at han gjennomf\u00f8rer de ideene han har.", "F\u00f8r. G\u00e5rden p\u00e5 \u00c5sen, fri fra voksenjobber og Steinerskole. Somrer s\u00e5 lange som somrene bare kan v\u00e6re i barndommen. Dagene som l\u00f8p barbeint av g\u00e5rde, mot skogen, mot ei hytte som skulle bygges, mot herjing, klatring, leking p\u00e5 plenen foran v\u00e5ningshuset. Alle bes\u00f8kene, kattene, ungene.", "I en uendelighet av dager.", "Og n\u00e5. Sm\u00e5bruket ved Sarpsborg. Fri fra voksenjobber og Steinerskole. Somrer i landlig idyll, ungene, katten og h\u00f8nene. Alle folkene, bes\u00f8kene ...", "\u2013 Historien gjentar seg?", "\u2013 Ja, b\u00e5de K\u00e5re og jeg har jo vokst opp litt s\u00e5nn. Det bruket ved Sarpsborg var s\u00e5 n\u00e6r hjemmet hans at faren syklet dit for \u00e5 luke i potet\u00e5keren. Det er plass, og vi er glad i \u00e5 ha mye bes\u00f8k.", "Og glad i h\u00f8ner.", "Det startet med at noen heldige h\u00f8ns en sommer ble reddet fra eksekusjonspelotongen der nede i sarpsborgomr\u00e5det et sted, etter at K\u00e5re hadde snakket litt l\u00f8st om at det hadde v\u00e6rt artig \u00e5 plukke sine egne frokostegg. Den f\u00f8rste sommeren ble de tatt inn som sesongh\u00f8ns, som ble levert tilbake. Men neste sommer fikk familien kyllinger, som de ble s\u00e5 glad i at de ble puttet i en eske og tatt med tilbake til Oslo.", "\u2013 Ungene var mer enn villige til \u00e5 gi fra seg lekestua i hagen, s\u00e5 da ble det K\u00e5res prosjekt \u00e5 bygge den om til h\u00f8nsehus, forteller Yngvild, som riktignok syntes det var g\u00f8y, men som ogs\u00e5 toer sine hender. Dette er hans greie.", "\u2013 Vi har jo annet \u00e5 bruke tida p\u00e5 ogs\u00e5, blant annet skulle vi jo l\u00e6re oss \u00e5 ta vare p\u00e5 unger. Og katten Muldrik. Og gullfiskene.", "\u00c9n lidenskapelig opptatt av film. \u00c9n lidenskapelig opptatt av musikk. K\u00e5re, som tidligere popstjerne, n\u00e5 anerkjent musikkprodusent. Yngvild som, i tillegg til en prisbel\u00f8nt dokumentar om DumDum Boys, har laget en rekke musikkdokumentarer til \u00abLydverket\u00bb.", "\u2013 I starten av \u00abLydverket\u00bb anmeldte jeg musikk, men egentlig liker jeg bedre \u00e5 bruke musikk som f\u00f8lelser, ikke vurderinger. N\u00e5 jobber jo K\u00e5re s\u00e5 mye med musikk, s\u00e5 jeg m\u00e5 mene noe om det. Men jeg h\u00f8rer jo ikke s\u00e5 mye p\u00e5 teknikken som ham.", "\u2013 Han har det forholdet til musikk som du har til film?", "\u2013 Ja! Vi kan sitte og se en film, og s\u00e5 kan han si \u00abn\u00e5 m\u00e5 du bare holde kjeft og se p\u00e5!\u00bb Og s\u00e5nn kan jeg ha det med musikk. At du ikke m\u00e5 \u00f8delegge opplevelsen med tekniske vurderinger.", "Likevel er de alts\u00e5 hverandres konsulenter, noen ganger om felles prosjekt. Som filmmusikken til \u00abKvinner i store herreskjorter\u00bb, laget av K\u00e5re Vestrheim. Samarbeidet fikk en trang start, men en fruktbar slutt. Filmmusikken, som i innspurten nok ble diskutert en del over kj\u00f8kkenbordet p\u00e5 Carl Berners plass, ble akkurat s\u00e5 nydelig som hun hadde tenkt seg den.", "De siste ukene har det v\u00e6rt foredrag i Stavanger, f\u00f8rpremiere i Bergen, norgespremiere i Trondheim, hovedstadspremiere i Oslo. Hva n\u00e5?", "\u2013 Det er masse andre filmer jeg har lyst til \u00e5 lage!! Men det er prosjekter som m\u00e5 jobbes med og ikke kan stresses frem. Denne gangen kom Gunnhild og serverte meg filmen p\u00e5 et gullfat, men jeg tenker jo fremover.", "Men f\u00f8rst skal det bli godt \u00e5 senke skuldrene og komme tilbake til det virkelige livet en stund.", "Det har sitt \u00e5 by p\u00e5 det ogs\u00e5, livet bak d\u00f8rskiltet til Flikke/Vestrheim.", "Yngvilds to liv. Det var filmen. N\u00e5 er det livet."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "2272b7ba9c23c3854d6aad1c4da07577c4ae3ac85cd974ddc9fe84da9c9e5479"}, {"field": "createtime", "value": "2016-09-14T05:50:18.000Z"}, {"field": "description", "value": "Det er livet. Og s\u00e5 er det filmen."}, {"field": "dominantimage", "value": "http://www.adressa.no/incoming/article10713156.ece/qj7dnh/ALTERNATES/w980-default/flikke.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/621e77fa855bb6be5301d4578d1379930bd079fc.jpg?597c28ba"}, {"field": "dominantthumbnaildimensions", "value": "300x169"}, {"field": "heading", "value": ["Yngvilds to liv -adressa.no", "\u00c5 jobbe herreskjorta av seg", "Lykkens troll", "Bergen, Trondheim", "Sjatteringer i gr\u00e5tt", "Ingen nikkedukke", "26 dager i Trondheim", "Sin fars datter", "Karius og Baktus", "Reprise", "Filmmusikk \u2013 og musikkfilm", "Tilbake til fremtiden"]}, {"field": "id", "value": "621e77fa855bb6be5301d4578d1379930bd079fc"}, {"field": "keyword", "value": ["Portrettet", "Ukeadressa", "Yngvild Flikke", "Hilde \u00d8stmoe"]}, {"field": "keywords", "value": "Portrettet,Ukeadressa,Yngvild Flikke,Hilde \u00d8stmoe"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["liv", "hennafarget h\u00e5r", "film", "shades of", "lidenskapelig opptatt"]}, {"field": "kw-entity", "value": ["bakklandet", "kunstindustrimuseet", "nidarosdomen", "baktus", "nordnes", "steinerskole", "fifty", "briskeby", "dragvoll", "baktus og baktus", "studentersamfundet", "kosmorama", "quartfestivalen", "lydverket", "gamle bybro", "yngvild flikke", "sigrid og k\u00e5res", "tyholt", "b\u00e5rd", "samfundet", "kvinner", "kattem", "nordre", "pstereo", "gluecifer", "midtbyen", "sigrid", "adresseavisens", "fl\u00f8ibanen", "dumdum boys", "grey", "gr\u00fcnerl\u00f8kka", "flikke", "yngvild", "yngvild sve flikke", "nyg\u00e5rdshaugen", "gunnar", "muldrik", "gunnhild \u00f8yehaug", "kaizers"]}, {"field": "kw-location", "value": ["oslo", "g\u00f8teborg", "stavanger", "stranda", "sverige", "trondheim", "texas", "norge", "bergen", "sarpsborg"]}, {"field": "kw-pageclass", "value": "article"}, {"field": "kw-person", "value": ["nick cave", "k\u00e5re vestrheim", "doctor martens", "yngve s\u00e6ther", "carl berners", "nikolai astrup"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article10713156.ece/qj7dnh/ALTERNATES/w980-default/flikke.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Yngvilds to liv"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2015/03/04/Yngvilds-to-liv-10713006.ece"}, {"field": "pageclass", "value": ["article"]}, {"field": "publishtime", "value": "2015-03-04T11:02:37.000Z"}, {"field": "recs-articleid", "value": "10713006"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-03-04T11:02:37.000Z"}, {"field": "recs-rawtitle", "value": "Yngvilds to liv -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er livet. Og s\u00e5 er det filmen."}, {"field": "thumbnail", "value": "http://content-thumbnail.cxpublic.com/content/thumbnail200x150/621e77fa855bb6be5301d4578d1379930bd079fc.jpg?597c28ba"}, {"field": "thumbnailfullheightdimensions", "value": "200x3859"}, {"field": "timestamp", "value": "2017-07-29T06:18:34.000Z"}, {"field": "title", "value": "Yngvilds to liv"}, {"field": "url", "value": "http://www.adressa.no/pluss/magasin/2015/03/04/Yngvilds-to-liv-10713006.ece"}, {"field": "urlhash", "value": "621e77fa855bb6be5301d4578d1379930bd079fc"}], "score": 0.52511686, "siteId": "9222270286501375973", "id": "621e77fa855bb6be5301d4578d1379930bd079fc"}

