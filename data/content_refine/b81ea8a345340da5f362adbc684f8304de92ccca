{"fields": [{"field": "modifiedtime", "type": "time", "value": "2014-07-22T09:44:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "marte thingstad"}, {"field": "body", "value": ["Saken oppdateres.", "Sola glitrer i fjorden , og stillheten omfavner en liten gruppe mennesker i fornuftige kl\u00e6r som har samlet seg p\u00e5 Sj\u00f8badet denne morgenen. Alle har armene l\u00f8ftet i v\u00e6ret, f\u00f8ttene er plassert godt inntil hverandre og blikkene er rettet oppover. I den friske vinden gjelder det \u00e5 st\u00e5 st\u00f8tt p\u00e5 de gr\u00e5falmede plankene og holde balansen. Den afghanske mynden Isadora ligger kveilet inntil en levegg og kikker p\u00e5 seansen med et halvt \u00f8ye.", "\u2013 Denne \u00f8velsen heter \u00ab\u00e5 holde himmelen\u00bb, sier instrukt\u00f8r Frode Strand Karlsen.", "Det er den kinesiske kampkunsten taiji som st\u00e5r p\u00e5 programmet. Forel\u00f8pig er ikke denne treningsformen s\u00e5 utbredt i Norge, men i europeiske storbyer er det blitt vanligere \u00e5 starte dagen med taiji\u00f8velser i n\u00e6rmeste park, slik det ofte gj\u00f8res i Kina.", "\u2013 Mange f\u00e5r mye ut av \u00e5 ha tidslommer i en travel hverdag med kontemplasjon og rensing av sinnet. Det er et \u00f8nske blant mange \u00e5 ha mindre stress og mer n\u00e6rv\u00e6r i livet. \u00c5 f\u00e5 sjelen til \u00e5 bli med, som det heter. En metode for \u00e5 oppn\u00e5 dette, er \u00e5 stanse opp og hente ny energi og innsikt gjennom ut\u00f8velse av kampkunst, forteller sinolog Arnulf Kolstad.", "Han oppholder seg i Kina halvparten av \u00e5ret og har n\u00e6r kjennskap til kinesisk kultur. Kolstad mener jaget etter materialistisk velstand, karriere og realisering av individet her i Vesten st\u00e5r i kontrast til kinesisk relasjonell tenkem\u00e5te.", "\u2013 Kinesere oppdras til at mennesker er avhengige av hverandre, de er ikke s\u00e5 opptatte av selvrealisering. Det er et paradoks at kinesere er mindre individuelt orienterte, men likevel mer opptatte av \u00e5 g\u00e5 innover, av spiritualitet, sier Kolstad.", "P\u00e5 Sj\u00f8badet er trenings\u00f8kten godt i gang. Stive tr\u00f8nderskuldre blir strukket i uvante retninger. Kroppene vris til begge sider, og det handler om \u00e5 samle fokus n\u00e5r tyngdepunktet skal flyttes fra h\u00f8yre til venstre bein. De fleste f\u00e5r kjenne p\u00e5 egen ust\u00f8het, og n\u00e5r alle bevegelser skal gj\u00f8res langsomt, blir det ikke enklere. Frode minner om bevisst pusting, riktig holdning og sentreringspunkter under fots\u00e5lene.", "\u2013 G\u00e5r det bra? sp\u00f8r han etter oppvarmingen.", "\u2013 Bare jeg husker \u00e5 puste, svarer en.", "\u2013 I begynnelsen er det nok \u00e5 f\u00e5 bevegelsene p\u00e5 plass, det viktigste er at dere i hele tatt puster, understreker Frode, til smil og latter fra deltakerne.", "Frode Strand Karlsen og Tina Maria Lambert \u00f8nsker at tr\u00f8nderne skal f\u00e5 \u00f8ynene opp for taiji som filosofi og treningsform og arrangerer drop-in kurs i sommer. Begge har v\u00e6rt spente p\u00e5 oppm\u00f8tet til treningen, og i dag er de kledd i svarte og hvite kinesiske gevanter for anledningen. Paret flyttet til Trondheim i fjor h\u00f8st for \u00e5 starte opp et taiji-senter.", "Hovedinstrukt\u00f8r Frode er opprinnelig fra Kattem, og inspirert av kung fu-filmer begynte han \u00e5 trene selv for 15 \u00e5r siden. Etter hvert oppdaget han taiji og helseaspektet ved denne treningsformen.", "\u2013 I stedet for \u00e5 l\u00e6re \u00e5 skade, er fokuset i taiji \u00e5 helbrede og \u00e5 slappe av. Taiji er noe du gj\u00f8r for helsa, det passer for b\u00e5de unge og gamle, og du kan holde p\u00e5 med det hele livet, sier han.", "I 10 \u00e5r trente Frode hos sin mentor Pamela Hiley ved Norsk Taiji Senter i Oslo, men s\u00e5 ville han tilbake til r\u00f8ttene i Tr\u00f8ndelag med det han hadde l\u00e6rt. Samboer Tina Maria fra N\u00f8tter\u00f8y ble med og er assistentinstrukt\u00f8r p\u00e5 kursene. De to har hatt flere treningsopphold i utlandet for \u00e5 l\u00e6re mer om taiji, blant annet i Wudangfjellene i Kina.", "Taiji foreg\u00e5r st\u00e5ende og kan gj\u00f8res overalt og n\u00e5r som helst.", "\u2013 Det handler om \u00e5 fokusere innover, \u00e5 samle seg. Du f\u00e5r trent opp konsentrasjon og balanse, sier gruppedeltaker og medarrang\u00f8r Berit Rusten, som har undervist i taiji selv. Hun plasserer treningsformen et sted mellom kampsport og meditasjon.", "Frode supplerer taiji-trening med \u00e5 g\u00e5 p\u00e5 slakk line og sjonglere, og b\u00e5de Tina og Frode beveger seg mye i jobbene sine som servit\u00f8rer. Fysisk aktivitet beh\u00f8ver ikke bare handle om press og konkurranse, og selv om Tina og Frode ogs\u00e5 sykler mye, understreker de at Birken ikke er noe for dem.", "\u2013 Vi har fokus p\u00e5 taiji-treningen, som handler om n\u00e6rv\u00e6r p\u00e5 en helt annen m\u00e5te. M\u00e5let i taiji er \u00e5 samarbeide med kroppen. Slik kan ut\u00f8vere \u00f8ke kroppsbevisstheten, understreker de.", "De kinesiske taoistene mente at taiji var en kilde til evig liv. Innenfor tradisjonell kinesisk tankegang skal ikke kroppen presses for hardt, som i moderne treningsformer, men heller trenes og styrkes gjennom myke bevegelser, bevisst pust og meditasjon. \u00c5 v\u00e6re p\u00e5 plass i seg selv og \u00e5 finne tid og rom for n\u00e6rv\u00e6rende trening kan likevel v\u00e6re en utfordring for de fleste, midt i en hektisk hverdag.", "\u2013 Det er lett \u00e5 v\u00e6re munk i tempel langt fra folk. \u00c5 v\u00e6re munk i byen, \u00e5 v\u00e6re tilstede midt i alt som hele tiden foreg\u00e5r rundt deg, er noe helt annet, sier Frode.", "\u2013Hverdagen kan v\u00e6re fylt av stress og mange ulike arbeidsoppgaver, og vi skal greie \u00e5 ta riktige valg selv n\u00e5r neonskiltene blinker rundt oss. Da gjelder det \u00e5 beholde ro og balanse, selv med mange inntrykk og folk rundt deg som pr\u00f8ver \u00e5 vippe deg av pinnen, sier Frode.", "Han demonstrerer taiji-\u00f8velsen \u00abyielding\u00bb, ved \u00e5 la fotografen dytte seg stadig kraftigere uten at han mister balansen. Frode sklir unna og beholder hele tiden begge beina godt plantet i bakken.", "\u2013 \u00c5 trene med ytre forstyrrelser kan faktisk ogs\u00e5 bidra til \u00e5 \u00f8ke tilstedev\u00e6relsen. N\u00e5 hadde jeg en klar intensjon om \u00e5 st\u00e5 akkurat her. Du kan st\u00e5 st\u00f8tt, selv om verden dytter i deg, sier han.", "\u2013 Du kan stivne til og knekke, eller velge \u00e5 vaie i vinden som et tre.", "Mindfulness-b\u00f8lgen har v\u00e6rt over oss en stund og inntar stadig flere arenaer. N\u00e5 skal vi helst v\u00e6re mindfulle i treningssalen, p\u00e5 skolen, p\u00e5 arbeid og i samv\u00e6r med andre, og det er ganske sannsynlig at du har en bok om emnet liggende p\u00e5 nattbordet ditt ogs\u00e5. Manges hverdag er ofte preget av h\u00f8yt tempo og utallige distraksjoner, og det har blitt mer legitimt \u00e5 \u00f8nske seg pustepauser.", "P\u00e5 Sj\u00f8badet fanges deltakerne av de myke og glidende taiji-bevegelsene, som gjentas om og om igjen. Alt g\u00e5r litt lettere n\u00e5, flyten blir stadig bedre, og en behagelig ro senker seg over gruppa.", "\u2013 Har noen sp\u00f8rsm\u00e5l?", "\u2013 Vi vil ikke snakke i hjel dette, det kjennes s\u00e5 fint, sier deltaker Barbro R\u00f8nning.", "\u2013 Den rolige tiln\u00e6rmingen gir s\u00e5 mye mer. Den voldsomme musikken og rytmen i vanlig trening er ikke noe for meg, og jeg vil gjerne trene taiji mer regelmessig, legger hun til.", "Trude St\u00f8rmer Vinje, ansvarlig for gruppetrening og produktutvikling p\u00e5 3T, kan fortelle om vekst innenfor s\u00e5kalt mind & body-trening.", "\u2013Vi har f\u00e5tt mindfulness-timer p\u00e5 3T, og ulike yogatimer. Men folk flest vil likevel bli svette og slitne av \u00e5 trene, de vil bli sterkere, og det skal synes ogs\u00e5. Fokuset p\u00e5 det ytre og synligheten i sosiale medier er blitt veldig viktig for mange. P\u00e5 3T \u00f8nsker vi ogs\u00e5 en motvekt til presset om vellykkethet, \u00e5 ha fokus p\u00e5 litt andre m\u00e5l, som balanse i livet. Man blir ikke automatisk lykkeligere av \u00e5 komme i bedre form. \u00c5 v\u00e6re tilstede i livet og p\u00e5 plass i jobben er ogs\u00e5 viktig, det gir i tillegg bedre resultater. Det er jo \u00abin\u00bb \u00e5 v\u00e6re mindful, men folk snakker mye om det kanskje uten \u00e5 vite hva det er. Egentlig handler det om enkle ting, som \u00e5 legge fra seg telefonen innimellom, sier hun.", "St\u00f8rmer Vinje pr\u00f8ver selv \u00e5 bruke noen sm\u00e5 mindfulness-knep i hverdagen, som det \u00e5 stoppe opp og tenke f\u00f8r man handler.", "\u2013 Mindfulness kan v\u00e6re vanskelig \u00e5 f\u00e5 tak i, vanskelig \u00e5 forst\u00e5. Folk ser kanskje for seg en form for \u00e5penbaring, eller noen sterke f\u00f8lelser. Jeg tror mindfulness er mer et behov i tiden, enn en trend. De som har mest best behov for det, trener det ikke, mener hun.", "Frode og Tina h\u00e5per taiji er en treningsform som kan m\u00f8te dette behovet.", "\u2013 Vi opplever at mennesker med interesse for \u00e5 bli kjent med seg selv opps\u00f8ker taiji, sier Frode.", "\u2013 Noen \u00f8nsker \u00e5 finne ro i tilv\u00e6relsen, styrke fokus og t\u00e5lmodighet, \u00e5pne hjertet sitt eller bare f\u00e5 en sunn hobby. Jeg har ogs\u00e5 undervist slagpasienter, som har f\u00e5tt bygget opp balanse og koordinasjon. \u00c5 \u00f8ve taiji som morgengymnastikk er absolutt en god investering til man blir eldre. Taiji kan vitalisere kroppen og holde den ung og sprek inn i alderdommen.Yngre mennesker har selvsagt like godt av taiji, det er aldri for tidlig \u00e5 begynne p\u00e5 veien til \u00e5 finne ut hvem man er, mener han.", "Yu Ping Wong, innehaver av Kina Garden i Gjelvangveita i Trondheim, forteller at han i oppveksten p\u00e5 Taiwan trente kampsport p\u00e5 skolen, noe alle gjorde. Wong mener taiji f\u00f8rst og fremst praktiseres av kvinner og eldre mennesker i Kina. Selv innr\u00f8mmer han \u00e5 trene litt taiji privat, n\u00e5 som han har bikket 50 \u00e5r. Yngre kinesere i Trondheim som Adresseavisen har snakket med, oppgir at de ikke trener taiji selv, men at de kjenner til eldre som gj\u00f8r det. I Trondheims kinesiske studentmilj\u00f8 skal ogs\u00e5 taiji-trening v\u00e6re vanligere.", "\u2013 S\u00f8nnen min trener wing chun, en hardere form for kampsport. Taiji gir ikke samme treningseffekt som wing chun, men det er bra for helsa, det er mykere og fint for folk med ulike sykdommer. Du kan ogs\u00e5 f\u00e5 mer energi av \u00e5 trene taiji, sier Yu Ping Wong.", "Frode forklarer hvordan kropp og sinn balanseres ved \u00e5 \u00f8ve taiji, og at din \u00abqi\u00bb eller livsenergi kan styrkes. Begrepet \u00abqi\u00bb er sentralt i taoismen, en filosofisk-religi\u00f8s tradisjon som har formet kinesisk kultur de siste 2 - 3000 \u00e5rene. Qi er en livskraft som tenkes \u00e5 str\u00f8mme gjennom kroppens meridiansystem, og kan v\u00e6re mer eller mindre i balanse. Ordet kan bety luft, vann, damp eller \u00e5nde, og er en grunnleggende id\u00e9 b\u00e5de i kinesisk medisin og kampkunst.", "\u2013 Taoisme betyr veldig mye b\u00e5de for kineserne og det kinesiske samfunnet og er fremdeles en levende l\u00e6re og filosofi, forteller Arnulf Kolstad.", "Han legger til at de fleste kinesere kjenner til den taoistiske tankestilen og til dels praktiserer den gjennom h\u00f8y moral og god livsf\u00f8rsel i forhold til andre.", "\u2013 I et land med s\u00e5 mange mennesker er dette viktig. Taoismen er uten gudsbegrep, men er likevel \u00e5ndelig i h\u00f8yeste grad. Kina har hatt denne filosofien i flere tusen \u00e5r, den finnes ikke bare i l\u00e6reb\u00f8kene, men ogs\u00e5 som en praksis i livet, i form av hvordan man tenker om seg selv og andre. Vi har ingen tilsvarende tradisjon her, kristendommen er mye nyere og handler mye om at Gud bestemmer og vi kan slappe mer av. Kineserne er mer ansvarlige, den store befolkningen m\u00e5 reguleres, og da blir det enda viktigere med selvkontroll, mener Kolstad.", "Han har stor sans for kinesernes fokus p\u00e5 selvbeherskelse.", "\u2013 Jeg er imponert og synes det er fantastisk flott. Kampsportene de driver med handler om disiplin og om ritualer, det er b\u00e5de \u00e5ndelig og fysisk trening og fokuserer like mye p\u00e5 kontroll av sinnet som beherskelse av kroppen. I Kina anses aggresjon som barnslig og umodent, sier han.", "\u2013 Folk er mye mer kontrollerte, det er fantastisk lite aggresjon \u00e5 se blant folk i Kina, selv om det kan skje eksplosjoner i enkelte tilfeller. I Vesten skal vi f\u00f8le s\u00e5 mye og vise det offentlig ogs\u00e5, i Kina er det motsatt. Det betyr ikke at kinesere er mindre f\u00f8lsomme, men f\u00f8lelser er mye mer en privat aff\u00e6re og dempes i offentligheten.", "Kineserne tar ut f\u00f8lelsene hjemme, og de kan ogs\u00e5 bruke kampsporter som et hjelpemiddel til \u00e5 h\u00e5ndtere og kontrollere aggresjon gjennom selvdisiplin, sier Kolstad.", "Vinden leker seg p\u00e5 Sj\u00f8badet i heftige kast, og etter treningen inviterer Frode p\u00e5 kinesisk gr\u00f8nn te til de som \u00f8nsker noe varmt i kroppen. I tillegg f\u00e5r kursdeltakerne en uventet bonus: En avsluttende oppvisning i taiji av instrukt\u00f8rene. Lydl\u00f8st og vakkert synkronisert demonstrerer Frode og Tina serier med intrikate, flytende bevegelser. Etterhvert synes gjentakende m\u00f8nstre. Igjen preges forsamlingen av en andektig stillhet.", "\u2013 For en kroppsbeherskelse, hvisker en av tilskuerne.", "Etter en kvikk piruett blir Frode og Tinas bevegelser mer kampsport-lignende, for s\u00e5 \u00e5 bli roligere igjen. De gj\u00f8r \u00f8velsene samtidig, men tilpasser dem ogs\u00e5 til sin egen kropp ved \u00e5 v\u00e6re oppmerksomme p\u00e5 sine egne begrensninger.", "\u2013 Hvordan husker dere alle bevegelsene? sp\u00f8rres det etterp\u00e5.", "Frode forklarer at det ofte blir mye tenking i starten.", "\u2013 Senere g\u00e5r bevegelsene mer p\u00e5 autopilot, og da er utfordringen \u00e5 beholde bevisstheten. Du kan alltid g\u00e5 dypere inn i treningen og bli stadig mer kjent med kroppen, sier han.", "\u2013 Ved \u00e5 v\u00e6re helt tilstede i det du gj\u00f8r, slipper du taket i stresset i verden rundt deg. Det er dette som er mindfulness, mener Tina og Frode.", "Frode legger vekt p\u00e5 at taiji ikke handler ikke om \u00e5 dr\u00f8mme seg bort. Gjennom pust og kroppsbevissthet skapes en bro til tilstedev\u00e6relse i \u00f8yeblikket.", "\u2013 Utfordringen for oss mennesker er \u00e5 leve her og n\u00e5, ikke i fortiden eller fremtiden, legger Tina til.", "\u2022 Taiji eller tai chi quan, ogs\u00e5 kalt kinesisk skyggeboksing, er kinesisk kampkunst som bygger p\u00e5 taoistisk filosofi og l\u00e6ren om Yin og Yang, de to grunnleggende krefter i naturen og menneskelivet. M\u00e5let med taiji er \u00e5 oppn\u00e5 indre harmoni og styrke. Den tidligste formen for taiji kan ha sin opprinnelse hos buddistiske munker som forsvarte rismarkene sine. Taiji drives mest som en avslappende og helsefremmende kroppsteknikk, i form av en rekke n\u00f8ye definerte bevegelsesm\u00f8nstre. Bevegelsene utf\u00f8res rytmisk, rolig og kontrollert, med bestemte fotstillinger og kroppsholdninger. Pusteteknikk er sv\u00e6rt viktig.", "\u2022 Taoismen er en av tre store religi\u00f8se tradisjoner som har formet kinesisk kultur i de siste 2-3000 \u00e5rene. Sentralt i taoismen er opplevelse av enhet med \u00abdao\u00bb eller \u00abveien\u00bb, som er den skjulte, hemmelighetsfulle urkraften i tilv\u00e6relsen. Taoismens \u00e5ndelige ideal er forankret i en mytisk fortid, da folk levde i enkelhet og i n\u00e6r kontakt med naturen. Mange forskjellige varianter av taiji finnes i de ulike delene av Kina. Frode og Tinas form for taiji kalles \u00abChen Man Ching 37 posisjoner Yang stil kort form\u00bb.", "\u2022 Qi er det kinesiske ordet for livskraft eller livsenergi. Begrepet er sentralt i det kinesiske taoistiske filosofisk-religi\u00f8se system, og i kinesisk medisin, filosofi og kunst. Qi er en rytmisk kraft som gjennomstr\u00f8mmer alle levende vesener, og den konstante luftstr\u00f8mmen gjennom menneskekroppen n\u00e5r vi puster, oppfattes som en tydelig manifestasjon av qi. Menneskets qi kan p\u00e5virkes \u00e5 trene kampkunst, av mat og gjennom bruk av akupunktur.", "Kilder: Wikipedia.no, snl.no"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "5740d11442fa3a4baecb658ee94caf0a3717a485f6efc5f756691b6cc3d4f025"}, {"field": "createtime", "value": "2016-07-23T10:25:51.000Z"}, {"field": "description", "value": "Det er ikke sikkert du f\u00e5r evig liv, men med taiji kan du kanskje bli mer til stede."}, {"field": "dominantimage", "value": "http://www.adressa.no/pluss/magasin/article9939776.ece/ALTERNATES/w980-default/TAIJI13.JPG"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b81ea8a345340da5f362adbc684f8304de92ccca.jpg?598e2b26"}, {"field": "dominantthumbnaildimensions", "value": "300x169"}, {"field": "heading", "value": ["Litt munk midt i byen -adressa.no", "Taiji til tr\u00f8nderne", "Munk i byen", "\u00abIn\u00bb \u00e5 v\u00e6re mindful", "Kinesisk livsfilosofi", "Bevisst trening", "FAKTA KINESISK KAMPKUNST"]}, {"field": "id", "value": "b81ea8a345340da5f362adbc684f8304de92ccca"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "magasin"]}, {"field": "kw-classification", "value": "health-and-fitness"}, {"field": "kw-concept", "value": ["taiji", "formet kinesisk kultur", "kinesisk", "kinesisk kultur", "trene", "trene taiji"]}, {"field": "kw-entity", "value": ["frode strand karlsen og tina maria lambert", "chen man ching 37", "isadora", "tina og frode", "gjelvangveita", "kina garden", "wudangfjellene", "frode og tina", "norsk taiji senter", "yin og yang", "birken", "sj\u00f8badet", "gud", "vesten", "yang", "adresseavisen", "kattem"]}, {"field": "kw-location", "value": ["taiwan", "tr\u00f8ndelag", "trondheim", "oslo", "norge", "n\u00f8tter\u00f8y"]}, {"field": "kw-pageclass", "value": "article"}, {"field": "kw-person", "value": ["frode strand karlsen", "tina maria", "arnulf kolstad", "tina maria lambert", "berit rusten", "yu ping wong", "pamela hiley", "barbro r\u00f8nning", "st\u00f8rmer vinje"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article9939776.ece/ALTERNATES/w980-default/TAIJI13.JPG"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Litt munk midt i byen"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article9939785.ece"}, {"field": "pageclass", "value": ["article"]}, {"field": "publishtime", "value": "2014-07-22T09:44:52.000Z"}, {"field": "recs-articleid", "value": "9939785"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2014-07-22T09:44:52.000Z"}, {"field": "recs-rawtitle", "value": "Litt munk midt i byen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er ikke sikkert du f\u00e5r evig liv, men med taiji kan du kanskje bli mer til stede."}, {"field": "thumbnail", "value": "http://content-thumbnail.cxpublic.com/content/thumbnail200x150/b81ea8a345340da5f362adbc684f8304de92ccca.jpg?598e2b26"}, {"field": "thumbnailfullheightdimensions", "value": "200x3935"}, {"field": "timestamp", "value": "2017-08-11T22:09:42.000Z"}, {"field": "title", "value": "Litt munk midt i byen"}, {"field": "url", "value": "http://www.adressa.no/pluss/magasin/article9939785.ece"}, {"field": "urlhash", "value": "b81ea8a345340da5f362adbc684f8304de92ccca"}], "score": 0.42254564, "siteId": "9222270286501375973", "id": "b81ea8a345340da5f362adbc684f8304de92ccca"}

