{"fields": [{"field": "modifiedtime", "type": "time", "value": "2012-06-19T08:08:50.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ann iren b\u00e6vre"}, {"field": "body", "value": ["Signy har bodd i Spania i flere perioder, den siste har vart i ni \u00e5r. Og n\u00e5r rektoren st\u00e5r i en solfylt skoleg\u00e5rd, hvor alle elevene kjenner henne, s\u00e5 har hun ingen planer om \u00e5 flytte hjem igjen til Tr\u00f8ndelag. Men jula skal hun feire her hjemme, sammen med barn og barnebarn. Og i kulde, og med hvit julesn\u00f8.", "Men s\u00e5 snart nytt\u00e5rsrakettene har sluknet og boblene er drukket, s\u00e5 setter Signy seg igjen p\u00e5 flyet s\u00f8rover. Tilbake til mandarintreet i hagen, bassenget som glitrer i sola og hunden Freia \u2013 oppkalt etter noe av det mest norske som finnes; nemlig Freia melkesjokolade.", "Sunt, varmt klima", "\u2013Jeg flyttet hit med ungene da de var sm\u00e5. Det var helse som gjorde at vi dro til Spania; et av barna mine hadde astma og det varme klimaet her gjorde han helt klart godt. Men etter hvert flyttet vi tilbake til Tr\u00f8ndelag og Stj\u00f8rdal, sier Signy. Men mammaen hadde blitt Spania-frelst, og n\u00e5 har hun bodd her i ni \u00e5r. Mens ungene har blitt voksne og havnet hjemme i Trondheim igjen, hvor Signy ogs\u00e5 har f\u00e5tt et lite barnebarn.", "Den norske skolen i Rojales, som er en liten by like i n\u00e6rheten av Torrevieja, har 123 elever, og her tilbys norske elever b\u00e5de grunnskole- og videreg\u00e5ende oppl\u00e6ring.", "Skolen er ikke st\u00f8rre enn at rektor Signy er p\u00e5 hils med alle elevene. Og alle de 22 ansatte, som alle er nordmenn med unntak av \u00e9n spanjol. Det st\u00e5r Den norske skolen p\u00e5 skoleporten og inne leker unger p\u00e5 norsk, og vi h\u00f8rer ungdommene bli enige om \u00e5 stikke nedi byen i langfri. De fleste oppslagslapper er p\u00e5 norsk, og alle l\u00e6rere snakker samme spr\u00e5k som elevene.", "Det er som en liten del av Norge, men samtidig er noe annerledes. Sola, varmen, palmene. Hele \u00e5ret igjennom.", "Snill av sola", "\u2013Det er en veldig god skole, som ikke er st\u00f8rre enn at alle kjenner hverandre. Og selv om det er en norsk skole, s\u00e5 bidrar vi til internasjonalisering. Elevene l\u00e6rer, naturligvis, mer spansk enn hva de ville gjort p\u00e5 en skole i Norge, og vi ser at veldig mange av dem som har g\u00e5tt her havner p\u00e5 videre studier i utlandet ogs\u00e5 etter at de flytter herfra. Og s\u00e5 gj\u00f8r sola oss kanskje snillere, sp\u00f8r en smilende Signy bak solbriller.", "Rektoren selv bor bare en kjapp g\u00e5tur unna skolen, ut skoleporten og gjennom en solsvidd park. Der bor Signy, i et hus som hun kj\u00f8pte for tre og et halvt \u00e5r siden, og som hun har pusset opp \u2013 og f\u00e5tt slik hun vil ha det.", "Huset har mur rundt nesten hele eiendommen, som alle hus har her. Inn porten, og Signy m\u00f8tes av Freia, en glad, liten kosehund som logrer forn\u00f8yd \u2013 over at matmor har kommet hjem, og over at det er med gjester p\u00e5 bes\u00f8k.", "Like innenfor porten st\u00e5r et stort, bredd mandarintr\u00e6r, nesten like oransje av fullmodne mandariner som av gr\u00f8nne blader.", "\u2013Bare forsyn dere! sier Signy og mandarinene er s\u00f8te og saftige, og smaken passer kanskje enda bedre her, enn i et kaldt, norsk julelandskap.", "Gjester i k\u00e5ret", "Selvsagt bruker Signy uteomr\u00e5det mye, dette er ikke et land hvor livet m\u00e5 tilbringes innend\u00f8rs halve \u00e5ret. Det er et stort basseng, med akkurat passe st\u00f8rrelse til \u00e5 ta noen runder i om morgenen, f\u00f8r frokost og jobb. Det er flere sittegrupper, og et utend\u00f8rs langbord til middagsselskaper. Signy bor alene, men har prioritert \u00e5 ha stor plass, fordi hun ofte har bes\u00f8k. Ofte av barn og barnebarn, og ogs\u00e5 hennes egne foreldre fra Skogn i Nord-Tr\u00f8ndelag er her flere lange perioder i l\u00f8pet av \u00e5ret. Da er det greit \u00e5 ha en egen leilighet til gjester, med eget bad og kj\u00f8kken.", "\u2013Da g\u00e5r det an \u00e5 ha bes\u00f8k over lengre perioder, n\u00e5r vi ikke g\u00e5r opp\u00e5 hverandre. Jeg kaller leiligheten k\u00e5ret, smiler Signy og viser oss inn i huset som til sammen er p\u00e5 cirka 130 kvadrat. Huset er 24 \u00e5r gammelt, opprinnelig. Men det er pusset opp i flere perioder, og ogs\u00e5 Signy har satt sitt eget preg p\u00e5 huset.", "Jula feirer alts\u00e5 Signy i Tr\u00f8ndelag, men huset i Rojales st\u00e5r ikke tomt.", "\u2013Nei, n\u00e5r jeg drar hjem, s\u00e5 drar s\u00f8stra mi og hennes familie nedover hit og feirer jula her, sier Signy.", "Det er mange som vil l\u00e5ne huset, selvf\u00f8lgelig; det st\u00e5r tross alt plassert med palmer i hagen under Sydens sol. Det synes Signy bare er hyggelig. Huset er av mur og i hvitt, som de aller fleste spanske hus. Trappa opp til inngangsd\u00f8ra har trinn i hvite fliser, og har f\u00e5tt gul- og bl\u00e5dekor, som det skal v\u00e6re i Spania. Ved siden av trappa vokser en kaktus, i jorda st\u00e5r det plassert en hagenisse. Norsk og spansk forenes.", "Bor i vinterhage", "\u2013Det er her jeg bor, sier Signy n\u00e5r vi kommer inn i husets f\u00f8rste rom: Vinterhagen.", "\u2013Jeg hadde egentlig ikke beh\u00f8vd mer enn dette rommet. Hvis jeg ikke spiser ute, s\u00e5 spiser jeg her og det er her jeg sitter i sofaen ogs\u00e5, ikke inne i stua, sier Signy. Og vi skj\u00f8nner henne godt. Vinterhagen er et godt rom, glassvinduet p\u00e5 badet vises ogs\u00e5 her og gir rommet farge. Og det som gj\u00f8r rommet mest spesielt er planten utenfor \u2013 eller den levende gardinen, som Signy kaller det.", "\u2013Gardinene, eller planten bogenvillaen, forandrer seg hele \u00e5ret og er praktisk; den gir skjerming eller innsyn alt etter hva som beh\u00f8ves i forhold til \u00e5rstid. Blomsten vokser n\u00e5r det er varmt ute, og gir solskjerming. Etter hvert som det blir kaldere, s\u00e5 blir planten mindre dekkende og lar mer av solvarmen slippe inn, forklarer Signy.", "Inne er det stue, kj\u00f8kken, bad og soverom \u2013 og k\u00e5ret.", "\u2013I utgangspunktet flyttet jeg hit p\u00e5 grunn av helse og klimaet, men n\u00e5 stortrives jeg her og med utfordringene i jobben som rektor ved den norske skolen, sier Signy \u2013 i sola, og uten umiddelbare planer om \u00e5 melde flytting tilbake til Norge."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "6caa0f2898e93d513732cd3bc86fbcc24680842475d9e516b2a8326bedf13c29"}, {"field": "createtime", "value": "2016-02-04T21:12:13.000Z"}, {"field": "description", "value": "Signy Munkeby bor i solfylte Spania. Der har rektoren ved Den norske skolen i Rojales basseng \u00e5 sv\u00f8mme i, og en levende gardin i vinterhagen."}, {"field": "dominantimage", "value": "http://www.adressa.no/incoming/article1378384.ece5/ALTERNATES/w980-default/rektor%20ute"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/85d7764499191a866b71e8ad544971f777933bc8.jpg?598d508d"}, {"field": "dominantthumbnaildimensions", "value": "300x169"}, {"field": "heading", "value": "Levende gardin i vinterhagen -adressa.no"}, {"field": "id", "value": "85d7764499191a866b71e8ad544971f777933bc8"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["sol", "norsk skole", "bor", "skole", "hus", "norsk", "levende gardin"]}, {"field": "kw-entity", "value": ["signy", "munkeby", "tr\u00f8ndelag og stj\u00f8rdal", "sydens", "freia"]}, {"field": "kw-location", "value": ["rojales", "torrevieja", "spania", "skogn", "tr\u00f8ndelag", "trondheim", "nord-tr\u00f8ndelag", "norge"]}, {"field": "kw-pageclass", "value": "article"}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1378384.ece5/ALTERNATES/w980-default/rektor%20ute"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Levende gardin i vinterhagen"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1573442.ece"}, {"field": "pageclass", "value": ["article"]}, {"field": "publishtime", "value": "2011-01-10T13:30:37.000Z"}, {"field": "recs-articleid", "value": "1086015"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2011-01-10T13:30:37.000Z"}, {"field": "recs-rawtitle", "value": "Levende gardin i vinterhagen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Signy Munkeby bor i solfylte Spania. Der har rektoren ved Den norske skolen i Rojales basseng \u00e5 sv\u00f8mme i, og en levende gardin i vinterhagen."}, {"field": "thumbnail", "value": "http://content-thumbnail.cxpublic.com/content/thumbnail200x150/85d7764499191a866b71e8ad544971f777933bc8.jpg?598d508d"}, {"field": "thumbnailfullheightdimensions", "value": "200x4960"}, {"field": "timestamp", "value": "2017-08-11T06:37:01.000Z"}, {"field": "title", "value": "Levende gardin i vinterhagen"}, {"field": "url", "value": "http://www.adressa.no/forbruker/hjem/article1573442.ece"}, {"field": "urlhash", "value": "85d7764499191a866b71e8ad544971f777933bc8"}], "score": 0.7578995, "siteId": "9222270286501375973", "id": "85d7764499191a866b71e8ad544971f777933bc8"}

