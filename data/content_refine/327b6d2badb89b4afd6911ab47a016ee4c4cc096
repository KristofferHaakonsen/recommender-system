{"fields": [{"field": "modifiedtime", "type": "time", "value": "2012-04-11T16:33:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["rune jensen", "lidenskapelig laksefisker"]}, {"field": "body", "value": ["Saken oppdateres.", "Skippertak er en typisk norsk greie. Vi venter i det lengste med \u00e5 treffe tiltak. Ofte medf\u00f8rer det at n\u00e5r tiltak endelig iverksettes, er behovet s\u00e5 skrikende at de n\u00f8dvendige grep blir langt mer kostbare og omfattende enn hva som ville v\u00e6rt n\u00f8dvendig, hadde de blitt iverksatt tidligere. Norsk oppdrettsindustri drives i dag utenfor alle akseptable rammer, da bortsett fra \u00f8konomi. Hvis industrien skal ha en fremtid m\u00e5 det gj\u00f8res en total omlegging av driftsformene og holdningene, siden summen av de mange negative sidene ved dagens oppdrett er uakseptabel.", "En omlegging av norsk oppdrett vil koste i st\u00f8rrelsesorden 10-12 milliarder kroner. Dette kan avskrives over \u00e5r, og er en helt n\u00f8dvendig investering for \u00e5 redde industrien. Men det har v\u00e6rt manglende fokus p\u00e5 at omlegging i seg selv, ogs\u00e5 er verdiskapende. Sm\u00e5industrien vil kunne utvikle innovative l\u00f8sninger og oppleve vekst i ordretilgang, samtidig som ny teknologi og design representerer internasjonalt salgbare konsepter som kan gi nye industrielle vekstsektorer. Siden industrien selv ikke viser vilje eller \u00f8nske til omstilling m\u00e5 dette initieres fra politisk hold. Uten omlegging til mer b\u00e6rekraftige driftsformer kan Norges omd\u00f8mme bli uopprettelig svekket, parallelt med oppdrettsindustriens selvdestruksjon. Alternativene er omlegging eller nedlegging.", "Dagens teknologi er basert p\u00e5 \u00e5pne anlegg som f\u00f8rer til problemer b\u00e5de ut og inn av notmaskene. Ut g\u00e5r spillf\u00f4r, ekskrementer, smittestoffer og luselarver, og inn kommer luselarver, giftalger og smittestoffer. Ny teknologi basert p\u00e5 lukkede anlegg hvor det pumpes inn friskt vann fra dypet og filtrering av utslipp, vil kunne bedre fiskekvaliteten, fjerne behovet for kostbare avlusninger, redusere r\u00f8mming, redusere f\u00f4rspill, redusere svinnet og fjerne forurensingen med mulighet for fortjeneste p\u00e5 salg av fiskeavf\u00f8ringen som gj\u00f8dsel. Heller enn \u00e5 adaptere ny teknologi og st\u00f8tte nyutvikling, velger oppdrettsindustriens taler\u00f8r Fiskeri- og Havbruksn\u00e6ringens Landsforbund (FHL) \u00e5 fortsette sin tvilsomme lobbykampanje, og f\u00f4rer v\u00e5re beslutningstagere med informasjon av marginal riktighet.", "Oppdrettsindustrien har opprettet \u00absamarbeidsorganet\u00bb Salmon Aquaculture Dialogue (SAD). I dette fora har de i over 7 \u00e5r hatt bl.a. WWF som godt betalt milj\u00f8gissel i endel\u00f8se diskusjoner innenfor rammene av en h\u00e5pl\u00f8st utdatert teknologi, uten h\u00e5p om varige forbedringer. Nye 7 eller 70 \u00e5r med diskusjoner vil ikke utgj\u00f8re noen forskjell. Dette mens Norges Milj\u00f8vernforbund som forfekter endringer av varig karakter, av FHL blir utsatt for jantelovens kanskje grimmeste grep; uskadeliggj\u00f8ring ved \u00e5 hevde useri\u00f8sitet. Det de heller burde var \u00e5 lytte n\u00f8ye til Oddekalv, som presist poengterer problemomr\u00e5dene og faktisk viser industrien hvor fremtiden deres ligger; i lukkede anlegg.", "P\u00e5 tvers av oppdretternes egen interesse fremst\u00e5r FHL som \u00abkomiske Ali\u00bb i sine fornektelser av all kritikk. De hevder all kritikk som enten usaklig, unyansert eller useri\u00f8s. De forholder seg lite til fakta i debattene, uansett fra hvilket hold bekymringene eller kritikken kommer. I stedet kommuniseres ren propaganda, heller enn \u00e5 ta kritikken til etterretning og finne varige l\u00f8sninger. Om ikke kritikken snart blir tatt p\u00e5 alvor, risikerer vi at det til slutt vil v\u00e6re det internasjonale samfunn og v\u00e5re hovedmarkeder som reagerer. Da er risikoen stor for at vi mister mer enn bare markedsandeler. Akt\u00f8rer n\u00e6rmere markedene har allerede ytret \u00f8nsker om \u00e5 ta i bruk ny teknologi, heller enn dagens utdaterte produksjonsmetoder som norske ppdrettere klynger seg fast til. Norge er blitt gitt et internasjonalt ansvar for \u00e5 ivareta laksen som art, men ogs\u00e5 andre ressurser er verdt \u00e5 ta vare p\u00e5. Selv om FHL med rette hevder at villaksens problemer er sammensatte, s\u00e5 st\u00e5r oppdrettsindustrien for den st\u00f8rste trusselen for laksen p\u00e5 b\u00e5de kort og lang sikt. I visse distrikt har opptil 95 prosent av utvandrende laks bukket under for luseproblemet alene.", "Insektmidlene som i disse dager blir tatt i bruk i stor skala i et fors\u00f8k p\u00e5 \u00e5 begrense den eskalerende luseplagen, har reist sp\u00f8rsm\u00e5l ved mattryggheten pga. uavklarte helseeffekter og kreftfare. Bekymringen gjelder ikke bare oppdrettsfisk, som tross alt har en betydelig tilbakeholdelsestid fra medisinering til konsum. Men villfisken spiser ogs\u00e5 medisinfor og kan vandre langt vekk fra oppdrettsanleggene f\u00f8r den blir fanget. Dette er en sv\u00e6rt alvorlig sak som ikke kan kontrolleres p\u00e5 annen m\u00e5te enn \u00e5 forby konsum av villfisk fra kystn\u00e6re st\u00f8k. At disse midlene ogs\u00e5 vil drepe krepsdyrlarvene og deler av zooplanktonet langs store deler av kysten, kan ikke aksepteres. Her m\u00e5 myndighetene reagere f\u00f8r hele \u00f8kologien settes i fare.", "Ren natur er Norges fremste varemerke, og naturen generelt, villfisk og turisme bidrar betydelig b\u00e5de til \u00f8konomien og ikke minst til verdien av det \u00e5 v\u00e6re nordmann. Det finnes en grense for hvor mye samfunnet kan si seg villig til \u00e5 ofre for at et f\u00e5tall arbeidsplasser skal reddes. Den grensen er for lengst n\u00e5dd. De negative milj\u00f8konsekvenser som f\u00f8lge av oppdrett strider mot nordmenns rettsoppfatning. Eksempelvis dumper oppdrettsindustrien avfallsstoffer i fjorden tilsvarende utslipp fra 12 millioner mennesker, mens vi andre m\u00e5 betale dyrt for \u00e5 forurense. Dette forsvares med at deres forurensing ikke medf\u00f8rer ulempe eller p\u00e5virkning? Selv den mest uinnvidde forst\u00e5r urimeligheten i slike utsagn.", "Det f\u00f8les ikke rett at all annen industri og borgere for \u00f8vrig er underlagt prinsippet om at forurenser betaler mens oppdretterne slipper det samme. N\u00e5r vi s\u00e5 i tillegg f\u00e5r redusert rekreasjonsverdien av v\u00e5r felles natur, samtidig som andre n\u00e6ringsinteresser blir skadelidende pga. oppdretternes etterlatenskaper, blir det hele fullstendig uakseptabelt. Som enhver \u00abenfant terrible\u00bb m\u00e5 oppdrettsindustrien oppdras til \u00e5 ta sitt milj\u00f8ansvar p\u00e5 alvor, om ikke annet for \u00e5 sikre egne fremtidsmuligheter.", "rune@salmoncamera.com"]}, {"field": "category0", "value": "meninger"}, {"field": "contenthash", "value": "024a705859f87256cf1138585a61f0f6631e0b3708f21ade6444a9f96331485d"}, {"field": "createtime", "value": "2017-05-30T22:56:46.000Z"}, {"field": "description", "value": "Skal det lykkes \u00e5 redde oppdrettsindustrien for fremtiden, m\u00e5 det tas et realt skippertak. For \u00e5 hindre en totalkollaps kreves det en betydelig politisk innsats, for industrien m\u00e5 berges fra seg selv, og det haster."}, {"field": "dominantimage", "value": "http://www.adressa.no/incoming/article1353359.ece5/ALTERNATES/w980-default/Kronikkfoto%203.5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/327b6d2badb89b4afd6911ab47a016ee4c4cc096.jpg?592df8ae"}, {"field": "dominantthumbnaildimensions", "value": "300x169"}, {"field": "heading", "value": "Skippertak for norsk oppdrettsindustri -adressa.no"}, {"field": "id", "value": "327b6d2badb89b4afd6911ab47a016ee4c4cc096"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "technology-and-computing"}, {"field": "kw-concept", "value": ["anlegg", "all", "omlegging", "dag", "norsk", "redusere", "norsk oppdrettsindustri", "skippertak", "kritikk", "teknologi", "oppdrettsindustrien", "oppdrett", "industri", "oppdrettsindustri", "fremtid"]}, {"field": "kw-entity", "value": ["oddekalv", "salmon aquaculture dialogue", "norges milj\u00f8vernforbund", "fiskeri", "ali", "havbruksn\u00e6ringens landsforbund"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1353359.ece5/ALTERNATES/w980-default/Kronikkfoto%203.5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Skippertak for norsk oppdrettsindustri"}, {"field": "og-type", "value": "article"}, {"field": "og-url", "value": "http://www.adressa.no/meninger/article1477640.ece"}, {"field": "pageclass", "value": ["article"]}, {"field": "publishtime", "value": "2010-05-03T07:32:25.000Z"}, {"field": "recs-articleid", "value": "1199909"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-05-03T07:32:25.000Z"}, {"field": "recs-rawtitle", "value": "Skippertak for norsk oppdrettsindustri -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Skal det lykkes \u00e5 redde oppdrettsindustrien for fremtiden, m\u00e5 det tas et realt skippertak. For \u00e5 hindre en totalkollaps kreves det en betydelig politisk innsats, for industrien m\u00e5 berges fra seg selv, og det haster."}, {"field": "thumbnail", "value": "http://content-thumbnail.cxpublic.com/content/thumbnail200x150/327b6d2badb89b4afd6911ab47a016ee4c4cc096.jpg?592df8ae"}, {"field": "thumbnailfullheightdimensions", "value": "200x1453"}, {"field": "timestamp", "value": "2017-05-30T22:56:46.000Z"}, {"field": "title", "value": "Skippertak for norsk oppdrettsindustri"}, {"field": "url", "value": "http://www.adressa.no/meninger/article1477640.ece"}, {"field": "urlhash", "value": "327b6d2badb89b4afd6911ab47a016ee4c4cc096"}], "score": 1.1040186, "siteId": "9222270286501375973", "id": "327b6d2badb89b4afd6911ab47a016ee4c4cc096"}

