{"fields": [{"field": "modifiedtime", "type": "time", "value": "2012-04-23T12:42:23.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "JEG HAR DR\u00d8MT OM \u00e5 f\u00e5 en slik mulighet. Da jeg fikk beskjeden, hoppet jeg rundt i stua og hylte, smiler Trine Eidsmo.", "Hun sitter foran datamaskinen p\u00e5 Trondheim Elektroniske Kunstnersenter (TEKS), der hun skal bruke ett \u00e5r p\u00e5 \u00e5 l\u00e6re \u00e5 leve av kunsten. P\u00e5 dataskjermen lyser det i gult. Men man aner konturene av ett eller annet i alt det gule. Et fjes, kanskje? En mann? Det ser ut som om ansiktet beveger seg n\u00e5r man betrakter skjermen fra ulike vinkler.", "- Det er litt av poenget, sier Eidsmo.", "- Ulike mennesker ser ulike ting, og man kan ikke vite for sikkert hva det er man ser.", "Ansiktet st\u00e5r faktisk bom stille p\u00e5 skjermen, men Trine bruker data til \u00e5 manipulere og bearbeide fotografier digitalt. Hun har flere knapt synlige portretter lagret p\u00e5 harddisken, der ansikt s\u00e5 vidt kan skimtes i fargene.", "- Jeg er opptatt av menneskeskjebnen, jeg-et, og de ulike former for kommunikasjon vi benytter oss av. Opplevelsen av at man kan f\u00e5 en kjemi med andre mennesker og forst\u00e5 st\u00f8rre deler av hverandres erfaringsverden - men likevel aldri bli hundre prosent kjent; vi forblir inne i v\u00e5r egen atmosf\u00e6re. Jeg bruker mange forskjellige virkemidler, satt sammen kan de uttrykke det jeg vil si, forklarer hun.", "Til n\u00e5 har kunstprosjektene blitt til p\u00e5 kveldstid og i sene nattetimer.", "Kompromiss", "- Man oppdager etter hvert at det er grenser for i hvor stor grad man kan g\u00e5 p\u00e5 kompromiss med seg selv, sier Eidsmo.", "De siste tre \u00e5rene har hun nemlig v\u00e6rt formingsl\u00e6rer for ungdomsskoleelever.", "- Tanken var vel \u00e5 f\u00e5 holde p\u00e5 med ut\u00f8vende kunst og samtidig ha en sikker jobb.", "Eidsmo startet nemlig utdanningsl\u00f8pet p\u00e5 l\u00e6rerskolen som fagl\u00e6rer i kunst- og h\u00e5ndverk, f\u00f8r hun ble tilbudt studieplass ved en kunstutdanning i Nederland. Med utgangspunkt i tekstilkunst beveget hun seg raskt over i et moderne multimedialandskap med elektronisk kunst, digitale virkemidler, video, fotografi og performance.", "Vakuum", "- Da jeg kom til Trondheim, var det som \u00e5 komme til et vakuum, forteller Trine.", "Uten penger, uten kunstnerisk milj\u00f8 rundt seg og med brev fra L\u00e5nekassa som raskt meldte seg ble veien til l\u00e6reryrket kort. Med aspirantstillingen f\u00e5r Trine vie seg til ut\u00f8vende virksomhet p\u00e5 fulltid.", "- Omtrent halvparten av tida vil g\u00e5 til eget skapende arbeid. Det blir en deilig bit, smiler Eidsmo.", "- Og en god del av arbeidstida vil jeg bruke p\u00e5 \u00e5 utvikle nettverket i TEKS videre, blant annet ved \u00e5 arrangere workshops og kurs. Slik f\u00e5r jeg ogs\u00e5 en bit av de spennende samarbeidsprosjektene p\u00e5 TEKS framover, forteller hun.", "Knutepunkt for IT-byen", "TEKS er ikke et tradisjonelt kunstnerverksted der man jobber mest med seg og sitt. Stiftelsen er et knutepunkt der folk med ulike kunnskaper kommer sammen for \u00e5 samarbeide og l\u00e6re av hverandre. Bildekunstnere m\u00f8ter universitetsansatte fra kybernetikk, videokunstnere m\u00f8ter dataingeni\u00f8rer - slike konstellasjoner.", "- Trondheim har som m\u00e5l \u00e5 bli teknologihovedstad, og har ulike steder som sitter med mange ressurser. Vi vil knytte ressursene sammen, istedenfor \u00e5 finne opp kruttet p\u00e5 nytt hver gang, sier Espen Gangvik som er initiativtaker bak og leder for TEKS.", "Selv jobber han forel\u00f8pig gratis i oppstartfasen. Over nytt\u00e5r f\u00e5r han sin f\u00f8rste ansatte kunstner.", "- Vi er kjempeglade for denne aspirantstillingen. Ikke minst er det artig med en slik anerkjennelse av virksomheten, sier Gangvik.", "Om ett \u00e5r g\u00e5r aspirantstillingen ut, da m\u00e5 Trine Eidsmo klare kunstnertilv\u00e6relsen p\u00e5 egne ben.", "- \u00c5 skrive s\u00f8knader er jo en hel verden alene. Gjennom \u00e5ret h\u00e5per jeg \u00e5 opparbeide meg s\u00e5 mye innsikt, erfaring og en krets av mennesker og steder som gj\u00f8r at jeg vil klare \u00e5 komme meg videre og leve av kunsten, sier Trine.", "Nettopp det er form\u00e5let med aspirantordningen fra Norsk Kulturr\u00e5d. Den er ment som en slags \u00abpraksisplass\u00bb i kunstneryrket, en ett\u00e5rig \u00f8konomisk st\u00f8tte som lar relativt nyutdannede kunstnere utvikle seg kunstnerisk og etablere seg i yrket, med alt det inneb\u00e6rer av \u00f8konomistyring, nettverk og organisering. \u00c5 f\u00e5 tildelt stillingen blant de mange s\u00f8kerne er en anerkjennelse i seg selv.", "- Ja, absolutt, og mange trenger litt feedback p\u00e5 det man gj\u00f8r. Man kan ikke st\u00e5 helt alene og ha knalltro p\u00e5 seg selv alltid, sier Eidsmo.", "Hun er den eneste fra Trondheim som fikk aspirantstilling for 2003. I tillegg f\u00e5r komponist og saksofonist Eirik Hegdahl ved Midt-Norsk Jazzsenter fornyet sin aspirantstilling fra Norsk Kulturr\u00e5d.", "Trine Elisabeth Eidsmo (31) fra Namsos er eneste billedkunstner i Trondheim som f\u00e5r aspirantstilling fra Norsk Kulturr\u00e5d i \u00e5r. \u00c5ret skal hun blant annet bruke til \u00e5 presentere en utstilling av sine digitale portretter gjennom arbeidet p\u00e5 Trondheim Elektroniske Kunstsenter. Slik kan et portrett ogs\u00e5 se ut: \u00abBig L\u00bb fra 198/99"]}, {"field": "category0", "value": "nyheter"}, {"field": "contenthash", "value": "434e7c0d253f919896069b1502450a312d08e09b0f4bce6283353a538fac8568"}, {"field": "createtime", "value": "2017-03-15T23:50:34.000Z"}, {"field": "description", "value": "Forel\u00f8pig er kunstutdanningen fra Nederland blitt brukt til jobb som formingsl\u00e6rer for ungdomsskoleelever. Denne uka ble Trine Elisabeth Eidsmo plukket ut til en av Norsk Kulturr\u00e5ds aspirantstillinger, som gir ett \u00e5rs arbeid tilknyttet Trondheim Elektroniske Kunstsenter."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3337e27e4dbf0c733415371d084ac16e519a0ef3.jpg?593eacbb"}, {"field": "dominantthumbnaildimensions", "value": "256x256"}, {"field": "heading", "value": "Kvantesprang mot kunstnerlivet -adressa.no"}, {"field": "id", "value": "3337e27e4dbf0c733415371d084ac16e519a0ef3"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "arts-and-entertainment"}, {"field": "kw-concept", "value": ["trondheim elektroniske", "aspirantstilling", "trondheim", "arbeid", "kunst"]}, {"field": "kw-entity", "value": ["trondheim elektroniske kunstsenter", "norsk kulturr\u00e5d", "eidsmo", "trondheim elektroniske kunstnersenter", "trine", "l\u00e5nekassa", "midt-norsk jazzsenter"]}, {"field": "kw-location", "value": ["nederland", "namsos", "trondheim"]}, {"field": "kw-pageclass", "value": "article"}, {"field": "kw-person", "value": ["espen gangvik", "eirik hegdahl", "trine elisabeth eidsmo", "trine eidsmo"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kvantesprang mot kunstnerlivet"}, {"field": "og-type", "value": "article"}, {"field": "og-url", "value": "http://www.adressa.no/nyheter/article80974.ece"}, {"field": "pageclass", "value": ["article"]}, {"field": "publishtime", "value": "2002-12-11T07:01:50.000Z"}, {"field": "recs-articleid", "value": "2598286"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2002-12-11T07:01:50.000Z"}, {"field": "recs-rawtitle", "value": "Kvantesprang mot kunstnerlivet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Forel\u00f8pig er kunstutdanningen fra Nederland blitt brukt til jobb som formingsl\u00e6rer for ungdomsskoleelever. Denne uka ble Trine Elisabeth Eidsmo plukket ut til en av Norsk Kulturr\u00e5ds aspirantstillinger, som gir ett \u00e5rs arbeid tilknyttet Trondheim Elektroniske Kunstsenter."}, {"field": "thumbnail", "value": "http://content-thumbnail.cxpublic.com/content/thumbnail200x150/3337e27e4dbf0c733415371d084ac16e519a0ef3.jpg?593eacbb"}, {"field": "thumbnailfullheightdimensions", "value": "200x1152"}, {"field": "timestamp", "value": "2017-06-12T15:01:15.000Z"}, {"field": "title", "value": "Kvantesprang mot kunstnerlivet"}, {"field": "url", "value": "http://www.adressa.no/nyheter/article80974.ece"}, {"field": "urlhash", "value": "3337e27e4dbf0c733415371d084ac16e519a0ef3"}], "score": 0.82238245, "siteId": "9222270286501375973", "id": "3337e27e4dbf0c733415371d084ac16e519a0ef3"}

