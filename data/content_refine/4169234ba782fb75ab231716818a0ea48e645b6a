{"fields": [{"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Aleksander Aamodt Kilde", "Nina L\u00f8seth", "Kjetil Jansrud", "Henrik Kristoffersen", "Aksel Lund Svindal"]}, {"field": "author", "value": "espen hansen"}, {"field": "body", "value": ["Saken oppdateres.", "Henrik Kristoffersen har utfordret den norske idrettsmodellen ved \u00e5 trekke Norges Skiforbund for retten for \u00e5 f\u00e5 profilere sin egen sponsor.", "\u2013 Jeg skulle selvsagt v\u00e6rt den saken foruten, men den rokker ikke ved alpinsportens \u00f8konomiske fremtid, sier markedssjef John-Olav Evans.", "Da drammenseren kom inn p\u00e5 markedssiden i 2011, l\u00e5 norsk alpinsport med brukket rygg. De hadde knapt nok penger til \u00e5 drifte et lite landslag. Satsingen p\u00e5 de yngre og nest beste var s\u00e5 som s\u00e5.", "\u2013 Da hadde vi et sponsorbudsjett p\u00e5 rundt 15\u201316 millioner. N\u00e5 har vi langsiktige avtaler med store selskaper, og n\u00e5r den nye avtalen med Phenix (japansk klesprodusent) begynner \u00e5 rulle fra neste \u00e5r, kommer vi opp i et budsjett p\u00e5 et sted mellom 55 og 60 millioner kroner, forteller Evans som kom til alpinseksjonen fra jobben som marekdsansvarlig for skiforbundets egne arrangement. Han har utdannelse i Sports management and Marketing fra Australia.", "Avtalen med Phenix er beskrevet av skipresident Erik R\u00f8ste som den st\u00f8rste sponsoravtalen i norsk idrett og er verd 20 millioner kroner i \u00e5ret.", "Evans er krystallklar p\u00e5 hva som er \u00e5rsaken til oppsvinget i inntektene de siste \u00e5rene:", "\u2013 Vi er ekstremt heldige som har de profilene vi har. De stiller opp og er alltid medgj\u00f8rlige og ydmyke. Spesielt Aksel Lund Svindal og Kjetil Jansrud, som har v\u00e6rt frontfigurene for veldig mye av de vi har gjort, er helt ekstreme. I tillegg har vi et st\u00f8tteapparat som ogs\u00e5 tilrettelegger for sponsorene v\u00e5re, sier Evans.", "Da den norske sponsor- og eventindustrien nylig feiret seg selv med en stor galla, vant alpinistene prisen som \u00ab\u00c5rets sponsorobjekt\u00bb. Samtidig ble det pris for \u00ab\u00c5rets sponsorkampanje\u00bb, Telenor og Aksel Lund Svindals \u00abAksels gullmedalje\u00bb.", "Vegard Arntsen, daglig leder i Sponsor Insight, bekrefter hvor viktig det er med sterke profiler.", "\u2013 B\u00e5de med tanke p\u00e5 resultater og p\u00e5 m\u00e5ten f\u00f8rst og fremst Svindal og Jansrud st\u00e5r frem i media. Dessuten er alpint flinke til \u00e5 fylle opp med nye profiler. Det er trygt for sponsorene \u00e5 g\u00e5 inn i alpint, sier Arntsen.", "Markedssjef John-Olav Evans forteller at andre profiler som Nina L\u00f8seth og Aleksander Aamodt Kilde ogs\u00e5 blir mer og mer etterspurte.", "\u2013 Og s\u00e5 har vi selvsagt Henrik Kristoffersen. Sponsorene er virkelig interesserte i ham, sl\u00e5r Evans fast.", "\u2013 Hvor mye forstyrrer det at han har g\u00e5tt til sak mot NSF for \u00e5 f\u00e5 profilere egen sponsor?", "\u2013 Overfor v\u00e5re sponsorer forstyrrer det ingen ting. Det har egentlig bare gjort at det fellesskapet vi har solgt inn hele tiden, er blitt forsterket. Henrik-saken m\u00e5 bare l\u00f8pe parallellt, og den p\u00e5virker ikke arbeidet jeg gj\u00f8r. Det p\u00e5virker ikke v\u00e5re sponsorer p\u00e5 annen m\u00e5te enn at det ikke er hyggelig med negative oppslag. Henrik m\u00e5 jo bare f\u00e5 lov til \u00e5 pr\u00f8ve den saken.", "\u2013 Du synes det?", "\u2013 Jeg skulle helst sluppet \u00e5 se at vi hadde noe slikt g\u00e5ende. Men det er jo greit \u00e5 f\u00e5 det avklart.", "Vegard Arntsen i Sponsor Insight tror heller ikke Kristoffersen-saken skader Skiforbundet.", "\u2013 Jeg tror det mest er et problem for Kristoffersen. Jeg tror han kan f\u00e5 lide over tid. Alle sponsorene skj\u00f8nner at NSF respekterer sine avtaler, sier Arntsen.", "P\u00e5 Sponsor Inssights egen interne liste over de heteste sponsorobjeketen finner vi Aksel Lund Svindal og Kjetil Jansrud som henholdsvis nummer fire og seks blant de individuelle ut\u00f8verne. Foran seg p\u00e5 listen har de Therese Johaug, Petter Northug og Ole Einar Bj\u00f8rndalen.", "\u2013 Den siste listen ble laget like etter at Johaug-saken smalt. Likevel er alts\u00e5 hun p\u00e5 topp, sier Arntsen.", "Alpinistene kan v\u00e6re glade for at pengene str\u00f8mmer inn p\u00e5 alpinseksjonens konto, for de siste \u00e5rene har de str\u00f8mmet fortere ut enn inn.", "Skipresident Erik R\u00f8ste har bekreftet overfor VG at alpinseksjonen mellom 2013 og 2015 opparbeidet seg et internt underskudd p\u00e5 4,2 millioner kroner.", "\u2013 Det er ikke bra, men heller ikke dramatisk. Vi forventer at alpinseksjonen n\u00e5 strammer inn. Det er ingen i skiforbundet som er forn\u00f8yd med det. Men vi har et felles regnskap for alle grenene, og det er ikke bare alpint som har hatt negative tall. Likevel har forbundet totalt sett en sv\u00e6rt solid \u00f8konomi, sier skipresident Erik R\u00f8ste.", "H\u00f8r Nils-Ingar Aadne fortelle om hvorfor han la komikerrollen p\u00e5 is og satset som profesjonell langrennsl\u00f8per i ukens Aftenpodden Sport:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "5c2f260e62841d11713e6483d4c2e8af6e85f92dc191902c3173b0b50a074e94"}, {"field": "createtime", "value": "2017-02-14T17:47:57.000Z"}, {"field": "description", "value": "Sponsorbudsjettet har \u00f8kt med 40 millioner kroner siden 2011."}, {"field": "heading", "value": ["VM-gullet har uteblitt, men sponsorinntektene skyter i v\u00e6ret for alpinistene -adressa.no", "Ydmyke profiler", "- Problem for Kristoffersen", "Bruker for mye penger"]}, {"field": "id", "value": "4169234ba782fb75ab231716818a0ea48e645b6a"}, {"field": "keyword", "value": ["Aleksander Aamodt Kilde", "Nina L\u00f8seth", "Kjetil Jansrud", "Henrik Kristoffersen", "Aksel Lund Svindal"]}, {"field": "keywords", "value": "Aleksander Aamodt Kilde,Nina L\u00f8seth,Kjetil Jansrud,Henrik Kristoffersen,Aksel Lund Svindal"}, {"field": "kw-category", "value": ["100sport", "vintersport"]}, {"field": "kw-concept", "value": ["sponsor", "profiler", "millioner kroner"]}, {"field": "kw-entity", "value": ["sports", "\u00e5rets", "sponsor insight", "nina l\u00f8seth og aleksander aamodt kilde", "petter northug og ole einar bj\u00f8rndalen", "aksel lund svindal og kjetil jansrud", "norges skiforbund", "nils-ingar aadne", "telenor og aksel lund svindals", "marketing", "sponsor inssights", "svindal og jansrud", "phenix", "aksels", "aftenpodden sport"]}, {"field": "kw-location", "value": "australia"}, {"field": "kw-pageclass", "value": "article"}, {"field": "kw-person", "value": ["erik r\u00f8ste", "aksel lund svindals", "therese johaug", "john-olav evans", "nina l\u00f8seth", "henrik kristoffersen", "kjetil jansrud", "aksel lund svindal", "vegard arntsen", "aleksander aamodt kilde", "ole einar bj\u00f8rndalen", "petter northug"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "https://vertical.snd.no/images/aa44cf6d-ce51-4e94-a2ed-3d232d114cbe?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "VM-gullet har uteblitt, men sponsorinntektene skyter i v\u00e6ret for alpinistene"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/VM-gullet-har-uteblitt_-men-sponsorinntektene-skyter-i-varet-for-alpinistene-230539b.html"}, {"field": "pageclass", "value": null}, {"field": "publishtime", "value": "2017-02-14T17:33:17.000Z"}, {"field": "recs-articleid", "value": "230539"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2017-02-14T17:33:17.000Z"}, {"field": "recs-rawtitle", "value": "VM-gullet har uteblitt, men sponsorinntektene skyter i v\u00e6ret for alpinistene -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "Sponsorbudsjettet har \u00f8kt med 40 millioner kroner siden 2011."}, {"field": "thumbnail", "value": "http://content-thumbnail.cxpublic.com/content/thumbnail200x150/4169234ba782fb75ab231716818a0ea48e645b6a.jpg?58a342cd"}, {"field": "thumbnailfullheightdimensions", "value": "200x1727"}, {"field": "timestamp", "value": "2017-02-14T17:47:57.000Z"}, {"field": "title", "value": "VM-gullet har uteblitt, men sponsorinntektene skyter i v\u00e6ret for alpinistene"}, {"field": "url", "value": "http://www.adressa.no/100Sport/vintersport/VM-gullet-har-uteblitt_-men-sponsorinntektene-skyter-i-varet-for-alpinistene-230539b.html"}, {"field": "urlhash", "value": "4169234ba782fb75ab231716818a0ea48e645b6a"}], "score": 1.0036637, "siteId": "9222270286501375973", "id": "4169234ba782fb75ab231716818a0ea48e645b6a"}

