{"fields": [{"field": "modifiedtime", "type": "time", "value": "2016-10-01T12:44:17.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Ukeadressa", "rock'n'roll", "Fra tid til annen"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Jeg vet ikke om betegnelsen \u00abguilty pleasure\u00bb er dekkende, men i hvert fall: S\u00e5nn cirka en gang i ti\u00e5ret blir jeg p\u00e5mint om hvor godt jeg likte Uriah Heep, eller i hvert fall den delen av l\u00e5tene deres som var skrevet av Ken Hensley.", "Det er vel \u00e5 merke de fem f\u00f8rste albumene som gjelder, alt de gjorde (med tittell\u00e5ten p\u00e5 \u00abWonderworld\u00bb som hederlig unntak), etter 1973 st\u00e5r meg fjernt. Uriah Heep var et av mange suksessrike band p\u00e5 70-tallet som brukte mesteparten av sine millioninntekter p\u00e5 eget kokainforbruk, mens de p\u00f8ste ut innholdsl\u00f8s musikk. Vi burde takke dem: Hadde ikke band som Uriah Heep eksistert i 1975 hadde vi ikke f\u00e5tt punken.", "Les ogs\u00e5:  Holdt fast p\u00e5 dr\u00f8mmen", "Les ogs\u00e5:  Tam gjenforening", "Egentlig var jeg mer opptatt av Marc Bolan og David Bowie enn av hardrockband som Uriah Heep og Deep Purple. Men min gode kamerat Victor hadde alle Heep-albumene, og dermed ble det til at ogs\u00e5 jeg h\u00f8rte mye p\u00e5 dem. Man tager hva man haver, og s\u00e5 blir en merket for livet.", "Bandnavnet tok de fra en av de mest usympatiske Charles Dickens-figurene, han snikende, selvopptatte og giftige i \u00abDavid Copperfield\u00bb som hele tiden forteller hvor ydmyk, humble, han er. Debutalbumet til Uriah Heep fikk den logiske tittelen \u00abvery 'eavy very 'umble\u00bb. Bandet var nok mer heavy enn de var humble; men suksessen i brede lag var beskjeden. F\u00f8rst tre \u00e5r etter ble de et band for de store masser, men som hos s\u00e5 mange andre: Det var morsommere \u00e5 f\u00f8lge deres vei opp enn da de hadde n\u00e5dd toppen, og spesielt de gangene de klarte \u00e5 forene progrockens kompleksitet med hardrockens energi og tyngde. H\u00f8r for eksempel \u00e5pningsl\u00e5ten \u00abBirds Of Prey\u00bb p\u00e5 deres andre album \u00abSalisbury\u00bb \u2013 en tittel som ikke henspiller p\u00e5 Englands vakreste katedral og hyggeligste katedralby, men Salisbury plains, det omkringliggende flate slettelandskapet der den britiske h\u00e6ren \u00f8ver krig. Derfor det milit\u00e6re preget p\u00e5 coveret. Uriah Heep hadde helt tydelig m\u00e5let i sikte.", "Uriah Heep hadde to karakteristiske kvaliteter:", "1. Den karakteristiske stemmen til David Byron, med sine operaaktige kvaliteter, var en forl\u00f8per for fenomener som Judas Priests Rob Halford og Tony Harnell i TNT. Den som f\u00f8ler behov for det, kan jo takke Byron posthumt for innsatsen.", "2. Den melodiske teften og orgellyden til Ken Hensley. Og det er jo ham det skal handle om her.", "Ken Hensley var midt inne i hjertet av den britiske rockrevolusjon. Tidlig p\u00e5 60-tallet spilte han f\u00f8rst i band sammen med Mick Taylor som ble gitarist i Rolling Stones og s\u00e5 Greg Lake som ble bassist, gitarist og vokalist i Emerson, Lake & Palmer.", "Hensley spilte orgel og komponerte de beste l\u00e5tene i Heep. Mange regner ham fortsatt som den definitive keyboardist innen hardrocken.", "Musikken til disse bandene var riktig bra s\u00e5 lenge den var eksperimenterende og s\u00f8kende. Men selvgodheten kom fort. Og etter storhetstiden p\u00e5 70-tallet, har de fleste humpet av g\u00e5rde p\u00e5 gammel storhet og hengivne fans som husker detaljer fra 70-tallet bedre enn hva de spiste til middag i g\u00e5r.", "Ken Hensley ga seg mens leken fortsatt var forholdsvis god, men han trengte lang tid p\u00e5 \u00e5 komme seg tilbake som en troverdig musiker.", "Jeg m\u00f8tte Ken Hensley i 2004, da han hadde en fin liten konsert p\u00e5 Bl\u00e6st. Han omtalte seg selv som en uskolert amat\u00f8r i forhold til Jon Lord, Keith Emerson og Rick Wakeman. Men nettopp det uskolerte, det at han gjorde feil, regnet han som sin signatur. Han skapte sine egne regler.", "Uriah Heep var amat\u00f8rer ogs\u00e5 i \u00e5 takle suksess. Det er en klassisk historie. Rett fra gutterommene til to-tre \u00e5r med totalt verdensherred\u00f8mme - s\u00e5 spektakul\u00e6r nedtur. Selv var han med i bandet til 1980.", "- Jeg ville slutte i 1975, men det var alltid dette med bare \u00e9n turn\u00e9 til, sa Hensley.", "Til gjengjeld fikk han andre bort fra bandet. Bassist Gary Thain m\u00e5tte g\u00e5 i 1974 p\u00e5 grunn av heroinmisbruk, ett \u00e5r senere d\u00f8de han. En tragedie som for Hensley var den reelle slutten p\u00e5 Heep. Hensley var ogs\u00e5 en p\u00e5driver for \u00e5 sparke vokalist David Byron et par \u00e5r senere.", "- Med David var det alkoholen. Han var en flott fyr og bandets eneste vokalist som jeg ser det, men hva hjelper det om en er s\u00e5 full at en ikke klarer \u00e5 st\u00e5 oppreist p\u00e5 scenen, men klarer \u00e5 skjelle ut publikum?", "Byron d\u00f8de p\u00e5 80-tallet, mens Hensley forsvant fra rampelyset i n\u00e6r 20 \u00e5r. Om en ser bort fra et par plater med heavyrockerne Blackfoot, var det ganske s\u00e5 tyst - og det hadde sine \u00e5rsaker.", "- Jeg skal v\u00e6re \u00e6rlig. Jeg hadde opparbeidet et betydelig kokainproblem. Det hadde g\u00e5tt i ett med bandet i ti \u00e5r og jeg m\u00e5tte ta meg igjen. Jeg trodde jeg trengte noen m\u00e5neder, men det gikk alts\u00e5 noe lengre tid, forklarte den sympatiske briten.", "Mens Uriah Heep, med gitarist Mick Box som eneste originalmedlem, har holdt det g\u00e5ende stort sett hele tiden, har Hensley hatt null interesse av \u00e5 v\u00e6re en del av v\u00e5re dagers Heep. Men hans konserter som soloartist har nok mer til felles med klassisk Uriah Heep enn det bandet som turnerer som Uriah Heep.", "\u00abHensley har ikke stemmen til \u00e5 matche David Byrons originale Heep-vokal, men til gjengjeld har han b\u00e5de n\u00e6rv\u00e6r og verdighet. Men sin ydmyke v\u00e6rem\u00e5te, sin distingvert dannede Oxford-engelsk og totale hengivenhet til musikken, gjorde han kvelden p\u00e5 Bl\u00e6st til en fin-fin seanse - tross alt, skrev jeg om mimre-konserten den gangen, som var preget av en orgellyd like feit som alltid, men et lite inn\u00f8vd band og f\u00f8lgelig var lydbildet tidvis like tynt som h\u00e5rmanken til brorparten av publikum. Hver gang tiden ble skrudd tilbake til da \u00abmenn var menn og sauer nerv\u00f8se\u00bb som Hensley uttrykte det, gikk stemningen i v\u00e6ret.", "Det var hans f\u00f8rste turn\u00e9 siden Heep-tiden. N\u00e5 har han reist rundt i noen \u00e5r og if\u00f8lge sett-lister fra nylige konserter, virker det som klassisk Heep er enda mer dominerende enn sist. Da spilte han fem Heep-l\u00e5ter: \u00abJuly Morning\u00bb, \u00abEasy Livin'\u00bb \u00abStealin'\u00bb, \u00abLady In Black\u00bb og \u00abThe Wizard\u00bb, Blant andre l\u00e5ter som kan dukke opp p\u00e5 October Rock i Orklahallen i kveld, er \u00abSunrise\u00bb, \u00abSweet Freedom\u00bb, \u00abFree me\u00bb, \u00abTales\u00bb, \u00abGypsy\u00bb og \u00abCircle Of Hands\u00bb.", "Gamle minner vil garantert dukke opp, og fint er det \u2013 for som dikteren sier i sistnevnte l\u00e5t: Today is only yesterday's tomorrow.", "1. Look At Yourself (1971)", "Tiln\u00e6rmet glemt 70-tallsklassiker fra band", "som senere distanserte seg fra det gode selskap og smak. Om du ikke blir fanget eller imponert av Hensleys orgelarbeid p\u00e5 timinutters-eposet \u00abJuly Morning\u00bb, trenger du kanskje ikke g\u00e5 videre.", "2. Demons & Wizards (1972)", "Det virkelig store kommersielle gjennombruddet, med fengende popl\u00e5ter og inspirert rock som st\u00e5r seg utmerket. Kanskje vel polert, men reddes av den hemningsl\u00f8se energien i for eksempel \u00abEasy Livin'\u00bb.", "3. Salisbury (1971)", "I spenn fra Hensleys \u00abLady in Black\u00bb, Uriah Heeps mest popul\u00e6re enkeltl\u00e5t, til den jampregede tittell\u00e5ten som tar hele andre plateside."]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3250a6f92078aa6c2ca7dbbdba4c95c9a353bf45d59096545c38fb91b5a5861d"}, {"field": "createtime", "value": "2016-10-01T11:47:07.000Z"}, {"field": "description", "value": "Han var hjernen bak et av rockens mest suksessrike, s\u00e5 mest latterliggjorte band. I kveld spiller han p\u00e5 Orkanger."}, {"field": "dominantimage", "value": "http://www.adressa.no/incoming/article13571167.ece/ofhgyg/ALTERNATES/w980-default/uriah-heep-2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fcca5fc299fd068206e9e4d405782818fa72c610.jpg?59393467"}, {"field": "dominantthumbnaildimensions", "value": "300x169"}, {"field": "heading", "value": "Den gang menn var menn, og sauer nerv\u00f8se -adressa.no"}, {"field": "id", "value": "fcca5fc299fd068206e9e4d405782818fa72c610"}, {"field": "keyword", "value": ["Ukeadressa", "rock'n'roll", "Fra tid til annen"]}, {"field": "keywords", "value": "Ukeadressa,rock'n'roll,Fra tid til annen"}, {"field": "kw-category", "value": ["pluss", "magasin"]}, {"field": "kw-classification", "value": "arts-and-entertainment"}, {"field": "kw-concept", "value": ["rock", "bandet", "sauer nerv\u00f8se", "l\u00e5t", "band", "menn", "tiden"]}, {"field": "kw-entity", "value": ["judas priests rob halford og tony harnell", "gypsy", "july morning", "orklahallen", "october rock", "birds of prey", "wonderworld", "rolling stones", "orkanger", "marc bolan og david bowie", "uriah heep", "keith emerson og rick wakeman", "david", "tales", "tam", "bl\u00e6st", "sweet freedom", "circle of hands", "englands", "t. den", "at yourself", "stealin", "deep purple", "uriah heep og deep purple", "judas priests rob halford", "palmer", "the wizard", "easy livin", "wizards"]}, {"field": "kw-location", "value": ["oxford", "salisbury", "sunrise", "blackfoot", "victor", "emerson"]}, {"field": "kw-pageclass", "value": "article"}, {"field": "kw-person", "value": ["mick taylor", "marc bolan", "david bowie", "tony harnell", "charles dickens", "ken hensley", "david copperfield", "gary thain", "david byron", "lady in black", "jon lord", "rick wakeman", "keith emerson", "mick box", "greg lake"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article13571167.ece/ofhgyg/ALTERNATES/w980-default/uriah-heep-2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den gang menn var menn, og sauer nerv\u00f8se"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/10/01/Den-gang-menn-var-menn-og-sauer-nerv%C3%B8se-13571192.ece"}, {"field": "pageclass", "value": ["article"]}, {"field": "publishtime", "value": "2016-10-01T12:44:17.000Z"}, {"field": "recs-articleid", "value": "13571192"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-10-01T12:44:17.000Z"}, {"field": "recs-rawtitle", "value": "Den gang menn var menn, og sauer nerv\u00f8se -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Han var hjernen bak et av rockens mest suksessrike, s\u00e5 mest latterliggjorte band. I kveld spiller han p\u00e5 Orkanger."}, {"field": "thumbnail", "value": "http://content-thumbnail.cxpublic.com/content/thumbnail200x150/fcca5fc299fd068206e9e4d405782818fa72c610.jpg?59393467"}, {"field": "thumbnailfullheightdimensions", "value": "200x2199"}, {"field": "timestamp", "value": "2017-06-08T11:26:31.000Z"}, {"field": "title", "value": "Den gang menn var menn, og sauer nerv\u00f8se"}, {"field": "url", "value": "http://www.adressa.no/pluss/magasin/2016/10/01/Den-gang-menn-var-menn-og-sauer-nerv%c3%b8se-13571192.ece"}, {"field": "urlhash", "value": "fcca5fc299fd068206e9e4d405782818fa72c610"}], "score": 0.6215683, "siteId": "9222270286501375973", "id": "fcca5fc299fd068206e9e4d405782818fa72c610"}

