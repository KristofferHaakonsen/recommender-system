{"fields": [{"field": "modifiedtime", "type": "time", "value": "2016-12-29T20:28:02.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Trend", "Oppussing", "Hjemme hos", "Interi\u00f8r"]}, {"field": "author", "value": "bj\u00f8rn hugo pettersen"}, {"field": "body", "value": ["Saken oppdateres.", "Hvis gjenstandene ikke er svenske, b\u00f8r de helst v\u00e6re franske. Og hvis de ikke er fra 1700-tallet, b\u00f8r de ikke v\u00e6re nyere enn fra 1800-tallet. B\u00e5de hjemmet og kafeen til Hanne Gran f\u00f8rer deg minst 200 \u00e5r tilbake i tid.", "\u2013 Jeg liker aller best den gustavianske stilen. Derfor er det mange svenske antikviteter fra 1700-tallet her, men det er ogs\u00e5 mye fransk fra 1800-tallet, sier Gran og ser seg om i kj\u00f8kkenet, som gir en f\u00f8lelse av landlig stil av god, gammel \u00e5rgang.", "Det er riktignok ikke landlig utenfor vinduene. Hjemmet er plassert midt i sentrum av Halden.", "I f\u00f8rste etasje ligger kafeen \u2013 Pollys Tearoom. Den driver Hanne sammen med lilles\u00f8steren Rikke.", "Hanne og mannen Lars Gran kj\u00f8pte for tre \u00e5r siden en del av en byg\u00e5rd i Storgata i Halden. G\u00e5rden ble oppf\u00f8rt i 1850, da Halden het Fredrikshald.", "Takh\u00f8yden er mer enn tre meter, og under himlingene er det rosetter og store taklister i gips.", "Paret bor i byg\u00e5rden sammen med s\u00f8nnene Rasmus (16) og Teodor (11).", "De fire har tilsammen 600 kvadratmeter til r\u00e5dighet \u2013 fordelt over fire etasjer.", "I kjelleren er det lagerplass, toaletter for kaf\u00e9gjestene og en \u00abmannegrotte\u00bb med kj\u00f8kken og langbord, hj\u00f8rnesofa og storskjerm. I f\u00f8rste etasje har familien utgang til en liten bakg\u00e5rd, og i resten av etasjen er det kaf\u00e9.", "Det er f\u00f8rst og fremst annenetasje som er bolig. Her er det et stort kj\u00f8kken og en stue som minner om en gammeldags finstue. I likhet med kafeen vender kj\u00f8kkenet og stua ut mot byparken, Busterudparken, som blant annet har en staselig musikkpaviljong fra 1879.", "\u2013 Vi trives godt her i sentrum. Hvis det er \u00e9n ting vi savner, er det en egen hage. Parken har p\u00e5 sett og vis fungert som hage for oss, selv om vi naturligvis ikke har den for oss selv, smiler Hanne.", "Annenetasjen best\u00e5r ellers av to soverom og to bad. I tredje etasje er det ett gjesterom, ett soverom og et stort r\u00e5loft.", "Hanne har fundert p\u00e5 \u00e5 omgj\u00f8re den ledige loftsplassen til fire-fem \u00abhotellrom\u00bb, slik at Pollys Tearoom kan bli en komplett bed and breakfast-virksomhet. Men det blir det ikke noe av, sier hun.", "\u2013 Lars er veldig handy og fikser nesten alt mulig n\u00e5r vi pusser opp, men n\u00e5 er vi rett og slett lei av oppussing. Vi har holdt p\u00e5 i \u00e5revis, medregnet de andre stedene vi har bodd f\u00f8r. Derfor har vi oppussingspause. Det er godt, fastsl\u00e5r Hanne.", "Byg\u00e5rden huset tidligere kontorer og en fris\u00f8rsalong, og i kafeen var det garnbutikk.", "Det aller meste m\u00e5tte pusses opp. Men de fleste veggene i byg\u00e5rden er tykke og b\u00e6rende, og det er ikke s\u00e5 enkelt \u00e5 gj\u00f8re store endringer.", "\u2013 St\u00f8rrelsen p\u00e5 stua og kj\u00f8kkenet er som da det var kontorer her. De st\u00f8rste endringene er gjort der det n\u00e5 er bad og soverom. F\u00f8r vi startet, laget vi en tegning over hvordan vi ville ha det. Etter hvert i prosessen oppdaget vi i kommunens arkiver en helt maken tegning fra 1936, da noen \u00f8nsket \u00e5 gj\u00f8re lokalene om til leiligheter. Det ble det for \u00f8vrig ikke noe av da, men det var merkverdig \u00e5 se den gamle tegningen som var helt lik den vi hadde laget, sier hun.", "Gustaviansk stil startet som en svensk variant av den franske louis-seize-stilen. Den f\u00f8rste stilen er oppkalt etter svenskekongen Gustav III, den andre etter franskekongen Ludvig XVI. Begge regjerte p\u00e5 slutten av 1700-tallet.", "I svensk arkitektur, interi\u00f8r og h\u00e5ndverk er gustaviansk stil delt inn i to perioder, en eldre fra 1772 til 1785 med rokokkoelementer, og en yngre fra 1785 til 1810 som ses p\u00e5 som den svenske varianten av nyklassisisme. Eldre og yngre gustaviansk stil er n\u00e6r beslektet med hverandre. Den gustavianske stilen kjennetegnes av stramme former og dekorasjoner inspirert av antikken.", "Vis fakta", "Etter noen m\u00e5neder med oppussing og innredning har familiens hjem blitt noe helt annet enn det var da de overtok byg\u00e5rden. Stilen er imidlertid eldre enn selve bygningen.", "Sofaer, stoler, bord, skap, d\u00f8rer, disker, gulvur, lysestaker, fruktfat, krukker, malerier, serviser, dekor- og bruksgjenstander \u2013 og mye annet i boligen og kafeen \u2013 ble laget for mellom 200 og 250 \u00e5r siden.", "Det meste har originale farger, og noen av m\u00f8blene er falmet og nedslitt av tidens tann. Det skal v\u00e6re s\u00e5nn.", "\u2013 Jeg liker n\u00e5r gjenstandene er skikkelig gamle, og de skal ha god kvalitet. Mange av m\u00f8blene er blitt brukt i flere generasjoner, men de bare varer og varer. Bortsett fra n\u00f8dvendige reparasjoner synes jeg ikke det skal gj\u00f8res s\u00e5 mye med antikviteter. De skal ha den opprinnelige fargen, og det gj\u00f8r ikke noe at de er litt slitt. Det er en del av stilen jeg vil ha, sier Hanne.", "Sofaer og stoler med polstrede seter skal ikke polstres om, understreker hun.", "\u2013 De skal v\u00e6re som de var. De to gamle sofaene i stua er ikke spesielt gode \u00e5 sitte i, men det skal ikke gj\u00f8res noe med setene. Guttene i familien vil ha noe som er bedre \u00e5 sitte p\u00e5, s\u00e5 n\u00f8dl\u00f8sningen er blitt en IKEA-sofa med lange, hvite trekk og puter sydd av stoff som stammer fra gammelt, svensk milit\u00e6rutstyr, forteller Hanne.", "Den gamle og landlige stilen g\u00e5r igjen i hele bygningen. Badene har fliser, servanter, toaletter, skap og speil som hentet fra et fransk hjem rundt \u00e5r 1900. \u00abRosettene\u00bb i taket p\u00e5 det ene badet passer riktignok ikke helt inn i den rammen.", "De er amerikanske kuriositeter \u2013 laget av metallplater og stanset ut slik at de ser ut som gipsrosetter.", "Hanne har lignende rosettplater p\u00e5 veggen bak kj\u00f8kkenkomfyren. Komfyren er for \u00f8vrig \u00e9n av f\u00e5 synlige ting i kj\u00f8kkenet som har anstr\u00f8k av moderne preg, blant annet sammen med to Gorenje-kj\u00f8leskap i retrostil.", "Ellers i kj\u00f8kkenet er gjenstandene adskillig eldre. Ett eksempel er et h\u00f8yskap med glassmontertopp.", "Det er fra 1800-tallet, og sto tidligere i et fransk konditori der det fungerte som utstillingsplass for kaker og andre s\u00f8te bakverk.", "P\u00e5 den ene kj\u00f8kkenveggen henger en minst like gammel tallerkenhylle.", "Den er svensk, og rommer for det meste gammelt porselensservise fra Gustavsberg.", "Mange av sofaene og stolene er i gustaviansk stil, og er blant de eldste tingene hun har.", "Av andre gamle gjenstander er h\u00f8ye, slanke og norskproduserte st\u00f8pejernsovner og gulvur, ogs\u00e5 kalt bestefars- og bestemorsklokker, fra Mora i Sverige. Ovnene fungerer godt, men klokkene tikker ikke.", "Ingen av rommene har mer enn det som trengs.", "Hovedsoverommet har seng, nattbord, langspeil og lysekrone \u2013 ikke noe mer. Ogs\u00e5 badene er fri for annet enn det mest n\u00f8dvendige.", "P\u00e5 kj\u00f8kkenet og i stua er det noen f\u00e5 pyntegjenstander, blant annet to malerier, noen lysestaker, noen store blomsterkrukker og noen billedrammer.", "Fargene p\u00e5 vegger og m\u00f8bler er gjennomg\u00e5ende lyse. Symmetri og stramme linjer er et annet gjennomgangstema. Stilen er en slags vintage minimalisme, if\u00f8lge Hanne.", "\u2013 Jeg liker ikke n\u00e5r et rom blir overlesset med ting. M\u00f8blene og de f\u00e5 pyntegjenstandene skal komme frem slik de er. Men jeg flytter mye rundt p\u00e5 ting og bytter ut. Jeg liker endring, og vil ikke ha det likt for lenge av gangen. Om et par m\u00e5neder ser det nok annerledes ut her, ler hun.", "Kafeen har ogs\u00e5 den samme minimalistiske antikvitetsstilen.", "De fleste stolene og bordene er franske og fra 1800-tallet.", "Hanne har f\u00e5tt mye oppmerksomhet b\u00e5de i og utenfor Halden etter at hun \u00e5pnet Pollys Tearoom, som omtales som en interi\u00f8rkaf\u00e9.", "Hanne og s\u00f8steren Rikke er datter av skuespilleren Kjell Stormoen og hans engelske kone Polly.", "Kaf\u00e9navnet stammer fra et tekstilbilde moren hadde hengende p\u00e5 kj\u00f8kkenet. P\u00e5 bildet er teksten \u00abThe Polly Tearooms\u00bb brodert inn, sammen med \u00abPolly put the kettle on and all have tea\u00bb.", "\u2013 Jeg aner ikke hvor gammelt det er, men det hang i kj\u00f8kkenet v\u00e5rt da vi var sm\u00e5. Navnet p\u00e5 kafeen m\u00e5tte jo bare bli Pollys Tearoom, forteller Hanne Gran."]}, {"field": "category0", "value": "bolig"}, {"field": "contenthash", "value": "4572a6e276ac508833f61bd23a09a07121ed3eb0bd5f9f18cb8881d5c8ace328"}, {"field": "createtime", "value": "2016-12-09T09:14:07.000Z"}, {"field": "description", "value": "\u2013 Mange av m\u00f8blene er blitt brukt i flere generasjoner, men de bare varer og varer."}, {"field": "heading", "value": ["Gammelt og minimalistisk hjem p\u00e5 600 kvm -adressa.no", "Gammel byg\u00e5rd", "Oppussingspause", "Originale farger", "Metallrosetter", "Minimalistisk"]}, {"field": "id", "value": "63897c51b9f04f80d68e6e5921425cfef896ed79"}, {"field": "keyword", "value": ["Trend", "Oppussing", "Hjemme hos", "Interi\u00f8r"]}, {"field": "keywords", "value": "Trend,Oppussing,Hjemme hos,Interi\u00f8r"}, {"field": "kw-category", "value": "bolig"}, {"field": "kw-classification", "value": "home-and-garden"}, {"field": "kw-concept", "value": ["stil", "fransk", "etasje", "gustaviansk stil", "kj\u00f8kken", "hjem", "kaf\u00e9", "gammel", "svensk"]}, {"field": "kw-entity", "value": ["storgata", "rasmus", "the polly tearooms", "pollys tearoom", "polly", "rikke", "teodor", "busterudparken", "gorenje", "fredrikshald"]}, {"field": "kw-location", "value": ["gran", "gustavsberg", "sverige", "mora", "halden"]}, {"field": "kw-pageclass", "value": "article"}, {"field": "kw-person", "value": ["lars gran", "hanne gran", "ludvig xvi", "kjell stormoen", "gustav iii"]}, {"field": "kw-taxonomy", "value": "bolig"}, {"field": "og-image", "value": "http://vertical.snd.no/images/b79bbd76-9b0e-4d17-9157-2a62f9541a2d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gammelt og minimalistisk hjem p\u00e5 600 kvm"}, {"field": "og-type", "value": "article"}, {"field": "og-url", "value": "http://www.adressa.no/bolig/Gammelt-og-minimalistisk-hjem-pa-600-kvm-9333b.html"}, {"field": "pageclass", "value": ["article"]}, {"field": "publishtime", "value": "2016-12-09T13:53:50.000Z"}, {"field": "recs-articleid", "value": "9333"}, {"field": "recs-category-type", "value": "taxonomy"}, {"field": "recs-category0", "value": "taxonomy|bolig"}, {"field": "recs-publishtime", "value": "2016-12-09T13:53:50.000Z"}, {"field": "recs-rawtitle", "value": "Gammelt og minimalistisk hjem p\u00e5 600 kvm -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bolig"}, {"field": "teaser", "value": "\u2013 Mange av m\u00f8blene er blitt brukt i flere generasjoner, men de bare varer og varer."}, {"field": "thumbnail", "value": "http://content-thumbnail.cxpublic.com/content/thumbnail200x150/63897c51b9f04f80d68e6e5921425cfef896ed79.jpg?598b4be7"}, {"field": "thumbnailfullheightdimensions", "value": "200x2440"}, {"field": "timestamp", "value": "2017-08-09T17:52:39.000Z"}, {"field": "title", "value": "Gammelt og minimalistisk hjem p\u00e5 600 kvm"}, {"field": "url", "value": "http://www.adressa.no/bolig/Gammelt-og-minimalistisk-hjem-pa-600-kvm-9333b.html"}, {"field": "urlhash", "value": "63897c51b9f04f80d68e6e5921425cfef896ed79"}], "score": 0.5968815, "siteId": "9222270286501375973", "id": "63897c51b9f04f80d68e6e5921425cfef896ed79"}

