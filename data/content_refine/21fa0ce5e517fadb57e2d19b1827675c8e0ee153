{"fields": [{"field": "modifiedtime", "type": "time", "value": "2012-04-17T12:29:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Fjordgata er det n\u00e6rmeste man kommer en h\u00e5ndverksgate i Trondheim, her ligger spesialbutikkene p\u00e5 rekke og rad - akkurat slik vi \u00f8nsker det i en levende midtby.", "I den ene enden, mot Ravnkloa, finner vi stoffbutikken Sunniva Moa. Hun har det st\u00f8rste restesalget nord for Dovre og betjener kunder fra Kristiansund, R\u00f8ros og Oppdal i s\u00f8r - til Levanger, Steinkjer og Namsos i nord.", "- Jeg kj\u00f8pte stoffbutikken av den tidligere innkj\u00f8pssjefen ved Tiger konfeksjonsfabrikk for 18 \u00e5r siden, og han har l\u00e6rt meg hvordan en slik butikk skal drives. Jeg pleier \u00e5 si at jeg driver som en gammel j\u00f8de, ettersom han var en, sier Sunniva og ler.", "\u00c5 drive butikk i midtbyen koster, ettersom prisen per kvm ligger p\u00e5 ca 2500 kroner.", "- Den eneste grunnen til at jeg er her, er at det regner inn i kjelleren. Det betyr for min del en leie p\u00e5 18 500 kroner for 160 kvm. Det er en pris jeg bare kan dr\u00f8mme om i nyrestaurerte lokaler, og da sp\u00f8rs det, for selv om jeg har samlet opp en stor varebeholdning etter 20 \u00e5r, s\u00e5 er det grenser for hvor mye jeg klarer \u00e5 selge for \u00e5 klare reelle leieprisesr, sukker hun.", "Som om ikke dette gir bekymringer nok; for tre uker siden begynte det \u00e5 brenne i g\u00e5rden p\u00e5 Heimdal der Sunniva har h\u00e5ndarbeidsbutikken sin, og i g\u00e5r startet r\u00f8ykskadesalget der.", "- Vi f\u00e5r ikke kompensert for alt av verdier, bare s\u00e5nn nogenlunde, mener hun og gleder seg tross alt over \u00e5 ha salget. Hun er s\u00e5visst ikke typen som henger med nebbet.", "- Har du gult silkefor - til en kattepute, smiler damen foran reolen med rull p\u00e5 rull av ulike stoffer.", "- Er det til utstilling? Damen bekrefter - puten er til en brun katt som ikke blir f\u00f8dt f\u00f8r i oktober, faktisk! Sunniva vet akkurat hvilket stoff som m\u00e5 til og hvor hun finner det, og etter en liten passiar om rasekatter f\u00e5r vi hilse p\u00e5 Sunnivas firbente butikkjomfru - en liten mops hvis navn jeg ikke oppfattet - men som fru Moa driver oppdrett p\u00e5.", "- Har du s\u00e5 mye som ti meter av det stoffet vi snakket om p\u00e5 telefonen?", "Sunniva m\u00e5ler opp. Det blir en halvmeter for lite, men Jan Brevik fra Nova kurs- og konferansesenter mener det holder.", "- Vi m\u00e5 ha lydteppe til musikerne v\u00e5re, b\u00e5de p\u00e5 l\u00f8rdagsjazzen og p\u00e5 fredagene framover. Blir mye spennende, det er ogs\u00e5 noe \u00e5 skrive om, smiler han og haster ut med en svart t\u00f8yrull under armen.", "- Vi har mange forskjellige kunder. Private selvf\u00f8lgelig, men ogs\u00e5 mange som beveger seg over i det profesjonelle, for eksempel de som lager kostymer til revy, opera og teater. Randi Bakken bes\u00f8ker oss ogs\u00e5 jevnlig, og ... opp g\u00e5r d\u00f8ra og inn kommer Halldis Berg, l\u00e6rer ved linjen for Design og tekstil ved Brundalen vg skole. For \u00f8vrig den eneste linjen i sitt slag i S\u00f8r-Tr\u00f8ndelag.", "Som l\u00e6rer med ansvar for \u00e5 bidra til utvikling hos unge studenter, ser Halldis Berg med bekymring p\u00e5 at Sunniva kanskje m\u00e5 avvikle butikken.", "- Det kommer til \u00e5 bli veldig vanskelig for oss. Vi sliter med \u00e5 f\u00e5 tak i stoff, og dette er faktisk det eneste stedet hvor det bugner og hvor studentene kan g\u00e5 rundt \u00e5 la seg inspirere. Det er ikke nok \u00e5 se p\u00e5 bilder og bestille stoff etter en illustrasjon, den kan aldri vise stoffkvaliteten.", "- Vi m\u00e5 ta og f\u00f8le p\u00e5 stoffene, p\u00e5 kvaliteten og teksturen, sier Berg. L\u00e6reren peker ogs\u00e5 p\u00e5 at selv om mye av produksjonen av s\u00f8m foreg\u00e5r utenlands i dag, s\u00e5 har vi fortsatt et ansvar for \u00e5 utdanne nye designere. De er her fremdeles, mener Berg.", "- Ja, og det med mengder er ogs\u00e5 et poeng. Han som drev Sommer pleide \u00e5 si at du m\u00e5 ha 20 stygge knapper for \u00e5 kunne selge en som er fin, innvender Sunniva.", "Blant dem vi m\u00f8tte i butikken denne ettermiddagen var det bred enighet om at dersom Moas avvikler, vil det f\u00e5 konsekvenser for alle som driver med s\u00f8m - enten det er p\u00e5 hobbybasis eller som profesjonell. Etter over 18 \u00e5r i bransjen blir kremmeren bak disken for institusjon \u00e5 regne. Men g\u00e5rden ble lagt ut for salg i august, og siden har innehaveren brukt mye energi p\u00e5 \u00e5 finne en l\u00f8sning for videre drift.", "- Hva med samlokalisering?", "- Jeg har tenkt p\u00e5 det. At jeg kanskje kunne leie lokaler sammen med noen som syr, men s\u00e5 er det en kjensgjerning at de er litt ustabile. Mange er ivrige n\u00e5r de starter, men forsvinner like fort. Jeg tror det blir for ustabilt.", "Aller helst \u00f8nsker Sunniva Moa seg til en brygge, men tror det blir altfor dyrt.", "- Jeg kan redusere arealbehovet til 120 kvm og strekke meg til 1500 kroner per kvm, men s\u00e5 billige lokaler finnes vel ikke her i midtbyen. Og det er her jeg m\u00e5 v\u00e6re, smiler hun og betjener neste kunde."]}, {"field": "category0", "value": "forbruker"}, {"field": "category1", "value": "forbruker|hjem"}, {"field": "contenthash", "value": "3c200bbdb03480f50306dadb280f11c0dcd4bdbea109c307059f6b334a42c189"}, {"field": "createtime", "value": "2016-02-07T07:10:23.000Z"}, {"field": "description", "value": "Sunniva Moa kj\u00f8pte stoffbutikk da hun var bare 22 \u00e5r gammel. N\u00e5 skal g\u00e5rden i Fjordgata selges, og Sunniva frykter det kan bli sviende dyrt \u00e5 selge metervare fra nyrestaurerte lokaler."}, {"field": "dominantimage", "value": "http://www.adressa.no/incoming/article1269581.ece5/ALTERNATES/w980-default/moas1.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/21fa0ce5e517fadb57e2d19b1827675c8e0ee153.jpg?597f2f38"}, {"field": "dominantthumbnaildimensions", "value": "300x169"}, {"field": "heading", "value": ["Moas kan bli lagt ned -adressa.no", "Gamle, billige lokaler", "Lydteppe til Nova", "Vanskelig \u00e5 dele lokaler"]}, {"field": "id", "value": "21fa0ce5e517fadb57e2d19b1827675c8e0ee153"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["forbruker", "hjem"]}, {"field": "kw-classification", "value": "home-and-garden"}, {"field": "kw-concept", "value": ["nyrestaurerte lokaler", "kvm", "stoff", "l\u00e6rt", "butikk", "kj\u00f8pte stoffbutikk", "billige lokaler", "lokaler", "drive", "selge"]}, {"field": "kw-entity", "value": ["heimdal", "ravnkloa", "sommer", "r\u00f8ros og oppdal", "design", "steinkjer og namsos", "fjordgata", "brundalen", "tiger", "nova"]}, {"field": "kw-location", "value": ["levanger", "s\u00f8r-tr\u00f8ndelag", "trondheim", "dovre", "kristiansund"]}, {"field": "kw-pageclass", "value": "article"}, {"field": "kw-person", "value": ["randi bakken", "jan brevik", "halldis berg", "sunniva moa"]}, {"field": "kw-taxonomy", "value": ["forbruker/hjem", "forbruker"]}, {"field": "og-image", "value": "http://www.adressa.no/incoming/article1269581.ece5/ALTERNATES/w980-default/moas1.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Moas kan bli lagt ned"}, {"field": "og-type", "value": "article"}, {"field": "og-url", "value": "http://www.adressa.no/forbruker/hjem/article1166115.ece"}, {"field": "pageclass", "value": ["article"]}, {"field": "publishtime", "value": "2008-10-03T06:00:11.000Z"}, {"field": "recs-articleid", "value": "1546692"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-category1", "value": "taxonomy|forbruker|hjem"}, {"field": "recs-publishtime", "value": "2008-10-03T06:00:11.000Z"}, {"field": "recs-rawtitle", "value": "Moas kan bli lagt ned -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["forbruker/hjem", "forbruker"]}, {"field": "teaser", "value": "Sunniva Moa kj\u00f8pte stoffbutikk da hun var bare 22 \u00e5r gammel. N\u00e5 skal g\u00e5rden i Fjordgata selges, og Sunniva frykter det kan bli sviende dyrt \u00e5 selge metervare fra nyrestaurerte lokaler."}, {"field": "thumbnail", "value": "http://content-thumbnail.cxpublic.com/content/thumbnail200x150/21fa0ce5e517fadb57e2d19b1827675c8e0ee153.jpg?597f2f38"}, {"field": "thumbnailfullheightdimensions", "value": "200x1951"}, {"field": "timestamp", "value": "2017-07-31T13:23:04.000Z"}, {"field": "title", "value": "Moas kan bli lagt ned"}, {"field": "url", "value": "http://www.adressa.no/forbruker/hjem/article1166115.ece"}, {"field": "urlhash", "value": "21fa0ce5e517fadb57e2d19b1827675c8e0ee153"}], "score": 0.7194783, "siteId": "9222270286501375973", "id": "21fa0ce5e517fadb57e2d19b1827675c8e0ee153"}

