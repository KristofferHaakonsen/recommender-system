{"fields": [{"field": "modifiedtime", "type": "time", "value": "2012-04-17T07:02:32.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "siri wahl-olsen"}, {"field": "body", "value": ["Saken oppdateres.", "Tidligere statsadvokat Olaf \u00bf\u00bfJakhelln var aktor i Sigrid-saken, som endte med domfellelse av Fritz Moen. I Adresseavisen uttalte Jakhelln seg i g\u00e5r for f\u00f8rste gang om sin rolle i det som ble norgeshistoriens kanskje verste justismord. Han er \u00e5penbart ikke uten videre sikker p\u00e5 det:", "Om vi har \u00e5 gj\u00f8re med et justismord , er det trist \u00e5 ha v\u00e6rt en brikke i dette, sa han i inter-vjuet.", "Han finner ingen grunn til \u00e5 bebreide seg selv for noe i saken. Han \u00f8nsker ikke \u00e5 f\u00e5 sitt etterm\u00e6le skjemmet av beskyldninger om at han var en \u00abjustismorder\u00bb.", "Ingen av dem som hadde noen rolle i Moen-saken er \u00abd\u00f8mt\u00bb av M\u00e6land-utvalget. Det la i 2007 frem sin rapport etter granskningen av saken. Utvalgets mandat var heller ikke \u00e5 vurdere \u00abom noen person som har hatt befatning med saken, har gjort seg skyldig i noe straffbart forhold\u00bb.", "Jakhelln kan ikke se at utvalget kritiserer ham for noe han har gjort som aktor i saken, sier han til Adresseavisen. Det er en oppfatning i skarp kontrast til utvalgets formulering om at \u00abdet objektivt sett var grunnlag for \u00e5 nedlegge frifinnelsesp\u00e5stand\u00bb. Det er klar tale. Det er aktor som legger ned p\u00e5stand om dom eller frifinnelse. Da Moen ble d\u00f8mt i 1981, het aktor Jakhelln. Ogs\u00e5 juryen som d\u00f8mte, hadde sitt selvstendige ansvar for \u00e5 vurdere om bevisene holdt.", "Selv om aktor f\u00f8lte seg noks\u00e5 sikker p\u00e5 at Moen var drapsmann, mener utvalget at kravet til bevisene ikke var oppfylt. Under prosedyren har aktor plikt til \u00e5 arbeide for at tiltalte blir frifunnet hvis beviskravet ikke er oppfylt. Fritz Moen ble funnet skyldig selv om bevisene mot ham etter utvalgets mening ikke var sterke nok.", "Det er riktig som Jakhelln selv sier til Adresseavisen, at utvalget slo fast at det \u00abikke har tilstrekkelig grunnlag for \u00e5 vurdere om statsadvokaten ut\u00f8vde et forsvarlig skj\u00f8nn da han ikke nedla frifinnelsesp\u00e5stand\u00bb.", "Utvalget mente likevel at viktige bevis og velbegrunnet tvil som talte for at Moen var uskyldig, ble unndratt lagrettens bevis-bed\u00f8mmelse.", "I Sigrid-saken var det s\u00e6rlig tre forhold som ble avgj\u00f8rende: Vurderingen av Fritz Moens tilst\u00e5else, flyttingen av antatt drapstidspunkt, og blodtypepr\u00f8ven som kunne tale for en annen drapsmann. Torunn-drapet, som Moen allerede var d\u00f8mt for, ble ogs\u00e5 brukt som bevis for at han m\u00e5tte v\u00e6re skyldig i Sigrid-drapet.", "Stein ble lagt p\u00e5 stein i et byggverk som ble reist p\u00e5 sviktende grunnlag. Det er ikke urimelig \u00e5 hevde at sakens akt\u00f8rer p\u00e5 etterforsknings- og p\u00e5talesiden hadde \u00abtunnelsyn\u00bb. De s\u00e5 bare \u00e9n mulig drapsmann. Det som kunne ha svekket skr\u00e5sikkerheten, s\u00e5 man bort fra.", "Resultatet ble et dobbelt justismord mot en person som hadde de fleste odds mot seg. Fritz Moen var en ensom, multihandikappet mann, f\u00f8dt under krigen som s\u00f8nn av en tysk soldat og norsk mor. Han hadde en vanskelig bakgrunn. Moen hadde en respekt for autoriteter som gjorde at han langt p\u00e5 vei snakket dem etter munnen. Det kan forklare at han tilstod forbrytelser han ikke skulle v\u00e6rt d\u00f8mt for.", "Mange har grunn til \u00e5 g\u00e5 i seg selv etter den tragiske historien. Det gjelder ogs\u00e5 pressen. Vi har ingen sterk tradisjon for \u00e5 v\u00e6re kritiske til verken politi eller rettsvesen. Det sirlige rettsreferatet har i alle \u00e5r v\u00e6rt dominerende. Det er fortsatt viktig for at leserne skal f\u00e5 vite hva som faktisk foreg\u00e5r i rettssalen. Den kritiske kommentaren fra rettssalene er en sjanger av nyere dato, og st\u00e5r ikke s\u00e6rlig sterkt.", "Fra myndighetenes side har det aldri v\u00e6rt lagt opp til noen klappjakt p\u00e5 \u00abjustismordere\u00bb etter Fritz Moen-saken. Det er systemkritikken som har v\u00e6rt i hovedfokus for granskerne. Likevel er det grunn til \u00e5 tenke over ansvaret til individene som systemene best\u00e5r av. Individets ansvar for egne gjerninger innenfor de mest umenneskelige systemer, ble fastsl\u00e5tt i N\u00fcrnberg-dommen etter 2. verdenskrig.", "Det er bare personer som kan ha ansvar, ikke systemer. For at systemene skal forbedres, m\u00e5 individene i systemene ha evne og vilje til \u00e5 vedg\u00e5 sine feil. De m\u00e5 ogs\u00e5 ha vilje og evne til \u00e5 l\u00e6re av feil de har gjort."]}, {"field": "category0", "value": "meninger"}, {"field": "contenthash", "value": "3f20b4826452b6fe425ee121e7db2220549ef6484d70d536792b862fea7866ff"}, {"field": "createtime", "value": "2017-05-01T23:03:35.000Z"}, {"field": "description", "value": "Hvem har ansvar n\u00e5r et system svikter, slik det gjorde i Fritz Moen-saken?"}, {"field": "dominantimage", "value": "http://www.adressa.no/incoming/article1302314.ece5/ALTERNATES/w980-default/JanO%20til%20siri-kommentar"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d7a66914e0070e7b46c736565b1e5f78e5c02cd2.jpg?59975f82"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r systemer svikter -adressa.no"}, {"field": "id", "value": "d7a66914e0070e7b46c736565b1e5f78e5c02cd2"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["system", "saken", "aktor", "justismord", "utvalget", "system svikter", "bevis", "d\u00f8mt", "ansvar"]}, {"field": "kw-entity", "value": ["sigrid", "stein", "adresseavisen", "jakhelln", "olaf", "m\u00e6land"]}, {"field": "kw-location", "value": "n\u00fcrnberg"}, {"field": "kw-pageclass", "value": "article"}, {"field": "kw-person", "value": "fritz moen"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1302314.ece5/ALTERNATES/w980-default/JanO%20til%20siri-kommentar"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r systemer svikter"}, {"field": "og-type", "value": "article"}, {"field": "og-url", "value": "http://www.adressa.no/meninger/article1291928.ece"}, {"field": "pageclass", "value": ["article"]}, {"field": "publishtime", "value": "2009-03-13T08:18:56.000Z"}, {"field": "recs-articleid", "value": "1422792"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-03-13T08:18:56.000Z"}, {"field": "recs-rawtitle", "value": "N\u00e5r systemer svikter -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Hvem har ansvar n\u00e5r et system svikter, slik det gjorde i Fritz Moen-saken?"}, {"field": "thumbnail", "value": "http://content-thumbnail.cxpublic.com/content/thumbnail200x150/d7a66914e0070e7b46c736565b1e5f78e5c02cd2.jpg?59975f82"}, {"field": "thumbnailfullheightdimensions", "value": "200x1410"}, {"field": "timestamp", "value": "2017-08-18T21:43:30.000Z"}, {"field": "title", "value": "N\u00e5r systemer svikter"}, {"field": "url", "value": "http://www.adressa.no/meninger/article1291928.ece"}, {"field": "urlhash", "value": "d7a66914e0070e7b46c736565b1e5f78e5c02cd2"}], "score": 0.6847172, "siteId": "9222270286501375973", "id": "d7a66914e0070e7b46c736565b1e5f78e5c02cd2"}

