{"fields": [{"field": "modifiedtime", "type": "time", "value": "2012-04-23T09:51:00.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "\u00abTil Per\u00bb har galleristen tillatt seg \u00e5 kalle utstillingen; ikke bare fordi det er hans eget jubileum, men fordi hver og en av collagene har denne dedikasjonen, \u00abTil Per\u00bb.", "- Det begynte i 1977, da jeg var daglig leder i Galleri Riis. Ramon og jeg satt og snakket sammen om hva vi skulle gj\u00f8re for \u00e5 f\u00e5 litt fart i salget, noe vi naturlig nok var interessert i begge to. S\u00e5 kom han opp med ideen om en grafikk-klubb. Neste dag hadde jeg tegnet 50 medlemmer i denne f\u00f8rste klubben, og vi hadde grunnlag for \u00e5 trykke et opplag. Ramon leverte en collage som forelegg til et silketrykk. Slik ble \u00abGratulerer med dagen, fr\u00f8ken Vikki\u00bb det f\u00f8rste grafiske blad som de 50 medlemmene ble tilbudt, mens jeg ble for\u00e6rt den originale collagen, med p\u00e5skriften \u00abTil Per\u00bb, forteller Per H\u00f8iem.", "I de n\u00e6rmeste \u00e5rene, frem til 1981/82 fortsatte dette samarbeidet med collager/silketrykk, og hver gang skjedde det samme med originalen. Den ble gitt til H\u00f8iem, som snart hadde en liten samling av collager med dedikasjon.", "- Ramon s\u00e5 ogs\u00e5 at dette var i ferd med \u00e5 bli en samling. Han s\u00e5 tydelig ogs\u00e5 verdien i det, slik at han ogs\u00e5 ga originalen til meg n\u00e5r han laget et grafisk opplag for andre, f.eks. en serie p\u00e5 tre motiver til Galleri Str\u00f8mmen, \u00abRykter og anklager\u00bb og et jubileumstyrykk for Trondhjems Kunstforening, forteller H\u00f8iem, som etter hvert satt med vel 30 collager med den samme vennlige hilsen fra sin venn Ramon Isern.", "Velkommen tilvekst", "Under \u00e5pningen av utstillingen onsdag kveld blir samlingen gitt i gave til Trondheim Kunstmuseum, som slik f\u00e5r en sv\u00e6rt velkommen tilvekst til en viktig avdeling av sin samling, kunstnerne i Gruppe 5. I denne gruppen gjorde Ramon Isern seg sterkt bemerket i norsk non-figurativ kunst gjennom 1960-tallet, sammen med H\u00e5kon Bleken, Halvdan Lj\u00f8sne, Lars Tiller og Roar Wold, som alle var tilknyttet arkitektavdelingen p\u00e5 NTH og som alle sto i et fruktbart virke mellom undervisning og eget kunstneriske arbeid.", "- Ramon var en drivkraft i dette milj\u00f8et og sentral i etableringen av kunstnergruppen. Jeg ser ham ogs\u00e5 som den f\u00f8rste som arbeidet med non-figurativ skulptur i Norge og som en viktig impuls-giver til norsk kunstmilj\u00f8 med sin bakgrunn fra Spania og Frankrike. Etter min mening fortjener han en st\u00f8rre plass i moderne norsk kunsthistorie, selv om han p\u00e5 ingen m\u00e5te er glemt etter at han gikk bort i 1989. Det er sv\u00e6rt f\u00e5 andre norske kunstnere fra moderne tid, om noen i det hele tatt, som har v\u00e6rt gjenstand for en doktoravhandling, sier Per H\u00f8iem.", "- Utrolig gener\u00f8st", "Direkt\u00f8r Randi Nygaard Lium i Trondheim Kunstmuseum sl\u00e5r fast at dette er en fantastisk gave til museet.", "- Det er utrolig gener\u00f8st av Per H\u00f8iem \u00e5 gi oss den flotte samlingen, og dette er utvilsomt en av de st\u00f8rste private donasjonene i institusjonens historie, s\u00e5 vi er veldig takknemlig. Det er en spesielt verdifull gave for oss, ettersom vi fra f\u00f8r har mindre av Ramon Isern enn av de \u00f8vrige Gruppe 5-kunstnerne, og slik fyller p\u00e5 i samlingen der det virkelig trengs. Det er ogs\u00e5 veldig positivt at flere kunstnere med tilknytning til Tr\u00f8ndelag, med Isern og Inger Sitter som de siste eksemplene, knyttes sterkt opp mot Trondheim Kunstmuseum. Dette gj\u00f8r det meningsfylt \u00e5 lede en institusjon som dette, der hensynet til det regionale kunstlivet alltid skal veie tungt, sier hun.", "Etter at Isern-collagene er kommet i hus ser Lium for seg at de ogs\u00e5 blir vist frem i en utstilling i museet, kanskje satt sammen med det som finnes av ham fra f\u00f8r i magasinene, en collage, noe grafikk og skulptur."]}, {"field": "category0", "value": "kultur"}, {"field": "contenthash", "value": "de80cbf03bf2e99833f4758095335acb13846e8cec820006d02432d4af8f069c"}, {"field": "createtime", "value": "2017-02-07T20:55:57.000Z"}, {"field": "description", "value": "Per H\u00f8iem i Galleri Ismene fyller 60 \u00e5r og markerer jubileet med \u00e5 gi bort en samling p\u00e5 30 collager av Ramon Isern til Trondheim Kunstmuseum."}, {"field": "dominantimage", "value": "http://www.adressa.no/incoming/article1088288.ece5/ALTERNATES/w980-default/ver2%20Ramon%20Isern%20collager"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/02b827589e183c6c408954b0f4f357384db82568.jpg?59835716"}, {"field": "dominantthumbnaildimensions", "value": "300x169"}, {"field": "heading", "value": "Gir bort 30 Isern-collager -adressa.no"}, {"field": "id", "value": "02b827589e183c6c408954b0f4f357384db82568"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["samling", "utrolig gener\u00f8st", "kunstnere", "collage", "velkommen tilvekst"]}, {"field": "kw-entity", "value": ["spania og frankrike", "vikki", "trondhjems kunstforening", "per h\u00f8iem", "galleri ismene", "halvdan lj\u00f8sne", "til per", "gruppe 5", "lars tiller og roar wold", "trondheim kunstmuseum", "isern og inger sitter", "gratulerer", "rykter"]}, {"field": "kw-location", "value": ["norge", "tr\u00f8ndelag"]}, {"field": "kw-pageclass", "value": "article"}, {"field": "kw-person", "value": ["galleri riis", "inger sitter", "ramon isern", "roar wold", "randi nygaard lium", "galleri str\u00f8mmen", "h\u00e5kon bleken", "lars tiller"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1088288.ece5/ALTERNATES/w980-default/ver2%20Ramon%20Isern%20collager"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Gir bort 30 Isern-collager"}, {"field": "og-type", "value": "article"}, {"field": "og-url", "value": "http://www.adressa.no/kultur/article22575.ece"}, {"field": "pageclass", "value": ["article"]}, {"field": "publishtime", "value": "2004-04-13T06:59:17.000Z"}, {"field": "recs-articleid", "value": "2502162"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-04-13T06:59:17.000Z"}, {"field": "recs-rawtitle", "value": "Gir bort 30 Isern-collager -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Per H\u00f8iem i Galleri Ismene fyller 60 \u00e5r og markerer jubileet med \u00e5 gi bort en samling p\u00e5 30 collager av Ramon Isern til Trondheim Kunstmuseum."}, {"field": "thumbnail", "value": "http://content-thumbnail.cxpublic.com/content/thumbnail200x150/02b827589e183c6c408954b0f4f357384db82568.jpg?59835716"}, {"field": "thumbnailfullheightdimensions", "value": "200x946"}, {"field": "timestamp", "value": "2017-08-03T17:02:14.000Z"}, {"field": "title", "value": "Gir bort 30 Isern-collager"}, {"field": "url", "value": "http://www.adressa.no/kultur/article22575.ece"}, {"field": "urlhash", "value": "02b827589e183c6c408954b0f4f357384db82568"}], "score": 0.8496527, "siteId": "9222270286501375973", "id": "02b827589e183c6c408954b0f4f357384db82568"}

