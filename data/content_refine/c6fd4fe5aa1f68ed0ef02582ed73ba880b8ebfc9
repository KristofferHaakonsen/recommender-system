{"fields": [{"field": "modifiedtime", "type": "time", "value": "2012-08-23T09:31:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Barna mine enser ikke om noen er hvite, brune eller svarte. N\u00e5 er jeg redd for at dette er forandret. Det var et sjokk for dem \u00e5 oppdage at noen tenkte farge p\u00e5 folk.", "Til Holmlia kommer du med toget. Det kunne v\u00e6rt stasjonen i en middels stor norsk by. Her bor det litt over 30 000 innbyggere. Nesten en tredjedel stammer fra ikke-vestlige land, og det er en overvekt av barn og ungdom. Sist l\u00f8rdag ble en av dem drept.", "De kom utenfra, de som drepte Benjamin Hermansen. Folk jeg m\u00f8ter gjentar det, gang p\u00e5 gang: Her finnes ikke rasisme. P\u00e5 \u00e5ttitallet pr\u00f8vde enkelte innvandrerfiendtlige grupper seg p\u00e5 det hvite flertallet, med pamfletter i postkassene. Men de fikk aldri noe fotfeste p\u00e5 Holmlia.", "For \u00e5 finne ut litt om hvorfor, er jeg p\u00e5 vei til den flerkulturelle barnehagen der Randi Daus jobber, gjennom senteret og forbi skolene: Lusetjern og Holmlia. Begge skolene - med bare en islagt idrettsbane imellom dem - er ber\u00f8rt. P\u00e5 Holmlia, som er ungdomsskole, gikk Benjamin. Moren jobber p\u00e5 Lusetjern barneskole.", "Barnehagen ligger p\u00e5 en h\u00f8yde. \u00abIkke sl\u00e5\u00bb, h\u00f8rer jeg en f\u00f8rskolel\u00e6rer si til en av de vinterinnpakkete ungene. - N\u00e5r barna ikke greier \u00e5 uttrykke seg spr\u00e5klig, kan de bli aggressive. Vi legger stor vekt p\u00e5 \u00e5 l\u00e6re dem sosial kompetanse og spr\u00e5klig trygghet. Ser du, n\u00e5 gr\u00e5ter hun fordi du har \u00f8delagt klosseslottet hennes. Hun er lei seg. Etter hvert forst\u00e5r barna, forteller Randi Daus. Ut av en pose trekker hun en paprika, gulr\u00f8tter, sitroner i ulike st\u00f8rrelser. - N\u00e5r barna er usikre i norsk, begynner vi med \u00e5 peke. Vis meg den st\u00f8rste sitronen, den minste, paprikaen og gulroten. N\u00e5r de er blitt flinkere, bruker vi eventyret: Gullh\u00e5r og bj\u00f8rnene med sm\u00e5 figurer. Er den minste bj\u00f8rnen over sengen, eller under?", "Frykt", "Fordi musikk hjelper barna til \u00e5 uttrykke seg, har barnehagen kj\u00f8pt afrikanske trommer. De ansatte - som er like multikulturelle som ungene - har g\u00e5tt p\u00e5 kurs. Men n\u00e5r Randi skal vise meg hvordan hun bruker trommene, er det bare Krishanti Warakagoda fra Sri Lanka som blir med. Det meningsl\u00f8se drapet har skapt frykt blant de ansatte, som er fra land som Pakistan, Gambia og Vietnam.", "- Morsm\u00e5lsl\u00e6reren v\u00e5r \u00f8nsker heller ikke \u00e5 m\u00f8te journalister. Hun har en datter som har g\u00e5tt syv \u00e5r i klassen til Benjamins mor, og gr\u00e5ter n\u00e5r vi snakker om det som har skjedd. Heldigvis har ikke barnehagebarna f\u00e5tt det med seg. Vi sier ikke noe, det m\u00e5 eventuelt v\u00e6re en oppgave for foreldrene. Men vi ansatte s\u00f8ker tr\u00f8st hos hverandre.", "Truet bydel", "Den natten drapet skjedde, ble mannen til Randi vekket opp. Ronald Daus arbeider i S\u00f8ndre Nordstrand fritidssenter, der Benjamin har vanket siden han var seks-syv \u00e5r og n\u00e5 var en viktig ressursperson. Politiet \u00f8nsket Ronalds bistand. Men Ronald hadde influensa. Han hev i seg en masse piller og satte p\u00e5 seg en lue f\u00f8r han sprang ut. Etterp\u00e5 har han ligget med lungebetennelse.", "Ingenting har v\u00e6rt normalt etter tragedien. Utenfor Holmlia skole st\u00e5r en politibil parkert. Ungdommene har malt en tag, med Benjamins blide ansikt og p\u00e5skriften R.I.P. - rest in peace. Skolen har v\u00e6rt \u00e5pen, fra tidlig morgen til sen kveld. L\u00e6rere, rektorer, borettslag og beboerforeninger har stilt opp.", "- N\u00e5r vi er truet utenfra, oppdager vi hvilke krefter som kommer frem, sier sosialsjef i S\u00f8ndre Nordstrand bydel, Inger Elisabeth Salvesen. Hun har selv, sammen med helsesjef Arne Nordahl, jobbet praktisk, p\u00e5 kulturkafeen p\u00e5 \u00c5sbr\u00e5ten.", "- Vi har tr\u00e5dt til for \u00e5 holde samlingsstedet \u00e5pent, stekt hamburgere og pommes frites. N\u00e5 har jeg til og med l\u00e6rt \u00e5 taste inn p\u00e5 kassaapparatet.", "Fra Holmlia skole g\u00e5r gangveien til boligomr\u00e5det \u00c5sbr\u00e5ten. I bydelen med det litt fine og omstridte navnet S\u00f8ndre Nordstrand, har planleggerne latt tr\u00e6rne st\u00e5. Landskapet er kupert, blokkene er lave og rekkehusene mange. Derfor fremst\u00e5r ikke Holmlia som en typisk drabantby, som Ammerud, Stovner eller Saupstad.", "P\u00e5 TV", "Benjamin bodde noen hundre meter fra senteret p\u00e5 \u00c5sbr\u00e5ten. Utenfor Spar-butikken viser en dame meg veien til drapsstedet. Hun har m\u00f8rke \u00f8yne og brekker p\u00e5 norsken, og i den iskalde vinden tar hun meg varmt i armen:", "- N\u00e5r jeg tenker p\u00e5 det, at de drepte en gutt p\u00e5 grunn av at han hadde feil farge, gr\u00e5ter jeg, sier hun.", "Som utsendt journalist burde jeg kanskje spurt om navn og bilde. Med drapet p\u00e5 Benjamin har media oppdaget Holmlia. Ved bussholdeplassen der han ble drept, st\u00e5r et tv-team fra svenske Rapport. Selvdiggere roper noen av barna til et par gutter som kommer l\u00f8pende. Og til meg: De har v\u00e6rt p\u00e5 NRK og TV2, alt som finnes av TV.", "De rives litt mellom spenningen ved \u00e5 komme p\u00e5 TV og redselen for \u00e5 bli gjenkjent, barna som tenner lys ved minnestedet til Benjamin. - Nynazistene kommer og dreper meg, sier en av 11-\u00e5ringene. - Jeg kommer helt sikkert til \u00e5 d\u00f8. Men kameraten er ikke enig. - De dreper deg ikke med en gang de ser deg. De bare banker deg opp.", "Alle kjente Benjamin. Og de f\u00f8lger godt med, snakker om Kvisler og kj\u00e6resten hans og om de 27 gangene han er tatt for noe galt. De vet alt om Jahr som kom seg unna, og de \u00f8nsker bedre vakthold. - Falken og politiet skulle v\u00e6rt her.", "Benjamins holdeplass", "11-\u00e5ringene har ogs\u00e5 teorier om hvorfor folk blir rasister. - Det er n\u00e5r noen er helt viggo. Viggo er n\u00e5r du ikke har venner, n\u00e5r du er helt utenfor. Men her det ingen som er viggo. Alle kjenner hverandre og st\u00f8tter hverandre, og det har aldri v\u00e6rt rasisme her. Blomstene p\u00e5 Spar er kj\u00f8pt opp, fordi alle har v\u00e6rt her. N\u00e5 skal det kanskje hete Benjamins holdeplass. I hvert fall m\u00e5 det komme en minnestein, her ble Benjamin drept.", "Det var i \u00e5tti\u00e5rene bydelen bydelen rundt Holmlia ble bygget opp. Folketallet vokste fra noen f\u00e5 tusen til rundt 30 000. I flere borettslag var inngangsbilletten lav. Mange nye nordmenn bosatte seg her; i omr\u00e5det som er kalt innvandrernes vestkant. En relativt stor del av boligmassen var \u00f8remerket ulike sosiale grupper, og b\u00e5de alkoholistomsorg og psykisk ettervern ble lagt til den nye bydelen.", "Det kunne g\u00e5tt riktig galt p\u00e5 Holmlia. - Alt fungerer ikke like bra. Leter du etter et paradis her, finner du det. Men du kan ogs\u00e5 finne et helvete, sier sosialsjef Ingrid Elisabeth Salvesen.", "Det politikerne i S\u00f8ndre Nordstrand har gjort, er \u00e5 satse mer p\u00e5 barn og ungdom enn ellers i Oslo. Og p\u00e5 de 14 \u00e5rene som har g\u00e5tt siden familien Kaasa/Hauan flyttet til Holmlia, mener Frank Hauan fra Trondheim at han har merket en forskjell i holdning.", "Stiller krav", "- Skolen og l\u00e6rerne har drevet bevisst forebyggende arbeid. N\u00e5 er det ikke nok \u00e5 v\u00e6re fargerik og glad. Skolen har to A4-ark med ordensregler, med forbud mot tyggegummi, mot lue i timen og lekesl\u00e5ssing. Og det er l\u00e6rerne som avgj\u00f8r hva som er sl\u00e5ssing og hva som er lek. Her er det ingen overdreven forst\u00e5else for all slags adferd. Det stilles krav, sier Frank Hauan.", "P\u00e5 rekkehustunet der familien Kaasa/Hauan bor, finnes det 10-12 nasjonaliteter. - Vi var litt skeptiske da vi for 14 \u00e5r siden flyttet til en helt ny bydel. Men vi trives s\u00e5 godt at vi er blitt boende her, sier Svanhild Kaasa.", "Fra rekkehuset kan Jan-Olav (14) og Ester (12) g\u00e5 ned til Hvervenbukta for \u00e5 bade om sommeren. Slal\u00e5mbakken er like ved, og for \u00e5 komme til idrettsenteret og skolen g\u00e5r de gangveien gjennom boligfeltene.", "- Selv om ungene gikk gjennom skogen, har jeg aldri tenkt p\u00e5 at det skulle v\u00e6re utrygt, sier Svanhild Kaasa. Men akkurat n\u00e5 har ikke Ester s\u00e5 lyst til \u00e5 leke utend\u00f8rs: - Jeg har venninner som er m\u00f8rke i huden. Det er ikke det at vi tror noen kommer. Men vi tenker p\u00e5 det.", "De vet at frykten kan skape lammelse, de voksne p\u00e5 Holmlia. Barn og foreldre vil st\u00e5 p\u00e5 for milj\u00f8et, for fargerikdommen og fargeblindheten. - Gjennom det som er skjedd er vi blitt klar over at vi har noe bra. N\u00e5 trengs innsats og engasjement for at Holmlia fortsatt skal v\u00e6re et godt sted \u00e5 bo, sier Svanhild Kaasa."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "cd769bc6b49576a9820174b11fa0f4d678c1f0964e45ef2b9ab42be938c6ddfb"}, {"field": "createtime", "value": "2015-10-24T10:36:52.000Z"}, {"field": "description", "value": "Da Randi Severeide Daus for f\u00f8rste gang s\u00e5 en afrikaner, ble hun helt stille. Han kom ned landgangen fra hurtigruta i R\u00f8rvik. Etter 14 \u00e5r p\u00e5 Holmlia er Randi nesten fargeblind."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c6fd4fe5aa1f68ed0ef02582ed73ba880b8ebfc9.jpg?599871c7"}, {"field": "dominantthumbnaildimensions", "value": "256x256"}, {"field": "heading", "value": "Bydelen som vil v\u00e6re fargeblind -adressa.no"}, {"field": "id", "value": "c6fd4fe5aa1f68ed0ef02582ed73ba880b8ebfc9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "family-and-parenting"}, {"field": "kw-concept", "value": ["bydel", "barn", "stilles krav", "drept", "skole"]}, {"field": "kw-entity", "value": ["stovner", "krishanti warakagoda", "gambia og vietnam", "saupstad", "rapport", "holmlia", "viggo", "randi", "kvisler", "jahr", "ammerud", "lusetjern", "\u00e5sbr\u00e5ten", "jan-olav", "hvervenbukta", "spar", "r.i.p."]}, {"field": "kw-location", "value": ["r\u00f8rvik", "pakistan", "trondheim", "oslo", "sri lanka", "ester"]}, {"field": "kw-pageclass", "value": "article"}, {"field": "kw-person", "value": ["arne nordahl", "ronald daus", "randi severeide daus", "inger elisabeth salvesen", "randi daus", "ingrid elisabeth salvesen", "s\u00f8ndre nordstrand", "benjamin hermansen", "frank hauan", "svanhild kaasa"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Bydelen som vil v\u00e6re fargeblind"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article297650.ece"}, {"field": "pageclass", "value": ["article"]}, {"field": "publishtime", "value": "2001-02-02T23:00:00.000Z"}, {"field": "recs-articleid", "value": "912923"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2001-02-02T23:00:00.000Z"}, {"field": "recs-rawtitle", "value": "Bydelen som vil v\u00e6re fargeblind -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "Da Randi Severeide Daus for f\u00f8rste gang s\u00e5 en afrikaner, ble hun helt stille. Han kom ned landgangen fra hurtigruta i R\u00f8rvik. Etter 14 \u00e5r p\u00e5 Holmlia er Randi nesten fargeblind."}, {"field": "thumbnail", "value": "http://content-thumbnail.cxpublic.com/content/thumbnail200x150/c6fd4fe5aa1f68ed0ef02582ed73ba880b8ebfc9.jpg?599871c7"}, {"field": "thumbnailfullheightdimensions", "value": "200x1576"}, {"field": "timestamp", "value": "2017-08-19T17:13:43.000Z"}, {"field": "title", "value": "Bydelen som vil v\u00e6re fargeblind"}, {"field": "url", "value": "http://www.adressa.no/nyheter/innenriks/article297650.ece"}, {"field": "urlhash", "value": "c6fd4fe5aa1f68ed0ef02582ed73ba880b8ebfc9"}], "score": 0.71297765, "siteId": "9222270286501375973", "id": "c6fd4fe5aa1f68ed0ef02582ed73ba880b8ebfc9"}

