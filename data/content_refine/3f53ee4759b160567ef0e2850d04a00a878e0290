{"fields": [{"field": "modifiedtime", "type": "time", "value": "2015-06-02T10:36:24.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Portrettet", "Ukeadressa"]}, {"field": "author", "value": "ola by rise"}, {"field": "body", "value": ["Denne tidlige v\u00e5rdagen har Tr\u00f8ndelag pyntet seg litt ekstra for reisende som kommer luftveien. Over V\u00e6rnes har sola klatret h\u00f8yt p\u00e5 en p\u00e5skebl\u00e5 himmel. Lufta er skarp og klar.", "Den nye sjefredakt\u00f8ren ruver over medpassasjerene sine fra SAS-flyet fra Bergen p\u00e5 vei forbi bagasjeb\u00e5ndet i ankomsthallen. Folk som er reisevante reiser gjerne lett.", "\u2013 Hei, Tor Olav her! En stor neve, et imponerende ullskjerf og et lite smil.", "Bare ansatte i Bergens Tidende og Skup-veteraner kunne gjette at 34 \u00e5r gamle Tor Olav M\u00f8rseth var kandidat til prestisjejobben. Men etter at han ble ansatt, har han \u00e5penbart vunnet tillit i m\u00f8tene med folkene han snart skal lede.", "LES OGS\u00c5: Tor Olav M\u00f8rseth ny sjefredakt\u00f8r i Adresseavisen", "Alt under det f\u00f8rste allm\u00f8tet p\u00e5 Heimdal s\u00e5 folk konturene av en ny sjef med beina st\u00f8dig plantet i journalistikken, dessuten teknologisk kompetent og tilsynelatende visjon\u00e6r. En tydelig leder med evnen til \u00e5 se sine ansatte.", "Men historien er full av regenter som aldri taklet store forventninger.", "Hvor t\u00f8ff og dyktig er egentlig Adressas nye wonderboy?", "For noen er alle biler trange. M\u00f8rseth kveiler seg ned i bilsetet.", "Han synes det var en artig id\u00e9 at en gammel RBK-helt fra guttedagene fikk portrettoppdraget, n\u00e5r redaksjonen av prinsipielle grunner skulle styre unna avisas egne ansatte. Troverdighet er det ordet han oftest bruker n\u00e5r han snakker journalistikk.", "Vi sm\u00e5prater om likt og ulikt p\u00e5 vei ut fra flyplassen. Et f\u00f8rste m\u00f8te har alltid en fase av sondering, et s\u00f8k etter den andres frekvens. Det er lett \u00e5 finne M\u00f8rseths, selv om bevisste intervjuobjekter aldri senker guarden i de f\u00f8rste rundene. Journalister kan spillet bedre enn noen.", "\u2013 Hvor overrasket er du over \u00e5 v\u00e6re nyansatt redakt\u00f8r?", "\u2013 Jeg tror ikke du er forberedt f\u00f8r du st\u00e5r der. Underveis hadde jeg selvsagt tenkt n\u00f8ye igjennom konsekvensene, men det ble litt varmt i toppen da jeg ante utfallet. Dette er ikke en rolle du g\u00e5r inn i for \u00e5 pr\u00f8ve et halvt \u00e5rs tid.", "Da Gunnar Flikke ble ansatt som Adressa-redakt\u00f8r 41 \u00e5r gammel, ble han kalt for \u00abGuten\u00bb av fotfolket i redaksjonen. Hva skal de kalle nysjefen p\u00e5 34?", "Avkj\u00f8rselen fra E14 kommer s\u00e5 br\u00e5tt p\u00e5 at vi nesten havner i selve Hegra. Det b\u00e6rer oppover i retning Skjelstadmarka. Noen bakketopper etter svinger vi inn p\u00e5 tunet p\u00e5 M\u00f8rset Nordre, en vakker g\u00e5rd som slekta har holdt i hevd gjennom flere hundre\u00e5r. Den ligger fritt og \u00e5pent til.", "Han peker ned mot nabohuset, der gutterommet l\u00e5. Den gangen bodde besteforeldrene i den gule hovedbygningen foreldrene n\u00e5 har overtatt. Det var hit han hadde tenkt seg den gangen han var to \u00e5r, trampet ned i fars st\u00f8vler og erkl\u00e6rte at han flyttet til bestemor. For godt.", "Noen g\u00e5rdbruker blir han aldri. Traktor har han kj\u00f8rt bare \u00e9n gang, og g\u00e5rden er ikke like mye \u00abhjemme\u00bb som den var. Han har ikke bodd her siden han var 19 og reiste til Bergen.", "\u2013 Det ble mye BT og lite studier. Journalistikken var mye artigere. Men en utdannelse m\u00e5tte jeg jo ha.", "Han har aldri hatt en dr\u00f8m om \u00e5 flytte tilbake til Tr\u00f8ndelag og g\u00e5rden. \u00abHjemme\u00bb er fortsatt leiligheten like ved Grieghallen i Bergen sentrum, fem minutters gange fra BT-redaksjonen. N\u00e5r han flytter hit i l\u00f8pet av sommeren, blir det til en eller annen leilighet n\u00e6r sentrum i Trondheim, helst i gangavstand til avisas nye lokaler ved Nidelvens bredd.", "\u2013 Ingen blir s\u00e5 opptatt av det urbane som folk som er oppvokst p\u00e5 landet, smiler han.", "\u2013 Hva i all verden fikk deg til \u00e5 reise til Kina?", "Vi sitter i finstua, aller innerst. Bordet er dekket med hvit duk. Mor Guri serverer ferske boller, kortreiste molter og fyrstekake. Far Torstein skjenker Farris. Blir det ikke for kaldt \u00e5 sitte her, dere kan godt flytte til et varmere rom?", "S\u00e5 trekker de seg diskret tilbake til tv-stua. Det m\u00e5 koste litt \u00e5 overlate en travel s\u00f8nn p\u00e5 sjeldent bes\u00f8k til andre. \u00abLov \u00e5 v\u00e6re litt stolt?\u00bb la faren ut p\u00e5 sin Facebook-side da nyheten ble kjent 20. mars. Flere hundre trykket liker-knappen til lederen i n\u00e6ringsforeningen i Stj\u00f8rdal.", "\u2013 Eventyrlyst. Det dukket opp ganske tilfeldig, faktisk en sen kveld ute p\u00e5 byen. En bekjent spurte om jeg kunne tenke meg \u00e5 ta en jobb i Kina. Noen dager etter fikk jeg tilbud om en h\u00f8yskolejobb. En eldre fotograf i BT mente jeg ville angre resten av livet hvis jeg ikke dro.", "Som 23-\u00e5ring reiste han til Gongqing Cheng og ble der i dr\u00f8yt halvannet \u00e5r. M\u00f8rseth l\u00e6rte seg spr\u00e5ket og knyttet vennskap for livet. I sommer reiser han \u00f8stover igjen p\u00e5 bes\u00f8k.", "\u2013 Det var spennende og annerledes. Jeg l\u00e6rte noe nytt hver eneste dag. \u00c5 komme tilbake til Norge igjen var en nedtur. Lite hadde forandret seg. Folk satt ved de samme kaf\u00e9bordene.", "\u2013 Hvor vanskelig er det \u00e5 l\u00e6re seg mandarin?", "\u2013 Det er et tonalt spr\u00e5k. Mange sliter med \u00e5 mestre tonefallet, som styrer ordenes betydning. For meg satt tonene greit. Og s\u00e5 hjelper det \u00e5 bo et sted hvor ingen snakker engelsk.", "\u2013 Hvordan fikk du s\u00e5 gode skussm\u00e5l fra det f\u00f8rste m\u00f8tet med redaksjonen?", "\u2013 Det m\u00e5 du nesten sp\u00f8rre dem om. Men jeg liker tydelighet. I BT har jeg l\u00e6rt mye om meg selv som leder, og jeg oppdaget at jeg ikke var tydelig nok i mange sammenhenger. I stedet skapte jeg forvirring gjennom \u00e5 l\u00f8fte alt like h\u00f8yt. Folk trenger tydelighet n\u00e5r det er s\u00e5 mye usikkerhet i bransjen. Jeg tror jeg er blitt flinkere til det n\u00e5.", "\u2013 Hvorfor nettopp deg?", "\u2013 Jeg har med meg mye erfaring fra BT. Kultur, sport, desk, ulike redakt\u00f8rjobber. De to mediehusene er ganske like, med utfordringer jeg har st\u00e5tt lenge i. Jeg er ingen teknolog, men er opptatt av teknologi. Dessuten har jeg jobbet mye med strategi, om hvor mediehusene er p\u00e5 vei.", "Han har rykte p\u00e5 seg for \u00e5 v\u00e6re en nysgjerrig, sosial og hardtarbeidende multitasker som liker utfordringer.", "\u2013 Teknologi er ikke noe m\u00e5l i seg selv. Men denne bransjen har aldri handlet om \u00e5 hugge ned flest mulig tr\u00e6r for \u00e5 omdanne dem til avispapir. Journalistikk handler om innhold.", "\u2013 Tilliten til mediene er under press? Nettet skjemmes fortsatt av klikks\u00f8kende kjendisoppslag, \u00e9nkilde-saker og d\u00e5rlig norsk?", "\u2013 Jeg kj\u00f8per ikke premissene. Min p\u00e5stand er at norsk journalistikk aldri har v\u00e6rt bedre. Alt var ikke bedre f\u00f8r. Vi er inne i en journalistisk gullalder, med skyh\u00f8yt toppniv\u00e5. Ta Skup-seminaret, der synliggj\u00f8res kvalitetene.", "Han var selv p\u00e5 plass under \u00e5rets Skup, den siste helga f\u00f8r p\u00e5ske.", "\u2013 Det var veldig kjekt! Jeg skulle egentlig ikke reise, men det ble mer aktuelt etter at jeg fikk denne jobben. Skup-helga gir inspirasjon.", "For uinnvidde er Skup et bransjetreff for landets ledende gravejournalister, som hvert \u00e5r samles i T\u00f8nsberg for \u00e5 feire de beste bidragene i kampen mot n\u00e6ringslivets sm\u00f8ring, byr\u00e5kratenes inhumane kvernhjul og politikernes sleipe kappesnuing.", "Helga er full av debatter og foredrag, diplomer og r\u00f8dvinsglass, prestisjetunge priser og nachspiel. Den p\u00e5troppende Adressa-sjefen ble observert vandrende mellom gamle og nye kolleger. Han sjarmerte delegasjonen fra Adresseavisen gjennom en miks av faglig nysgjerrighet, klare visjoner og sosiale antenner.", "Om M\u00f8rseth la seg som en av de siste, eller forlot nachspielet i mellomkristen Skup-tid \u2013 rundt 03.30 \u2013 vet ingen. Hans gamle BT-kollega Trine Eilertsen, n\u00e5 politisk redakt\u00f8r i Aftenposten, beskriver ham som en festlig fyr med lakenskrekk.", "\u2013 Det med lakenskrekken er i ferd med \u00e5 gi seg litt. Men jeg hater \u00e5 g\u00e5 og legge meg. Jeg kan jo g\u00e5 glipp av noe! Dessuten er jeg like lite glad i \u00e5 ta kvelden om jeg sitter hjemme med en bok. \u00c5 legge seg er kjedelig, uansett.", "Den enorme arbeidskapasiteten er noe alle trekker fram. Han kan klare seg med ned mot fire timers s\u00f8vn i perioder. M\u00f8rseth er ingen individualist som inntar et loft og skriver bok. Han m\u00e5 f\u00e5 ting til \u00e5 skje, skape noe sammen med andre.", "I BT var han ingen synlig meningsb\u00e6rer, der var det andre som bygget seg opp som profiler. I Adresseavisen blir det viktigere \u00e5 v\u00e6re synlig, v\u00e6re der avgj\u00f8relser tas.", "\u2013 Hva slags leder blir du? Er du like god til \u00e5 h\u00e5ndtere alle de tre hovedsporene oppgave, relasjon og endring?", "\u2013 Jeg liker \u00e5 trekke elementer fra alle tre. Jeg er resultatbevisst og opptatt av \u00e5 n\u00e5 de m\u00e5lene vi setter oss. Men jeg kommer ikke dit uten \u00e5 ha med meg folk! Jeg gleder meg virkelig til \u00e5 bli kjent med alle.", "\u2013 Er du t\u00f8ff nok?", "\u2013 Vi st\u00e5r foran endringer, og det kommer til \u00e5 bli t\u00f8ffe tak. Det kommer til \u00e5 bli ubehagelig, det vet jeg. Men det \u00e5 v\u00e6re leder handler om \u00e5 ta beslutninger, om \u00e5 st\u00e5 i stormen. Likevel vil noen oppleve press og vanskelige utfordringer. Men alt handler om hvordan du behandler folk.", "\u2013 Ser du faren for at journalister tramper for mye i flokk og blir hverandres referanser?", "\u2013 Ja, det er en utfordring. En gang jeg skrev julekort til kolleger, oppdaget jeg at alle bodde i samme str\u00f8k. Hvis vi bare omg\u00e5s hverandre og har samme bakgrunn, f\u00e5r journalistikken et problem. Vi trenger p\u00e5fyll av folk utenfra med andre referanser.", "\u2013 Om ti \u00e5r \u2013 hvordan ser mediebruken v\u00e5r ut da?", "\u2013 Det er det utrolig vanskelig \u00e5 sp\u00e5 om. Derfor tenker jeg mest i scenarier. Vi m\u00e5 forberede oss p\u00e5 flere alternativer. Tre \u00e5r er et langt nok perspektiv i denne bransjen, en passe strategiperiode. Taktskiftene m\u00e5 skje raskere enn f\u00f8r. Jeg har tro p\u00e5 \u00e5 eksperimentere. Jeg er livredd for bare \u00e9n ting: ikke \u00e5 gj\u00f8re noe som helst. Det eneste vi aldri skal tukle med, er troverdigheten v\u00e5r.", "\u2013 Adresseavisen har stor makt i Trondheim og Tr\u00f8ndelag, en monopolsituasjon som skiller seg mye fra Bergen?", "\u2013 Konkurranse er bra! Det har v\u00e6rt fint for BT \u00e5 ha en s\u00e5 sterk konkurrent som Bergensavisen i Bergen. Som s\u00e5pass alene har Adressa et ekstra ansvar for \u00e5 f\u00e5 frem flere sider. Men verden endrer seg, og konkurrentene er andre enn f\u00f8r. F\u00f8r m\u00e5tte du bygge eget trykkeri for \u00e5 konkurrere, n\u00e5 kan en mobiltelefon v\u00e6re nok.", "\u2013 Hvor lenge kan Adressa best\u00e5 som papiravis?", "\u2013 Det svaret er det bare annons\u00f8rene og leserne som har. Men papiravisa st\u00e5r kjempesterkt her. For meg er innhold mer avgj\u00f8rende enn plattformen.", "Mobilen hans vibrerer.", "\u2013 Ja, mor?", "Taust i den andre enden. Lommeoppringing fra tv-stua, sl\u00e5r han fast med et \u00f8rlite smil.", "34-\u00e5ringen skjenker mer kaffe. Han snakker fortsatt tr\u00f8ndersk, men spr\u00e5ket er kraftig polert. Alle svar er gjennomtenkt. Den p\u00e5troppende sjefredakt\u00f8ren skyter ikke fra hofta, han lytter og reflekterer.", "\u2013 Du er singel? Er det s\u00e5 krevende \u00e5 gj\u00f8re kometkarriere i media?", "Han humrer.", "\u2013 Nei, jeg vet da pokker. Jeg har hele veien hatt en jobb jeg har elsket. Jeg har hatt flere forhold som tok slutt p\u00e5 grunn av jobben min. Det har blitt ymttret framp\u00e5 at jeg har jobbet vel mye, og prioritert det. S\u00e5 kanskje det er et tegn?", "Det vakre ettermiddagslyset er borte f\u00f8r fotografen rekker fram. Han er sendt p\u00e5 et annet oppdrag f\u00f8rst. Den nye sjefredakt\u00f8ren registrerer min stille undring over prioriteringen.", "Men han sier ikke noe. Lojaliteten med framtidige kolleger er absolutt. Og n\u00e5 skal han bygge tillit hos de ansatte. Han tenker \u00e5 bruke mye tid p\u00e5 \u00e5 bli kjent med folkene i avishuset.", "Med sola nesten nede blir det kaldt ute. Heldigvis vet fotografen akkurat hva han vil ha.", "\u2013 Der nede l\u00e5 den beste skibakken, peker M\u00f8rseth.", "Han har kroppsbygning som en dreven birkebeiner. Som guttunge gikk han langrenn. Men faren Torstein er nesten like h\u00f8y og minst like mager, s\u00e5 genene forklarer noe. De siste \u00e5rene har alpinskiene v\u00e6rt mer brukt enn langrennsskiene. Dessuten har han oppdaget klatreveggens avkoplende effekt.", "\u2013 Men jeg har gitt bort det beste klatreskoparet til far og ikke klart \u00e5 finne noen som er like gode.", "Fotografen m\u00e5 ogs\u00e5 oppvartes n\u00e5r jobben er gjort, ingen forlater M\u00f8rset Nordre p\u00e5 tom mage. Vi er p\u00e5 landet n\u00e5.", "Her i stua er det gjestfritt og hyggelig. Mor, far, s\u00f8nn, fotograf og journalist.", "N\u00e5 har redakt\u00f8ren f\u00e5tt en ansatt i rommet. Han sp\u00f8r, lytter og nikker, vil vite hva fotografen mener. Sammen skal de m\u00f8te store endringer, n\u00e5r teknologien gradvis vil fase ut papiravisene og nye plattformer vil erstatte gamle. Mediehuset Adresseavisen skal f\u00e5 testet endringsevnen sin.", "\u2013 Hvor t\u00f8ff er du?", "Fotograf Terje sp\u00f8r direkte. Han f\u00e5r \u00e5penbart det bekreftende svaret han \u00f8nsker seg. Jeg har alt merket meg at Adressa-fotografen intuitivt s\u00f8ker \u00e5 fange de seri\u00f8se og myndige sidene ved fotoobjektet.", "Den nye redakt\u00f8ren vet at mange andre vil stille det samme sp\u00f8rsm\u00e5let i tiden som kommer. Men han er godt forberedt.", "Her kan du lese resten av Ukeadressa digitalt"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "3d2e5b561f2faa0cf60b1bb16f3554d72df5a1e4f47a6e1f2f43a6589e5aea58"}, {"field": "createtime", "value": "2017-05-01T13:02:13.000Z"}, {"field": "description", "value": "Det er en sjelden kombinasjon \u00e5 v\u00e6re 196 cm h\u00f8y og snakke kinesisk flytende. Noe annet blir det \u00e5 lede Adresseavisen gjennom jordskjelvet alle venter p\u00e5."}, {"field": "dominantimage", "value": "http://www.adressa.no/incoming/article10841377.ece/i6gkw1/ALTERNATES/w980-default/Tor_Olav_.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3f53ee4759b160567ef0e2850d04a00a878e0290.jpg?590731d5"}, {"field": "dominantthumbnaildimensions", "value": "300x169"}, {"field": "heading", "value": ["Adresseavisens nye veiviser -adressa.no", "Wonderboy", "Ingen g\u00e5rdbruker", "Eventyrlyst", "Forsvarer journalistikken", "Troverdighet avgj\u00f8rende", "Vil bruke tid"]}, {"field": "id", "value": "3f53ee4759b160567ef0e2850d04a00a878e0290"}, {"field": "keyword", "value": ["Portrettet", "Ukeadressa"]}, {"field": "keywords", "value": "Portrettet,Ukeadressa"}, {"field": "kw-category", "value": ["pluss", "magasin"]}, {"field": "kw-company", "value": "facebook"}, {"field": "kw-concept", "value": ["klar", "ansatt", "snakke kinesisk", "jobb", "journalistikk", "lede", "h\u00f8y", "redakt\u00f8r", "vei", "adressa", "reise", "fotograf"]}, {"field": "kw-entity", "value": ["helga", "aftenposten", "ukeadressa", "bergens tidende", "m\u00f8rset nordre", "skup", "grieghallen", "skjelstadmarka", "trondheim og tr\u00f8ndelag", "t. kultur", "guten", "terje", "nidelvens", "heimdal", "bergens tidende og skup", "adresseavisen", "bergensavisen", "adressa", "torstein", "farris"]}, {"field": "kw-location", "value": ["v\u00e6rnes", "hegra", "kina", "guri", "t\u00f8nsberg", "tr\u00f8ndelag", "trondheim", "stj\u00f8rdal", "norge", "bergen"]}, {"field": "kw-pageclass", "value": "article"}, {"field": "kw-person", "value": ["tor olav", "gongqing cheng", "trine eilertsen", "gunnar flikke", "tor olav m\u00f8rseth"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/incoming/article10841377.ece/i6gkw1/ALTERNATES/w980-default/Tor_Olav_.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Adresseavisens nye veiviser"}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/article10841247.ece"}, {"field": "pageclass", "value": ["article"]}, {"field": "publishtime", "value": "2015-04-10T20:49:27.000Z"}, {"field": "recs-articleid", "value": "10841247"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2015-04-10T20:49:27.000Z"}, {"field": "recs-rawtitle", "value": "Adresseavisens nye veiviser -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Det er en sjelden kombinasjon \u00e5 v\u00e6re 196 cm h\u00f8y og snakke kinesisk flytende. Noe annet blir det \u00e5 lede Adresseavisen gjennom jordskjelvet alle venter p\u00e5."}, {"field": "thumbnail", "value": "http://content-thumbnail.cxpublic.com/content/thumbnail200x150/3f53ee4759b160567ef0e2850d04a00a878e0290.jpg?590731d5"}, {"field": "thumbnailfullheightdimensions", "value": "200x2777"}, {"field": "timestamp", "value": "2017-05-01T13:02:13.000Z"}, {"field": "title", "value": "Adresseavisens nye sjefredakt\u00f8r er 196 cm og snakker kinesisk"}, {"field": "url", "value": "http://www.adressa.no/pluss/magasin/article10841247.ece"}, {"field": "urlhash", "value": "3f53ee4759b160567ef0e2850d04a00a878e0290"}], "score": 0.5358796, "siteId": "9222270286501375973", "id": "3f53ee4759b160567ef0e2850d04a00a878e0290"}

