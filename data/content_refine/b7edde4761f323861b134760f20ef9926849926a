{"fields": [{"field": "modifiedtime", "type": "time", "value": "2012-04-17T01:30:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "bj\u00f8rn-erik hanssen forfatter/dramatiker"}, {"field": "body", "value": ["Saken oppdateres.", "H\u00e5kon Bleken ressonerer i spalten \u00abP\u00e5 den annen side\u00bb i Adresseavisen 24.03 godt rundt kunst, politikk og moral. Han vurderer Knut Hamsuns politiske galskap og Otto Homlungs avvisning av den samme Hamsun p\u00e5 Tr\u00f8ndelag Teater i Hamsun-\u00e5ret. Jeg er enig med Bleken i at Homlung har et poeng, men nettopp ved \u00e5 grave i v\u00e5r lokale historie, kan vi i tilknytning til teatret finne b\u00e5de uhyrligheter og paradokser som setter Homlungs kontante avvisning av Hamsun i et noe besynderlig lys. P\u00e5 Tr\u00f8ndelag Teaters scene stod nemlig i \u00e5rene 1952-60 en av Norges mest profilerte nazistiske kunstnere, Kirsten Heiberg.", "Dette faktum vil overraske mange, og det er n\u00f8dvendig \u00e5 g\u00e5 tilbake i historien og se n\u00e6rmere p\u00e5 Kirsten Heibergs skuespillerkarriere, som de fleste i dag synes \u00e5 ha glemt fullstendig. Hun var f\u00f8dt i Krager\u00f8 i 1907, vokste opp i en velst\u00e5ende familie og fikk en solid spr\u00e5k-utdannelse i Oxford, Lausanne og Paris.", "Kirsten Heiberg utmerket seg tidlig ved sin utstr\u00e5ling og gode sangstemme og gjorde raskt karriere som skuespiller, etter \u00e5 ha begynt som elev ved Den Nationale Scene i Bergen. Hun spilte i flere norske filmer tidlig p\u00e5 1930-tallet f\u00f8r G\u00f6sta Ekman tok henne inn i svensk film. I 1937 ble operetten \u00abPam-Pam\u00bb skrevet spesielt for henne i \u00d8sterrike, og gikk sammenhengende i tre m\u00e5neder p\u00e5 Theater an der Wien.", "Her traff Kirsten Heiberg mannen som skulle gi hennes liv og karriere en ny retning, den tyske komponisten Franz Grothe. Grothe var medlem av NSDAP, nazipartiet, allerede fra 1933, men dette syntes ikke \u00e5 avskrekke den fremadstormende Heiberg. Etter bare noen m\u00e5neders forlovelse giftet paret seg i Oslo og bosatte seg deretter i Berlins beste str\u00f8k, rett ved Kurf\u00fcrstendamm. Grothe var nemlig en etablert kunstner i Nazi-Tyskland, og hadde gode kontakter i de toneangivende kretser.", "Det tok derfor ikke lang tid f\u00f8r Kirsten Heiberg var engasjert som skuespiller i den nye, tyske filmen. Hun gjorde et sangnummer i komedien \u00abNapoeon ist an allem Schuld\u00bb i 1938, og hennes gjennombrudd i Tyskland var et faktum.", "Man kan undre seg over at en intellektuell som Heiberg kunne g\u00e5 inn i det nazistiske kulturapparatet p\u00e5 denne m\u00e5ten. Det kulturpolitiske klimaet var definert allerede i 1933 da nazistenes bokb\u00e5l flammet opp og og b\u00f8ker av B. Brecht, E. Hemingway, Th. Mann og S. Undset gikk opp i r\u00f8yk og ble forbudt. I 1936 sensurerte Hitler sluttscenen p\u00e5 \u00abEt dukkehjem\u00bb, da det ikke passet nazistisk familiepolitikk at en kvinne forlot hjemmet. Pasifisten Carl von Ossietzky ble fengslet og pint ihjel 1933-38, og i november 1938 gikk nazistene voldsomt til angrep p\u00e5 j\u00f8der og j\u00f8disk eiendom under Krystallnatten. Kirsten Heiberg stod som skuespiller midt oppe i disse begivenhetene \u2013 og hun aksepterte og applauderte dem. P\u00e5 annen m\u00e5te er det ikke mulig \u00e5 forst\u00e5 Kirsten Heibergs agering i det tyske kulturlivet.", "Den tyske filmen , hvor hun n\u00e5 hadde funnet sin rolle, stod nemlig under ledelse av kultur- og propagandaminister Joseph Goebbels. Filmen stod i nazistatens tjeneste. Goebbels kontrollerte filmproduksjonen ned til minste detalj: Han fordelte temaer, plukket ut regiss\u00f8rer og hovedrolleinnehavere, sensurerte manuskripter og ferdige filmer og grep inn i klippingen i enkelte av dem.", "I denne kulturpolitiske kontekst var det Kirsten Heiberg fant sin plass. Hun stilte seg bak nazismens kulturpolitikk og deltok aktivt i spredningen av den. Hun var s\u00e5gar en av den tyske filmens aller st\u00f8rste stjerner. I et radiointervju sendt i NRK i 1941 forteller hun at hun n\u00e5 ogs\u00e5 har gjort sin \u00abverneplikt\u00bb: Hun har ved flere anledninger sunget og opptr\u00e5dt for tyske soldater hjemme p\u00e5 permisjon.", "I perioden 1938-45 spilte Kirsten Heiberg i til sammen 13 filmer, b\u00e5de underholdningsfilmer og rene propagandafilmer. Hun tjente meget godt; for hver film mottok en skuespiller p\u00e5 hennes niv\u00e5 20 000 riksmark. Datidens tyske professorl\u00f8nn l\u00e5 p\u00e5 12 000 riksmark i \u00e5ret.", "Etter krigen ble Kirsten Heiberg betraktet som landssviker, men ble som tysk statsborger aldri d\u00f8mt i Norge. Det var imidlertid vanskelig for henne \u00e5 f\u00e5 arbeid her i landet. Men p\u00e5 Tr\u00f8ndelag Teater fikk hun jobb, i 1952. Betingelsen teatersjef Victor Huseby satte var at hun ikke snakket om tiden i Tyskland. Kirsten Heiberg ble ved Tr\u00f8ndelag Teater i \u00e5tte \u00e5r og hadde en rekke framtredende roller, i \u00abHamlet\u00bb, i \u00abCherie\u00bb av Collette og i \u00abKj\u00e6re Ruth\u00bb.", "Hun bodde i en av teatrets leiligheter i Elvegata, Vestr\u00e5t, hvor for \u00f8vrig tidligere teatersjef Henry Gleditsch ogs\u00e5 bodde. Han ble som kjent skutt av nazistene p\u00e5 Falstad i 1942.", "Synn\u00f8ve Gleditsch , enken etter teatersjefen, arbeidet stadig ved teatret og var turn\u00e9leder for Heiberg, da hun overtok hovedrollen i \u00abKj\u00e6re Ruth\u00bb etter Eva Lunde.", "Man kan sp\u00f8rre seg hvordan det i det hele tatt var mulig for en skuespiller med Kirsten Heibergs bakgrunn \u00e5 arbeide ved Tr\u00f8ndelag Teater? Henrettelsen av Henry Gleditsch \u00absatt i veggene\u00bb ved teatret og preget b\u00e5de skuespillere og ikke minst publikum i mange, mange \u00e5r etter krigen. Og hva med Kirsten Heiberg selv? Hvordan maktet hun \u00e5 g\u00e5 p\u00e5 scenen?", "Svaret er at b\u00e5de Kirsten Heiberg og publikum trolig m\u00e5 ha v\u00e6rt i stand til \u00e5 feie fortiden under teppet. De som visste snakket ikke om det, og Heiberg selv framstilte seg i ettertid som anti-nazist.", "Det virker p\u00e5 denne bakgrunn som en skjebnens ironi at teatersjef Otto Homlung i dag nekter \u00e5 ha noe med Hamsun-jubileet \u00e5 gj\u00f8re. Kirsten Heiberg spilte p\u00e5 1930-tallet og under krigen en like aktiv rolle som Knut Hamsun som st\u00f8ttespiller for nazismen: Hamsun gjennom sine artikler, Heiberg gjennom aktiv medvirkning i propagandafilmer og ved flere st\u00f8rre politiske markeringer i Tyskland, s\u00e5gar ved Goebbels\u2019 side.", "Mye tyder derfor p\u00e5 at en mer farbar vei enn den Otto Homlung har valgt, er \u00e5 g\u00e5 aktivt inn i dette materialet og ta opp til \u00e5pen dr\u00f8fting hvordan teatret forholder seg til sp\u00f8rsm\u00e5l som ang\u00e5r politikk og moral, b\u00e5de i n\u00e5tid og fortid. Man kan ta opp Hamsuns forhold til nazismen eller for eksempel invitere skuespiller Elsa Aanensen som har laget en aldeles utmerket monolog om Kirsten Heiberg.", "hanssen@skrift.no"]}, {"field": "category0", "value": "meninger"}, {"field": "contenthash", "value": "83d1005d68821d2b35b86bfce609afdff675ae888cd374ed064b5309cf0d12b8"}, {"field": "createtime", "value": "2012-08-08T10:11:59.247Z"}, {"field": "description", "value": "P\u00e5 Tr\u00f8ndelag Teaters scene stod i \u00e5rene 1952-60 en av Norges mest profilerte nazistiske kunstnere, Kirsten Heiberg. Hun fikk flere framtredende roller."}, {"field": "dominantimage", "value": "http://www.adressa.no/incoming/article1306003.ece5/ALTERNATES/w980-default/Kronikk%20onsd%200804"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/b7edde4761f323861b134760f20ef9926849926a.jpg?59779470"}, {"field": "dominantthumbnaildimensions", "value": "300x169"}, {"field": "heading", "value": "Nazisten p\u00e5 Tr\u00f8ndelag Teater -adressa.no"}, {"field": "id", "value": "b7edde4761f323861b134760f20ef9926849926a"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "arts-and-entertainment"}, {"field": "kw-concept", "value": ["skuespiller", "teaters scene stod", "tyske filmen", "film", "tysk", "profilerte nazistiske kunstnere", "teater"]}, {"field": "kw-entity", "value": ["napoeon", "s. undset", "berlins", "b. brecht", "elvegata", "g\u00f6sta ekman", "hitler", "vestr\u00e5t", "kj\u00e6re ruth", "schuld", "e. hemingway", "theater", "cherie", "den nationale scene", "collette", "tr\u00f8ndelag teater", "lausanne og paris", "adresseavisen", "falstad", "krystallnatten", "pam-pam", "nazi-tyskland", "kurf\u00fcrstendamm"]}, {"field": "kw-location", "value": ["oxford", "oslo", "krager\u00f8", "hamlet", "tyskland", "wien", "\u00f8sterrike", "norge", "bergen"]}, {"field": "kw-pageclass", "value": "article"}, {"field": "kw-person", "value": ["kirsten heiberg", "joseph goebbels", "henry gleditsch", "franz grothe", "synn\u00f8ve gleditsch", "elsa aanensen", "carl von ossietzky", "knut hamsun", "eva lunde", "otto homlung", "victor huseby", "h\u00e5kon bleken"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1306003.ece5/ALTERNATES/w980-default/Kronikk%20onsd%200804"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nazisten p\u00e5 Tr\u00f8ndelag Teater"}, {"field": "og-type", "value": "article"}, {"field": "og-url", "value": "http://www.adressa.no/meninger/article1305752.ece"}, {"field": "pageclass", "value": ["article"]}, {"field": "publishtime", "value": "2009-04-07T09:12:13.000Z"}, {"field": "recs-articleid", "value": "1407064"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2009-04-07T09:12:13.000Z"}, {"field": "recs-rawtitle", "value": "Nazisten p\u00e5 Tr\u00f8ndelag Teater -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "P\u00e5 Tr\u00f8ndelag Teaters scene stod i \u00e5rene 1952-60 en av Norges mest profilerte nazistiske kunstnere, Kirsten Heiberg. Hun fikk flere framtredende roller."}, {"field": "thumbnail", "value": "http://content-thumbnail.cxpublic.com/content/thumbnail200x150/b7edde4761f323861b134760f20ef9926849926a.jpg?59779470"}, {"field": "thumbnailfullheightdimensions", "value": "200x1865"}, {"field": "timestamp", "value": "2017-07-25T18:56:48.000Z"}, {"field": "title", "value": "Nazisten p\u00e5 Tr\u00f8ndelag Teater"}, {"field": "url", "value": "http://www.adressa.no/meninger/article1305752.ece"}, {"field": "urlhash", "value": "b7edde4761f323861b134760f20ef9926849926a"}], "score": 0.71775305, "siteId": "9222270286501375973", "id": "b7edde4761f323861b134760f20ef9926849926a"}

