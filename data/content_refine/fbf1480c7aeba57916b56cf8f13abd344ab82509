{"fields": [{"field": "modifiedtime", "type": "time", "value": "2013-06-28T11:30:31.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "sarah winona sortland"}, {"field": "body", "value": ["Saken oppdateres.", "\u00abSnurrbart\u00bb har v\u00e6rt en fast ukentlig spalte p\u00e5 adressa.no et halvt \u00e5r, og mens sommerferien setter inn er p\u00e5 tide med en halv\u00e5rsrapport. I l\u00f8pet av 21 snurrbartlister har det blitt presentert spennende ny musikk innenfor de fleste musikksjangre, men hvilke l\u00e5ter sitter igjen? Hvilke l\u00e5ter er blitt favorittene? Jeg har plukket ut noen personlige favoritter som er perfekte \u00e5 ta med p\u00e5 ferietur.", "H\u00f8r halv\u00e5rsoppsummeringen i Spotify-spilleren til h\u00f8yre, eller direkte i Wimp eller Spotify .", "LES OGS\u00c5: Jakter p\u00e5 den perfekte l\u00e5ta", "H\u00f8r tidligere miksteiper:", "Snurrbart 01 | Snurrbart 02", "Snurrbart 03 | Snurrbart 04", "Snurrbart 05 | Snurrbart 06", "Snurrbart 07 | Snurrbart 08", "Snurrbart 09 | Snurrbart 10", "Snurrbart 11 | Snurrbart 12", "Snurrbart 13 | Snurrbart 14", "Snurrbart 15 | Snurrbart 16", "Snurrbart 17 | Snurrbart 18", "Snurrbart 19 | Snurrbart 20", "Snurrbart 21 |", "Billie Van \u2013 \u00abOn My Knees\u00bb", "Endelig fikk vi h\u00f8re hva Billie Van (hun som alltid er p\u00e5 scenen med Jonas Alaska og Mikhael Paskalev) var god for p\u00e5 egenh\u00e5nd! \u00abOn My Knees\u00bb er et fyrverkeri av en l\u00e5t med r\u00f8tter i rockabilly og country som garantert kommer til \u00e5 f\u00e5 deg til \u00e5 hoppe rundt i rommet og gj\u00f8r det umulig \u00e5 sitte stille. Billie Van trenger ikke guttene for \u00e5 v\u00e6re t\u00f8ff, og beviser at hun fortjener like mye oppmerksomhet som de to andre i trekl\u00f8veret. Serveres aller best med videoen som er en slags hyllest til hip-hop-musikkvideoer.", "Se video", "Drake - \u00abStarted From the Bottom\u00bb", "\u00abStarted From the Bottom\u00bb er en l\u00e5t som vokser for hver gang man h\u00f8rer den. En underfundig l\u00e5t med sine enkle toner og et lydbilde som hele tiden holder vokalen i fokus, bygges den sakte opp med et klart budskap som klarer \u00e5 fange noe dypt i meg. Drake skaper rett og slett rom for ettertanke i l\u00f8pet av l\u00e5tas knapt tre langsomme minutter.", "Se video", "Haim \u2013 \u00abFalling\u00bb", "\u00abDon\u2019t stop, no/I\u2019ll never give up/And I\u2019ll never look up/just hold your head up/ And if it gets rough/it\u2019s time to get rough\u00bb synger Haim i tekster hvor rim som \u00ab falling/calling \u00bb, f\u00f8les en smule banalt. La deg likevel ikke lure, for her er det ikke tekstene som er det viktigste. De tre Haim-s\u00f8strene (og trommis Dash Hutton) er sv\u00e6rt dyktige musikere, og lager musikk som har f\u00e5tt noe av et flinkisstempel. I Haims musikalske univers er inspirasjonen fra folkrock og r&b like viktig, og resultatet er deilig nyskapende.", "Se video", "Justin Timberlake \u2013 \u00abMirrors\u00bb", "\u00abMirrors\u00bb og \u00abThe 20/20 Experience\u00bb er muligens l\u00e5ta og albumet jeg har h\u00f8rt mest p\u00e5 i 2013. \u00abMirrors\u00bb er en pomp\u00f8s aff\u00e6re, med melodi som ligner \u00abCry Me a River\u00bb og en tekst som er et boyband verdig. Det er noe fascinerende over m\u00e5ten Justin har overgitt seg fullstendig til kj\u00e6rligheten p\u00e5 \u00abMirrors\u00bb, og over hvordan han klarer \u00e5 v\u00e6re sexy og tilfreds p\u00e5 samme tid. Den \u00e5tte minutter lange kj\u00e6rlighetserkl\u00e6ringen blir bare bedre og bedre jo mer man h\u00f8rer p\u00e5 den.", "Se video", "Disclosure & Eliza Doolittle - \u00abYou & Me\u00bb", "Disclosure har f\u00e5tt med seg Eliza Doolittle, og resultatet er musikk man kan rave til. \u00c5 feste til britisk house/pop i skitne lagerbygninger med glowsticks og klining i gangene; det er bare noe av det \u00abYou & I\u00bb f\u00e5r meg til \u00e5 ville gj\u00f8re. Aller best er for\u00f8vrig l\u00e5ta sammen med den henrivende musikkvideoen, som er en mildere utgave av Rihannas \u00abWe Found Love\u00bb, hvor rave-og dopfesten heldigvis ender ved havet i stedet for i en skitten leilighet i Belfast.", "Se video", "Dr\u00e5pe \u2013 \u00abBlue Skies\u00bb", "F\u00f8rste gang jeg s\u00e5 Dr\u00e5pe var det som om alle tankene jeg hadde i hodet forsvant, og ble erstattet av et univers som ikke hadde rom for \u00e5 omslutte noe annet enn tonene rundt meg. \u00abCanicular Days\u00bb traff meg rett i hjertet og jeg trillet terningkast seks til debutalbumet deres. \u00abBlue Skies\u00bb er dr\u00f8mmepop som f\u00e5r meg til \u00e5 tenke p\u00e5 sommer, natur og evig bl\u00e5 himmel uten en eneste sky, med en lett bris av melankoli som bl\u00e5ser forbi. Herlighet, s\u00e5 vakkert!", "Phoenix - \u00abEntertainment\u00bb", "\u00abEntertainment\u00bb \u00e5pner med et smell, med den fengende og oppfriskende asiatisk-inspirerte synthen. Eldre og klokere, men fortsatt med et \u00f8nske om \u00e5 lage fengende popmusikk, synger Thomas Mars strofene \u00ab Entartainment/Show them what you do to me/what I once refused to be/I\u2019d rather be alone \u00bb, og kritiserer underholdningsbransjen samtidig som de har laget et fengende popalbum som favner bredere enn noen gang.", "Se video", "The National \u2013 \u00abI Should Live in Salt\u00bb", "The National blir et viktigere og mer interessant band for hver plate de gir ut. \u00abI Should Live in Salt\u00bb er \u00e5pningssporet fra deres nye album \u00abTrouble Will Find Me\u00bb, og l\u00e5ta setter \u00f8yeblikkelig stemningen for albumet. Den favner mange f\u00f8lelser og sier mye med den repeterende strofen \u00ab You should know me better than that \u00bb. Det er vakkert, melodi\u00f8st og s\u00e5 ekte at jeg f\u00e5r g\u00e5sehud gang p\u00e5 gang.", "Christopher Owens - \u00abHere We Go\u00bb", "San Francisco-bandet Girls er oppl\u00f8st og vokalist og l\u00e5tskriver Christopher Owens har g\u00e5tt solo. \u00abLysandre\u00bb ble utgitt da vinteren fortsatt herjet, og var et fantastisk lyspunkt i januarm\u00f8rket. Her tillater Owens seg \u00e5 v\u00e6re mer s\u00e5rbar og intim enn noen gang f\u00f8r, noe linjer som \u00abIf your heart is broken/ You will find fellowship with me\u00bb vitner om. \u00abHere We Go\u00bb skifter mellom uventede gitarpartier og Owens s\u00e5re stemme, og resultatet er en nydelig lavm\u00e6lt pop-perle.", "Truls \u2013 \u00abOut Of Yourself\u00bb", "Uansett hvilken musikkretning Truls Heggero (Lukestar, Truls and the Trees) velger \u00e5 g\u00e5, vil det alltid v\u00e6re den usedvanlige stemmen hans som st\u00e5r i fokus. \u00abOut Of Yourself\u00bb er en deilig synth-fl\u00f8rt, og den lyse vokalen passer perfekt til en beat som er Rihanna verdig. Det er det mest kommersielle Truls har gjort hittil, og en helomvending s\u00e5 uventet at den nesten er sjokkerende. Kanskje er det nettopp det som gj\u00f8r l\u00e5ta utrolig bra.", "Se video", "Charli XCX \u2013 \u00abYou - Ha Ha Ha\u00bb", "Etter to flotte EPer beviste Charlotte Aitchison at hun var mer enn en snakkis med debutalbumet \u00abTrue Romance\u00bb. \u00ab  You were old school/I was on the new shit \u00bb synger Charlotte, mens hun svinger seg lekent rundt p\u00e5 dansegulvet. Indietronica, synthpop, dark wave; merkelappene er mange, men musikken grunner i fengende popmusikk, hvor tunge og r\u00e5 undertoner gj\u00f8r at l\u00e5tene skiller seg ut. Buffalos, briter og synth er ikke bare hipt, men \u00f8nskes velkommen til ethvert dansegulv.", "Se video", "Cold Mailman \u2013 \u00abMy Recurring Dream\u00bb", "Det er mulig jeg synes Cold Mailman er Norges beste band. Jeg synes i alle fall de har laget den fineste norske l\u00e5ta s\u00e5 langt i 2013. \u00abMy Recurring Dream\u00bb har ikke bare en fantastisk musikkvideo, men alt stemmer i lydbildet, som er vakkert, vemodig og storsl\u00e5tt p\u00e5 samme tid - med basslinja og vokalen som bygger opp l\u00e5ten. Og f\u00e5 med deg videoen!", "Se video", "M83 & Susanne Sundf\u00f8r \u2013 \u00abOblivion\u00bb", "Ikke bare er det stas at favorittene Susanne Sundf\u00f8r og M83 har samarbeidet, men det er ogs\u00e5 spennende at var filmmusikk til den nye Tom Cruise-filmen \u00abOblivion\u00bb de har laget. Som stor Sundf\u00f8r-fan \u00f8nsker jeg at hun f\u00e5r suksess ogs\u00e5 i utlandet, heldigvis virker det som hun tar stadig st\u00f8digere steg mot \u00e5 lykkes. \u00abOblivion\u00bb h\u00f8res akkurat ut som man kunne forvente av samarbeidet: Magisk, pomp\u00f8st og vakkert.", "H\u00e5kan Hellstr\u00f6m \u2013 \u00abDet kommer aldrig va \u00f6ver for mig\u00bb", "Et av de fineste albumene denne v\u00e5ren st\u00e5r H\u00e5kan Hellstr\u00f6m for. \u00abDet kommer aldrig va \u00f6ver for mig\u00bb er en nydelig plate hvor han viser innsikt og en ekstraordin\u00e6r teft for gode popmelodier. Singelen \u00abDet kommer aldrig va \u00f6ver for mig\u00bb ligner tidligere melodier fra den energiske svensken som en gang sang seg inn i mitt hjerte med \u00abKom igjen, Lena\u00bb. L\u00e5ta er en nydelig kj\u00e6rlighetserkl\u00e6ring, med en fengende, klassisk H\u00e5kan-melodi - og herregud, s\u00e5 glad man blir av den!", "Se video", "Tyler, The Creator - \u00abDomo23\u00bb", "\u00ab I\u2019m a fucking walking paradox, no I'm not\u00bb, sa Tyler, the Creator p\u00e5 \u00abYonkers\u00bb, den ene lille setningen var ikke bare genial, men jeg tror jeg alltid kommer til \u00e5 huske den. P\u00e5 \u00abDomo 23\u00bb h\u00f8res Tyler mer sinna enn kompleks ut, men det gj\u00f8r ikke \u00abDomo 23\u00bb til en d\u00e5rlig l\u00e5t. Jo mer sinna han h\u00f8res ut, jo mer p\u00e5virkes jeg til \u00e5 bli i riktig godt hum\u00f8r. Kanskje er det nettopp dette som er med p\u00e5 \u00e5 gj\u00f8re Tyler, the Creator til litt av et paradoks?", "Se video", "Daft Punk & Pharrell Williams - \u00abGet Lucky\u00bb", "Daft Punk og Pharrel Williams har samarbeidet, og resultatet er fantastiske \u00abGet Lucky\u00bb. Dette er l\u00e5ta som har blitt spilt overalt hvor jeg har v\u00e6rt de siste m\u00e5nedene. Enten det er p\u00e5 caf\u00e9, p\u00e5 et dansegulv eller fra en bil som kj\u00f8rer forbi. \u00abGet Lucky\u00bb er s\u00e5 funky at det grenser til frekt, og merkelig nok er jeg faktisk ikke lei av den riktig enda.", "Austra - \u00abHome\u00bb", "Den siste tiden har Austras album \u00abOlympia\u00bb g\u00e5tt p\u00e5 h\u00f8y rotasjon hjemme hos meg. Deres dr\u00f8mmeaktige synthverden er inspirert av alt fra folkemusikk til Kate Bush, og vokalen til Katie Stelmani er virkelig vakker. \u00abHome\u00bb h\u00f8res ut som en blanding av Florence + the Machine og Hercules and Love Affair, en vakker l\u00e5t som p\u00e5 b\u00e5de er s\u00e5r og sterk.", "Se video", "James Blake - \u00abRetrograde\u00bb", "Mannen som sjarmerte en hel verden med sin mektige stemme p\u00e5 coverversjonen av Feists nydelige \u00abLimit To Your Love\u00bb, kom sterkt tilbake med andrealbumet \u00abOvergrown\u00bb. \u00abRetrograde\u00bb er en bemerkelsesverdig l\u00e5t. N\u00e5r Blake synger \u00abs uddenly I\u2019m hip\u00bb, bygges l\u00e5ta opp mot et apokalyptisk refreng hvor man blir sl\u00e5tt av hvor ensom og s\u00e5r han h\u00f8res ut - og det er nesten ikke til \u00e5 holde ut. Synthen h\u00f8res nesten ut som krigsalarmer, og det l\u00e5ter b\u00e5de alarmerende og suggererende.", "Se video", "On An On -  \u00abThe Hunter\u00bb", "Jeg f\u00e5r litt samme f\u00f8lelse av \u00e5 h\u00f8re p\u00e5 On an On som jeg fikk f\u00f8rste gang jeg h\u00f8rte p\u00e5 Yeasayer. Som om magi er blitt pakket inn i en stor glitrende pakke, og n\u00e5r du \u00e5pner den str\u00f8mmer vakker musikk ut. Det er soloppganger, det er dansing p\u00e5 hustak, det er forelskelse og det er livet. Alt pakket inn i musikk. Tenk at det kan f\u00f8les som man skal eksplodere av lykke bare av \u00e5 h\u00f8re p\u00e5 en sang!", "Se video", "Thea & The Wild \u2013 \u00abCry Sometimes\u00bb", "Etter at popbandet Norma Sass ble oppl\u00f8st, gikk vokalist Thea Glenton Raknes solo og kalte seg Thea & The Wild. F\u00f8rste singel ut var \u00abCry Sometimes\u00bb - en deilig 70-talls inspirert aff\u00e6re. Med et lydbilde som kunne v\u00e6rt laget av Velvet Underground eller Fleetwood Mac, ligger den nydelige vokalen til Thea og flyter p\u00e5 en str\u00f8m av t\u00e5rer. Hun synger \u00abYeah, I\u2019ll hold your hand/and I\u2019ll try understand/but I won\u2019t try to calm you down/\u2019coss babe I think it\u2019s good to cry sometimes\u00bb . Underfundig, voksent og modig.", "Se video", "M\u00d8 \u2013 \u00abGlass\u00bb", "Jeg har en svakhet for elektronisk pop med jentevokal, noe som umiddelbart fikk meg til \u00e5 like M\u00d8. \u00abGlass\u00bb begynner som en Florence + The Machine l\u00e5t, men avsluttes som en r\u00e5 elektronikaperle som umiddelbart fenger og st\u00e5r p\u00e5 egne bein. Danske M\u00f8 har f\u00e5tt mye oppmerksomhet i hjemlandet, og i l\u00f8pet av v\u00e5ren kan det synes som hun jobber hardt for \u00e5 sette spor i det som begynner \u00e5 bli et dypt farvann av elektronisk pop som ikke klarer \u00e5 skille seg ut fra mengden.", "Se video", "The Weeknd \u2013 \u00abKiss Land\u00bb", "Det er f\u00e5 artister jeg er mer interessert i enn Abel Tesfaye, mannen bak enmannsprosjektet The Weeknd. Etter den briljante trilogien \u00abHouse of Balloons\u00bb, \u00abThursday\u00bb og \u00abEchoes of Silence\u00bb, \u00e5pner han nok en gang opp for det styggfine, skitne og suggererende. \u00abKiss Land\u00bb er \u00e6rlig, blottet for fasade og er et sammensurium av stilarter og f\u00f8lelser. Tesfaye har nok en gang skapt noe helt s\u00e6regent, og jeg er imponert over vokalen som ikke bare h\u00f8res uskyldig ut, men ogs\u00e5 full av visdom.", "MS MR - \u00abFantasy\u00bb", "MS MR ga ut en av fjor\u00e5rets aller beste l\u00e5ter, og \u00abHurricane\u00bb skapte store forventninger til debutalbumet. \u00abSecondhand Rapture\u00bb inneholder fengende dr\u00f8mmepop med akkurat nok bass og vrier til at musikken skiller seg ut. \u00abFantasy\u00bb er litt kjappere enn \u00abHurricane\u00bb, og har et refreng som igjen f\u00e5r meg til \u00e5 f\u00f8le at jeg har entret en eventyrverden.", "Se video", "Razika \u2013 \u00abOslo\u00bb", "Som fraflyttet Osloboer er det deilig \u00e5 h\u00f8re noen skrike \u00abDu er ingenting for meg!\u00bb , og referere til byen jeg har valgt \u00e5 flytte fra. Hvorvidt Razika synger om Oslo eller en gutt i byen er jeg ikke sikker p\u00e5, men for et fyrverkeri av en l\u00e5t \u00abOslo\u00bb er! Bergensjentene klarer kunststykket \u00e5 blande det intelligente med det naive, og resultatet er ikke bare en l\u00e5t det er lett \u00e5 kjenne seg igjen i, men en utrolig fengende l\u00e5t som kommer til \u00e5 treffe deg like hardt som \u00abVondt i hjertet\u00bb.", "Se video", "Camera Obscura \u2013 \u00abDo it Again\u00bb", "Skotske Camera Obscura er et mine absolutte favorittband. Tracy Ann Campbell og resten av bandet har en unik teft for glade popl\u00e5ter med fantastiske tekster og ekstraordin\u00e6re refrenger. \u00abDo it Again\u00bb er en kjapp, deilig popl\u00e5t som viser at bandet f\u00f8lger det samme sporet de gjorde p\u00e5 \u00abMy Maudlin Career\u00bb fra 2009, og det f\u00f8les riktig p\u00e5 alle m\u00e5ter. \u00abDo it Again \u00bb var f\u00f8rste singelen fra den nye plata \u00abDesire Lines\u00bb som viser en Campbell som er like \u00e6rlig og sentimental som f\u00f8r.", "Wave Machines \u2013 \u00abIll Fit\u00bb", "Dette er l\u00e5ta DJ-en setter p\u00e5 halv tolv for \u00e5 begynne \u00e5 f\u00e5 gjestene ut p\u00e5 gulvet - i alle fall ville jeg gjort det. \u00abIll Fit\u00bb n\u00e5r ikke helt opp til \u00abI Go I Go I Go\u00bb som er Wave Machines absolutt beste l\u00e5t, men det er jaggu ikke langt unna. Det er fengende, det er t\u00f8ft og synthen f\u00e5r meg bare til \u00e5 ville danse og lage teite bevegelser og danse tulle-eurytmi.", "Se video", "Hot Chip - \u00abDark and Stormy\u00bb", "For meg finnes det ikke bedre musikk \u00e5 danse til enn Hot Chip. Jeg har ikke tall p\u00e5 hvor mange ganger jeg har hoppet som en galning til \u00abOver and Over\u00bb eller \u00abAnd I was A Boy From School\u00bb, og n\u00e5r det gjelder elektronisk musikk er det ingen over og ingen ved siden for meg. \u00abIn Our Heads\u00bb var albumet jeg h\u00f8rte mest p\u00e5 i \u00e5ret som gikk, og det er kj\u00e6rkomment \u00e5 m\u00f8te sommeren med den nye singelen \u00abDark and Stormy\u00bb. L\u00e5ta er lett gjenkjennelig i form og stil, og Alexis Taylors vokal f\u00e5r meg nok en gang til \u00e5 ville kaste meg ut p\u00e5 n\u00e6rmeste dansegulv.", "Youth Lagoon \u2013 \u00abDropla\u00bb", "Youth Lagoon skuffet ikke \u00abWondrous Bughouse\u00bb - et album jeg hadde h\u00f8ye forventninger til etter debutalbumet \u00abThe Year of Hibernation\u00bb. \u00abYou\u2019ll never die, you\u2019ll never die\u00bb , synger Trevor Powers, mannen bak enmannsprosjektet, og rundt den barnslige og skj\u00f8re stemmen finnes et lydbilde s\u00e5 elegant, vakkert og mystisk at jeg aldri vil at det skal slutte. Jeg vil bare sveve rundt med Powers i dr\u00f8mmen for alltid.", "Vampire Weekend \u2013 \u00abDiane Young\u00bb", "Vampire Weekend smeller til med \u00abDiane Young\u00bb, og h\u00f8res mer ut som en kraftig utgave av Elvis enn Paul Simon. Mens de n\u00e6rmer seg rockabillylyden, tar de likevel vare p\u00e5 de beste elementene fra tidligere l\u00e5ter. Det er herlig \u00e5 h\u00f8re at band husker hvem de er, samtidig som de fornyer seg. \u00abDiane Young\u00bb er min favorittl\u00e5t fra min favorittskive \u00abModern Vampires of the City\u00bb i 2013 s\u00e5 langt.", "Se video", "Mikhael Paskalev - \u00abWhat\u2019s life Without Losers\u00bb", "2012 var et stort \u00e5r for Mikhael Paskalev som vant Ur\u00f8rt p\u00e5 begynnelsen av \u00e5ret og ga ut de utrolig fengende singlene \u00abJive babe\u00bb og \u00abI Spy\u00bb. 2013 begynte kanskje vel s\u00e5 bra med slipp av \u00abWhat\u2019s life Without Losers\u00bb - et gjennomarbeidet og et solid debutalbum. \u00ab What\u2019s life Without Losers \u00bb, synger Paskalev, og gj\u00f8r det klinkende klart at han ikke er en av dem.", "Av SARAH WINONA SORTLAND", "F\u00f8lg p\u00e5 Twitter: @sarahwinona"]}, {"field": "category0", "value": "kultur"}, {"field": "category1", "value": "kultur|musikk"}, {"field": "contenthash", "value": "59b6aaa0d62f8715b3c33cf5440059afa320817e1727b9816ec4f6919accf1b0"}, {"field": "createtime", "value": "2017-06-25T22:03:03.000Z"}, {"field": "description", "value": "Adressa.nos miksteipspaltist har plukket sine poph\u00f8ydepunkt fra 2013."}, {"field": "dominantimage", "value": "http://www.adressa.no/kultur/musikk/article7834617.ece/ALTERNATES/w980-default/Snurrbart%20oppsummering%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/fbf1480c7aeba57916b56cf8f13abd344ab82509.jpg?59503317"}, {"field": "dominantthumbnaildimensions", "value": "300x169"}, {"field": "heading", "value": "Ta med \u00e5rets l\u00e5ter p\u00e5 ferie -adressa.no"}, {"field": "id", "value": "fbf1480c7aeba57916b56cf8f13abd344ab82509"}, {"field": "keyword", "value": ["utawards", "pstereo", "samfundet", "antikvariatet", "olavshallen", "\u00e5ge aleksandersen", "terje tysland", "DDE", "highasakite", "hans rotmo"]}, {"field": "keywords", "value": "utawards,pstereo,samfundet,antikvariatet,olavshallen,\u00e5ge aleksandersen,terje tysland,DDE,highasakite,hans rotmo"}, {"field": "kw-category", "value": ["musikk", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "wimp"}, {"field": "kw-concept", "value": ["the", "ll never", "do it", "l\u00e5t", "aldrig va \u00f6ver", "va \u00f6ver", "video", "cry sometimes", "aldrig va"]}, {"field": "kw-entity", "value": ["francisco", "austras", "go i", "boy from school", "don", "camera obscura", "cold mailman", "echoes of silence", "from the bottom", "girls", "experience", "h\u00e5kan hellstr\u00f6m", "hot chip", "fit", "the creator", "domo 23", "elvis", "mikhael paskalev", "you", "house of balloons", "desire lines", "cry me", "ha ha", "spotify", "feists", "without losers", "again", "and i", "rihanna", "entartainment", "get lucky", "haim", "lagoon", "dash hutton", "dr\u00e5pe", "dark and stormy", "skies", "an on", "fleetwood mac", "cry sometimes"]}, {"field": "kw-location", "value": ["oslo", "belfast", "days", "hurricane", "hunter", "florence", "lena", "yonkers", "tyler"]}, {"field": "kw-pageclass", "value": "article"}, {"field": "kw-person", "value": ["thomas mars", "tom cruise", "paul simon", "tracy ann campbell", "trevor powers", "christopher owens", "kate bush", "alexis taylors", "james blake", "jonas alaska", "thea glenton raknes", "justin timberlake", "charlotte aitchison", "diane young", "katie stelmani", "eliza doolittle", "abel tesfaye", "billie van", "pharrel williams", "susanne sundf\u00f8r", "truls heggero"]}, {"field": "kw-taxonomy", "value": ["kultur/musikk", "kultur"]}, {"field": "og-image", "value": "http://www.adressa.no/kultur/musikk/article7834617.ece/ALTERNATES/w980-default/Snurrbart%20oppsummering%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Ta med \u00e5rets l\u00e5ter p\u00e5 ferie"}, {"field": "og-type", "value": "article"}, {"field": "og-url", "value": "http://www.adressa.no/kultur/musikk/article7834619.ece"}, {"field": "pageclass", "value": ["article"]}, {"field": "publishtime", "value": "2013-06-28T10:05:58.000Z"}, {"field": "recs-articleid", "value": "7834619"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|musikk"}, {"field": "recs-publishtime", "value": "2013-06-28T10:05:58.000Z"}, {"field": "recs-rawtitle", "value": "Ta med \u00e5rets l\u00e5ter p\u00e5 ferie -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/musikk", "kultur"]}, {"field": "teaser", "value": "Adressa.nos miksteipspaltist har plukket sine poph\u00f8ydepunkt fra 2013."}, {"field": "thumbnail", "value": "http://content-thumbnail.cxpublic.com/content/thumbnail200x150/fbf1480c7aeba57916b56cf8f13abd344ab82509.jpg?59503317"}, {"field": "thumbnailfullheightdimensions", "value": "200x3221"}, {"field": "timestamp", "value": "2017-06-25T22:03:03.000Z"}, {"field": "title", "value": "Ta med \u00e5rets l\u00e5ter p\u00e5 ferie"}, {"field": "url", "value": "http://www.adressa.no/kultur/musikk/article7834619.ece"}, {"field": "urlhash", "value": "fbf1480c7aeba57916b56cf8f13abd344ab82509"}], "score": 0.44721186, "siteId": "9222270286501375973", "id": "fbf1480c7aeba57916b56cf8f13abd344ab82509"}

