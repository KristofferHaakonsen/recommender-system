{"fields": [{"field": "modifiedtime", "type": "time", "value": "2014-12-30T13:48:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "kirsti kringstad"}, {"field": "body", "value": ["Saken oppdateres.", "Adresseavisen har tatt en n\u00e6rmere titt p\u00e5 hva nordmenn har i vente innen trening, mat, klesmote og sosiale medier.", "Matekspert sp\u00e5r at stadig flere nordmenn vil ta avstand fra gluten i l\u00f8pet av 2015, og at soppdyrking i vinduskarmen slett ikke blir uvanlig.", "\u2013 Ordin\u00e6r fastfood er fortsatt utrendy. B\u00e5de fordi folk blir enda mer opptatt av sunnhet og en slank kropp, og fordi folk vil gj\u00f8re seg fortjent til maten de spiser. Jeg tror det blir trendy \u00e5 dyrke sopp og urter i vinduskarmen.", "Det sier seniorforsker Annecken Bugge ved Statens institutt for forbruksforskning (Sifo). Kombinasjon travel hverdag og et \u00f8nske om selvlagd kvalitetsmat skaper et nytt behov, sier Bugge videre.", "\u2013 Nye typer distribusjonsformer vil komme til syne om kort tid. Vi har allerede blitt introdusert for matkassene som leveres p\u00e5 d\u00f8ra. I 2015 kan det tenkes at de store matvarekjedene begynner \u00e5 tilby forbrukerne matvarehandling via nettet \u2013 og sende maten rett hjem til dem.", "Mer naturlig s\u00f8tning", "Lavkarbodietten var den store trenden i 2012. I \u00e5r har 5:2-dietten f\u00e5tt enorm oppmerksomhet. Hva kommer i 2015? Bugge ser til USA for \u00e5 finne svar:", "\u2013 Alle trendy dietter oppst\u00e5r i USA ett til to \u00e5r f\u00f8r de kommer til Norge. N\u00e5 er det stor skepsis til fullkorn og meieriprodukter i USA. Jeg er sikker p\u00e5 at mange vil kaste seg p\u00e5 glutenfrie og melkefrie dietter i \u00e5ret som kommer, sier Bugge.", "Richard Nystad og Per Viderup (bildet) har etablert take out-restauranten \u00abMat fra hagen\u00bb p\u00e5 Bakklandet i Trondheim. De satser uten gluten. Bugge tror flere vil g\u00e5 deres vei fremover.", "Sukker er for lengst utpekt som den store skurken i kostholdet. Flere har begynt \u00e5 ta avstand ogs\u00e5 fra kunstig s\u00f8tning.", "\u2013 En effekt av dette er at flere vil bruke naturlig s\u00f8tning som stevia og sukrin. Store selskaper har allerede lansert produkter med naturlig s\u00f8tning. Flere vil gj\u00f8re det samme i tiden som kommer.", "Utfordring for industrien", "Cecilie Dawes tror i likhet med Bugge at sunnhetstrenden vil ta av.", "\u2013 Men den vil trolig skifte retning. Jeg tror f\u00e6rre vil ha en fanatisk tiln\u00e6rming til sunnhet, men heller v\u00e6re opptatt av ren mat, sier Dawes.", "\u00c5rsaken er at folk er blitt, og vil fortsette \u00e5 bli, mer opplyste om linken mellom mat og helse og mat og klima, mener Dawes.", "\u2013 Industrien vil nok oppleve at det stadig blir vanskeligere \u00e5 tilfredsstille forbrukerne.", "Kult \u00e5 tenke sesong", "I tillegg ser Dawes for seg at de store dagligvarekjedene vil oppleve st\u00f8rre konkurranse fra sm\u00e5 bedrifter i 2015.", "\u2013 Nordmenn vil i st\u00f8rre grad benytte seg av bondens marked, g\u00e5rdssalg, slakteren p\u00e5 hj\u00f8rnet eller gr\u00f8nnsakhandleren. Den gode \u00f8konomien i Norge gj\u00f8r dette mulig for forbrukerne, sier Dawes.", "Sesongbasert kosthold vil if\u00f8lge henne trolig f\u00e5 en st\u00f8rre posisjon fremover.", "\u2013 Det blir kult \u00e5 tenke sesong: Rotgr\u00f8nnsaker p\u00e5 h\u00f8sten og vinteren, reddik og asparges p\u00e5 v\u00e5ren og salater p\u00e5 sommeren, sier Dawes.", "\u2013 De fleste kommer til \u00e5 ha Facebook-profil, men andelen aktive p\u00e5 Facebook vil minke.", "Det sier Thomas Wold, stipendiat ved NTNU med sosiale medier som fagfelt.", "En annen adferdsendring p\u00e5 Facebook, er at stadig flere vil operere med to profiler, sier han:", "\u2013 \u00c9n privat og \u00e9n offentlig. Blant kjendiser har det v\u00e6rt vanlig \u00e5 operere med to profiler en stund. N\u00e5 finner ogs\u00e5 mange vanlige folk ut at det kan v\u00e6re praktisk \u00e5 ha en \u00e5pen og en lukket profil. P\u00e5 flere nyere sosiale medier er det ogs\u00e5 vanlig \u00e5 bruke kallenavn eller \u00abnick\u00bb i stedet for sitt egentlige navn. \u00c5rsaken er at folk vil skille mellom hva de deler med noen og hva de deler med alle, sier Wold.", "\u00abSelfie\u00bb fortsatt hot", "Han tror skillet mellom privat og personlig blir st\u00f8rre i tiden som kommer.", "\u2013 Grensel\u00f8s egeneksponering er p\u00e5 vei ut, sier Wold.", "I fjor ble \u00abselfie\u00bb k\u00e5ret til \u00e5rets nyord. Selfie er et bilde man tar av seg selv, gjerne med mobilkameraet.", "\u2013 Selfien vil fortsatt v\u00e6re popul\u00e6r i 2015, og ulike trender innen selfie vil g\u00e5 i b\u00f8lger: Selfie p\u00e5 en fjelltopp, p\u00e5 ei strand, i bar overkropp og s\u00e5 videre, sier Wold.", "Er Ello det nye?", "Wold synes det er vanskelig \u00e5 forutsi hvilke nye plattformer som vil ta nordmenn med storm til neste \u00e5r.", "\u2013 I dag er det de nisjepregede plattformene som \u00f8ker mest, som for eksempel Instagram og Snapchat. Dette vil nok fortsette. I tillegg kan det hende at det sosiale mediet Ello vil bli mer brukt, men det er vanskelig \u00e5 sp\u00e5, sier Wold.", "Ello ble lansert i \u00e5r, og beskrives som Facebook uten reklame og spam. En m\u00e5 ha invita-sjon for \u00e5 bli medlem.", "Sosial kanal p\u00e5 arbeidsplassen", "Sosiale medier blir et viktig verkt\u00f8y for kommunikasjon mellom kolleger i tiden fremover, tror medieviter Ida Aalen:", "\u2013 Alle med kontorjobb vet hvor vanvittig store mengder e-post som blir sendt i l\u00f8pet av en arbeidsdag. Jeg tror ikke e-posten d\u00f8r, men at visse samtaler tas gjennom en sosial kanal i stedet, sier Aalen, som jobber som r\u00e5dgiver i selskapet Netlife research.", "\u00c5rsaken er behovet for \u00e5 skille mellom beskjeder som er viktig og ikke viktig, og informasjon som haster og ikke haster.", "\u2013 Sm\u00e5prat eller innspill til julebordet vil nok i st\u00f8rre grad skje gjennom den sosiale kanalen, mens de viktigste beskjedene vil komme per e-post. Jeg tror ogs\u00e5 de sosiale kanalene vil brukes til faglige diskusjoner og for \u00e5 utveksle erfaringer og tips, sier Aalen.", "If\u00f8lge henne g\u00e5r det rykter om at Facebook skal lansere en egen variant for arbeidsplasser. Plattformene Yammer og Social cast er allerede lansert med form\u00e5l \u00e5 v\u00e6re en sosial kanal p\u00e5 arbeidsplassen.", "\u2013 Jeg tror spesielt arbeids-plasser med flere enn ti til 15 ansatte vil benytte seg av en sosial kanal, sier Aalen.", "Treningsfysiolog lanserer begrepet \u00abtreningsknask\u00bb.", "\u2013 Jeg tror stadig flere nordmenn vil se betydningen av \u00e5 f\u00e5 opp pulsen noen ganger daglig. Det \u00e5 bli andpusten iblant er essensielt for \u00e5 holde hjerte- og karhelsen ved like. Da er dessverre ikke hverdagsbevegelse alene nok, sier Siri Marte Hollekim-Strand.", "Hun er fysioterapeut og treningsfysiolog, og holder p\u00e5 med doktorgraden i treningsfysiologi.", "\u2013 Folk flest har det travelt og beveger seg minimalt. Derfor tror jeg \u00abexercise snacking\u00bb blir trendy fremover. La meg kalle det \u00abtreningsknask\u00bb p\u00e5 norsk, sier Hollekim-Strand.", "Med det mener hun \u00e5 trene korte bolker gjennom dagen.", "\u2013 Fremover tror jeg nordmenn flest blir mer bevisste p\u00e5 \u00e5 reise seg og \u00abtreningsknaske\u00bb med jevne mellomrom. I tillegg b\u00e5de h\u00e5per og tror jeg at trening blir en st\u00f8rre del av arbeidsdagen. Det er ikke utenkelig at bedriftsledere t\u00f8r \u00e5 bli mer opptatte av \u00e5 holde sine ansatte i bedre form. Det beh\u00f8ver ikke ta s\u00e6rlig lang tid. Hva med \u00e5 legge inn treningsknask i forkant av eller i forlengelse av morgenkaffen eller lunsjen? foresl\u00e5r Hollekim-Strand.", "Skippertak er ut", "Trude S. Vinje hos 3T, tror at variert trening vil bli det store:", "\u2013 Jeg tror mange vil s\u00f8ke balanse i treningen fremfor \u00e5 trekke til et ytterpunkt. Treningsformer som crossfit og tabata har lenge v\u00e6rt det store, og vil nok fortsatt v\u00e6re popul\u00e6rt. Men jeg tror folk i st\u00f8rre grad vil s\u00f8ke bredere i tiden som kommer: En kan drive med yoga en dag, og crossfit den neste. En dag trener man med lav intensitet, en annen dag med h\u00f8y, sier Vinje, som er fagansvarlig for gruppetrening ved 3T.", "\u2013 I stedet for \u00e5 legge seg i hardtrening i en kort periode for \u00e5 delta p\u00e5 for eksempel Birken, vil flere integrere trening som en del av hverdagen. Skippertakstrening er ut \u2013 gode treningsrutiner er in, sier Vinje.", "Tenker mer p\u00e5 kosten", "Randi Christensen fra Sats Elixia tror linken mellom kosthold og trening vil bli viktig for folk flest.", "\u2013 Flere vil bli opptatt av kostholdet for \u00e5 oppn\u00e5 bedre resultater og mer overskudd, sier Christensen, produktsjef for gruppetrening i Sats Elixia Norge.", "I tillegg tror hun yoga-b\u00f8lgen fortsetter.", "\u2013 Yoga-trenden har vokst seg st\u00f8rre og st\u00f8rre for hvert \u00e5r. Det vil fortsette. \u00abLess is more\u00bb er ogs\u00e5 en trend. Vi ser at stadig flere f\u00e5r behov for korte og intensive \u00f8kter tilpasset tidsklemma.", "Billigkjedene vil merke nedgang i tiden fremover, tror trendanalytiker.", "\u00abUj\u00e5lete\u00bb er et ord som vil prege klesmoten i Norge i 2015.", "\u2013 Det blir trendy \u00e5 kle seg praktisk og funksjonelt, men moteriktig. Mote handler om hvordan vi lever, og \u00f8nsket om \u00e5 komme ut av tidsklemma vil vises i klesveien, sier trendanalytiker fra The Daily D, Cathrine R\u00f8sseland.", "Hun tror at nordmenn flest vil bli mer opptatt av hva kl\u00e6rne de kj\u00f8per er lagd av.", "\u2013 Fremover er jeg sikker p\u00e5 at enda flere begynner \u00e5 se p\u00e5 vaskelappen f\u00f8r de kj\u00f8per kl\u00e6r. Flere vil unng\u00e5 stoffer som akryl, og heller velge ull og andre mer b\u00e6rekraftige kvalitetsmaterialer. Billigkjedene vil nok merke det i \u00e5rene som kommer, sier R\u00f8sseland.", "John Erling Vinnem er gr\u00fcnder og designer hos trondheimsbaserte Johnny Love, som lager kl\u00e6r for menn. Vinnem har den siste tiden f\u00e5tt god erfaring med kunder som sp\u00f8r om hvilke land kl\u00e6rne er produsert i, og hvor materialene kommer fra.", "\u2013 Bruk og kast-samfunnet er et stort problem. Dette har folk begynt \u00e5 innse, og jeg vet at enda flere vil innse det i tiden fremover.", "Kl\u00e6r som passer til alt", "Vinnem forklarer at folk flest vil bli mer opptatt av \u00e5 bruke kl\u00e6r som passer i ulike anledninger \u2013 p\u00e5 ulike arenaer.", "\u2013 F\u00f8r gikk folk i st\u00f8rre grad i dress p\u00e5 jobb og i treningsbuksa hjemme. Dette vil forandre seg, sier han.", "Videre sier han at den gjennomsnittlige, norske mannen ikke er s\u00e6rlig opptatt av \u00e5 bruke mye tid p\u00e5 shopping, og at dette neppe vil forandre seg i 2015.", "\u2013 Men jeg tror stadig flere menn blir bevisst p\u00e5 hva de kj\u00f8per. De fleste vil nok v\u00e6re opptatt av at jakken de kj\u00f8per skal kunne brukes i d\u00e5rlig v\u00e6r, men ikke se ut som en allv\u00e6rsjakke. Funksjonalitet vil bli viktig i tiden som kommer, samtidig som fokuset p\u00e5 \u00e5 se bra ut blir st\u00f8rre, sier Vinnem.", "Milit\u00e6rinspirert mote", "For \u00e5 sp\u00e5 trendene i 2015, ser Cathrine R\u00f8sseland p\u00e5 samfunnet som helhet.", "\u2013 De f\u00e6rreste tenker p\u00e5 at det som r\u00f8rer seg p\u00e5 catwalken faktisk har en direkte sammenheng med hva som skjer ellers i verden. Mote er ikke tilfeldig, sier R\u00f8sseland.", "Mot v\u00e5ren 2015 vil vi se milit\u00e6rinspirert mote, sier hun.", "\u2013 Situasjonen i for eksempel Syria og i Ukraina vil komme til syne i motebildet. B\u00e5de gjennom fargen milit\u00e6rgr\u00f8nn og detaljer som funksjonelle lommer.", "Fargerikt 2015", "Etter lange perioder med sort, hvitt og gr\u00e5tt, ser trendanalytikeren frem mot en tid med flere fargerike kl\u00e6r.", "\u2013 N\u00e5r nordmenn er ute i skogen og p\u00e5 fjellet bruker vi knallgr\u00f8nne eller knallrosa treningskl\u00e6r. Jeg tror vi i st\u00f8rre grad tar med oss dette til hverdagen ogs\u00e5, og at dette komme til \u00e5 gj\u00f8re oss gladere.", "Ogs\u00e5 John Erling Vinnem sier at vi kan forvente oss et \u00e5r med mye farger.", "\u2013 P\u00e5 v\u00e5ren presenterer vi dempede farger, og p\u00e5 h\u00f8sten rike, men m\u00f8rke farger."]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "7c53405d287e0f9acc13564f145a3c8009dd760328e4480b620aed00c0ad755d"}, {"field": "createtime", "value": "2017-03-12T09:17:37.000Z"}, {"field": "description", "value": "Skal vi tro ekspertene, er b\u00e5de kl\u00e6r fra billigkjeder, 5:2-dietten og hardtrening f\u00f8r Birken s\u00e5 2014."}, {"field": "dominantimage", "value": "http://www.adressa.no/incoming/article10464532.ece/4m7mwo/ALTERNATES/w980-default/jhonny2.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cb5ae5d0efb0448027481f650b9f77814ee3c952.jpg?595cf733"}, {"field": "dominantthumbnaildimensions", "value": "300x169"}, {"field": "heading", "value": ["Eksperter sp\u00e5r trendene i 2015 -adressa.no", "MAT: Flere vil velge glutenfritt", "SOSIALE MEDIER: F\u00e6rre aktive p\u00e5 Facebook"]}, {"field": "id", "value": "cb5ae5d0efb0448027481f650b9f77814ee3c952"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "nyheter"]}, {"field": "kw-classification", "value": "style-and-fashion"}, {"field": "kw-company", "value": ["netlife", "facebook"]}, {"field": "kw-concept", "value": ["mat", "fremover", "trend", "kle", "sosial kanal", "dag", "tiden", "opptatt", "flest", "tro", "sosial", "sosiale medier", "nordmenn"]}, {"field": "kw-entity", "value": ["bakklandet", "mat", "the daily d", "ello", "a. jeg", "sifo", "sats elixia norge", "instagram og snapchat", "birken", "richard nystad og per viderup", "yammer og social", "per viderup", "sats elixia", "statens"]}, {"field": "kw-location", "value": ["ukraina", "syria", "trondheim"]}, {"field": "kw-pageclass", "value": "article"}, {"field": "kw-person", "value": ["s. vinje", "cathrine r\u00f8sseland", "richard nystad", "cecilie dawes", "annecken bugge", "ida aalen", "john erling vinnem", "johnny love", "thomas wold", "siri marte hollekim-strand", "randi christensen"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/incoming/article10464532.ece/4m7mwo/ALTERNATES/w980-default/jhonny2.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Eksperter sp\u00e5r trendene i 2015"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/article10464027.ece"}, {"field": "pageclass", "value": ["article"]}, {"field": "publishtime", "value": "2014-12-16T23:00:00.000Z"}, {"field": "recs-articleid", "value": "10464027"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2014-12-16T23:00:00.000Z"}, {"field": "recs-rawtitle", "value": "Eksperter sp\u00e5r trendene i 2015 -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Skal vi tro ekspertene, er b\u00e5de kl\u00e6r fra billigkjeder, 5:2-dietten og hardtrening f\u00f8r Birken s\u00e5 2014."}, {"field": "thumbnail", "value": "http://content-thumbnail.cxpublic.com/content/thumbnail200x150/cb5ae5d0efb0448027481f650b9f77814ee3c952.jpg?595cf733"}, {"field": "thumbnailfullheightdimensions", "value": "200x2787"}, {"field": "timestamp", "value": "2017-07-05T14:26:59.000Z"}, {"field": "title", "value": "Mat, mote og trening: Slik blir 2015"}, {"field": "url", "value": "http://www.adressa.no/pluss/nyheter/article10464027.ece"}, {"field": "urlhash", "value": "cb5ae5d0efb0448027481f650b9f77814ee3c952"}], "score": 0.61015075, "siteId": "9222270286501375973", "id": "cb5ae5d0efb0448027481f650b9f77814ee3c952"}

