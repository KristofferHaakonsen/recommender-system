{"fields": [{"field": "modifiedtime", "type": "time", "value": "2015-11-13T10:40:52.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": ["sven egil omdal", "skribent"]}, {"field": "body", "value": ["Saken oppdateres.", "Hvis det ryktes i Syria at det er gratis karbonader \u00e5 hente i Rogaland, kan det drive andre ut p\u00e5 den lange veien over Middelhavet og gjennom Europa mot dette Shangri La av hakket kj\u00f8tt i brun saus. Det tryggeste er nok \u00e5 sm\u00e5sulte de som allerede er kommet, og sjikanere de som er frekke nok til \u00e5 klage p\u00e5 maten.", "Vinden har snudd, n\u00e5 trekker det kaldt. Kampen om politikken begynner med kampen om spr\u00e5ket. For tiden ligger de myke ordene d\u00e5rlig an. Hjelpsomme mennesker er blitt \u00abgodhetspos\u00f8rer\u00bb, kritikk av politikkens hardeste sider er blitt \u00abgodhetstyranni\u00bb. Selv humanisme er blitt noe sm\u00e5suspekt. N\u00e5 skal vi inn i den nye jernalderen, hvor Jern-Erna byr Jern-Jonas opp til kamp om hvem som best kan gjennomf\u00f8re Fremskrittspartiets politikk.", "Begrepet \u00abkortsiktig humanisme\u00bb dukket opp i et innlegg i Aftenposten sist torsdag. Per Edgar Kokkvold skrev at han gledet seg over den varme som har m\u00f8tt de som har s\u00f8kt seg til Norge, men at han samtidig er \u00abskeptisk til all kortsiktig humanisme, den som p\u00e5 lengre sikt er skadelig for oss alle\u00bb.", "Det var umulig \u00e5 lese denne setningen uten \u00e5 se for seg bildet i Stavanger Aftenblad dagen f\u00f8r, av en fullsatt sal i Stavanger Forum. Samtidig med at regjeringen gj\u00f8r sitt beste for \u00e5 fremstille Norge som et skikkelig utrivelig sted, fylte sivilsamfunnet den store salen til trengsel for \u00e5 h\u00f8re hvordan de kunne \u00abgjera ein forskjell for menneske p\u00e5 flukt\u00bb, som varaordf\u00f8rer Bj\u00f8rg Tysdal Moe uttrykte det.", "Stavanger er den bl\u00e5este blant landets st\u00f8rste byer. Den bl\u00e5 regjeringen har laget Facebook-sider \u00absom ikke akkurat er Welcome to Norway\u00bb, som statssekret\u00e6r J\u00f8ran Kallmyr forn\u00f8yd uttrykte det overfor NTB. Etter m\u00f8tet var k\u00f8ene likevel lange av folk som nettopp ville si velkommen til Norge, slik Stavangers bl\u00e5 politiske ledelse hadde oppfordret til.", "Det var ikke naivitet som fylte salen i Stavanger. P\u00e5 bildet s\u00e5 jeg mange som har lang erfaring med skuffelser, og dyp innsikt i de gode gjerningers komplekse resultater. De vet at situasjonen ikke egner seg for ensidige fortellinger om godhet eller kulde.", "Med stor sannsynlighet vil noen av asyls\u00f8kerne voldta norske jenter, mens andre vil selge stoff, stjele eller beg\u00e5 andre forbrytelser. Men de aller fleste vil leve lovlydig og v\u00e6re takknemlige for tryggheten de er blitt budt.", "Like sannsynlig er det at asylmottak vil bli satt i brann og sakesl\u00f8se flyktninger bli sl\u00e5tt ned, hetset og spyttet p\u00e5. Samtidig vil de aller fleste nordmenn oppf\u00f8re seg anstendig. Hvilke av disse overgrepene og avvikene fra flertallets oppf\u00f8rsel vi bryr oss mest om, vil avhenge av v\u00e5r grunnleggende forst\u00e5else av den b\u00f8lgen vi for tiden tumler rundt i. Derfor er debatten om pressens p\u00e5st\u00e5tt ukritiske holdning til \u00abde gode kreftene\u00bb, som Per Edgar Kokkvold og andre har startet, ekstremt viktig. Jeg kjenner Kokkvold godt nok fra mange \u00e5rs samarbeid til \u00e5 vite at han er humanist inn til ryggmargen. Jeg ville stolt p\u00e5 ham i en knipe, enten den var min egen eller andres. Likevel stusser jeg over hans bekymring over \u00aball kortsiktig humanisme\u00bb, som om skildringene av den umiddelbare nestekj\u00e6rlighet er en trussel mot den varige respekt for andre menneskers verd.", "De som trekker mennesker opp av b\u00f8lgene fordi det er n\u00e5 de holder p\u00e5 \u00e5 drukne, st\u00e5r ikke i veien for de som arbeider langsiktig for \u00e5 gj\u00f8re det mer attraktivt \u00e5 bli hjemme. Listen over feilsl\u00e5tt utviklingshjelp og mislykket fredsarbeid er deprimerende lang, men den er ikke noe argument mot akutt barmhjertighet.", "Det som p\u00e5 lang sikt virkelig kan v\u00e6re skadelig for oss alle, er at Fremskrittspartiet ikke lar krisen g\u00e5 til spille, men bruker den til \u00e5 f\u00e5 gjennomf\u00f8rt politikk som de andre partiene for kort tid siden avviste. S\u00e5 sent som i april fjernet Arbeiderpartiets landsm\u00f8te ordet \u00abstreng\u00bb fra partiets asylpolitikk. N\u00e5 skulle den v\u00e6re \u00abhuman og rettferdig\u00bb. Fra grensen ved Storskog reverserte Jonas Gahr St\u00f8re denne uken landsm\u00f8tets vedtak. N\u00e5 skal politikken igjen v\u00e6re \u00abstreng\u00bb i tillegg.", "Han er ikke alene. Si hva du vil om kosten p\u00e5 asylmottakene, men i n\u00f8den spiser som kjent fanden fluer. N\u00e5 sluker stortingsflertallet forslag som vil gj\u00f8re den langsiktige integreringen mye vanskeligere og skape st\u00f8rre sosiale problemer et stykke ned i veien. I all hast vedtas innstramminger som b\u00e6rer i seg kimen til nye politiske konflikter. Vi vil f\u00e5 gjentakelse av verkebyllen med de ureturnerbare flyktningene fra Irak, de s\u00e5kalte muf-erne, og nye krangler om utsendelser av barn som har hatt hele sitt liv her. Det er ikke reportasjene om de mange som fors\u00f8ker \u00e5 gj\u00f8re ankomsten til landet s\u00e5 myk som mulig og ikke de ukritiske intervjuene med asyls\u00f8kerne, som truer det varige humanistiske niv\u00e5et i Norge, men de kortsiktige og lett paniske tiltakene for \u00e5 skremme bort asyls\u00f8kerne.", "Mange av de nye og strengere reglene vil ikke bety noe for de kortsiktige problemene med \u00e5 begrense antallet asyls\u00f8kere. Regler for retur av de som ikke har behov for beskyttelse, har vi allerede. De skal bare brukes. Presset mot Europas grenser kan bare l\u00f8ses av Europa i fellesskap, gjennom prosesser som tar lang tid og koster sv\u00e6rt mye. Ingenting l\u00f8ses ved \u00e5 reise piggtr\u00e5dgjerder langs de nasjonale grensene.", "Det Europamesterskapet i d\u00e5rlige forhold for asyls\u00f8kere som regjeringen har meldt oss p\u00e5, vil ganske raskt gi oss et filleproletariat som vil f\u00f8re til \u00f8kt kriminalitet og st\u00f8rre utrygghet. Da f\u00e5r vi mange reportasjer om hvor ille det er blitt med alle flyktningene, og adskillig f\u00e6rre invitasjoner til s\u00f8ndagsmiddag for de fremmede."]}, {"field": "category0", "value": "meninger"}, {"field": "contenthash", "value": "d1b2806ec8469eef161a97ae4b94034c7dc81334a10fbed1ca1b6271782c6cce"}, {"field": "createtime", "value": "2017-08-14T14:27:36.000Z"}, {"field": "description", "value": "1000 flyktninger skal inviteres p\u00e5 middag i stavangerske hjem. B\u00f8r vi applaudere, eller er dette bare en kortsiktig humanisme som p\u00e5 sikt skader oss alle?"}, {"field": "dominantimage", "value": "http://www.adressa.no/meninger/article11804523.ece/nj8hi4/ALTERNATES/w980-default/storskog12.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/feb733b4b833df26d9d2f2413b073e25b0be8c0b.jpg?5991b358"}, {"field": "dominantthumbnaildimensions", "value": "300x169"}, {"field": "heading", "value": "Den farlige godheten -adressa.no"}, {"field": "id", "value": "feb733b4b833df26d9d2f2413b073e25b0be8c0b"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "law-government-and-politics"}, {"field": "kw-company", "value": "facebook"}, {"field": "kw-concept", "value": ["all", "asyls\u00f8kere", "grenser", "politikk", "godhet", "menneske", "all kortsiktig humanisme", "kortsiktig humanisme", "humanisme", "kortsiktig"]}, {"field": "kw-entity", "value": ["aftenposten", "jern-erna", "b. etter", "fremskrittspartiet", "per edgar kokkvold", "middelhavet", "stavanger forum", "storskog", "jern-jonas", "stavanger aftenblad", "europamesterskapet", "shangri la", "arbeiderpartiets"]}, {"field": "kw-location", "value": ["europa", "irak", "rogaland", "norway", "stavanger", "syria", "welcome", "norge"]}, {"field": "kw-pageclass", "value": "article"}, {"field": "kw-person", "value": ["bj\u00f8rg tysdal moe", "j\u00f8ran kallmyr", "jonas gahr st\u00f8re"]}, {"field": "kw-taxonomy", "value": "meninger"}, {"field": "og-image", "value": "http://www.adressa.no/meninger/article11804523.ece/nj8hi4/ALTERNATES/w980-default/storskog12.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den farlige godheten"}, {"field": "og-type", "value": "article"}, {"field": "og-url", "value": "http://www.adressa.no/meninger/2015/11/14/Den-farlige-godheten-11804524.ece"}, {"field": "pageclass", "value": ["article"]}, {"field": "publishtime", "value": "2015-11-14T04:00:00.000Z"}, {"field": "recs-articleid", "value": "11804524"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2015-11-14T04:00:00.000Z"}, {"field": "recs-rawtitle", "value": "Den farlige godheten -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "1000 flyktninger skal inviteres p\u00e5 middag i stavangerske hjem. B\u00f8r vi applaudere, eller er dette bare en kortsiktig humanisme som p\u00e5 sikt skader oss alle?"}, {"field": "thumbnail", "value": "http://content-thumbnail.cxpublic.com/content/thumbnail200x150/feb733b4b833df26d9d2f2413b073e25b0be8c0b.jpg?5991b358"}, {"field": "thumbnailfullheightdimensions", "value": "200x1409"}, {"field": "timestamp", "value": "2017-08-14T14:27:36.000Z"}, {"field": "title", "value": "Den farlige godheten"}, {"field": "url", "value": "http://www.adressa.no/meninger/2015/11/14/Den-farlige-godheten-11804524.ece"}, {"field": "urlhash", "value": "feb733b4b833df26d9d2f2413b073e25b0be8c0b"}], "score": 0.60619617, "siteId": "9222270286501375973", "id": "feb733b4b833df26d9d2f2413b073e25b0be8c0b"}

