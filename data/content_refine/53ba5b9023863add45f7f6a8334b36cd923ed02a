{"fields": [{"field": "modifiedtime", "type": "time", "value": "2012-04-23T10:17:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "AT KAMPEN om studentene er hard mellom landets universiteter og h\u00f8yskoler er godt kjent. Lettere ble det ikke etter at st\u00f8rrelsen p\u00e5 universitetenes pengesekk ble avhengig av antallet studenter og avlagte eksamener. Men \u00e5 sende en hest i vill galopp inn i kampen om nitten\u00e5ringenes interesse, er et grep NTNU er alene om. - Stille for opptak! Regiss\u00f8r Ole Martin Hafsmo er i innspurten p\u00e5 reklamefilmen NTNU skal kringkaste i tre kanaler fra uke syv. Han stirrer konsentrert inn i monitoren mens hest og rytter rir inn i, om ikke solnedgangen, s\u00e5 iallfall NTNUs Realfagbygget. - Kan hesten l\u00f8pe litt fortere? R\u00f8dnakke sklir allerede faretruende n\u00e5r han svinger inn foran kamera i fint trav. Hesteeier Endre H\u00e5land kikker bekymret mot gulvet der hovene treffer uvant underlag. Men R\u00f8dnakke klaprer i vei i enda litt raskere tempo p\u00e5 neste opptak. - Fint! En gang til. S\u00e5 l\u00f8fter R\u00f8dnakke p\u00e5 halen, helt uanfektet av at toalettet er merket inn til venstre. - M\u00e5lgruppen v\u00e5r endres veldig raskt, da kan ikke vi v\u00e6re bundet til tradisjonell tankegang. NTNU er ikke redd for \u00e5 tenke nytt. Erstatter annonser NTNUs prosjektleder Knut Iver Aastorp f\u00f8lger innspillingen fra sidelinjen mens han sm\u00f8rer statister med sjokolade og vannflasker. Han satser nesten halvparten av NTNUs markedsf\u00f8ringsbudsjettet p\u00e5 en intensiv tv-reklame gjennom tre uker. TV2, TV3 og TVNorge skal selge NTNU til ungdommene som akkurat n\u00e5 sitter hjemme og studerer s\u00f8knadsskjemaer f\u00f8r v\u00e5rens opptak. - S\u00e5 vidt jeg vet er NTNU det f\u00f8rste universitetet som satser p\u00e5 tv. Det har v\u00e6rt vanlig med reklamefilmer p\u00e5 messer, kinoer og skolebes\u00f8k, men dette blir noe annet. Og mye dyrere, sier han. De tradisjonelle skolebes\u00f8kene fortsetter, men reklamekampanjen p\u00e5 tv erstatter de spredte annonsene universitetet har brukt tidligere. Unders\u00f8kelser av medievaner avsl\u00f8rer at de unge helst sitter godt plantet foran tv-apparatet. - Vi har foretatt en stor unders\u00f8kelse av hvorfor v\u00e5re studenter har valgt NTNU, og kommet ut med en del positive verdier vi vil synliggj\u00f8re - blant annet at v\u00e5re studenter er kreative, initiativrike, sosiale og ambisi\u00f8se, sier Aastorp. Ut for \u00e5 bli klok Derfor er det en s\u00e6rdeles m\u00e5lbevisst, ung mann som setter seg p\u00e5 hesteryggen p\u00e5 Hell tidlig p\u00e5 morgenen samme dag. Her starter den lille filmfortellingen, og herfra reiser NTNUs lokkestudent fra familien og en forfallen g\u00e5rd. - You are our only hope. Our farm is falling to bits and pieces. Frostr\u00f8yken st\u00e5r rundt skuespiller Arne Reitan, som avleverer gode r\u00e5d n\u00e5r avkommet skal galoppere ut i verden for \u00e5 bli klok. - Use your brain, formaner han med faderlig bassr\u00f8st mens kamera fanger inn den snurrige settingen. Etter \u00e5 sagt de velvalgte ord en femten -tjue ganger styrter Reitan inn i stua p\u00e5 nabohuset. - Har jeg t\u00e6r, sp\u00f8r han bekymret og slenger et par f\u00f8tter uten f\u00f8lelse i foran ovnen. Huseier Hardis Opdal har stilt hus, hage og jorde til disposisjon for filmteamet og varter i tillegg opp med varme p\u00e5 peisen, kaffe p\u00e5 kanna og sm\u00e5kaker i fatet til statister og filmfolk. Opptakene foreg\u00e5r utenfor en forfallen g\u00e5rdsbygning som har st\u00e5tt tom siden 1950-tallet. Foran kamera st\u00e5r 23 \u00e5r gamle Audun Gjelsvik Magn\u00e6s, studenten som skal lokke ungdommer til Trondheim. - Jeg sendte rundt en mail med bilde av Audun til damene p\u00e5 jobben. Han ble godkjent, forteller prosjektleder Aastorp og ler. Svulstig western Regiss\u00f8r Ole Martin Hafsmo har v\u00e6rt ute en vinterdag f\u00f8r og stiller i polstrede m\u00e5nesko for \u00e5 takle timene utend\u00f8rs. Lange dager med pr\u00f8ver, rigging og opptak skal ende opp i en 30 sekunder lang reklamefilm, i n\u00e6r slekt med en overd\u00e5dig filmtrailerpastisj \u00e0 la Hollywood. Reklamen fl\u00f8rter hemningsl\u00f8st med westernsjangeren og lasser p\u00e5 med svulstig lydbilde og dramatisk, engelsk voice over. - Men det blir ikke hundre prosent trailer. Vi lager heller et s\u00e6rt, eget univers, sier Hafsmo. NTNU svelget og takket ja til den uortodokse ideen. - Vi fikk fem forslag fra ulike firmaer, og . . . vel, prosjektet fra Klapp Media skilte seg helt klart ut. Jeg har en god magef\u00f8lelse for dette, sier Aastorp. Hafsmo burde vite hva som treffer i m\u00e5lgruppa. I fjor regisserte han B\u00e5rd Tufte Johansen, Harald Eia og Atle Antonsen i \u00abUt i v\u00e5r hage\u00bb. Det blir ikke uten humor denne gang heller. - Vi pr\u00f8ver \u00e5 g\u00e5 s\u00e5 langt fra det du kan forvente av en utdanningsreklame som mulig. Reklamen blir laget for m\u00e5lgruppa, ikke for gamle menn i dress p\u00e5 universitetet, fastsl\u00e5r Hafsmo. Koster flesk Regiss\u00f8ren synes det er modig av NTNU \u00e5 satse p\u00e5 en s\u00e5pass spesiell ide. - For oss er dette en dr\u00f8mmeid\u00e9 \u00e5 f\u00e5 lage, fastsl\u00e5r regiss\u00f8ren, som selv startet filmutdanningen p\u00e5 NTNUs Film, fjernsyn og video-linje. NTNU bruker cirka 200 000 kroner p\u00e5 selve filminnspillingen og satser over \u00e9n million kroner p\u00e5 vise den fram. Dessuten spanderer universitetet baguetter og nytraktet kaffe n\u00e5r innspillingen er flyttet under NTNUs tak senere samme dag, der bondeguttens m\u00e5lrettede ferd p\u00e5 hesteryggen ender opp. R\u00f8dnakke, derimot, n\u00f8yer seg med en h\u00f8yball ute i vogna si mens filmfolkene har pause. Fremmedelement - Se, her er hesten . . . En svensk student ved universitetet kommer trekkende med tre jenter ned trappa fra kantina, der R\u00f8dnakke nettopp har tatt en pr\u00f8vetur foran kamera. N\u00e5 har hesten tatt pause og er forduftet fra \u00e5stedet. - En stor hest . . den var her! Jentene flirer av fyren. Selvf\u00f8lgelig er det ingen hest inne p\u00e5 universitetet, konkluderer de og g\u00e5r lattermilde opp mot kantina igjen. - Men se der, p\u00e5 gulvet, der det ligger papir. Der var det hestem\u00f8kk n\u00e5 nettopp! Tror dere meg ikke? KJERSTI NIPEN"]}, {"field": "category0", "value": "kultur"}, {"field": "category1", "value": "kultur|film"}, {"field": "contenthash", "value": "d4c84f80ab4eeb735f47a1dc2a2196713d0642bc77f34e61d4b00447c0e00f0f"}, {"field": "createtime", "value": "2017-05-22T19:27:19.000Z"}, {"field": "description", "value": "Hesten R\u00f8dnakke har tatt av seg skoene og tr\u00e5dt inn p\u00e5 bonet gulv p\u00e5 Gl\u00f8shaugen. Hit skal han trekke nye studenter ved \u00e5 vrinske i westernstil p\u00e5 tv."}, {"field": "dominantimage", "value": "http://www.adressa.no/incoming/article1077832.ece5/ALTERNATES/w980-default/ver2%20ntnuBig2"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/53ba5b9023863add45f7f6a8334b36cd923ed02a.jpg?596f1f13"}, {"field": "dominantthumbnaildimensions", "value": "300x169"}, {"field": "heading", "value": "I full galopp mot NTNU -adressa.no"}, {"field": "id", "value": "53ba5b9023863add45f7f6a8334b36cd923ed02a"}, {"field": "keyword", "value": ["trondheim kino", "kino", "dvd", "video", "kosmorama", "filmfestivaler"]}, {"field": "keywords", "value": "trondheim kino,kino,dvd,video,kosmorama,filmfestivaler"}, {"field": "kw-category", "value": ["kultur", "film"]}, {"field": "kw-classification", "value": "education"}, {"field": "kw-company", "value": "klapp media"}, {"field": "kw-concept", "value": ["universitetet", "foran kamera", "student", "hest", "opptak", "foran"]}, {"field": "kw-entity", "value": ["regiss\u00f8r ole martin hafsmo", "harald eia og atle antonsen", "gl\u00f8shaugen", "regiss\u00f8ren", "film", "realfagbygget", "r\u00f8dnakke", "hell"]}, {"field": "kw-location", "value": ["hollywood", "trondheim"]}, {"field": "kw-pageclass", "value": "article"}, {"field": "kw-person", "value": ["endre h\u00e5land", "atle antonsen", "hardis opdal", "knut iver aastorp", "audun gjelsvik magn\u00e6s", "arne reitan", "b\u00e5rd tufte johansen", "harald eia"]}, {"field": "kw-taxonomy", "value": ["kultur", "kultur/film"]}, {"field": "og-image", "value": "http://www.adressa.no/incoming/article1077832.ece5/ALTERNATES/w980-default/ver2%20ntnuBig2"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "I full galopp mot NTNU"}, {"field": "og-type", "value": "article"}, {"field": "og-url", "value": "http://www.adressa.no/kultur/film/article31206.ece"}, {"field": "pageclass", "value": ["article"]}, {"field": "publishtime", "value": "2004-01-29T07:37:22.000Z"}, {"field": "recs-articleid", "value": "2516886"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|film"}, {"field": "recs-publishtime", "value": "2004-01-29T07:37:22.000Z"}, {"field": "recs-rawtitle", "value": "I full galopp mot NTNU -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur", "kultur/film"]}, {"field": "teaser", "value": "Hesten R\u00f8dnakke har tatt av seg skoene og tr\u00e5dt inn p\u00e5 bonet gulv p\u00e5 Gl\u00f8shaugen. Hit skal han trekke nye studenter ved \u00e5 vrinske i westernstil p\u00e5 tv."}, {"field": "thumbnail", "value": "http://content-thumbnail.cxpublic.com/content/thumbnail200x150/53ba5b9023863add45f7f6a8334b36cd923ed02a.jpg?596f1f13"}, {"field": "thumbnailfullheightdimensions", "value": "200x1512"}, {"field": "timestamp", "value": "2017-07-19T08:57:55.000Z"}, {"field": "title", "value": "I full galopp mot NTNU"}, {"field": "url", "value": "http://www.adressa.no/kultur/film/article31206.ece"}, {"field": "urlhash", "value": "53ba5b9023863add45f7f6a8334b36cd923ed02a"}], "score": 0.6369474, "siteId": "9222270286501375973", "id": "53ba5b9023863add45f7f6a8334b36cd923ed02a"}

