{"fields": [{"field": "modifiedtime", "type": "time", "value": "2016-02-16T09:03:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": "Ishockey"}, {"field": "author", "value": "petter rasmus"}, {"field": "body", "value": ["Saken oppdateres.", "\u2014 Vi har sendt en formell klage p\u00e5 at forbundet har gitt Gj\u00f8vik kvalifiseringen til 1.divisjon. Vi \u00f8nsker en bredere forklaring p\u00e5 bakgrunnen for at Gj\u00f8vik ble valgt som arrang\u00f8r, sier styreleder Tom Arntsen i Nidaros hockey.", "Styrelederen hevder at han, kun tjue minutter etter at s\u00f8knadsfristen gikk ut torsdag 11. februar, fikk en mail fra Forbundet.", "I mailen kunngj\u00f8res det at Gj\u00f8vik er tildelt arrangementet, uten noen videre begrunnelse. Arntsen mener dette er uakseptabelt.", "\u2014 Vi kan ikke godta at tildelingen skjer p\u00e5 dette viset, vi m\u00e5 si i fra. Da forbundet ga kvaliken til Gj\u00f8vik f\u00f8r helga, var det fortsatt ikke sikkert at de ble topp to i ligaen. Og fortsatt er det en mulighet for at kvalikplassen ryker for Gj\u00f8vik, for Prinsdalen har en teoretisk mulighet til \u00e5 passere dem p\u00e5 tabellen. Likevel setter forbundet v\u00e5r s\u00f8knad til side, med det vi mener er det desidert beste arrangementet, sier han.", "Etter det Adresseavisen forst\u00e5r, er det ikke gitt klageadgang p\u00e5 vedtaket om \u00e5 legge kvalifiseringen til Gj\u00f8vik. Dermed virker beslutningen \u00e5 v\u00e6re endelig. Det er da ogs\u00e5 signalene som blir gitt av sportssjef Petter Salsten.", "\u2014 Vi m\u00e5 se p\u00e5 argumentasjonen i klagen fra Nidaros. Men det er vi som har fattet dette vedtaket, og vi st\u00e5r for det. Jeg ser ikke hva som eventuelt skulle kunne endre v\u00e5r oppfatning, og derfor oppfatter jeg det i utgangspunktet som et endelig vedtak, sier han.", "Det eneste som virker \u00e5 kunne flytte kvalifiseringen bort fra Gj\u00f8vik, er at hjemmelaget ikke klarer \u00e5 kapre andreplassen i 2. divisjon. Fortsatt er det en teoretisk mulighet for at Prinsdalen kan passere Gj\u00f8vik p\u00e5 tabellen.", "\u2014 Dersom Gj\u00f8vik ikke skulle havne i kvaliken, s\u00e5 vil vi vurdere det p\u00e5 nytt. Det er tradisjon for at det laget som arrangerer ogs\u00e5 deltar i kvaliken, sier Salsten.", "Styreleder Arntsen i Nidaros hockey h\u00e5per at klagen uansett vil f\u00f8re til gunstige endringer i opplegget rundt helga 11-13. mars.", "\u2014 De m\u00e5 i hvert fall komme opp med et opplegg som ikke gir oss en stor ulempe ved at vi m\u00e5 ned dit og spille. Da tenker jeg p\u00e5 alt fra transport til mat og overnatting. Vi hadde i hvert fall lagt opp til et opplegg i v\u00e5rt arrangement hvor vi hjalp de andre lagene med \u00e5 minimere kostnadene ved \u00e5 reise til Trondheim, sier han.", "Arntsen mener denne saken viser at forbundet ikke veldig ivrige p\u00e5 at Trondheim igjen skal f\u00e5 et topplag i ishockey.", "\u2014 Trondheim skal ikke p\u00e5 topphockeykartet, ser det ut som. Gang p\u00e5 gang jobbes det mot hockeyen i her i byen. Det er tungt \u00e5 jobbe i mot dem, og vi f\u00f8ler at vi ikke har noen som spiller p\u00e5 lag med oss p\u00e5 forbundskontorene, sier han.", "Salsten hevder ledelsen i Nidaros hockey tar feil. Sportssjefen peker blant annet p\u00e5 at Trondheim i \u00e5r arrangerer tre av forbundets seks ikke-terminfestede turneringer. Det gjelder b\u00e5de kretslagsturneringen og forbundscupen for gutter U15, og i tillegg arrangeres NM for kvinner i Trondheim den samme helgen som kvaliken spilles.", "\u2014 Trondheim har v\u00e6rt en viktig del av norsk hockey i mange \u00e5r, og vi \u00f8nsker de hjertelig velkommen tilbake dersom de skulle kvalifisere seg igjen. Det er ikke s\u00e5nn at vi styrer unna Trondheim. Vi har selvsagt ikke noe agenda ut over \u00e5 finne et godt egnet sted for kvalifiseringen, og har gjort en helhetsvurdering rundt det, sier Salsten."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "contenthash", "value": "f6968727457c16223018c9f6b7ccf4bd65dd9804d18ff69536b6465de08da46e"}, {"field": "createtime", "value": "2017-03-03T08:38:00.000Z"}, {"field": "description", "value": "F\u00f8ler seg motarbeidet i opprykkskampen."}, {"field": "heading", "value": ["Nidaros hockey g\u00e5r i strupen p\u00e5 forbundet -adressa.no", "Uakseptabelt", "Forbundet st\u00e5r fast", "F\u00f8ler seg motarbeidet"]}, {"field": "id", "value": "77289d3b0aa363fe1f056bbab3305c2eeb25de02"}, {"field": "keyword", "value": "Ishockey"}, {"field": "keywords", "value": "Ishockey"}, {"field": "kw-category", "value": ["100sport", "vintersport"]}, {"field": "kw-concept", "value": ["forbundet", "hockey", "teoretisk mulighet"]}, {"field": "kw-entity", "value": ["adresseavisen", "prinsdalen", "forbundet", "nidaros"]}, {"field": "kw-location", "value": ["gj\u00f8vik", "trondheim"]}, {"field": "kw-pageclass", "value": "article"}, {"field": "kw-person", "value": ["tom arntsen", "petter salsten"]}, {"field": "kw-taxonomy", "value": ["100sport/vintersport", "100sport"]}, {"field": "og-image", "value": "http://vertical.snd.no/images/53644e30-94cf-46a8-bd5c-433730b7765a?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Nidaros hockey g\u00e5r i strupen p\u00e5 forbundet"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/Nidaros-hockey-gar-i-strupen-pa-forbundet-215805b.html"}, {"field": "pageclass", "value": null}, {"field": "publishtime", "value": "2016-02-16T09:03:39.000Z"}, {"field": "recs-articleid", "value": "215805"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-publishtime", "value": "2016-02-16T09:03:39.000Z"}, {"field": "recs-rawtitle", "value": "Nidaros hockey g\u00e5r i strupen p\u00e5 forbundet -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport"]}, {"field": "teaser", "value": "F\u00f8ler seg motarbeidet i opprykkskampen."}, {"field": "thumbnail", "value": "http://content-thumbnail.cxpublic.com/content/thumbnail200x150/77289d3b0aa363fe1f056bbab3305c2eeb25de02.jpg?58b92b68"}, {"field": "thumbnailfullheightdimensions", "value": "200x1531"}, {"field": "timestamp", "value": "2017-03-03T08:38:00.000Z"}, {"field": "title", "value": "Nidaros hockey g\u00e5r i strupen p\u00e5 forbundet"}, {"field": "url", "value": "http://www.adressa.no/100Sport/vintersport/Nidaros-hockey-gar-i-strupen-pa-forbundet-215805b.html"}, {"field": "urlhash", "value": "77289d3b0aa363fe1f056bbab3305c2eeb25de02"}], "score": 1.305563, "siteId": "9222270286501375973", "id": "77289d3b0aa363fe1f056bbab3305c2eeb25de02"}

