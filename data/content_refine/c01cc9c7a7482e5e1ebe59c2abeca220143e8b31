{"fields": [{"field": "modifiedtime", "type": "time", "value": "2012-06-20T10:20:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hva forbinder du med Per Berge - en av de fire ordf\u00f8rerne som regjerte p\u00e5 1980-tallet? I l\u00f8pet av perioden han satt ved roret (1985-89) fikk han gleden av \u00e5 \u00e5pne selveste Olavskvartalet og Olavshallen, som skulle bli byens kulturelle storstue. Sp\u00f8r du ham i dag, vil han utvilsomt minnes septemberkvelden i 1989 som et h\u00f8ydepunkt i sin borgermesterperiode.", "Og slik kunne vi fortsette - fra f\u00f8rste ordf\u00f8rer, Odd Sag\u00f8r, til n\u00e5sittende Rita Ottervik. Alle har sitt spesielle minnesmerke \u00e5 vise til - i form av en bygning, en bro eller et t\u00e5rn. Men ikke alle lesere husker vel uten videre at Tyholtt\u00e5rnet skj\u00f8t i v\u00e6ret i Anne Kathrine Parows regjeringstid, eller at Tr\u00f8ndelag Teater ble reist mens Marvin Wiseth bar ordf\u00f8rerkjedet? Det vil vi r\u00e5de bot p\u00e5 med denne kortversjonen av Trondheims historie de siste 42 \u00e5r.", "Hvem av de ni har bidratt mest til \u00e5 prege byen i sitt bilde?", "Vi bringer sp\u00f8rsm\u00e5let inn for Ola Svein Stugu, lokalhistoriker med ansvar for siste bind av Trondheims historie. Og Stugu svarer kontant:", "- Det m\u00e5 utvilsomt bli Odd Sag\u00f8r. Frem til han gikk av som ordf\u00f8rer i 1970 la han grunnlaget for utbygging av byens st\u00f8rste sammenhengende boligprosjekt, som omfattet Kolstad, Saupstad, Flat\u00e5sen og Huseby i norddelen av gamle Leinstrand. Det f\u00f8rste symbolske spadetaket tok Sag\u00f8r selv i det som skulle bli Kolstadflata borettslag.", "I det tette politiske milj\u00f8et rundt Sag\u00f8r ble 1960-tallets utbyggingsvilje og velferdsidealer personifisert, p\u00e5peker historikeren:", "- Her var dynamisk handlekraft idealet, ikke kritisk ettertanke. Dette var personer som visste at de hadde makt - og samtidig hadde vilje til \u00e5 bruke den, legger han til.", "Odd Sag\u00f8r gjorde seg gjeldende ogs\u00e5 lenger nord i byen som i 1964 utvidet sine grenser gjennom sammenslutningen av fem kommuner. P\u00e5 Lade lot arbeiderpartiordf\u00f8reren samvirkelagene bygge byens f\u00f8rste store kj\u00f8pesenter, Domus - i dag City Lade. Og i v\u00e5r sammenheng lar vi dette byggverket st\u00e5 som minnesmerke over Sag\u00f8r, som fortsatte som r\u00e5dmann etter at han overlot kjedet til Kaare T\u00f8nne.", "Blant de ni finner vi ledere fra to partier og begge kj\u00f8nn. Anne Kathrine Parow var byens f\u00f8rste kvinnelige ordf\u00f8rer. Senere fikk hun f\u00f8lge av meds\u00f8strene Anne Kathrine Slung\u00e5rd og Rita Ottervik. Kj\u00f8nnsfordelingen blir dermed seks-tre i mennenes fav\u00f8r. Samme fordeling finner vi mellom byens to store partier - Ap og H\u00f8yre. Foruten Slung\u00e5rd har Axel Buch og Marvin Wiseth v\u00e6rt h\u00f8yreordf\u00f8rere.", "Sistnevnte utmerker seg for \u00f8vrig med lengst tid i ordf\u00f8rerstolen. Han var Trondheims ledende mann fra 1990 og frem til v\u00e5ren 1998. I l\u00f8pet av denne perioden greide han \u00e5 gj\u00f8re Marvin synonymt med jovialitet og tr\u00f8nderhumor, ikke bare i hele Stor-Trondheim, men ogs\u00e5 p\u00e5 riksplan. Derfor er det vel naturlig at hans minnesmerke blir Tr\u00f8ndelag Teater, humorens h\u00f8yborg, hvor han ogs\u00e5 har v\u00e6rt styreformann i en \u00e5rrekke."]}, {"field": "category0", "value": "kultur"}, {"field": "contenthash", "value": "43cbebffa6c3d4c1e50ea192cfd03ae38958d9c228332b3f2f77eda58e93a9c3"}, {"field": "createtime", "value": "2017-02-19T23:31:01.000Z"}, {"field": "description", "value": "Ni har v\u00e6rt ordf\u00f8rer siden Trondheim ble Stor-Trondheim i 1964. Hver enkelt av dem har etterlatt seg et monument som har satt varig preg p\u00e5 bybildet."}, {"field": "dominantimage", "value": "http://www.adressa.no/incoming/article1159222.ece5/ALTERNATES/w980-default/Byliv_taarnet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/c01cc9c7a7482e5e1ebe59c2abeca220143e8b31.jpg?595f774b"}, {"field": "dominantthumbnaildimensions", "value": "300x169"}, {"field": "heading", "value": "Til minne om ni med kjede -adressa.no"}, {"field": "id", "value": "c01cc9c7a7482e5e1ebe59c2abeca220143e8b31"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "law-government-and-politics"}, {"field": "kw-concept", "value": ["minne", "ordf\u00f8rer", "byen"]}, {"field": "kw-entity", "value": ["kolstad", "kolstadflata", "axel buch og marvin wiseth", "saupstad", "slung\u00e5rd", "h\u00f8yre", "stor-trondheim", "domus", "per berge", "olavskvartalet og olavshallen", "tr\u00f8ndelag teater", "tyholtt\u00e5rnet", "leinstrand", "anne kathrine slung\u00e5rd og rita ottervik", "flat\u00e5sen og huseby"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["axel buch", "anne kathrine parow", "marvin wiseth", "kaare t\u00f8nne", "odd sag\u00f8r", "rita ottervik", "anne kathrine slung\u00e5rd", "ola svein stugu", "city lade"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1159222.ece5/ALTERNATES/w980-default/Byliv_taarnet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Til minne om ni med kjede"}, {"field": "og-type", "value": "article"}, {"field": "og-url", "value": "http://www.adressa.no/kultur/article626391.ece"}, {"field": "pageclass", "value": ["article"]}, {"field": "publishtime", "value": "2006-03-01T10:59:04.000Z"}, {"field": "recs-articleid", "value": "875963"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2006-03-01T10:59:04.000Z"}, {"field": "recs-rawtitle", "value": "Til minne om ni med kjede -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Ni har v\u00e6rt ordf\u00f8rer siden Trondheim ble Stor-Trondheim i 1964. Hver enkelt av dem har etterlatt seg et monument som har satt varig preg p\u00e5 bybildet."}, {"field": "thumbnail", "value": "http://content-thumbnail.cxpublic.com/content/thumbnail200x150/c01cc9c7a7482e5e1ebe59c2abeca220143e8b31.jpg?595f774b"}, {"field": "thumbnailfullheightdimensions", "value": "200x1372"}, {"field": "timestamp", "value": "2017-07-07T11:58:03.000Z"}, {"field": "title", "value": "Til minne om ni med kjede"}, {"field": "url", "value": "http://www.adressa.no/kultur/article626391.ece"}, {"field": "urlhash", "value": "c01cc9c7a7482e5e1ebe59c2abeca220143e8b31"}], "score": 0.6265115, "siteId": "9222270286501375973", "id": "c01cc9c7a7482e5e1ebe59c2abeca220143e8b31"}

