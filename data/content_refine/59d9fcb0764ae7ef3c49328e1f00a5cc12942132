{"fields": [{"field": "modifiedtime", "type": "time", "value": "2012-06-07T10:01:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ole jacob hoel"}, {"field": "body", "value": ["Saken oppdateres.", "P\u00e5 nettsidene til TV3 er det lagt ut invitasjon til en ny runde \u00abHellstr\u00f8m rydder opp\u00bb, hvor restaurantfolk inviteres til \u00e5 f\u00e5 god hjelp i en krisetid. En tilsvarende invitasjon svarte Fjeldsaunet p\u00e5 i fjor.", "N\u00e5 skal vi m\u00f8te ham inne p\u00e5 restaurant \u00abFru Inger\u00bb. Restauranten er sl\u00e5tt konkurs, og lokalenes videre skjebne er uviss. Fjeldsaunet har v\u00e6rt vanskelig \u00e5 f\u00e5 i tale etter at konkursen ble kjent, og f\u00f8rst etter at vi har banket p\u00e5 d\u00f8rene en stund og s\u00e5 ringt ham opp p\u00e5 mobilen, kommer han og \u00e5pner. Han tar oss med gjennom en m\u00f8rklagt restaurant og opp p\u00e5 kontoret oppe p\u00e5 hemsen. Gjennom en glassvegg helt oppe mot m\u00f8net har vi god utsikt over restauranten som er Fjeldsaunets livsverk. Januar og februar har alltid v\u00e6rt m\u00f8rke m\u00e5neder i restauranten, men i \u00e5r 2009 er alts\u00e5 januar helsvart.", "- Hellstr\u00f8m drepte Fru Inger", "I vinter har ogs\u00e5 november og desember, de sedvanlige jubelm\u00e5nedene, v\u00e6rt dystre.", "Fjeldsaunet er klar i sin oppfatning av situasjonen.", "- Det er ingen tvil om at det er \u00abHellstr\u00f8m rydder opp\u00bb og TV3 som har drept restauranten min, sier Fjeldsaunet.", "\u00abHellstr\u00f8m rydder opp\u00bb ble for de fleste seere et knakende godt underholdningsprogram - med en latterliggjort restauranteier i sentrum. Fjeldsaunet ble etablert i folks oppfattelse som en slags virkelighetens Basil Fawlty fra \u00abHotell i s\u00e6rklasse\u00bb", "Hetskampanje p\u00e5 Facebook", "Etter programmet p\u00e5 TV3 i oktober kokte det. \u00abFru Inger\u00bb fikk en mengde avbestillinger, Hellstr\u00f8m og Fjeldsaunet var f\u00f8rstesidestoff i store nasjonale aviser - og debattene raste og ukvemsordene haglet rundt Fjeldsaunet p\u00e5 flere nettsteder, ikke minst adressa.no. P\u00e5 facebook ble det opprettet en egen gruppe \u00abVi som ikke spiser p\u00e5 Fru Inger\u00bb, initiert av tidligere ansatte - med blant annet restaurantkolleger og en bystyrerepresentant som medlemmer. Ukvemsordene satt l\u00f8st, Fjeldsaunet fikk ogs\u00e5 anonymt avsendte tekstmeldinger som i klare ordelag fortalte at han ikke fortjente \u00e5 f\u00e5 leve videre.", "Det ble med andre ord en underlig tid for restauranteieren som hadde h\u00e5pet p\u00e5 litt god pr. og litt faglig ballast og ekstra motivasjon for sitt personale med \u00e5 melde seg p\u00e5 programmet.", "- Jeg innr\u00f8mmer at jeg sikkert var dum og naiv som ikke skj\u00f8nte hva jeg bega meg ut p\u00e5, sier Fjeldsaunet etter \u00e5 ha bydd p\u00e5 en kopp pulverkaffe.", "- Men jeg ble ikke akkurat drillet i medieh\u00e5ndtering heller. Da tv-teamet kom inn i restauranten med kamera oppi ansiktet p\u00e5 oss kontinuerlig var det et sjokk, forteller han. Men det var b\u00e5de gode og d\u00e5rlige dager p\u00e5 restauranten under opptaksperioden.", "Utfallet forh\u00e5ndsbestemt", "- Jeg husker tilbake p\u00e5 mye i innspillingstiden med glede. Betjeningen hadde fine opplevelser og de l\u00e6rte mye. En spesiell kveld husker jeg godt, da hadde vi en konkurranse blant folkene p\u00e5 restauranten om \u00e5 selge inn flest mulig bestillinger av en spesiell rett. Det var jeg som vant konkurransen og vi feiret med champagne. Det ble en flott kveld med flott stemning. Det var ikke et glimt av den kvelden i programmet. Det passet nok ikke inn i bildet av meg som den store idioten, sier Fjeldsaunet. Han mener han har belegg for \u00e5 vite at TV3 av dramaturgiske grunner rett og slett hadde bestemt seg for at \u00e9n av restaurantene i serien m\u00e5tte det g\u00e5 d\u00e5rlig med, og at det var mer eller mindre tilfeldig at det var fru Inger som da endte med svarteper.", "- Men jeg skal ikke legge skjul p\u00e5 at Eivind Hellstr\u00f8m og jeg ganske fort fikk sv\u00e6rt d\u00e5rlig kjemi, innr\u00f8mmer Fjeldsaunet.", "- Vi hadde det mye moro n\u00e5r kamera var av, men da kamera kom p\u00e5 spilte han rollen sin. Jeg mener jeg er brukt av TV3, men at ogs\u00e5 Hellstr\u00f8m er det. Hellstr\u00f8m er selv en brikke i et spill. De er ikke ute etter \u00e5 hjelpe, men \u00e5 skape underholdning, konstaterer Fjeldsaunet.", "Litt av et ti\u00e5rsjubileum", "\u00abFru Inger\u00bb hadde, p\u00e5 det tidspunkt Fjeldsaunet svarte ja takk til TV3, noen m\u00e5neder igjen til den hadde eksistert i ti \u00e5r. Den hadde ikke underskudd, men var litt tung \u00e5 drive, og de sm\u00e5 \u00e5rlige overskuddene ble alltid brukt p\u00e5 Fjeldsaunets spesialitet, vidl\u00f8ftige sommerstunts fra Fosenkaia, beach, bryggedans, drageb\u00e5tfestival, planer om pedalferje, ferjesightseeing, egen tribune under Offshore-VM, samarbeid med Olavsfestdagene om \u00e5pningsprosesjon osv.", "Fjeldsaunet var etter ti \u00e5r litt lei, men mente deltagelse i dette programmet, der det ble lovet hjelp p\u00e5 kj\u00f8kkenet, hjelp i markedsf\u00f8ring og profilering kunne v\u00e6re noe for dem, kunne v\u00e6re et nytt stunt.", "Morten Fjeldsaunet er utdannet sivilingeni\u00f8r og ble restauranteier ved en tilfeldighet. Han har nok kjedet seg en god del i den vanlige dagligdagse driftingen av restauranten. Han har ogs\u00e5 pusset opp den gamle Stokksund-ferjen og tatt skipsf\u00f8rersertifikat i perioden med restauranten.", "Preget av r\u00e5kj\u00f8r", "Undertegnede har v\u00e6rt p\u00e5 restauranten mange ganger i jobbsammenheng, og alltid har det v\u00e6rt et nytt Fjeldsaunet-prosjekt som har v\u00e6rt foranledningen. Han har tatt imot oss med stolthet og stor entusiasme.", "N\u00e5 har det v\u00e6rt to unntak p\u00e5 noen m\u00e5neder. F\u00f8rst etter programmet kom p\u00e5 lufta, da en fortumlet Fjeldsaunet pr\u00f8vde \u00e5 redde stumpene. Han vekslet mellom \u00e5 komme med ubehandlede f\u00f8lelsesutbrudd, som \u00e5 kalle Hellstr\u00f8m en apekatt, og \u00e5 legge seg medietaktisk \u00abhelt flat\u00bb og takke Hellstr\u00f8m for \u00e5 ha p\u00e5pekt mangler p\u00e5 restaurantdriften.", "Denne gangen har han sagt han ikke orker at vi har med fotograf p\u00e5 m\u00f8tet, og han er tydelig preget av noen m\u00e5neders r\u00e5kj\u00f8r - men Fjeldsaunet forteller klart, konsist og gjennomtenkt.", "Fikk ideen i 1996", "Han forteller om hvordan Fru Inger startet, da han en dag sent i 1996 gikk en tur p\u00e5 Fosenkaia, s\u00e5 pakkhuset som sto der, eller rettere sagt, taket p\u00e5 pakkhuset. Han s\u00e5 rett opp p\u00e5 Nordre gate, og fikk visjonen om en restaurant. Det tok et helt \u00e5r med forhandlinger med Trondheim Havn f\u00f8r han fikk leie huset, og s\u00e5 et halvt \u00e5r med bygging og pussing med ham selv som byggeleder f\u00f8r restauranten \u00e5pnet p\u00e5 jubeldagen 12. juni 1998.", "- Jeg hadde laget logoen selv p\u00e5 Microsoft Word, og betjeningen gikk rundt i gr\u00f8nne bunader, ler Morten Fjeldsaunet - som skj\u00f8nte at den etablerte restaurantbransje s\u00e5 undrende, ja nedlatende p\u00e5 ingeni\u00f8ren som pr\u00f8vde seg i deres bransje. Men Herbert Klein p\u00e5 storebror og n\u00e6rmeste konkurrent Havfruen kom innom og sa \u00abTvi, tvi, Morten - h\u00e5per det g\u00e5r bra med deg\u00bb.", "Var tv-stjerne", "Fjeldsaunet hadde en gild tid, og mener det ble skikk p\u00e5 restauranten og driften etter noen \u00e5r. Da kjedsomheten begynte \u00e5 melde seg for ham selv, startet han med all verdens stunts og mer eller mindre luftige ideer som toppet seg i 2003-2004 da det blant annet ble dumpet tonnevis med sand p\u00e5 plassen utenfor og det ble etablert en storbystrand etter m\u00f8nster fra tilsvarende i Paris og Berlin.", "- Det startet med 14 dager kontinuerlig regnv\u00e6r, men ble en suksess da finv\u00e6ret kom, erindrer Fjeldsaunet, som ogs\u00e5 ble grundig tv-eksponert da han sammen med Tore Str\u00f8m\u00f8y var p\u00e5 sporet av den originale frakteb\u00e5ten Fru Inger og fant den i Mexico.", "Etter hvert pr\u00f8vde Fjeldsaunet \u00e5 trekke seg ut av restaurantdriften selv og ansatte daglig leder og restaurantsjef. Men det skar seg, og sett utenfra har det virket som om mangelen p\u00e5 kontinuitet blant ansatte har v\u00e6rt et hovedproblem for restauranten.", "Sykmeldt etter ran", "- Jo da. Men mye har bakgrunn i de d\u00e5rlige m\u00e5nedene januar og februar, da noen m\u00e5tte permitteres og de som var igjen hadde minimalt \u00e5 gj\u00f8re. Det var jo det jeg pr\u00f8vde \u00e5 f\u00e5 hjelp av TV3 med \u00e5 finne l\u00f8sninger p\u00e5, sier Fjeldsaunet.", "Han sier det generelt blir vanskeligere for hvert \u00e5r \u00e5 finne gode medarbeidere. I fjor, i forkant av TV3s bes\u00f8k var han lykkelig for \u00e5 finne en 25 \u00e5r gammel norsk og meget flink restaurantsjef. I den ulykkelige ransb\u00f8lgen i Trondheim ble restaurantsjefen et av ofrene, og han ble langtidssykmeldt etter den forferdelige opplevelsen.", "Personalmessig hadde de store problemer blant annet som f\u00f8lge av det og det var et skadeskutt mannskap som tok imot TV3 til opptak p\u00e5 sensommeren i fjor.", "I stedet for \u00e5 hjelpe dette mannskapet mener Fjeldsaunet at tv-selskapet tok livet av restauranten og knuste ti arbeidsplasser.", "L\u00e5 30 prosent foran skjema", "- Den 10. oktober i 2008 l\u00e5 vi 30 prosent foran fjor\u00e5ret p\u00e5 bestillinger p\u00e5 lutefiskmiddager, det var bare dager f\u00f8r programmet. S\u00e5 kom avbestillingene. Faste kunder ringte, jeg spurte om de var misforn\u00f8yd og de sa nei - men det var bedrifter som ba med seg kunder - og det var ikke noen stas \u00e5 be med seg folk til \u00abFru Inger\u00bb p\u00e5 sm\u00f8remiddag. Vi endte opp med 2000 gjester i desember i 2008, mot 3700 \u00e5rets f\u00f8r.", "- Jeg s\u00e5 programmet tre dager f\u00f8r sending og skj\u00f8nte at dette kom til \u00e5 bli en katastrofe. Jeg ringte TV3 og ba dem endre p\u00e5 det, i det minste slutten p\u00e5 den. Det ville v\u00e6rt fullt mulig, og like \u00absant\u00bb. Men de var ikke interessert. De har ikke v\u00e6rt interessert i noen dialog siden heller. Det er s\u00e5 lenge siden, vi husker ikke detaljene, det er historie og dette var jo tv - er omkvedet ved henvendelsene. Men for meg og oss er det ikke historie, det er ikke lenge siden og det er ikke tv, oppsummerer Fjeldsaunet.", "Forn\u00f8yde kunder i ti \u00e5r", "- Men mener du virkelig at det bare er TV3 sin skyld at ting har g\u00e5tt galt for \u00abFru Inger\u00ab?", "- Vi har hatt misforn\u00f8yde gjester og d\u00e5rlige dager, som aller andre restauranter - selvsagt har vi det.", "Men vi har holdt restauranten g\u00e5ende i ti \u00e5r, det er det faktisk ikke s\u00e5 mange restauranter som gj\u00f8r. Vi kan umulig ha v\u00e6rt s\u00e5 d\u00e5rlig som programmet beskriver oss. Hvordan kunne vi da hatt faste kunder som har kommet tilbake \u00e5r etter \u00e5r?", "Sier Morten Fjeldsaunet ettertenksomt mens han kikker rundt p\u00e5 restauranten han har skapt.", "Det er ikke veldig mye restauranten skylder, og den st\u00f8rste kreditoren er hans eget selskap som leier ut restaurantlokalene. Men vissheten om null inntekt i de kommende m\u00e5nedene gjorde at Fjeldsaunet selv kastet kortene.", "- Det var egentlig en ny eier parat til \u00e5 overta driften fra nytt\u00e5r, men finanskrisen og nye bankrutiner gjorde at finansieringen glapp. Derfor gikk det som det gikk, forteller Fjeldsaunet.", "Han har fortsatt noen \u00e5r igjen med sin egen kontrakt med Trondheim havn, og har planer om \u00e5 leie lokalene ut videre til en ny restaurant. Det er flere som er interessert i \u00e5 etablere seg i lokalene rett ved jernbanestasjonen og Fjeldsaunet f\u00f8ler seg trygg p\u00e5 at det fortsatt vil v\u00e6re en type restaurantvirksomhet i huset.", "Nytt liv med matpakke", "Men han selv skal ikke ha noe med den driften \u00e5 gj\u00f8re. Han skal ogs\u00e5 v\u00e6re lykkelig uinvolvert i p\u00e5meldingen av nye realityserier som TV3 og andre tv-kanaler n\u00e5 har rekrutteringskampanjer p\u00e5. Han gjentar sitt r\u00e5d til de som vurderer \u00e5 melde seg p\u00e5, enten det n\u00e5 er \u00abHellstr\u00f8m rydder opp\u00bb, \u00abFarmen\u00bb, \u00abUngkaren\u00bb eller andre.", "- Hold dere unna! Dere risikerer \u00e5 f\u00e5 en vrangforestilling av dere selv eksponert for hele landet, uten sjanse til \u00e5 f\u00e5 korriger fremstillingen, sier Fjeldsaunet. Han mener at TV3 ikke bare tok kr\u00e5kfot p\u00e5 bedriften \u00abFru Inger\u00bb, men et overgrep mot ham selv som person. Det er en dyrekj\u00f8pt erfaring jeg ikke unner noen, sier han.", "Men hva skal s\u00e5 Fjeldsaunet fremover? Jo, han skal delvis seile sin egen sj\u00f8 som skipper p\u00e5 de to ferjene som er parkert utenfor - som kj\u00f8rer bestillingsturer i lokale farvann i Midt-Norge.", "I tillegg s\u00f8ker han jobber i sitt egentlige fag, som maskiningeni\u00f8r.", "- Dr\u00f8mmen er \u00e5 kunne sitte sammen med kolleger og spise matpakke i lunsjpausen. Det er det veldig lenge siden jeg har gjort, sier Morten Fjeldsaunet."]}, {"field": "category0", "value": "kultur"}, {"field": "contenthash", "value": "b4a3da78d05a9892340d91a970e4a7c7cd4894f03827a8cb83f9b2022df4bea2"}, {"field": "createtime", "value": "2015-05-12T05:50:24.000Z"}, {"field": "description", "value": "- Meld deg ikke p\u00e5 \u00abHellstr\u00f8m rydder opp\u00bb eller andre realityserier, er det klare r\u00e5det fra Morten Fjeldsaunet. Han kjenner p\u00e5 kroppen at effekten av programmet kan bli dramatisk."}, {"field": "dominantimage", "value": "http://www.adressa.no/incoming/article1286513.ece5/ALTERNATES/w980-default/d%C3%B8dsannonse"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/59d9fcb0764ae7ef3c49328e1f00a5cc12942132.jpg?59933469"}, {"field": "dominantthumbnaildimensions", "value": "300x169"}, {"field": "heading", "value": "- Meld deg ikke p\u00e5 Hellstr\u00f8m! -adressa.no"}, {"field": "id", "value": "59d9fcb0764ae7ef3c49328e1f00a5cc12942132"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": "facebook"}, {"field": "kw-concept", "value": ["faste kunder", "prosent foran", "restaurant", "d\u00e5rlige dager"]}, {"field": "kw-entity", "value": ["nordre", "fru inger", "paris og berlin", "farmen", "tvi", "microsoft word", "stokksund", "fosenkaia", "hellstr\u00f8m og fjeldsaunet", "offshore", "havfruen", "hotell", "olavsfestdagene", "ungkaren"]}, {"field": "kw-location", "value": ["midt-norge", "mexico"]}, {"field": "kw-pageclass", "value": "article"}, {"field": "kw-person", "value": ["trondheim havn", "herbert klein", "tore str\u00f8m\u00f8y", "morten fjeldsaunet", "basil fawlty", "eivind hellstr\u00f8m"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1286513.ece5/ALTERNATES/w980-default/d%C3%B8dsannonse"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Meld deg ikke p\u00e5 Hellstr\u00f8m!"}, {"field": "og-type", "value": "article"}, {"field": "og-url", "value": "http://www.adressa.no/kultur/article1228539.ece"}, {"field": "pageclass", "value": ["article"]}, {"field": "publishtime", "value": "2009-01-16T09:53:05.000Z"}, {"field": "recs-articleid", "value": "1479574"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2009-01-16T09:53:05.000Z"}, {"field": "recs-rawtitle", "value": "- Meld deg ikke p\u00e5 Hellstr\u00f8m! -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "- Meld deg ikke p\u00e5 \u00abHellstr\u00f8m rydder opp\u00bb eller andre realityserier, er det klare r\u00e5det fra Morten Fjeldsaunet. Han kjenner p\u00e5 kroppen at effekten av programmet kan bli dramatisk."}, {"field": "thumbnail", "value": "http://content-thumbnail.cxpublic.com/content/thumbnail200x150/59d9fcb0764ae7ef3c49328e1f00a5cc12942132.jpg?59933469"}, {"field": "thumbnailfullheightdimensions", "value": "200x2912"}, {"field": "timestamp", "value": "2017-08-15T17:50:33.000Z"}, {"field": "title", "value": "- Meld deg ikke p\u00e5 Hellstr\u00f8m!"}, {"field": "url", "value": "http://www.adressa.no/kultur/article1228539.ece"}, {"field": "urlhash", "value": "59d9fcb0764ae7ef3c49328e1f00a5cc12942132"}], "score": 0.7137288, "siteId": "9222270286501375973", "id": "59d9fcb0764ae7ef3c49328e1f00a5cc12942132"}

