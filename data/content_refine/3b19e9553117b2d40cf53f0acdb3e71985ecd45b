{"fields": [{"field": "modifiedtime", "type": "time", "value": "2012-06-20T10:18:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00f8yvind lein", "atle bersvendsen", "harry tiller"]}, {"field": "body", "value": ["Saken oppdateres.", "Politiet, Sintef, Elektrisitetstilsynet og Direktoratet for brann- og elsikkerhet (DBE) leter n\u00e5 alle etter forklaringer p\u00e5 storbrannen. Adresseavisens unders\u00f8kelser av omstendighetene omkring brannen, avdekker allerede n\u00e5 ni sentrale sp\u00f8rsm\u00e5l. Svarene vil kunne fortelle hvorfor den i utgangspunktet lille frityrgrytebrannen ble en slik katastrofe.", "Alt tyder p\u00e5 at oljen i gryta ble over 370 grader og tok fyr. Forsker Jan P. Stensaas ved Norges branntekniske laboratorium ved Sintef har sagt at termostaten i gryta kan ha sviktet. Adresseavisen kjenner til at ansatte ved News for tre uker siden skal ha bedt om at den flere \u00e5r gamle gryta ble skiftet ut. Det skjedde ikke. Videre har kilder opplyst at det r\u00f8k uvanlig mye fra frityroljen dagen f\u00f8r brannen. Kokk Victor Skj\u00e6rvik trodde oljen var gammel og skiftet den ut l\u00f8rdag formiddag, rett f\u00f8r brannen br\u00f8t ut. Interne rutiner ved News tilsier at ventilasjonsanlegget over gryta ble renset \u00e9n gang i uka. Dette skjedde hver s\u00f8ndag, alts\u00e5 var det nesten ei uke siden ventilasjonsanlegget var renset da brannen br\u00f8t ut.", "Kokken har forklart at han spr\u00f8ytet p\u00e5 CO2, for \u00e5 kvele flammene som sto i taket fra frityrgryta. Han s\u00e5 flammene gi seg. B\u00e5de Skj\u00e6rvik og daglig leder Geir Haugen ved News har sagt at de trodde det hele var over. Men plutselig slo flammene opp igjen og personalet m\u00e5tte raskt r\u00f8mme stedet. Brannmester Nils Johnsen sier at \u00e5 bruke CO2 er en god m\u00e5te \u00e5 kontrollere situasjonen p\u00e5. Men han understreker at brannen raskt kan blusse opp igjen, fordi oljen fortsatt er varm og utvikler gass som tar fyr. CO2-en mister raskt sin kvelende effekt. Derfor sier Johnsen at det b\u00f8r legges et lokk eller et brannpledd over for \u00e5 stenge tilf\u00f8rselen av oksygen ordentlig. Det skjedde ikke. If\u00f8lge v\u00e5re kilder fantes det verken lokk eller pledd i kj\u00f8kkenet p\u00e5 News.", "Brannen ble f\u00f8rst varslet kl. 10.45, fra kiosken 7-Eleven over gata. Kokken Skj\u00e6rvik har sagt at klokka hadde passert 10.30 da han gikk inn p\u00e5 et naborom til kj\u00f8kkenet for \u00e5 skifte kl\u00e6r. Da hadde han skiftet oljen og satt p\u00e5 gryta.", "\u00abPlutselig synes jeg det begynte \u00e5 lukte litt rart\u00bb, sa Skj\u00e6rvik. S\u00e5 oppdaget han brannen og begynte \u00e5 slukke, mens han ropte om brann til en servit\u00f8r. Hun ringte til daglig leder Geir Haugen i etasjen over, som kom ned. B\u00e5de Haugen og Skj\u00e6rvik trodde da brannen var under kontroll.", "Men da flammene igjen slo opp trakk de to seg tilbake, f\u00f8r de varslet brannvesenet med en av de ansattes mobiltelefon. F\u00f8rst kl. 10.46 - flere minutter etter at brannen br\u00f8t ut, og etter den f\u00f8rste alarmen - er det registrert at News varsler om brannen.", "If\u00f8lge kokken slo en brannalarm ut inne p\u00e5 News, men den gikk ikke til brannvesenet. Hadde den gjort det kunne brannvesenet trolig ha v\u00e6rt p\u00e5 plass langt tidligere. Og minuttene teller: If\u00f8lge brannmann Stein Yttereng m\u00e5 en brann som l\u00f8rdagens stoppes i l\u00f8pet av 20 minutter om man skal unng\u00e5 fullstendig overtenning.", "Bare News og Dressmann hadde sprinkleranlegg i det brannherjede kvartalet. Branningeni\u00f8r Einar Nyberg sa dagen da det brant, at sprinkleranlegget virket hos Dressmann. Men han kunne ikke bekrefte at det virket p\u00e5 News. Flere kilder har opplyst at sprinkleranlegget p\u00e5 News ikke ble utl\u00f8st. Innehaver Olaf Arnstad jr. sier imidlertid at en brannmann har sagt at sprinkleranlegget p\u00e5 News virket.", "Klokka 10.45 fikk brannvakta inn meldingen fra 7-Eleven om at det brant p\u00e5 Ricks og News. \u00abDet brenner p\u00e5 News og Ricks. Det er r\u00f8ykutvikling p\u00e5 taket. Det er j\u00e6vligst p\u00e5 taket.\u00bb l\u00f8d meldingen.", "Meldingen antyder at brannen hadde spredt seg allerede mens kjempet med flammene p\u00e5 kj\u00f8kkenet i f\u00f8rste etasje. Da brannmennene ankom News hadde de aldri trent inne i slike byg\u00e5rder. Minst \u00e9n r\u00f8ykdykker skal ha tatt seg inn i kj\u00f8kkenet og slukket brannen. Men da daglig leder Geir Haugen ved News skulle vise brannfolkene veien inn i bakg\u00e5rden, brant det if\u00f8lge Haugen allerede tydelig i rommet som huset ventilasjonsanlegget. Flere hevder brannfolkene har jobbet tregt de f\u00f8rste minuttene av brannen. En kilde hevder at det tok lang tid fra vedkommende s\u00e5 brann i bakg\u00e5rden til brannvesenet kom med slanger.", "Blant annet har kokken Skj\u00e6rvik sagt at han h\u00f8rte de hadde slukket brannen, men at den s\u00e5 hadde spredd seg til bakg\u00e5rden. Sp\u00f8rsm\u00e5let er om ikke brannen var langt mer omfattende enn brannvesenet f\u00f8rst antok. Brannmannskapet har aldri trent p\u00e5 \u00e5 slukke brann i et slikt kvartal med trehusbebyggelse.", "Brannsjef Gunnar Aadne Solbakken har til Adresseavisen sagt at det ikke finnes noen eksakt plan for hvordan \u00e5 angripe en brann i et slikt kvartal i Midtbyen. Full brannstyrke var ikke p\u00e5 plass f\u00f8r tre timer og ti minutter etter brannalarmen. Uttalelser fra brannmenn kan tyde p\u00e5 at det var for lite folk p\u00e5 stedet til \u00e5 utf\u00f8re effektivt slukningsarbeid. Det var ikke mange nok til at man b\u00e5de kunne flytte slanger og koble p\u00e5 for \u00e5 f\u00e5 mer vann samtidig som man opererte slangene inn mot brannen.", "Brannmannskapene pr\u00f8vde \u00e5 stoppe brannen, men den spredte seg over hodene p\u00e5 dem, da gassen gikk oppe under takm\u00f8net i hele kvartalet. If\u00f8lge politiloggen tok det en dr\u00f8y time til brannen hadde spredt seg til den andre siden av kvartalet. Brannvesenet hadde ikke slukkespyd som de kunne ha tredd gjennom veggene og slik senke temperaturen f\u00f8r r\u00f8ykdykkerne tar seg inn. N\u00e5 er slukkespyd bestilt.", "Vannet i brannvesenets biler tok raskt slutt. De koblet seg p\u00e5 kommunens ledningsnett. Likevel fikk man ikke nok vann. Brannmester Alf Sandstad i Trondheim har ment at vannledningene i Midtbyen har d\u00e5rlig kapasitet, ikke dimensjonert for en storbrann som p\u00e5 l\u00f8rdag.", "Sivilforsvaret, som har som en av sine oppgaver \u00e5 bidra med vanntilf\u00f8rselen, ble ikke utkommandert f\u00f8r klokka 12.27 - \u00e9n time og tre kvarter etter meldingen om brannen. If\u00f8lge politiloggen var Sivilforsvaret p\u00e5 stedet kl. 13.55 etter at de var innom depoet for \u00e5 hente ekstra slanger og annet utstyr. Da begynte man umiddelbart \u00e5 legge ut slanger for \u00e5 pumpe vann opp fra Kanalen. If\u00f8lge vannverkssjef Finn Bj\u00f8rgum er det nok vann i de ni tommer store vannr\u00f8rene i Olav Tryggvasons gate til \u00e5 betjene 20 brannbiler, mens de andre r\u00f8rene bare er seks tommer.", "Brannvesenet har en opptrappingsplan ved brannsteder, men hadde ingen eksakt plan for hvordan de skulle h\u00e5ndtere en brann i trebebyggelsen. Sivilforsvaret ble f\u00f8rst utkommandert da man s\u00e5 at brannmannskapene ikke hadde kapasitet til b\u00e5de \u00e5 legge ut slanger og spr\u00f8yte vann p\u00e5 brannen samtidig.", "Det kommunale ledningsnettet sviktet og brannstyrken i Midtbyen manglet b\u00e5de vann og slanger som kunne gi ny forsyning fra Kanalen. Sivilingeni\u00f8r Trond Svingen i S\u00f8r-Tr\u00f8ndelag Sivilforsvarskrets har sagt han er forbauset over ta det tok s\u00e5 langt tid f\u00f8r Sivilforsvaret ble utkalt.", "Brannmannskapene ved Trondheim brannstasjon har i flere \u00e5r kjempet for \u00f8kt bemanning. Man har ikke f\u00e5tt gjennomslag p\u00e5 politisk hold for flere folk, men har m\u00e5ttet kutte i brannstaben som er halvert de siste 20 \u00e5rene. Til Adresseavisen er det sagt at \u00e9n mann p\u00e5 vakt er for lite til \u00e5 h\u00e5ndtere en slik situasjon.", "Byg\u00e5rdene som driver n\u00e6ringsvirsomhet i kvartalet er ikke underlagt lovens strengeste regler om brannsikring. Brannsjef Solbakken mener brannen viser at det er bruken og beskaffenheten av bygningene som er avgj\u00f8rende for hvordan en brann utvikler seg. I dette kvartalet var det mangel p\u00e5 brannmurer.", "Kanaler som forbandt alle husene gjorde at brannen fikk vandre fritt. Brannmenn har uttalt at de var p\u00e5 h\u00e6lene fra f\u00f8rste stund i brannen og at de var sjansel\u00f8se. Brannen ville v\u00e6rt vesentlig redusert i omfang hvis treby gningene hadde hatt moderne sprinkleranlegg og god brannsikring, har branningeni\u00f8r i Trondheim brannvesen, Einar Nyberg, sagt."]}, {"field": "category0", "value": "nyheter"}, {"field": "category1", "value": "nyheter|trondheim"}, {"field": "category2", "value": "nyheter|trondheim|bybrannene"}, {"field": "category3", "value": "nyheter|trondheim|bybrannene|nordre brannen"}, {"field": "contenthash", "value": "557c68e2e2f68b9d9f6ec7e91593d944c438bf7a39644dc36d6fe6eafab9d377"}, {"field": "createtime", "value": "2017-01-30T23:55:38.000Z"}, {"field": "description", "value": "Vitneutsagn, intervjuer, observasjoner og loggf\u00f8ringer Adresseavisen har gransket de siste dagene, avsl\u00f8rer n\u00e5 en rekke muligheter for menneskelig og teknisk svikt i minuttene f\u00f8r og under brannen."}, {"field": "dominantimage", "value": "http://www.adressa.no/incoming/article1224557.ece5/ALTERNATES/w980-default/Brann-Flyfoto-12"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3b19e9553117b2d40cf53f0acdb3e71985ecd45b.jpg?5975b119"}, {"field": "dominantthumbnaildimensions", "value": "300x169"}, {"field": "heading", "value": ["Hva sviktet under brannen? -adressa.no", "Hva skjedde med frityrgryta?", "Hvorfor ble ikke brannen i gryta slukket?", "Kunne brannen ha v\u00e6rt varslet f\u00f8r?", "Virket sprinkleranlegget?", "Gikk slukkearbeidet for tregt?", "Sviktet vanntilf\u00f8rselen?", "Ble Sivilforsvaret varslet for sent?", "Var det for lite med \u00e9n mann p\u00e5 110-nummeret?", "Var brannsikringstiltakene gode nok?"]}, {"field": "id", "value": "3b19e9553117b2d40cf53f0acdb3e71985ecd45b"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "trondheim", "nordre brannen", "bybrannene"]}, {"field": "kw-concept", "value": ["daglig leder", "brann", "brannen br\u00f8t", "slukke brann"]}, {"field": "kw-entity", "value": ["news", "elektrisitetstilsynet og direktoratet", "norges", "sintef", "ricks og news", "sivilforsvaret", "midtbyen", "haugen og skj\u00e6rvik", "news og ricks", "news og dressmann", "dressmann", "kanalen", "adresseavisen", "s\u00f8r-tr\u00f8ndelag sivilforsvarskrets"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["victor skj\u00e6rvik", "einar nyberg", "finn bj\u00f8rgum", "alf sandstad", "stein yttereng", "trond svingen", "jan p. stensaas", "olaf arnstad", "olav tryggvasons", "gunnar aadne solbakken", "nils johnsen", "geir haugen"]}, {"field": "kw-sentiment", "value": "negative"}, {"field": "kw-taxonomy", "value": ["nyheter", "nyheter/trondheim", "nyheter/trondheim/bybrannene/nordre brannen", "nyheter/trondheim/bybrannene"]}, {"field": "og-image", "value": "http://www.adressa.no/incoming/article1224557.ece5/ALTERNATES/w980-default/Brann-Flyfoto-12"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Hva sviktet under brannen?"}, {"field": "og-type", "value": "article"}, {"field": "og-url", "value": "http://www.adressa.no/nyheter/trondheim/bybrannene/nordre_brannen/article80765.ece"}, {"field": "pageclass", "value": ["article"]}, {"field": "publishtime", "value": "2002-12-12T09:14:55.000Z"}, {"field": "recs-articleid", "value": "875323"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|trondheim"}, {"field": "recs-category2", "value": "taxonomy|nyheter|trondheim|bybrannene"}, {"field": "recs-category3", "value": "taxonomy|nyheter|trondheim|bybrannene|nordre brannen"}, {"field": "recs-publishtime", "value": "2002-12-12T09:14:55.000Z"}, {"field": "recs-rawtitle", "value": "Hva sviktet under brannen? -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/trondheim", "nyheter/trondheim/bybrannene/nordre brannen", "nyheter/trondheim/bybrannene"]}, {"field": "teaser", "value": "Vitneutsagn, intervjuer, observasjoner og loggf\u00f8ringer Adresseavisen har gransket de siste dagene, avsl\u00f8rer n\u00e5 en rekke muligheter for menneskelig og teknisk svikt i minuttene f\u00f8r og under brannen."}, {"field": "thumbnail", "value": "http://content-thumbnail.cxpublic.com/content/thumbnail200x150/3b19e9553117b2d40cf53f0acdb3e71985ecd45b.jpg?5975b119"}, {"field": "thumbnailfullheightdimensions", "value": "200x1919"}, {"field": "timestamp", "value": "2017-07-24T08:34:33.000Z"}, {"field": "title", "value": "Hva sviktet under brannen?"}, {"field": "url", "value": "http://www.adressa.no/nyheter/trondheim/bybrannene/nordre_brannen/article80765.ece"}, {"field": "urlhash", "value": "3b19e9553117b2d40cf53f0acdb3e71985ecd45b"}], "score": 0.6791222, "siteId": "9222270286501375973", "id": "3b19e9553117b2d40cf53f0acdb3e71985ecd45b"}

