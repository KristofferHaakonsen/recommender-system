{"fields": [{"field": "modifiedtime", "type": "time", "value": "2012-06-20T08:49:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "\u00e5ge winge"}, {"field": "body", "value": ["Saken oppdateres.", "BRANDAL, M\u00d8RE OG ROMSDAL: Kristoffer Brandal, 22 \u00e5r. Han legger en pris snus under leppa, p\u00e5 skjermen ruller hans egen filmdagbok fra toktet med M/S Kvitungen som endte med at skipperen og rederiet Polardrift ble politianmeldt.", "- Anmeldelsen er ikke bare et angrep p\u00e5 skipperen og rederiet, sier han.", "- Det er et angrep p\u00e5 en tradisjonsrik n\u00e6ring, p\u00e5 mine forfedre og p\u00e5 meg og hele min historie.", "Filmene som Adresseavisen viser p\u00e5 adressa.no er de f\u00f8rste bildene som er vist av norsk selfangst siden 1996. En fangst som mange mener er en anakronisme, noe som tilh\u00f8rer fortiden. Bare tre skuter deltok p\u00e5 fjor\u00e5rets fangst. Bare 8.500 dyr ble felt av den totale norske kvoten p\u00e5 40.000. Fremtiden for norsk selfangst blir ikke bedre av at EU forbyr alt salg av selprodukter fra august i \u00e5r, et forbud Norge fors\u00f8ker \u00e5 f\u00e5 annullert gjennom den internasjonale handelsorganisasjonen WTO.", "Kristoffer Brandal vil gjenreise norsk selfangst, dr\u00f8mmen er \u00e5 bli skipper p\u00e5 egen fangstskute, reise til drivisen, felle sel og selge skinnet i nye markeder. Designkl\u00e6r av vakkert selskinn, sier han. Bilseter trukket med slitesterke selskinn, sier han. Selkj\u00f8tt tilberedet av de beste kokkene, sier han.", "Kristoffer g\u00e5r bort til kj\u00f8kkenbenken og drar sl\u00f8yekniven ut av et treslire, f\u00f8r m\u00e5tte alle sk\u00e5runger fra Brandal spikke eget slire f\u00f8r de dro til isen.", "- Dette huset her er bygd p\u00e5 selfangst, alle husene her er satt opp med penger fra selfangst, hele bygda er skapt av ishavet. Dette er Ishavsbygda Brandal, sier Kristoffer.", "N\u00e5 er det bare han og kameraten Espen Brandal som er selfangere i bygda med 350 mennesker. I barnehagen st\u00e5r en tjueto meter h\u00f8y mast med utkikkst\u00f8nne p\u00e5 toppen. Rundt b\u00e5ten til faraoen Kheop bygde egypterne et glasshus. Brandalingene har bygd et glasshus rundt ishavsskuta Aarvak som er den eldste, gjenv\u00e6rende norske selfangstskuta. Sj\u00f8satt i 1912. Samtidig som Titanic forliste. Kristoffers bestefar var maskinist om bord p\u00e5 Aarvak.", "Polarhistorie, sier Kristoffer. - Nansen og Amundsen bl\u00e5ste seg opp som helter, men de virkelige polarheltene var fangstfolkene. De reiste ikke til isen fordi de var eventyrere, men fordi det var tvingende n\u00f8dvendig for \u00e5 br\u00f8df\u00f8 familien.", "I ishavsmuseet ligger utstoppede kvitunger ved en fangstb\u00e5t av tre, p\u00e5 en av veggene henger kart over Brandal City, gruvelandsbyen fangstfolkene bygde under f\u00f8rste verdenskrig for \u00e5 skaffe kull til skutene. I Brandal City bygde de ogs\u00e5 verdens nordligste jernbane, men byen ble omd\u00f8pt til Ny \u00c5lesund da rike \u00e5lesundredere kj\u00f8pte seg inn i Kings Bay Kull Compagnie som mange \u00e5r senere felte Gerhardsen-regjeringen etter en gruveulykke.", "Ishavsmuseet er fylt med bilder av fangstmenn foran sine fangsskuter. Tolv-femten mann p\u00e5 hver av treskutene, p\u00e5 de nyere st\u00e5lskutene, som gikk til Newfoundland, jobbet tretti fangsfolk.", "47 selfangstskuter kom fra Brandal. 41 av dem forliste. De fleste ble \u00f8delagt av skruisen, men noen gikk ned p\u00e5 overseilingen til fangstfeltene. 1917 var et d\u00e5rlig \u00e5r, syv skuter forsvant med sine 86 mann. I 1952 forsvant fem skuter og 78 brandalinger i Vestisen. Etter et annet forlis gikk fangstfolkene i tre m\u00e5neder fra isflak til isflak f\u00f8r de n\u00e5dde Gr\u00f8nland.", "Mange av skutene kom tilbake med levende isbj\u00f8rner, reinsdyr og moskuser som ble vist frem i \u00c5lseund, de f\u00f8rste moskusene p\u00e5 Dovrefjell var det selfangere fra Brandal som fraktet til Norge. Den store selfangstpioneren var Petter S. Brandal, han var bror til Kristoffers oldefar. Det er klart jeg er stolt, sier Kristoffer.", "Turen med M/S Kvitungen var Kristoffers f\u00f8rste tur i isen, med den ble han femte generasjon fangstmann i sin slekt. Turen til iskanten tok fire d\u00f8gn fra Troms\u00f8 og f\u00f8lelsen ble sterkere og sterkere jo n\u00e6rmere han kom iskanten, sier han. Denne f\u00f8lelsen av v\u00e6re p\u00e5 rett plass i sitt eget liv.", "- Der ute hadde jeg det var s\u00e5 bra som det kan bli her i livet. Alt annet jeg har opplevd blir sm\u00e5tt i forhold til dette.", "- Hva er s\u00e5 bra med \u00e5 fange sel?", "- Du blir aldri lei av \u00e5 springe p\u00e5 isen, hvert sekund er spennende. Jaktinstinktet som sl\u00e5r inn, du m\u00e5 v\u00e6re lynrask og danne deg en rute i isen for \u00e5 komme frem til ungene uten \u00e5 skremme dem. Du kan tr\u00e5kke feil, falle i sj\u00f8en eller brekke et bein. Det er ingen som kan komme oss til unnsetning. Det er oss og isen.", "Etter gymnaset var Kristoffer i milit\u00e6ret, han likte det fordi han fikk bruke naturen, men han hadde stadig denne lengselen etter havet, sier han. N\u00e5 er han fisker. Men han h\u00e5per \u00e5 f\u00e5 plass p\u00e5 en av fangstskutene som om noen dager reiser til ishavet.", "- Jeg kan ikke se noe negativt med selfangst, sier Kristoffer. Den er human, sier han. F\u00f8rst skytes dyret, deretter sl\u00e5s det i hodet med hakapiken s\u00e5 hjernen knuses. S\u00e5 kuttes puls\u00e5ren til hjernen og dyret blodtappes. Dyret blir drept tre ganger, sier Kristoffer.", "Han var jumper p\u00e5 M/S Kvitungen, jobben hans var \u00e5 jumpe ned p\u00e5 isen og balanserte fra isflak til isflak frem til dyrene. Som erfaren storviltjeger var han ogs\u00e5 tredjeskytter p\u00e5 skuta. Kristoffer sier han ble overrasket da han leste rapporten fra selfangstinspekt\u00f8ren som mener fangstmennene br\u00f8t fangstbestemmelsene og dyrevernloven da de brukte mer enn ett skudd for \u00e5 drepe.", "- Jeg betrakter meg selv som et humant menneske og vil ikke dyrene skal lide un\u00f8dvendig. Hvis selen ikke drepes p\u00e5 f\u00f8rste skudd, er det naturlig for meg \u00e5 sende av g\u00e5rde flere for at det skal lide minst mulig. Jeg kan ikke forst\u00e5 at kapteinen og rederiet skal straffes for dette.", "Kristoffer sier han fikk et godt inntrykk av selfangstinspekt\u00f8ren, veterin\u00e6ren som skrev den knusende rapporten som kan ende med at skipperen og rederiet m\u00e5 forsvare seg i retten. Kristoffer sier inspekt\u00f8ren fortalte hun egentlig var i mot selfangst. Han tror dette er grunnen til at rapporten ble som den ble.", "Et hjerte av sel", "Nedgangen i fangst av sj\u00f8pattedyr startet egentlig med oljealderen, produkter av olje erstattet produkter som var laget av skinn, tran og spekk fra dyrene. Nylon erstattet tauverk laget av hvalross, parafin av spermolje ble erstattet bensinprodukter. Nylon erstattet selskinn. Kanskje kan selfangsten f\u00e5 et oppsving n\u00e5r oljeproduksjonen synker, sier Kristoffer.", "Han trekker et stykke tint kj\u00f8tt ut av en plastpose, skiver kj\u00f8ttet og legger det med litt sm\u00f8r i stekepannen. Han dekker bordet og henter noen kalde poteter. Kj\u00f8ttet er m\u00f8rkt, m\u00f8rt, smaken minner om reinsdyrkj\u00f8tt. Den milde lukten av s\u00f8tt er den samme som henger igjen i de sm\u00e5 selskinnene p\u00e5 benken.", "- Dere har nettopp spist hjertet til en selunge, smiler Kristoffer."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "4a87f3438c08f9558945b147a1d50097465f530cb5f7ca010ab826ea3e81daba"}, {"field": "createtime", "value": "2013-04-28T12:28:58.840Z"}, {"field": "description", "value": "\u00abBlodet mitt best\u00e5r av r\u00f8de og hvite blodlegemer. Resten er ishavshistorie\u00bb"}, {"field": "dominantimage", "value": "http://www.adressa.no/incoming/article1346892.ece5/ALTERNATES/w980-default/espen_brandal%20169"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/4d892178c9174ecefd10ca3f354ef340040e5713.jpg?58d05a0a"}, {"field": "dominantthumbnaildimensions", "value": "300x169"}, {"field": "heading", "value": ["48 dager i drivisen -adressa.no", "Dr\u00f8mmen om en fangstskute", "Kom hjem med levende isbj\u00f8rn", "Femte generasjon fangstmann", "Drepes tre ganger"]}, {"field": "id", "value": "4d892178c9174ecefd10ca3f354ef340040e5713"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-concept", "value": ["fangstskute", "tur", "selfangst", "isen", "norsk selfangst", "bygd", "norsk", "sel", "skuta", "dyr", "fangst", "femte generasjon fangstmann"]}, {"field": "kw-entity", "value": ["amundsen", "kings bay kull compagnie", "polardrift", "brandal", "kvitungen", "gerhardsen", "\u00e5lseund", "ny \u00e5lesund", "vestisen", "titanic", "dovrefjell", "newfoundland", "brandal city", "adresseavisen", "aarvak", "kheop"]}, {"field": "kw-location", "value": ["gr\u00f8nland", "norge", "troms\u00f8"]}, {"field": "kw-pageclass", "value": "article"}, {"field": "kw-person", "value": ["petter s. brandal", "ishavsbygda brandal", "espen brandal", "kristoffer brandal"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1346892.ece5/ALTERNATES/w980-default/espen_brandal%20169"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "48 dager i drivisen"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article1453621.ece"}, {"field": "pageclass", "value": ["article"]}, {"field": "publishtime", "value": "2010-03-05T04:59:09.000Z"}, {"field": "recs-articleid", "value": "851091"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2010-03-05T04:59:09.000Z"}, {"field": "recs-rawtitle", "value": "48 dager i drivisen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "\u00abBlodet mitt best\u00e5r av r\u00f8de og hvite blodlegemer. Resten er ishavshistorie\u00bb"}, {"field": "thumbnail", "value": "http://content-thumbnail.cxpublic.com/content/thumbnail200x150/4d892178c9174ecefd10ca3f354ef340040e5713.jpg?58d05a0a"}, {"field": "thumbnailfullheightdimensions", "value": "200x2398"}, {"field": "timestamp", "value": "2017-03-20T22:39:06.000Z"}, {"field": "title", "value": "48 dager i drivisen"}, {"field": "url", "value": "http://www.adressa.no/nyheter/innenriks/article1453621.ece"}, {"field": "urlhash", "value": "4d892178c9174ecefd10ca3f354ef340040e5713"}], "score": 0.6217926, "siteId": "9222270286501375973", "id": "4d892178c9174ecefd10ca3f354ef340040e5713"}

