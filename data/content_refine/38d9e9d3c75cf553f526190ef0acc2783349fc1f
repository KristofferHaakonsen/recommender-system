{"fields": [{"field": "modifiedtime", "type": "time", "value": "2014-06-27T07:10:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "tommy fossum"}, {"field": "body", "value": ["Saken oppdateres.", "N\u00e5 st\u00e5r Sch\u00f8nheyderfamilien ribbet igjen og milliard\u00e6r Lars Wenaas har full kontroll i Oppdal booking.", "Oppdal: I snart 60 \u00e5r har Sch\u00f8nheyder-familien drevet skiheiser, spiseteder og hotell i Oppdal. N\u00e5 er det definitivt over - og familien er helt ute av Oppdal Booking. Nylig gikk Jon Erik og Johan Sch\u00f8nheyder ut av styret i selskapet.", "Sch\u00f8nheyder og Oppdal Booking var i akutt pengen\u00f8d i 2011. Sparebanken Midt-Norge presset p\u00e5 med korte frister, og ville ta over selskapet og selge det stykkevis og delt. Det fikk Sch\u00f8nheyder til \u00e5 bes\u00f8ke milliard\u00e6r Lars Wenaas i M\u00e5ndalen i Romsdalen. De to signerte en avtale som blant annet medf\u00f8rte at Oppdal Booking unngikk konkurs i 2011.", "I 2012 tok Wenaas over alle aksjene, men Sch\u00f8nheyder-familien hadde fortsatt en avtale om at dersom Wenaasgruppen innen utgangen av mai 2014 greide \u00e5 selge hele eller deler av selskapet, ville Sch\u00f8nheyder-familien f\u00e5 halvparten av salgsgevinsten.", "Men det ble aldri noe salg av reiselivsedderkoppen Oppdal Booking, som hadde 500 personer p\u00e5 l\u00f8nningslista i 2006, og som i flere ti\u00e5r har v\u00e6rt en dominerende akt\u00f8r i reise-livet i Oppdal og Tr\u00f8ndelag. Dermed st\u00e5r Johan Sch\u00f8nheyder igjen uten den oppsida han h\u00e5pte og trodde p\u00e5. I stedet er det Lars Wenaas og Wenaasgruppen, som er god for minst 7,4 milliarder kroner, som sitter igjen med full kontroll i Oppdal booking. N\u00e5 spekuleres det i at Wenaas vil stykke opp selskapet og innkassere gevinsten selv.", "\u2013Avtalen mellom oss og Lars Wenaas var \u00e5 selge selskapet, men Wenaas har aldri jobbet for noe salg. Jeg fikk til slutt presset p\u00e5 for \u00e5 legge ut prospektet til en n\u00e6ringsmegler i Oslo. Det ble gjort, men det skjedde aldri noe mer, sier Johan Sch\u00f8nheyder. Han forteller at han har f\u00e5tt noe betalt for aksjene som Wenaas tok over.", "\u2013Men jeg vil ikke si hvor mye jeg har f\u00e5tt. Jeg fikk mye d\u00e5rligere betalt enn det som var avtalen. Hele min oppside l\u00e5 i salget - og at vi skulle f\u00e5 beholde Vangslia fjelltun. Men det gikk ikke.", "\u2013Er du bitter?", "\u2013Nei, jeg er ikke typen som ser bakover og er sur. Men jeg kan si at Wenaas ikke har v\u00e6rt noen hyggelig herremann i forhold til gjennomf\u00f8ring av salget. Han har v\u00e6rt mest opptatt av sine egne interesser, sier Sch\u00f8nheyder.", "Kona til Johan Sch\u00f8nheyder, Gunveig Sch\u00f8nheyder, er oppsagt og ute av alt i Oppdal Booking. Det samme er deres s\u00f8nn Jon Erik Sch\u00f8nheyder, som i likhet med sin far nettopp ble kastet ut av styret til Oppdal Booking.", "Johan Sch\u00f8nheyder sitter igjen med en 20 prosent-stilling i Oppdal Booking i noen \u00e5r til, der han skal markedsf\u00f8re selskapet inn mot det nederlandske reiselivsmarkedet. Sch\u00f8nheyder fyller ellers arbeidsdagene sine med \u00e5 guide turister p\u00e5 elg- og moskussafari gjennom sitt selskap Savannah.", "\u2013Jeg har sittet i styret i Oppdal Booking formelt fram til for noen uker siden, men \u00e5 sitte i styret der var en vits. Lars Wenaas kj\u00f8rte sitt l\u00f8p og fikk det som han ville med sitt flertall i styret, sier den tidligere reiselivskongen i Oppdal.", "Han legger til at Oppdal Booking sjelden hadde styre-m\u00f8ter i den sv\u00e6rt krevende situasjonen som selskapet har v\u00e6rt i de siste \u00e5rene, med oppsigelser, rettssaker, refs fra Fylkeskommune og Arbeidstilsyn.", "\u2013Jeg har v\u00e6rt p\u00e5 et styrem\u00f8te i M\u00e5ndalen, resten har v\u00e6rt p\u00e5 telefon. Wenaas bryr seg katten i regler s\u00e5fremt det ikke har noen \u00f8konomiske konsekvenser for ham, sier Sch\u00f8nheyder, som aldri m\u00f8tte Wenaas ansikt-til-ansikt for \u00e5 diskutere salget av Oppdal Booking.", "\u2013Jeg har invitert ham hit flere ganger for \u00e5 diskutere salg av Oppdal Booking, blant annet da Alpinco ville se p\u00e5 anlegget i 2011. Han kom ikke.", "\u2013Hvordan har du det n\u00e5?", "\u2013Jeg har det artig, jeg. Men jeg vet at hvis vi hadde kommet inn p\u00e5 eiersida igjen, s\u00e5 skulle vi ha drevet bedre enn hva Wenaas gj\u00f8r n\u00e5.", "Lars Wenaas er glad avtalen med Sch\u00f8nheyder-familien er over.", "\u2013 Avtalen har v\u00e6rt utfordrende p\u00e5 mange m\u00e5ter, og vi er glade for at denne n\u00e5 er utl\u00f8pt. Johan Sch\u00f8nheyder sine uttalelser f\u00e5r st\u00e5 for hans egen regning, sier Lars Wenaas i en kommentar.", "\u2013 Jeg forst\u00e5r godt at han er skuffet over at selskapet ikke kunne selges for 200 millioner kroner som ville gitt en god gevinst til ham. Vi er ogs\u00e5 skuffet over dette, men realitetene viste at det var urealistisk \u00e5 selge selskapet til denne prisen med den historikken man hadde p\u00e5 driften, uttaler Wenaas.", "Wenaas understreker at selskapet var p\u00e5 vei til skifteretten f\u00f8r han kom inn p\u00e5 eiersiden.", "\u2013 Etter at vi overtok har det stadig dukket opp negative overraskelser som har v\u00e6rt utfordrende og som vi etter beste evne har m\u00e5ttet rydde opp i. Det har f\u00f8rt til mye negativ omtale, medgir Wenaas, og legger til:", "\u2013 Vi har sikkert gjort masse feil og kan kritiseres, men vi har gjort s\u00e5 godt vi kunne. Vi har v\u00e6rt n\u00f8dt til \u00e5 betjene en h\u00f8y gjeld til banken som er tatt opp av tidligere eier for \u00e5 bygge et reiselivskonsern i Oppdal som dessverre ikke var levedyktig.", "Wenaas ansl\u00e5r at han har tilf\u00f8rt selskapet om lag 30 millioner i frisk kapital.", "\u2013 Det er fortsatt mange utfordringer, men vi h\u00e5per at vi vil lykkes med \u00e5 dele dette opp i mindre enheter p\u00e5 servering og overnatting. Dette vil vi leie ut til enkeltpersoner som har en stor egeninteresse for \u00e5 f\u00e5 dette til \u00e5 g\u00e5. Dette blir ogs\u00e5 litt pr\u00f8ving og feiling, men vi har tro og h\u00e5p om at etter hvert vil vi ha noen levedyktige enheter som drives av andre enn oss p\u00e5 leiebasis. Vi har allerede noen som har lykkes godt og m\u00e5let er \u00e5 f\u00e5 flere.", "Wenaas uttaler ogs\u00e5 at det kan v\u00e6re aktuelt \u00e5 selge noen av overnattingsbedriftene til noen som kan drifte dette bedre enn Wenaasgruppen.", "\u2013 Sm\u00e5 reiselivsbedrifter trenger engasjerte eiere som er \u00abhands on\u00bb hele tiden og med stor egeninnsats, sier Wenaas, f\u00f8r han understreker:", "\u2013 Vi vil s\u00e5 konsentrere oss om \u00e5 drifte og videreutvikle det beste alpinanlegget i Midt-Norge."]}, {"field": "category0", "value": "pluss"}, {"field": "category1", "value": "pluss|okonomi"}, {"field": "contenthash", "value": "9f43e336ff842a6affae5c53427aba0bcfadbc217f3820cb9ab8d65122820fd5"}, {"field": "createtime", "value": "2017-04-30T12:51:31.000Z"}, {"field": "description", "value": "Johan Sch\u00f8nheyder trodde p\u00e5 salg av livsverket Oppdal Booking og en solid milliongevinst."}, {"field": "dominantimage", "value": "http://www.adressa.no/incoming/article9855871.ece/ALTERNATES/w980-default/Johan.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/38d9e9d3c75cf553f526190ef0acc2783349fc1f.jpg?59973c2c"}, {"field": "dominantthumbnaildimensions", "value": "300x169"}, {"field": "heading", "value": ["Reiselivskonge i Oppdal st\u00e5r ribbet igjen -adressa.no", "Skulle f\u00e5 halvparten", "\u2013 Jobbet aldri for noe salg", "Diskuterte aldri salg", "- Bryr seg katten", "- Glad det er over", "30 millioner i frisk kapital", "Vil leie ut og selge"]}, {"field": "id", "value": "38d9e9d3c75cf553f526190ef0acc2783349fc1f"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": ["pluss", "okonomi"]}, {"field": "kw-classification", "value": "business"}, {"field": "kw-company", "value": "wenaasgruppen"}, {"field": "kw-concept", "value": ["full kontroll", "booking", "frisk kapital", "selskapet", "selge selskapet", "diskutere salg", "salg"]}, {"field": "kw-entity", "value": ["oppdal og tr\u00f8ndelag", "sch\u00f8nheyder", "m\u00e5ndalen", "alpinco", "lars wenaas og wenaasgruppen", "oppdal booking", "sch\u00f8nheyderfamilien", "vangslia", "gunveig sch\u00f8nheyder", "romsdalen", "fylkeskommune og arbeidstilsyn", "jon erik og johan sch\u00f8nheyder"]}, {"field": "kw-location", "value": ["midt-norge", "savannah", "oslo"]}, {"field": "kw-pageclass", "value": "article"}, {"field": "kw-person", "value": ["jon erik sch\u00f8nheyder", "jon erik", "lars wenaas", "johan sch\u00f8nheyder"]}, {"field": "kw-taxonomy", "value": ["pluss", "pluss/okonomi"]}, {"field": "og-image", "value": "http://www.adressa.no/incoming/article9855871.ece/ALTERNATES/w980-default/Johan.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Reiselivskonge i Oppdal st\u00e5r ribbet igjen"}, {"field": "og-type", "value": "article"}, {"field": "og-url", "value": "http://www.adressa.no/pluss/okonomi/article9855894.ece"}, {"field": "pageclass", "value": ["article"]}, {"field": "publishtime", "value": "2014-06-27T07:07:13.000Z"}, {"field": "recs-articleid", "value": "9855894"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|okonomi"}, {"field": "recs-publishtime", "value": "2014-06-27T07:07:13.000Z"}, {"field": "recs-rawtitle", "value": "Reiselivskonge i Oppdal st\u00e5r ribbet igjen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/okonomi"]}, {"field": "teaser", "value": "Johan Sch\u00f8nheyder trodde p\u00e5 salg av livsverket Oppdal Booking og en solid milliongevinst."}, {"field": "thumbnail", "value": "http://content-thumbnail.cxpublic.com/content/thumbnail200x150/38d9e9d3c75cf553f526190ef0acc2783349fc1f.jpg?59973c2c"}, {"field": "thumbnailfullheightdimensions", "value": "200x1713"}, {"field": "timestamp", "value": "2017-08-18T19:12:44.000Z"}, {"field": "title", "value": "Reiselivskonge i Oppdal st\u00e5r ribbet igjen"}, {"field": "url", "value": "http://www.adressa.no/pluss/okonomi/article9855894.ece"}, {"field": "urlhash", "value": "38d9e9d3c75cf553f526190ef0acc2783349fc1f"}], "score": 0.8612267, "siteId": "9222270286501375973", "id": "38d9e9d3c75cf553f526190ef0acc2783349fc1f"}

