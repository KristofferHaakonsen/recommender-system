{"fields": [{"field": "modifiedtime", "type": "time", "value": "2012-06-20T08:31:24.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "De siste \u00e5rene har 79 \u00e5r gamle Ivar Haugen hatt en hobby som de fleste vil karakterisere som en smule morbid. I ledige stunder har den innflytta stj\u00f8rdalingen planlagt sin egen begravelse til minste detalj. Ingen ting skal v\u00e6re overlatt tilfeldighetene den dagen kroppen ikke orker mer.", "Steinen", "Det hele begynte for fjorten, femten \u00e5r siden. Ved hytta i Rondane hadde ekteparet Haugen en mosegrodd stein som turm\u00e5l. Her satt de ofte og drakk en kopp kaffe og filosoferte over livet.", "- Det var p\u00e5 en slik tur at tanken slo ned i meg. Denne steinen skulle jeg gjerne hatt som gravstein, forteller dikteren. Tankene dukket opp med jevne mellomrom, og for fem \u00e5r siden gjorde de alvor av \u00e5 hente hjem steinen. Den var stor og uh\u00e5ndterlig, s\u00e5 Haugen konstruerte sin egen sammenleggbare tretrilleb\u00e5r, og med god hjelp fra kona Anne Mari, ble steinen fraktet tilbake til bilen. - Jo, jeg visste godt hva Ivar skulle bruke den til, men jeg var vel ikke moden nok til \u00e5 gj\u00f8re meg s\u00e5 mange tanker rundt det. Vi hadde jo hatt mange fine stunder ved steinen, og det var en vakker kveld med fuglesang og en nydelig solnedgang, smiler fruen. Siden har de f\u00e5tt slipt den til, laget festeanordninger og tatt ut bokstaver og tall.", "- Bortsett fra de siste sifrene da, for de vet vi heldigvis ikke, ler Haugen.", "Salmene", "Det pensjonerte l\u00e6rerekteparet er to kreative kunstnersjeler, noe det hyggelige hjemmet deres b\u00e6rer preg av. P\u00e5 alle vegger henger det tovede bilder, illustrerte dikt og fargerike malerier. Og i utformingen av begravelsesprogrammet har Ivar Haugen tatt seg visse kunstneriske friheter. Han har laget fire forskjellige versjoner, en for hver \u00e5rstid med passende salmer.", "- Skulle det skje p\u00e5 v\u00e5ren, \u00f8nsker jeg meg \u00abNo livnar det i lundar\u00bb. Det er en melodi jeg er sv\u00e6rt glad i, og.... Ivar skjelver i r\u00f8sten og er beveget ved tanken.... - Men n\u00e5r det kommer til den siste salmen, den som synges f\u00f8r jordp\u00e5kastelsen, syntes jeg det var vanskelig. Til slutt fant jeg en som passet meg, \u00abSolfallsang\u00bb av Nordahl Rolfsen. Den er p\u00e5 tre vers, men det siste verset likte jeg ikke, for der sies det, \u00abn\u00e5r du er ferdig med hele greien...\u00bb. Det g\u00e5r jo ikke an \u00e5 kalle livet sitt for \u00abhele greien\u00bb. Derfor har jeg skrevet den om til, \u00abmen er du ferdig med hele ferden, og vet du snart skal forlate verden\u00bb.", "Det er ikke et \u00f8nske om kontroll som driver Ivar i denne planleggingen. Han \u00f8nsker \u00e5 gj\u00f8re det enklere for dem som blir igjen.", "- Et d\u00f8dsfall er jo noe av det mest traumatiske en familie kan st\u00e5 overfor. Da er det godt \u00e5 slippe \u00e5 tenke p\u00e5 alle de praktiske detaljene rundt begravelsen, jeg gj\u00f8r dette for \u00e5 hjelpe, sier Ivar. Men samtidig understreker han at det er viktig at de som er tilbake f\u00f8lger sine egne \u00f8nsker. Han vil ikke legge noen f\u00f8ringer, det er kun ment som forslag, og kista har han ikke tatt ut.", "- F\u00f8r i tiden hadde man et mye mer naturlig forhold til slike ting, da snekra man sin egen kiste, og den sto ferdig til bruk i god tid., humrer Haugen. Kona, Anne Mari, har under hele samtalen holdt seg i n\u00e6rheten, kommet med sm\u00e5 kommentarer og servert kaffe og nybakte rundstykker. N\u00e5 har hun funnet frem strikkepinnene og sp\u00f8rsm\u00e5let henger i luften. Hva syns hun om planleggingen til ektemannen?", "- Nei, han m\u00e5 vel f\u00e5 det som han vil, for det er han jo vant til, svarer hun med et smil. Hun synes p\u00e5 en m\u00e5te at han har rett til det, siden han er nesten ti \u00e5r eldre.", "- Men det kan jo like gjerne v\u00e6re jeg som f\u00e5r bruk for steinen f\u00f8rst, det er det ingen som vet, sier hun tankefullt.", "D\u00f8den", "Ivar Haugen synes ikke det er ubehagelig \u00e5 snakke om d\u00f8den. Mange av diktene i den siste samlingen hans, Bureisaren, handler nettopp om troen, tvilen, sorgen og angeren. Han karakteriserer ikke seg selv som en religi\u00f8s mann, har ingen forventninger til det som kommer etter, og redd for \u00e5 d\u00f8 er han ikke. - Nei, over hodet ikke, men det hadde v\u00e6rt trist \u00e5 m\u00e5tte d\u00f8 n\u00e5, for jeg har fortsatt s\u00e5 mange ting ugjort, svarer dikteren. Men n\u00e5r dagen kommer, har Ivar bestemt at han vil kremeres. Ikke for \u00e5 str\u00f8s utover den norske fjellheimen om han elsker s\u00e5 h\u00f8yt, men for \u00e5 plasseres i en krukke under en flat stein med kartlav p\u00e5. Under den er det akkurat plass til to krukker, tett sammen. Og da er det ikke s\u00e5 farlig hvordan graven blir stelt, for har man kartlav, har man i hvert fall noe, avslutter dikteren Ivar Haugen.", "Kista"]}, {"field": "category0", "value": "nyheter"}, {"field": "contenthash", "value": "127cbb4f07b73d44be6fadfef048514e18c3b85ee47f104906d6bda7d32c2565"}, {"field": "createtime", "value": "2017-03-02T00:11:23.000Z"}, {"field": "description", "value": "Gravsteinen st\u00e5r p\u00e5 verandaen, salmene er valgt ut og programmet er trykket. Selv sin egen nekrolog har han forfattet. - Men det passer ikke \u00e5 d\u00f8 enn\u00e5, jeg har mange ting ugjort og er fortsatt til nytte, sier dikteren Ivar Haugen."}, {"field": "dominantimage", "value": "http://www.adressa.no/incoming/article1072068.ece5/ALTERNATES/w980-default/ver2%20gravstein"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d5a65903398fa72fa2491a4530bd93869897e7d1.jpg?5970fe92"}, {"field": "dominantthumbnaildimensions", "value": "300x169"}, {"field": "heading", "value": "Planlegger sin egen begravelse -adressa.no"}, {"field": "id", "value": "d5a65903398fa72fa2491a4530bd93869897e7d1"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-concept", "value": ["planlagt", "stein", "begravelse", "ting ugjort", "tanken"]}, {"field": "kw-entity", "value": ["bureisaren", "rondane", "solfallsang"]}, {"field": "kw-pageclass", "value": "article"}, {"field": "kw-person", "value": ["ivar haugen", "anne mari", "nordahl rolfsen"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1072068.ece5/ALTERNATES/w980-default/ver2%20gravstein"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Planlegger sin egen begravelse"}, {"field": "og-type", "value": "article"}, {"field": "og-url", "value": "http://www.adressa.no/nyheter/article51709.ece"}, {"field": "pageclass", "value": ["article"]}, {"field": "publishtime", "value": "2003-08-18T06:41:06.000Z"}, {"field": "recs-articleid", "value": "847031"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-08-18T06:41:06.000Z"}, {"field": "recs-rawtitle", "value": "Planlegger sin egen begravelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "Gravsteinen st\u00e5r p\u00e5 verandaen, salmene er valgt ut og programmet er trykket. Selv sin egen nekrolog har han forfattet. - Men det passer ikke \u00e5 d\u00f8 enn\u00e5, jeg har mange ting ugjort og er fortsatt til nytte, sier dikteren Ivar Haugen."}, {"field": "thumbnail", "value": "http://content-thumbnail.cxpublic.com/content/thumbnail200x150/d5a65903398fa72fa2491a4530bd93869897e7d1.jpg?5970fe92"}, {"field": "thumbnailfullheightdimensions", "value": "200x1161"}, {"field": "timestamp", "value": "2017-07-20T19:03:46.000Z"}, {"field": "title", "value": "Planlegger sin egen begravelse"}, {"field": "url", "value": "http://www.adressa.no/nyheter/article51709.ece"}, {"field": "urlhash", "value": "d5a65903398fa72fa2491a4530bd93869897e7d1"}], "score": 0.6609774, "siteId": "9222270286501375973", "id": "d5a65903398fa72fa2491a4530bd93869897e7d1"}

