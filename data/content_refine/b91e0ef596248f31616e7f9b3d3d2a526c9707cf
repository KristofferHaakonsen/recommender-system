{"fields": [{"field": "modifiedtime", "type": "time", "value": "2016-02-05T20:13:03.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["mette bugge", "erlend nesje"]}, {"field": "body", "value": ["Saken oppdateres.", "Magne Myrmo (72), vant i 1974:\u2014 Du blir b\u00e5ret frem av stemningen. Ikke bare inne p\u00e5 stadion, men gjennom hele l\u00f8ypa. Det er det som gj\u00f8r at femmila skiller seg fra andre store renn. Den gangen var det to ganger 25 kilometer og det sto folk tett i tett fra Frognerseteren og innover i marka. At det var s\u00e5 god stemning kunne ogs\u00e5 v\u00e6re litt skummelt, for da \u00f8ste du p\u00e5 med krefter og det var lettere \u00e5 sprekke. Da jeg vant i 1974 var stemningen ekstra stor. Jeg var jo med og kjempet om seieren og ble l\u00f8ftet frem. Den gode stemningen kombinert med at jeg vant gj\u00f8r at dette l\u00f8pet er det jeg husker best fra min karri\u00e8re, sammen med femmila i Sapporo og VM-gullet i Falun. Jeg husker ogs\u00e5 at dette var ett av mine aller siste renn med treski. Dette var sesongen glassfiberskiene hadde sitt gjennombrudd. Derfor gikk de fleste med glassfiberski. Men ikke jeg. Langs l\u00f8ypa var det mange som p\u00e5pekte det. \"Se p\u00e5 han som g\u00e5r med treski!\", er en kommentar jeg husker godt. Men det ble stille etterhvert som jeg ledet og til slutt vant. Jeg ledet ogs\u00e5 femmila i Kollen etter 40 kilometer i 1972. Men da sprakk jeg, det var ikke flere krefter igjen. Men den gangen gikk vi 15-kilometeren dagen f\u00f8r, som jeg vant, og det ble nok litt for kort opphold for meg den gangen.", "LES OGS\u00c5:", "Oddvar Br\u00e5 (64), vant i 1975, 1979 og 1981:\u2014 Det er flere ting som gj\u00f8r Kollen-femmila stor. Det ene er tradisjon, femmila er vel det l\u00f8pet som har lengst tradisjon. Det andre er at Kollen-femmila, i hvert fall fra gammelt av, skulle v\u00e6re en kraftpr\u00f8ve. Og s\u00e5 er det hele stemningen. Jeg husker fra gamle dager, den gangen femmila var litt lenger og vi gikk to ganger 28 kilometer, var det nesten s\u00e5nn at jeg kjente igjen folk langs l\u00f8ypa. De dro ut i Marka og l\u00e5 p\u00e5 samme plass hvert eneste \u00e5r. N\u00e5 er femmila litt annerledes ved at det er mye kortere runder, men stemningen er ivaretatt ved utbygging og flere plasser p\u00e5 Frognerseteren. Men det som ikke er som i gamle dager er kraftpr\u00f8ven. Det er litt snillere i dag. Jeg er livredd for at den skal forsvinne helt. Uansett har jeg veldig mange gode minner fra Kollen-femmila. Jeg gikk den for siste gangen p\u00e5 min 40-\u00e5rsdag (1991), men det jeg husker best er den i 1975. Da var jeg litt tung i starten og ble g\u00e5tt inn med ett minutt av Ivar Formo etter 10 kilometer. Da m\u00e5tte jeg \u00f8ke farten for \u00e5 henge p\u00e5. Etter 20 kilometer f\u00f8ltes det ikke behagelig, men det var OK. Mellom 20 og 25 kilometer begynte jeg \u00e5 forberede meg at jeg m\u00e5tte g\u00e5 fra for \u00e5 hente inn igjen minuttet. Og etter 26\u201327 kilometer rykket jeg. Det spesielle var at vi gikk i veldig tett t\u00e5ke. Vi s\u00e5 ikke mer enn 5\u201310 meter. Jeg kunne ikke kikke meg tilbake og se om jeg hadde g\u00e5tt fra Ivar. Men jeg h\u00f8rte at jubelen forsvant lenger og lenger bak. Og til slutt h\u00f8rte jeg ingenting. Da visste jeg at det hadde g\u00e5tt fra. Det var en veldig spesiell m\u00e5te \u00e5 bli sekundert p\u00e5. Jeg vant med to minutter den gangen og Ivar ble nummer to.", "SAK FRA PRESSEKONFERANSEN MED MARTIN JOHNSRUD SUNDBY OG PETTER NORTHUG:", "Vegard Ulvang (52), vant i 1989, 1991, 1992:\u2014 Det f\u00f8rste og viktigste er at femmila i Holmenkollen er det eldste skirennet - og dermed har historisk sus. Det legendariske rennet foreg\u00e5r i samme terreng som det gjorde fra starten av. Mitt sterkeste minne er fra 1984, da jeg var f\u00f8rste \u00e5rs senior. Det var senere stort \u00e5 vinne, som jeg gjorde tre ganger totalt. Skj\u00f8nt, det var bare f\u00f8rste gang i 1989 at det skjedde i originall\u00f8ypa. Neste gang var runden forkortet p\u00e5 grunn av sn\u00f8mangel, og siste gang jeg vant Holmenkollens femmil var den flyttet til Vang i Hedmark. Uansett, femmila i Kollen har sin sjarm. Det er en opplevelse \u00e5 v\u00e6re med. Man blir l\u00f8ftet frem. Vanligvis er man alene i skogen, men har er det fullt av folk. Utlendingene er like begeistret. Alle som g\u00e5r p\u00e5 ski dr\u00f8mmer om \u00e5 g\u00e5 i Holmenkollen. Siste gang jeg konkurrerte der, var i 1997. Da gikk det d\u00e5rlig.", "LES OGS\u00c5:", "Odd-Bj\u00f8rn Hjelmeset (44), vant i 2007:\u2014 Femmila i Holmenkollen kan oppsummeres med ett ord: R\u00e5tt. Jeg var s\u00e5 heldig at jeg fikk g\u00e5 femmila mens det fortsatt var to runder p\u00e5 25 kilometer. S\u00e5 gikk man over til runder p\u00e5 16,7 kilometer, det var mindre r\u00e5tt. S\u00e5 har man beveget seg nedover. Men det Kollen har klart \u00e5 opprettholde er to ting: Ei hard l\u00f8ype. Og det er vanvittig mye folk. F\u00f8rste gangen jeg gikk, i 1992, kj\u00f8rte jeg p\u00e5 en hund. Dette var helt i enden av 25-kilometerssl\u00f8yfen, og plutselig kom det en turist og en hund mot meg. Jeg kj\u00f8rte p\u00e5 hunden \u2013 og den fikk nok un\u00f8dig mye vondt p\u00e5 grunn av meg. Selv merket jeg ingenting. Men jeg stoppet opp og pratet med eieren, han mente det gikk greit. Jeg ble nummer 26 det \u00e5ret. Men i 2007 vant jeg endelig Kollen-femmila, etter \u00e5 ha kommet p\u00e5 pallen to ganger tidligere. Jeg visste at jeg kjempet med Tobias Angerer om seieren, men om jeg l\u00e5 foran eller bak ante jeg ikke, fordi det var s\u00e5 enorm lyd fra publikum og det var umulig \u00e5 h\u00f8re sekunderingene. Da jeg gikk over m\u00e5l ante jeg ikke om det var seier eller ikke. Men det jeg visste var at Frode Estil og jeg, vi gikk sammen de siste milene, gikk veldig fort. Og at det var helt greit dersom Angerer slo meg. For da m\u00e5tte han hatt en vanvittig dag.", "JOHAUG OM KRITIKKEN:", "Eldar R\u00f8nning (33), vant i 2012:\u2014 Min far og bestefar snakket mye om femmila i Kollen, at det var de barskeste som vant den. Det ble en guttedr\u00f8m for meg \u00e5 vinne den. Og da jeg sto der p\u00e5 startstreken selv for f\u00f8rste gang (21. plass 2003), klar for det jeg visste var en manndomspr\u00f8ve, b\u00e5de gruet og gledet jeg meg. Det var noe med hele settingen. Et knallhardt renn. Og enorm stemning. Alt som kunne krype og g\u00e5 i Oslo dro til Holmenkollen. Det var ikke bare de som var interessert i langrenn. Men ogs\u00e5 dem som ville ta seg en fest og samtidig heie p\u00e5 skil\u00f8pere. Det luktet b\u00e5l og sprit. Jeg merket jo at det ble konsumert andre ting enn kaffe og kaker. Jeg h\u00f8rte det ogs\u00e5 p\u00e5 stemningen, det var ingen tvil om at alkoholen hjalp folk til \u00e5 komme i \"det g\u00e6rne hj\u00f8rnet\". I min f\u00f8rste femmil gikk jeg tidlig, jeg gikk langs en smal korridor, og folk var helt inntil meg for \u00e5 heie. De var helt ville. Og p\u00e5 sisterunden ble det enda villere. Da var vi l\u00f8pere veldig slitne, og dem langs l\u00f8ypa ville gi en ekstra oppmuntring til oss som hadde det vondt. I 2012 gikk guttedr\u00f8mmen i oppfyllelse da jeg vant. Jeg husker at jeg kom f\u00f8rst inn p\u00e5 oppl\u00f8pet. At det ikke var oppg\u00e5tt og at det mistet fart. Da kom tanken om at dette var min mulighet, at det var n\u00e5 eller aldri. Det var ikke planlagt, men jeg slo om til diagonal, og da slo vinnerinstinktet til. Jeg skulle ikke bli nummer to! Hadde jeg blitt det, ville jeg fortsatt kjent p\u00e5 smerten. S\u00e5 stort er det \u00e5 vinne femmila i Kollen.", "Sjur R\u00f8the (27), vant 2015:\u2014 For meg er det totalpakken p\u00e5 femmila som er det fineste: Atmosf\u00e6ren, folkehavet, komme p\u00e5 stadion og bli m\u00f8tt av alle tilskuerne. Da jeg vant i fjor, kjente jeg det underveis at det kunne bli min dag. Jeg var i god form, men ble ogs\u00e5 l\u00f8ftet rundt av publikum. Det skjer ikke noe annet sted. Det er ei l\u00f8ype der man m\u00e5 v\u00e6re taktisk. Det er viktig med posisjoner p\u00e5 slutten. Jeg var veldig sliten, men gikk p\u00e5 adrenalin. Og det var spenning til det siste. Som yngre s\u00e5 jeg femmila p\u00e5 TV, men tenkte aldri p\u00e5 at jeg skulle vinne. Da var nok m\u00e5let heller \u00e5 f\u00e5 delta. Jeg er en beskjeden vestlending. Jeg h\u00e5per at jeg har en god dag l\u00f8rdag ogs\u00e5, men f\u00f8ler ikke noe press om at jeg m\u00e5 forsvare seieren.", "Gjermund Eggen (74), vant 1966:\u2014 Det \u00e5 vinne femmila i Holmenkollen er noe av det st\u00f8rste jeg har opplevd i min idrettskarri\u00e8re, men det rare er at jeg ikke \u00f8nsket \u00e5 g\u00e5. Dette var under VM p\u00e5 ski, og jeg hadde allerede vunnet 15 km og v\u00e6rt med og tatt gull p\u00e5 stafetten. Derfor ga jeg beskjed til landslagstrener Oddmund Jensen om at jeg var utladet. Jeg husker at han kom p\u00e5 rommet mitt, vi diskuterte det og da han gikk mot d\u00f8ren, tenkte jeg at jeg slapp. Da snudde han seg bare og sa: Du g\u00e5r! Det var som \u00e5 f\u00e5 ei b\u00f8tte kaldt vann over meg. Men det ble stort da jeg vant, i en alder av 23 \u00e5r. Hele atmosf\u00e6ren, det g\u00e5r nesten ikke an \u00e5 beskrive. Allerede som ung hadde det v\u00e6rt en dr\u00f8m \u00e5 g\u00e5 der \u2013 og det \u00e5 vinne ble overveldende.", "Erling Jevne (49), vant i 1996:\u2014 Jeg hadde hatt sjansen mange ganger, men det var en befrielse fysisk og mentalt \u00e5 vinne til slutt i en alder av 29 \u00e5r. Det var p\u00e5 tide. Alt var p\u00e5 plass den dagen. Jeg hadde f\u00e5tt et nytt skipar som jeg hadde pr\u00f8vd i Vasaloppet 14 dager i forveien, der jeg ble nummer to. Jeg merket underveis at jeg ble sterkere og sterkere, fordi jeg visste at jeg var i gr\u00e5dig god form. Det var jo enkeltstart den gange, s\u00e5 jeg visste hvordan jeg l\u00e5 an. Den siste mila av l\u00f8pet n\u00f8t jeg skikkelig. Holmenkollen har s\u00e5 mye sjel. Som f\u00f8rste \u00e5r senior gikk jeg ogs\u00e5 femmila i Kollen, og ble nummer fem. Det var mitt gjennombrudd. Det var dette jeg kunne, fordi jeg ikke var rask. Det \u00e5 g\u00e5 femmila i Kollen er idrett og kultur p\u00e5 samme tid.", "Petter Northug (30), vant 2010, 2011:\u2014 Jeg ser fortsatt p\u00e5 femmila fra VM i 2011 som det viktigste l\u00f8pet i livet mitt. Da ble jeg l\u00f8ftet frem av et fantastisk publikum. Det var enorme mengder tilskuere der, og jeg glemmer det aldri. I Norge er femmila den store manndomspr\u00f8ven i langrenn, og spesielt i Holmenkollen fordi det rennet har en helt spesiell historie. Her foreg\u00e5r skirennet i langrennssportens Mekka, hvor stemningen og omgivelsene setter sitt preg p\u00e5 tradisjonene. Ingen andre nasjoner har en slik folkefest. For meg er l\u00f8pet fra 2011 det ultimate.", "Aftenpodden Sport diskuterer h\u00f8ydehus: - Idrettens gr\u00e5soner b\u00f8r farges svarte. Lytt til denne ukens podcast her:"]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "043a6f55f3c44ddef5df7e1f2467bdef6c9e0d573f870196cc516a3eaf45a0ae"}, {"field": "createtime", "value": "2017-03-28T10:35:06.000Z"}, {"field": "description", "value": "Legender er blitt skapt i Kollen-femmila. L\u00f8rdag g\u00e5r favoritten Martin Johnsrud Sundby for \u00e5 bli en av dem. Vi har snakket med et knippe nordmann som vet hvordan det er \u00e5 vinne i Holmenkollen."}, {"field": "heading", "value": "F\u00f8rste gangen Hjelmeset gikk femmila i Kollen, kj\u00f8rte han p\u00e5 en hund -adressa.no"}, {"field": "id", "value": "b91e0ef596248f31616e7f9b3d3d2a526c9707cf"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["vant", "femmil", "langs l\u00f8ypa"]}, {"field": "kw-entity", "value": ["k. mellom 20", "holmenkollen", "kollen", "hjelmeset", "vasaloppet 14", "mellom 20", "sport", "frognerseteren"]}, {"field": "kw-location", "value": ["falun", "hedmark", "vang", "oslo", "mekka", "marka", "norge", "sapporo"]}, {"field": "kw-pageclass", "value": "article"}, {"field": "kw-person", "value": ["ivar formo", "frode estil", "sjur r\u00f8the", "oddvar br\u00e5", "tobias angerer", "oddmund jensen", "erling jevne", "eldar r\u00f8nning", "magne myrmo", "martin johnsrud sundby", "vegard ulvang", "gjermund eggen", "petter northug"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/4170b2ae-14c3-4520-aeea-3e2808a3f628?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "F\u00f8rste gangen Hjelmeset gikk femmila i Kollen, kj\u00f8rte han p\u00e5 en hund"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Forste-gangen-Hjelmeset-gikk-femmila-i-Kollen_-kjorte-han-pa-en-hund-216320b.html"}, {"field": "pageclass", "value": ["article"]}, {"field": "publishtime", "value": "2016-02-05T19:54:12.000Z"}, {"field": "recs-articleid", "value": "216320"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2016-02-05T19:54:12.000Z"}, {"field": "recs-rawtitle", "value": "F\u00f8rste gangen Hjelmeset gikk femmila i Kollen, kj\u00f8rte han p\u00e5 en hund -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Legender er blitt skapt i Kollen-femmila. L\u00f8rdag g\u00e5r favoritten Martin Johnsrud Sundby for \u00e5 bli en av dem. Vi har snakket med et knippe nordmann som vet hvordan det er \u00e5 vinne i Holmenkollen."}, {"field": "thumbnail", "value": "http://content-thumbnail.cxpublic.com/content/thumbnail200x150/b91e0ef596248f31616e7f9b3d3d2a526c9707cf.jpg?58da3c5a"}, {"field": "thumbnailfullheightdimensions", "value": "200x1898"}, {"field": "timestamp", "value": "2017-03-28T10:35:06.000Z"}, {"field": "title", "value": "F\u00f8rste gangen Hjelmeset gikk femmila i Kollen, kj\u00f8rte han p\u00e5 en hund"}, {"field": "url", "value": "http://www.adressa.no/100Sport/vintersport/langrenn/Forste-gangen-Hjelmeset-gikk-femmila-i-Kollen_-kjorte-han-pa-en-hund-216320b.html"}, {"field": "urlhash", "value": "b91e0ef596248f31616e7f9b3d3d2a526c9707cf"}], "score": 1.0557135, "siteId": "9222270286501375973", "id": "b91e0ef596248f31616e7f9b3d3d2a526c9707cf"}

