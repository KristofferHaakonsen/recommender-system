{"fields": [{"field": "modifiedtime", "type": "time", "value": "2016-07-09T21:32:07.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Fra tid til annen", "rockhistorie", "60-tallet", "Melodi Grand Prix", "joik", "The Pussycats"]}, {"field": "author", "value": "ole jacob hoel"}, {"field": "body", "value": ["Saken oppdateres.", "Da Rockheim Hall Of Fame ble introdusert som en norsk institusjon for fem \u00e5r siden, ble de m\u00f8tt med arroganse fra mange band og artister.", "Et markant unntak var medlemmene i The Pussycats, og da spesielt Sverre Kjelsberg som f\u00f8lte seg forbig\u00e5tt. De var ikke p\u00e5 nominasjonslisten ved f\u00f8rste utdeling i 2011 og skj\u00f8nte ikke hvorfor. De f\u00f8lte det som en forbig\u00e5else, en s\u00e5rende forbig\u00e5else.", "- Ta det med ro, alle f\u00e5r , sa Rolv Wesenlund en gang i forbindelse med Amanda-prisen; et hint til at det norske filmmilj\u00f8et er s\u00e5 lite at det ikke ville ta mange \u00e5r f\u00f8r alle hadde sikret seg pris. S\u00e5nn tenkte mange om Hall Of Fame ogs\u00e5. Hvor mange \u00e5r vil en trenge f\u00f8r hvert lille rockeband er blitt medlemmer av en liste som fors\u00f8ksvis skal v\u00e6re eksklusiv?", "Men det er \u00e5 undervurdere norsk popul\u00e6rmusikks bredde de siste 60-70 \u00e5r. Og ikke minst: Klart det var en forbig\u00e5else (sannsynligvis en uproff forglemmelse) at ikke The Pussycats ble nominert det f\u00f8rste \u00e5ret. \u00c5ret etter ble de nominert, og ble selvf\u00f8lgelig ogs\u00e5 stemt inn, og ble hovedpersoner i en r\u00f8rende prisutdeling i spann med Jahn Teigen, Terje Rypdal (frav\u00e6rende), Jan Eggum og DumDum Boys.", "Det f\u00f8rste \u00e5ret var det Jokke & Valentinerne, Wenche Myhre, Alf Pr\u00f8ysen, A-ha og \u00c5ge Aleksandersen som mottok hederen. En fin gjeng, det, men det hadde ikke blitt d\u00e5rligere om The Pussycats hadde v\u00e6rt med.", "En metafor som er brukt om \u00c5ge Aleksandersen er at han var br\u00f8ytebilen som kom f\u00f8rst og ryddet vei for resten av norske rockere, f\u00f8rst som en del av Prudence p\u00e5 70-tallet, s\u00e5 i front for Sambandet p\u00e5 80-tallet. Men en del av denne l\u00f8ypa var godt tr\u00e5kket opp fra f\u00f8r.", "\u00c5ge Aleksandersen var 16 \u00e5r , Sverre Kjelsberg tre \u00e5r eldre da The Pussycats spilte f\u00f8rste gang i Namsos og skapte hysteriske tilstander. Jenter som til vanlig hadde et godt \u00f8ye til jevngamle lokale gutter, skiftet fokus til den virkelig farlige gjengen p\u00e5 scenen. Den elektriske stemningen under konserten ga n\u00e6ring til dr\u00f8mmene til mange i salen, blant dem \u00c5ge.", "Det er i dag vanskelig \u00e5 se for seg scenene som utspilte seg da the Pussycats fra Troms\u00f8 oppfant pophysteriet i Norge. Men bildene Adresseavisen tok under The Pussycats' konsert i Nidar\u00f8hallen i november 1965 gir en pekepinn.", "De to gitaristene i bandet , Ottar Aasegg, og kanskje spesielt Trond Graff (som skrev de fleste l\u00e5tene og hadde den mest markante h\u00e5rmanken), var i utgangspunktet mest i fokus. Men bassist Sverre Kjelsberg hadde den beste stemmen, og mest karisma; i ettertid ble det klart at han ogs\u00e5 var den sterkeste sosiale faktoren i bandet.", "The Pussycats' suksess skyldtes sterke l\u00e5ter, som \u00abJust A Little Teardrop\u00bb og \u00abLet Me Stay With You\u00bb - men ogs\u00e5 at de ble det norske symbolet for en ny og generasjonsbestemt kulturell verdensordning.", "\u00c5rsaken til at nettopp The Pussycats fikk denne posisjonen, var talent, hardt arbeid, sterk personlig drivkraft og personlig sjarm. Men ogs\u00e5 at de hadde en genial markedsf\u00f8rer i manager Sten Ekroth. Historiene har g\u00e5tt om hans stunts, som inkluderte import av en dobbeltdekker fra London som turn\u00e9buss - og oppvarmingsjobb for The Rolling Stones i Oslo og Malm\u00f6.", "En av mytene om Sten Ekroth er at han fikk en rekke jenter p\u00e5 f\u00f8rste rad til \u00e5 forlate The Rolling Stones-konsertene demonstrativt etter at oppvarmingsartistene var ferdig. Det er en historie som er moderert i ettertid, de aller fleste jentene ble likevel sittende for \u00e5 se The Rolling Stones, og f\u00e5 i salen merket jippoet.", "Men uansett - The Pussycats var de ubestridt st\u00f8rste norske popheltene midt p\u00e5 60-tallet og skapte et hysteri ingen har v\u00e6rt i n\u00e6rheten av siden, med unntak kanskje av The Kids' mest intense popularitet i 1980.", "Det skulle ikke vare lenge for The Pussycats heller. Det klassiske sp\u00f8kelset i norsk rocks barndom - milit\u00e6rtjenesten - var \u00e9n side av saken. Verre var det at flere av medlemmene begynte \u00e5 g\u00e5 lei hele rocken. Ikke minst Sverre Kjelsberg.", "Han tok musikkutdannelse og fortsatte som musiker. Han og Trond Graff traff Ole Paus p\u00e5 en visefestival, og det endte med at de ble musikere p\u00e5 hans andre album \u00abGarman\u00bb, spilt inn en hektisk og sannsynligvis ganske fuktig helg i 1972. Paus har i ettertid sagt at han ikke husker noe som helst fra disse \u00e5rene, men at han m\u00e5 ha v\u00e6rt ganske n\u00e6rv\u00e6rende mens det sto p\u00e5, er tydelig ut fra de usedvanlig slitesterke l\u00e5tene p\u00e5 dette sterke albumet. Kjelsberg og Graff hadde tydelig utviklet seg siden 60-tallet, det merkes ogs\u00e5 p\u00e5 albumet at de jobbet med egne l\u00e5ter. Albumet ble utgitt \u00e5ret etter, under Pussycats-vignetten - selv om musikken ikke er spesielt i slekt med de to f\u00f8rste albumene.", "I 1975 ble Kjelsberg ansatt som huskomponist i H\u00e5logaland Teater, i spann med teatrets husdikter Klaus Hagerup. H\u00e5logaland markerte seg i denne kunstneriske nybrottstiden i norsk teater, allm\u00f8testyrt og med sterkt venstreorientert repertoar. Forestillingen \u00abDikt & forbainna l\u00f8gn\u00bb ble avsluttet med en utopisk \u00abSluttsang\u00bb skrevet av Hagerup/Kjelsberg, som dukket opp p\u00e5 plate under samme navn med Ungdomslaget Ny Von to \u00e5r senere, men som senere er blitt en av landets h\u00f8yest skattede viser under navnet \u00abEllinors vise\u00bb.", "Noen \u00e5r etter det igjen sjokkerte Kjelsberg b\u00e5de egne politiske meningsfeller og det kommersielle musikkliv med \u00e5 delta i - og vinne - den norske Melodi Grand Prix-finalen med \u00abS\u00e1miid \u00c6dnan\u00bb i spann med joikeren Mattis Hetta. L\u00e5ten fungerte b\u00e5de som en protest mot utbyggingen av Alta-vassdraget og en synliggj\u00f8ring av samisk kulturarv. Det var en ny milep\u00e6l innen norsk pop - irritasjonmoment for noen, latterliggjort av andre - men det f\u00f8rste eksemplet jeg kommer p\u00e5 at noen brukte Melodi Grand Prix aktivt i politisk \u00f8yemed.", "Han kom rett f\u00f8r \u00c5ge Aleksandersen ogs\u00e5 her, \u00c5ge ble nummer to i den norske finalen med \u00abBj\u00f8rnen sover\u00bb, et nederlag han ganske sikkert levde godt med.", "Og Sverre Kjelsberg levde godt med sin fortid i The Pussycats. Med \u00e5rene ble det mange gjenforeninger. Da Popclubben i Trondheim feiret 50-\u00e5rsjubileum i september i fjor, sto Pussycats p\u00e5 plakaten, 50 \u00e5r etter sin maktdemonstrasjon i Nidar\u00f8hallen. Men de m\u00e5tte avlyse, grunnet Sverre Kjelsbergs sykdom. Det var synd b\u00e5de for ham og for oss at vi ikke fikk oppleve 60-tallets popdr\u00f8m enda en gang."]}, {"field": "category0", "value": "pluss"}, {"field": "category1", "value": "pluss|kultur"}, {"field": "contenthash", "value": "c60f54be05451dd20bcb9f0097ef95cad36b1b1f986361b638c0241beb25a103"}, {"field": "createtime", "value": "2016-07-09T20:34:06.000Z"}, {"field": "description", "value": "Tipper det er flere enn meg som n\u00e5 er glad for at The Pussycats ble hedret med medlemskap i Rockheim Hall Of Fame f\u00f8r Sverre Kjelsberg d\u00f8de sist m\u00e5ned."}, {"field": "dominantimage", "value": "http://www.adressa.no/pluss/kultur/article13013775.ece/l46nta/ALTERNATES/w980-default/nov3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/61d2fd529a1be016ba3f11962677cbc3d8fc142a.jpg?5979a8f5"}, {"field": "dominantthumbnaildimensions", "value": "300x169"}, {"field": "heading", "value": "Den f\u00f8rste rockestjernen -adressa.no"}, {"field": "id", "value": "61d2fd529a1be016ba3f11962677cbc3d8fc142a"}, {"field": "keyword", "value": ["Fra tid til annen", "rockhistorie", "60-tallet", "Melodi Grand Prix", "joik", "The Pussycats"]}, {"field": "keywords", "value": "Fra tid til annen,rockhistorie,60-tallet,Melodi Grand Prix,joik,The Pussycats"}, {"field": "kw-category", "value": ["pluss", "kultur"]}, {"field": "kw-classification", "value": "arts-and-entertainment"}, {"field": "kw-company", "value": "garman"}, {"field": "kw-concept", "value": ["the", "norsk rocks", "norsk"]}, {"field": "kw-entity", "value": ["dikt", "jan eggum og dumdum boys", "a-ha og \u00e5ge aleksandersen", "sluttsang", "rockheim hall of fame", "ellinors", "oslo og malm\u00f6", "melodi grand prix", "let me stay with you", "sambandet", "s\u00e1miid \u00e6dnan", "popclubben", "the kids", "amanda", "just a", "jokke", "the rolling stones", "the pussycats", "ungdomslaget ny von", "dumdum boys", "h\u00e5logaland teater", "nidar\u00f8hallen", "hall of fame", "bj\u00f8rnen", "valentinerne", "little teardrop", "adresseavisen", "prudence"]}, {"field": "kw-location", "value": ["namsos", "london", "trondheim", "troms\u00f8", "norge", "alta"]}, {"field": "kw-pageclass", "value": "article"}, {"field": "kw-person", "value": ["mattis hetta", "jan eggum", "\u00e5ge aleksandersen", "sverre kjelsberg", "terje rypdal", "klaus hagerup", "ottar aasegg", "trond graff", "sten ekroth", "ole paus", "jahn teigen", "wenche myhre", "alf pr\u00f8ysen", "rolv wesenlund"]}, {"field": "kw-taxonomy", "value": ["pluss", "pluss/kultur"]}, {"field": "og-image", "value": "http://www.adressa.no/pluss/kultur/article13013775.ece/l46nta/ALTERNATES/w980-default/nov3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Den f\u00f8rste rockestjernen"}, {"field": "og-type", "value": "article"}, {"field": "og-url", "value": "http://www.adressa.no/pluss/kultur/2016/07/09/Den-f%C3%B8rste-rockestjernen-13013777.ece"}, {"field": "pageclass", "value": ["article"]}, {"field": "publishtime", "value": "2016-07-09T21:32:07.000Z"}, {"field": "recs-articleid", "value": "13013777"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|kultur"}, {"field": "recs-publishtime", "value": "2016-07-09T21:32:07.000Z"}, {"field": "recs-rawtitle", "value": "Den f\u00f8rste rockestjernen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/kultur"]}, {"field": "teaser", "value": "Tipper det er flere enn meg som n\u00e5 er glad for at The Pussycats ble hedret med medlemskap i Rockheim Hall Of Fame f\u00f8r Sverre Kjelsberg d\u00f8de sist m\u00e5ned."}, {"field": "thumbnail", "value": "http://content-thumbnail.cxpublic.com/content/thumbnail200x150/61d2fd529a1be016ba3f11962677cbc3d8fc142a.jpg?5979a8f5"}, {"field": "thumbnailfullheightdimensions", "value": "200x3137"}, {"field": "timestamp", "value": "2017-07-27T08:48:53.000Z"}, {"field": "title", "value": "Norges f\u00f8rste rockestjerne, og den viktigste?"}, {"field": "url", "value": "http://www.adressa.no/pluss/kultur/2016/07/09/Den-f%c3%b8rste-rockestjernen-13013777.ece"}, {"field": "urlhash", "value": "61d2fd529a1be016ba3f11962677cbc3d8fc142a"}], "score": 0.43116984, "siteId": "9222270286501375973", "id": "61d2fd529a1be016ba3f11962677cbc3d8fc142a"}

