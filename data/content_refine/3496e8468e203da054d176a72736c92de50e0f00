{"fields": [{"field": "modifiedtime", "type": "time", "value": "2012-04-18T18:06:46.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "For to uker siden erkl\u00e6rte jeg min kj\u00e6rlighet til flymotoren Rolls-Royce Merlin, en praktfull forening av skj\u00f8nnhet og teknikk som ble utviklet til noe n\u00e6r det perfekte i l\u00f8pet av andre verdenskrig. Dermed meldte Oddbj\u00f8rn seg p\u00e5 telefonen:", "- Jeg har faktisk en slik motor i garasjen, jeg. Fullt startbar og helt i orden!", "Alle Rolls-Royce Merlin-elskere - men formodentlig ingen andre - skj\u00f8nner at f\u00f8rste anledning ble benyttet til oppdalstur. Det er ikke s\u00e5 lang tid siden jeg h\u00f8rte Merlin br\u00f8le fra b\u00e5de Spitfire og Mustang under et flystevne i England, men det er stor forskjell p\u00e5 \u00e9n og hundre meter n\u00e5r man skal finlytte p\u00e5 en 27-liters V12'er.", "Men f\u00f8rst forteller Oddbj\u00f8rn hvordan motoren har havnet i fjellbygda:", "- Petter Moen fra Surnadal kj\u00f8pte en Rolls-Royce-motor i Kvinesdal for et par \u00e5r siden. Motoren hadde v\u00e6rt brukt i en stridsvogn, og da het den Meteor. Den har ikke kompressorer, slik som i flyene, men til gjengjeld har den et digert klutsjhus med tre enorme plater. Slik m\u00e5 det v\u00e6re n\u00e5r tusen hester og to tusen Newtonmeter skal overf\u00f8res fra motor til gearboks og tunge larvef\u00f8tter.", "Moen fikk med seg kameratene Tor Kristian Gjerstad, Ola Moen og Amund L\u00f8faldli fra Surnadal, Rindal og Meldal, som alle ble stolte medeiere av motoren. Men stoltheten ble noe forbeholden, fordi motoren nektet \u00e5 starte. Inn i bildet: Oddbj\u00f8rn Mellemseter og Kurt Engelsjord fra Oppdal, som til daglig jobber i Storlismia og kan alt om motorer.", "- Helt fra guttedagene har jeg mekket p\u00e5 alt mellom himmel og jord. Unntatt en slik motor. Dette er noe helt spesielt. Jeg er imponert over ingeni\u00f8rene som konstruerte Merlin for trekvart \u00e5rhundre siden, forteller Oddbj\u00f8rn.", "Men han fant feilen, som var i tenningsanlegget. Motoren ble montert permanent p\u00e5 en personbiltilhenger. N\u00e5 st\u00e5r gigantmotoren her foran oss. Oddbj\u00f8rn trekker et par ganger i gass-staget, og trykker p\u00e5 startknappen. Motoren starter \u00f8yeblikkelig. P\u00e5 tomgang sveiver den snilt rundt med bare et par hundre omdreininger. Klunk-klunk-lyden kommer fra klutsjen, forklarer Oddbj\u00f8rn. 48 ventiler g\u00e5r lydl\u00f8st opp og ned inne i de to lange topplokkene, mens forgasserne gisper etter luft. S\u00e5 gir Oddbj\u00f8rn gass - tusen, to tusen omdreininger. To og et halvt. Et vanvittig vr\u00e6l fosser ut av to tretoms rake eksosr\u00f8r uten den minste lyddemping, og bader Oppdal i torden midt i finv\u00e6ret.  Oddbj\u00f8rn hadde oppvisning med Rolls-Royce'n under Oppdals f\u00e5rik\u00e5ldager. Sikkert bra, men hvorfor skal man egentlig ha en slik monstermotor?", "- Jo, vi skal bruke den til vedklyveren, sier Oddbj\u00f8rn. Anstendige mennesker m\u00e5 jo ha en noenlunde anstendig forklaring p\u00e5 noe s\u00e5 s\u00e6rt. Vedklyver-forklaringen duger bra."]}, {"field": "category0", "value": "bil"}, {"field": "contenthash", "value": "5215e79d4df1175cdc08ca16dffe382daec7ec0c5277ebc8ef2db979602c356c"}, {"field": "createtime", "value": "2016-04-03T08:26:50.000Z"}, {"field": "description", "value": "Oddbj\u00f8rn Mellemseter i Oppdal er like glad i Rolls-Royce Merlin som undertegnede. Han har tilmed en slik motor p\u00e5 biltilhengeren sin."}, {"field": "dominantimage", "value": "http://www.adressa.no/incoming/article1148044.ece5/ALTERNATES/w980-default/Rolls-Royce_Meteor"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/3496e8468e203da054d176a72736c92de50e0f00.jpg?5996b179"}, {"field": "dominantthumbnaildimensions", "value": "300x169"}, {"field": "heading", "value": "Oddbj\u00f8rn deler min kj\u00e6rlighet -adressa.no"}, {"field": "id", "value": "3496e8468e203da054d176a72736c92de50e0f00"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "bil"}, {"field": "kw-classification", "value": "automotive"}, {"field": "kw-company", "value": "meteor"}, {"field": "kw-concept", "value": "motor"}, {"field": "kw-entity", "value": ["spitfire og mustang", "oddbj\u00f8rn mellemseter og kurt engelsjord", "storlismia", "rolls-royce merlin", "newtonmeter", "ola moen og amund l\u00f8faldli", "rindal og meldal"]}, {"field": "kw-location", "value": ["surnadal", "oppdal", "england", "kvinesdal"]}, {"field": "kw-pageclass", "value": "article"}, {"field": "kw-person", "value": ["ola moen", "amund l\u00f8faldli", "kurt engelsjord", "oddbj\u00f8rn mellemseter", "petter moen", "tor kristian gjerstad"]}, {"field": "kw-taxonomy", "value": "bil"}, {"field": "og-image", "value": "http://www.adressa.no/incoming/article1148044.ece5/ALTERNATES/w980-default/Rolls-Royce_Meteor"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Oddbj\u00f8rn deler min kj\u00e6rlighet"}, {"field": "og-type", "value": "article"}, {"field": "og-url", "value": "http://www.adressa.no/bil/article578566.ece"}, {"field": "pageclass", "value": ["article"]}, {"field": "publishtime", "value": "2005-10-12T07:11:05.000Z"}, {"field": "recs-articleid", "value": "2102768"}, {"field": "recs-category-type", "value": "taxonomy"}, {"field": "recs-category0", "value": "taxonomy|bil"}, {"field": "recs-publishtime", "value": "2005-10-12T07:11:05.000Z"}, {"field": "recs-rawtitle", "value": "Oddbj\u00f8rn deler min kj\u00e6rlighet -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "bil"}, {"field": "teaser", "value": "Oddbj\u00f8rn Mellemseter i Oppdal er like glad i Rolls-Royce Merlin som undertegnede. Han har tilmed en slik motor p\u00e5 biltilhengeren sin."}, {"field": "thumbnail", "value": "http://content-thumbnail.cxpublic.com/content/thumbnail200x150/3496e8468e203da054d176a72736c92de50e0f00.jpg?5996b179"}, {"field": "thumbnailfullheightdimensions", "value": "200x1192"}, {"field": "timestamp", "value": "2017-08-18T09:20:57.000Z"}, {"field": "title", "value": "Oddbj\u00f8rn deler min kj\u00e6rlighet"}, {"field": "url", "value": "http://www.adressa.no/bil/article578566.ece"}, {"field": "urlhash", "value": "3496e8468e203da054d176a72736c92de50e0f00"}], "score": 1.2200829, "siteId": "9222270286501375973", "id": "3496e8468e203da054d176a72736c92de50e0f00"}

