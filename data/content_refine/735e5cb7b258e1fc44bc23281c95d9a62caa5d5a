{"fields": [{"field": "modifiedtime", "type": "time", "value": "2012-04-23T08:57:39.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Hvilken ministerpost b\u00f8r Trond Giske f\u00e5 i en ny regjering? Hvem i Trondheim kan bli politisk r\u00e5dgiver eller statssekret\u00e6r? Forrige helg feiret Giske-gjengen Rune Ols\u00f8s 30-\u00e5rs dag og la personkabaler. Det er n\u00f8yaktig ett \u00e5r igjen til stortingsvalget, og optimistiske Ap'ere og SV'ere snakker ikke lenger om hvis det blir regjeringsskifte - men n\u00e5r man f\u00e5r et nytt r\u00f8d-gr\u00f8nt regime. Strategi og personkabaler er allerede i ferd med \u00e5 legges. Under forrige Stoltenberg-regjering var Giske-fl\u00f8yen representert med en h\u00e5ndfull unge politiske r\u00e5dgivere og statssekret\u00e6rer. Ved neste korsvei blir det st\u00f8rre kamp om de samme beina n\u00e5r tre partier skal dele postene mellom seg. Men dette forhindrer ikke den radikale Ap-fl\u00f8yen - med tyngdepunkt i Trondheim - i \u00e5 legge planer for hvem som b\u00f8r havne hvor etter regjeringsskiftet. Senest i anledningen Rune Ols\u00f8s - ogs\u00e5 kalt Rune Kommune - 30-\u00e5rskalas.", "Clinton i veska", "Til bursdagsfesten i den nyoppussede kjelleren p\u00e5 Folkets Hus kom de \u00e9n etter \u00e9n Ordf\u00f8rer Rita Ottervik med Bill Clintons selvbiografi i veska. Fylkesordf\u00f8rer Tore Sandvik og stortingsrepresentant og midtpunkt Trond Giske - sistnevnte med boka til Tony Blairs mediesjef og spin-doctor Alastair Campbell under armen. Ned i kjelleren stimet ogs\u00e5 lederen i Trondheim Ap Stig Klomsten, tidligere AUF-leder Eva Kristin Hansen, Stoltenbergs tidligere r\u00e5dgiver Kathinka Meirik, generalsekret\u00e6r i AUF Geir Waage, kommunalr\u00e5dene Jens Ivar Tronshart og Aase S\u00e6tran Hovland og SV-kommunalr\u00e5d Elin Kvikshaug Berntsen. Blant de sist ankomne var varaordf\u00f8rer Knut Fagerbakke - som uten blygsel hadde prioritert jazzfestivalen - og Sps kommunalr\u00e5d Ola Borten Moe. Selvf\u00f8lgelig med selvbiografien til Anne Enger Lahnstein. Og selv om gjestene slappet av uten politikk som det blir framhevet, var deler av forsamlingen til tider sv\u00e6rt opptatt av b\u00e5de den p\u00e5g\u00e5ende nominasjonsprosessen i S\u00f8r-Tr\u00f8ndelag Ap og av regjeringskabalen.", "Tapas og kabaler", "Sjefideolog Trond Giske satte tidlig tonen i sin tale til vennen Ols\u00f8 etter at tapasrettene var ford\u00f8yd:", "- Denne byen er for liten for deg, Rune Kommune!", "If\u00f8lge Adresseavisens kilder blant festdeltakerne er nemlig Rune Ols\u00f8 en av de hotteste kandidatene til en statssekret\u00e6rjobb i en r\u00f8d-gr\u00f8nn regjering. Andre aktuelle kandidater som nevnes til r\u00e5dgiverkorpset er Kathinka Meirik, tidligere AUF-leder Eva Kristin Hansen, tidligere fylkesleder Gunnar Krogstad, tidligere valgkampansvarlig Monica Volden Sivertsen og Rita Skj\u00e6rvik - datter av Rissa-ordf\u00f8rer Per Kristian Skj\u00e6rvik. Alle tror at fylkesordf\u00f8rer Tore Sandvik og ordf\u00f8rer Rita Ottervik blir igjen i tr\u00f8nderhovedstaden.", "- Hvis Ap ikke f\u00e5r kommunaldepartementet, vil det v\u00e6re sv\u00e6rt viktig for oss \u00e5 f\u00e5 en statssekret\u00e6r dit. Og hvis ikke Rita hadde v\u00e6rt ordf\u00f8rer i Trondheim ville hun v\u00e6rt en utmerket kandidat, framholder Rune Ols\u00f8.", "- Kunne du selv tenke deg en statssekret\u00e6rjobb der?", "- Alle som driver med politikk f\u00f8ler seg veldig be\u00e6ret hvis de f\u00e5r tilbud om en slik stilling. Det er sikkert mange dyktige kandidater som st\u00e5r i k\u00f8, og selv m\u00e5tte jeg i tilfelle vurdere det opp mot min egen familiesituasjon, sier Ols\u00f8, som om noen m\u00e5neder blir far for f\u00f8rste gang.", "Ofrer finans?", "Aktuelle tr\u00f8nderstatsr\u00e5der er selvf\u00f8lgelig Trond Giske og Bjarne H\u00e5kon Hanssen. I de to andre partiene vil \u00d8ystein Djupedal og Marit Arnstad st\u00e5 sterkt. Departementene som henger h\u00f8yest i en samarbeidsregjering er finans, utenriks, kommunal, utdanning og helse. Adresseavisens kilder framhever imidlertid at det kan v\u00e6re aktuelt \u00e5 ofre finansdepartementet til SV - for \u00e5 ansvarliggj\u00f8re partiet. Samtidig understrekes det at hvis man ikke f\u00e5r selve ministeren i \u00f8nskedepartementene, er det viktig \u00e5 sikre seg statssekret\u00e6ren.", "Look to Trondheim", "Trondheim har allerede ett \u00e5rs praktisk erfaring med samarbeid p\u00e5 tvers av partigrensene i Ap, SV og Sp. Klarer de tre partiene \u00e5 samarbeide om budsjettet, hvordan er dialogen mellom partiene, og hvordan l\u00f8ses stridigheter underveis? Trondheim blir \u00e5 anse som et pr\u00f8veprosjekt foran en mulig r\u00f8d-gr\u00f8nn regjering og f\u00f8lges dermed med interesse fra det politiske milj\u00f8et i Oslo. Senest for to uker siden - under Tranm\u00e6lkonferansen - var partisekret\u00e6r og sjefsstrateg Martin Kolberg p\u00e5 Trondheim-bes\u00f8k. Ett av temaene var nettopp det r\u00f8d-gr\u00f8nne samarbeidet, og Kolberg skal ha p\u00e5pekt at det lokale regimet viser vei for et eventuelt samarbeid nasjonalt etter valget neste \u00e5r.", "Lederen i Trondheim Ap, Stig Klomsten, utelukker heller ikke at de tre partiene lokalt opptre sammen som en enhet i den kommende valgkampen:", "- Hvert parti skal v\u00e6re tydelig p\u00e5 sin egen profil, men vi skal ogs\u00e5 vise hva vi har v\u00e6rt gode p\u00e5 sammen her i Trondheim, sier Klomsten, som ogs\u00e5 leder den viktige nominasjonskomiteen i Trondheim Ap. Det er her f\u00f8ringene legges for hvem som skal f\u00e5 den attraktive fjerdeplassen p\u00e5 stortingslista.", "To av de kvinnelige festdeltakerne har v\u00e6rt de heteste kandidatene i stortingsnominasjonen: Giskes n\u00e6re fortrolige, Eva Kristin Hansen og Stoltenbergs h\u00e5ndplukkede, Kathinka Meirik. Sistnevnte ble nylig utropt til \u00e5 v\u00e6re den mest popul\u00e6re kandidaten i en r\u00e5dgivende unders\u00f8kelse blant medlemmene i Trondheim Ap, men kort tid f\u00f8r den store festen ga hun beskjed om at hun ikke var aktuell til \u00e5 st\u00e5 p\u00e5 den ettertraktede fjerdeplassen. Meirik er da heller ikke Trond Giskes kandidat til den omdiskuterte plassen - noe man ikke har lagt skjul p\u00e5 i kretsen rundt Giske. Og etter at ordf\u00f8rer Otterviks r\u00e5dgiver, Anne Sophie Hunstad, p\u00e5 overtid trakk seg som aktuell kandidat - ligger veien n\u00e5 \u00e5pen for den tidligere AUF-lederen Eva Kristin Hansen. En annen av festdeltakerne, fylkessekret\u00e6r Jorodd Asphjell, har ogs\u00e5 f\u00e5tt Trondheim Aps st\u00f8tte til tredjeplassen - til tross for at han er b\u00e5de EU- og gasstilhenger.", "Sene nattetimer", "Ett av temaene i de sene nattetimer var hvorvidt Trond Giske b\u00f8r bli statsr\u00e5d og hvilken post han b\u00f8r f\u00e5 - eller om man er best tjent med at Giske blir v\u00e6rende p\u00e5 Stortinget og f\u00e5r en friere rolle. Det framheves at sjefideolog Giske b\u00f8r f\u00e5 et departement med godt synlige politiske skillelinjer - utdanning som sist eller et n\u00e6rings/arbeidsdepartement der han kan fronte kampen mot arbeidsledighet. Det vises ogs\u00e5 til at Giske nylig fikk i oppgave \u00e5 lede et Ap-utvalg som skal skissere en ny politikk knyttet til vekst/vern-dimensjonen.", "Utdanningsstatsr\u00e5d", "- Hva \u00f8nsker du selv, Trond Giske?", "- F\u00f8rst m\u00e5 vi vinne valget. Men jeg skulle gjerne v\u00e6rt utdanningsminister videre, jeg. Det likte jeg godt. Men vi m\u00e5 huske at vi f\u00e5r kanskje halvparten s\u00e5 mange statsr\u00e5der som sist - n\u00e5 skal vi dele med de andre partiene. Det er ikke slik at vi n\u00f8dvendigvis f\u00e5r en statsr\u00e5d fra S\u00f8r-Tr\u00f8ndelag, kommenterer Trond Giske til Adresseavisen.", "- Du sier n\u00e5 at det slett ikke er sikkert at Trond Giske blir statsr\u00e5d hvis det blir regjeringsskifte?", "- Det kan jeg underskrive p\u00e5. Det er ganske sikkert at det ikke er sikkert.", "Kamp om 4.-plassen"]}, {"field": "category0", "value": "nyheter"}, {"field": "contenthash", "value": "66c2f8a6293e5cf9ee4a9e72798672ecb5d0e94809825500a2c3e7bfaa1f3630"}, {"field": "createtime", "value": "2016-02-22T12:53:02.000Z"}, {"field": "description", "value": "I dette selskapet legges fremtidige personkabaler i Arbeiderpartiet."}, {"field": "dominantimage", "value": "http://www.adressa.no/incoming/article1094843.ece5/ALTERNATES/w980-default/ver2%20rune2250"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/735e5cb7b258e1fc44bc23281c95d9a62caa5d5a.jpg?596dd424"}, {"field": "dominantthumbnaildimensions", "value": "300x169"}, {"field": "heading", "value": "Her er Aps nye vin... -adressa.no"}, {"field": "id", "value": "735e5cb7b258e1fc44bc23281c95d9a62caa5d5a"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "law-government-and-politics"}, {"field": "kw-concept", "value": ["r\u00f8d-gr\u00f8nn regjering", "aktuell kandidat", "sene nattetimer", "trondheim", "kandidat", "politisk r\u00e5dgiver", "parti"]}, {"field": "kw-entity", "value": ["stoltenberg", "trondheim ap", "rune ols\u00f8s 30", "folkets hus", "jorodd asphjell", "tranm\u00e6lkonferansen", "kathinka meirik", "otterviks", "\u00f8ystein djupedal og marit arnstad", "eva kristin hansen og stoltenbergs", "arbeiderpartiet", "rita", "per kristian skj\u00e6rvik", "s\u00f8r-tr\u00f8ndelag ap", "monica volden sivertsen og rita skj\u00e6rvik", "ols\u00f8", "klomsten", "stortinget", "jens ivar tronshart og aase s\u00e6tran hovland", "adresseavisen", "trondheim ap stig klomsten", "trond giske og bjarne h\u00e5kon hanssen"]}, {"field": "kw-location", "value": ["rissa", "trondheim", "oslo"]}, {"field": "kw-pageclass", "value": "article"}, {"field": "kw-person", "value": ["alastair campbell", "gunnar krogstad", "rune ols\u00f8", "marit arnstad", "tore sandvik", "aase s\u00e6tran hovland", "martin kolberg", "trond giske", "jens ivar tronshart", "rita ottervik", "geir waage", "knut fagerbakke", "monica volden sivertsen", "ola borten moe", "elin kvikshaug berntsen", "stig klomsten", "\u00f8ystein djupedal", "rita skj\u00e6rvik", "anne sophie hunstad", "bjarne h\u00e5kon hanssen", "rune kommune", "ordf\u00f8rer rita ottervik", "bill clintons", "eva kristin hansen", "anne enger lahnstein", "tony blairs"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1094843.ece5/ALTERNATES/w980-default/ver2%20rune2250"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Her er Aps nye vin..."}, {"field": "og-type", "value": "article"}, {"field": "og-url", "value": "http://www.adressa.no/nyheter/article58244.ece"}, {"field": "pageclass", "value": ["article"]}, {"field": "publishtime", "value": "2004-09-11T12:53:22.000Z"}, {"field": "recs-articleid", "value": "2473330"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2004-09-11T12:53:22.000Z"}, {"field": "recs-rawtitle", "value": "Her er Aps nye vin... -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "I dette selskapet legges fremtidige personkabaler i Arbeiderpartiet."}, {"field": "thumbnail", "value": "http://content-thumbnail.cxpublic.com/content/thumbnail200x150/735e5cb7b258e1fc44bc23281c95d9a62caa5d5a.jpg?596dd424"}, {"field": "thumbnailfullheightdimensions", "value": "200x1338"}, {"field": "timestamp", "value": "2017-07-18T09:25:56.000Z"}, {"field": "title", "value": "Her er Aps nye vin..."}, {"field": "url", "value": "http://www.adressa.no/nyheter/article58244.ece"}, {"field": "urlhash", "value": "735e5cb7b258e1fc44bc23281c95d9a62caa5d5a"}], "score": 0.361373, "siteId": "9222270286501375973", "id": "735e5cb7b258e1fc44bc23281c95d9a62caa5d5a"}

