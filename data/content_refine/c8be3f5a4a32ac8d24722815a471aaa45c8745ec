{"fields": [{"field": "modifiedtime", "type": "time", "value": "2015-10-05T09:11:53.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Barnehage", "Barn og unge", "Helse"]}, {"field": "author", "value": ["babyverden.no", "janet molde hollund"]}, {"field": "body", "value": ["Saken oppdateres.", "Det blir kanskje ekstra tydelig i ferier. Barna krangler \u2013 om alt og ingenting. Foreldrene sitter igjen med en f\u00f8lelse av at det aldri er fred, og at deres barn er mye verre enn alle andres.", "\u2014 Om mange har opplevd krangling i feriene? Jeg tror det er mye mer vanlig at man har opplevd s\u00f8skenkrangling, enn at man ikke har det.", "Det sier professor i pedagogikk og forfatter Stein Erik Ulvund. Han har blant annet skrevet boken \u00abForst\u00e5 barnet ditt 0-8 \u00e5r\u00bb.", "Foreldre kunne f\u00e5tt det s\u00e5 mye bedre om de hadde godtatt at barn krangler. Det er normalt, og en trenger ikke \u00e5 ha skyldf\u00f8lelse. Stein Erik Ulvund", "Ulvund sier at sm\u00e5barn i alderen to til fem \u00e5r ofte krangler om gjenstander. Forskning viser at de i gjennomsnitt krangler minst \u00e9n gang i kvarteret. \u00abDen var min\u00bb, \u00abJeg hadde den f\u00f8rst!\u00bb og s\u00e5 videre. Det ender som regel med at den ene gir seg.", "Mange sier at barn som har kranglet mye blir gode voksne. Stemmer det?", "\u2014 Det er mye l\u00e6rdom i krangling, fordi det ofte ender i konfliktl\u00f8sing. Det gir mye erfaring \u00e5 v\u00e6re uenige, og s\u00e5 komme frem til en l\u00f8sning, sier Ulvund.", "Psykolog og professor Willy-Tore M\u00f8rch sier krangling i seg selv ikke er positivt, selv om det er b\u00e5de vanlig og normalt.", "\u2014 Jeg vil helst skille mellom \u00e5 krangle og \u00e5 diskutere. Diskusjon er en god \u00f8velse i \u00e5 bryne seg og fremme synspunkter, men det er en fordel \u00e5 kunne gj\u00f8re det p\u00e5 en argumenterende m\u00e5te. Krangling handler om uenighet \u2013 at en part blir urettferdig behandlet. Uenighet vil en m\u00f8te p\u00e5 hele livet, sier han.", "Han sier barnas m\u00e5te \u00e5 v\u00e6re uenige p\u00e5 ofte henger sammen med hvordan foreldrene krangler. Foreldrene er viktige rollemodeller, og barna tar etter. \u2014 B\u00f8r vi gripe inn dersom barna krangler?", "- Ofte b\u00f8r man vente med det. Da b\u00f8r det v\u00e6re snakk om fare for liv og helse \u2013 eller fysisk vold. Vi b\u00f8r oppfordre barna til \u00e5 ordne opp selv. Men er det fysisk vold med slag, spark eller kloring, m\u00e5 vi g\u00e5 inn og skille dem. Det er helt uakseptabelt, sier Ulvund.", "M\u00f8rch mener man ikke trenger \u00e5 blande seg inn i barnas krangler s\u00e5 lenge det handler om leker og mer trivielle ting.", "\u2014 Men dersom det handler om mer alvorlige tema, eller det blir t\u00f8ffere og noen for eksempel blir skadet eller sl\u00e5tt, m\u00e5 en gripe inn. Da b\u00f8r foreldre l\u00e6re barna probleml\u00f8sning som strategi, i stedet for \u00e5 skille barna og sende dem hver til sitt, sier M\u00f8rch.", "Med probleml\u00f8sningsstrategi kan en l\u00e6re barna \u00e5 ordne opp p\u00e5 en fin m\u00e5te. For at det skal v\u00e6re vellykket, m\u00e5 begge parter f\u00f8le at det er rettferdig. Psykolog og professor Willy-Tore M\u00f8rch", "Dersom kranglingen ofte handler om de samme tingene, og l\u00e5ser seg fast i et m\u00f8nster, tror M\u00f8rch det kan v\u00e6re lurt at foreldrene setter seg ned sammen med barna og hjelper dem til \u00e5 finne en l\u00f8sning.", "\u2014 Med probleml\u00f8sningsstrategi kan en l\u00e6re barna \u00e5 ordne opp p\u00e5 en fin m\u00e5te. For at det skal v\u00e6re vellykket, m\u00e5 begge parter f\u00f8le at det er rettferdig. Det m\u00e5 v\u00e6re mulig \u00e5 gjennomf\u00f8re, og begge m\u00e5 f\u00f8le seg vel med l\u00f8sningen. Greier en dette, er det langt mer hensiktsmessig, sier M\u00f8rch.", "Ulvund sier foreldre b\u00f8r v\u00e6re obs p\u00e5 dynamikken mellom barna.", "\u2014 Dersom det er flere s\u00f8sken, og det alltid er det samme barnet som blir ertet eller ikke f\u00e5r gjennom sin vilje, kan det v\u00e6re uheldig. Det er viktig med likevekt \u2013 at alle har muligheten til \u00e5 vinne en krangel. Dersom samme barn gjentatte ganger blir eller f\u00f8ler seg overkj\u00f8rt, kan det gj\u00f8re noe med selvtilliten. Da kan en som voksen gjerne appellere til de som pleier \u00e5 komme godt ut av det, og for eksempel sp\u00f8rre: \u00abHva ville du f\u00f8lt hvis det alltid var du som m\u00e5tte gi deg?\u00bb, sier han.", "If\u00f8lge Ulvund viser forskning at det er flere konflikter mellom gutter og jenter enn det er jenter eller gutter imellom. Men hvem krangler mest?", "\u2014 Mye tyder p\u00e5 at det er gutter som krangler mest, men jeg ikke sikker p\u00e5 om det er riktig. Den kan godt hende at gutter krangler mer \u00e5penlyst og er mer fysiske. Men jenter krangler p\u00e5 en mer fordekt m\u00e5te. De bruker gjerne kroppsspr\u00e5k og utestenging, sier Ulvund.Krangling kan slite p\u00e5 familien. Ulvund sier han kan forst\u00e5 foreldre som sier at barnas krangling blir s\u00e5pass irriterende at det g\u00e5r p\u00e5 helsa l\u00f8s. Men samtidig sier han at det i de aller fleste familier er flere positive enn negative samhandlinger n\u00e5r det gjelder s\u00f8sken.", "- Vi har bare s\u00e5 mye lettere for \u00e5 se og huske det negative. Dersom vi teller alle pausene hvor barna ikke krangler, vil det hos de aller fleste v\u00e6re flest stunder uten krangling i l\u00f8pet av en dag. Jeg tror foreldre kunne f\u00e5tt det s\u00e5 mye bedre om de hadde godtatt at barn krangler. Det er normalt, og en trenger ikke \u00e5 ha skyldf\u00f8lelse, sier Ulvund.", "Willy-Tore M\u00f8rch sier at en viktig grunn til at barn og unge krangler, er at de er emosjonsstyrte.", "\u2014 Og den delen av hjernen som demper f\u00f8lelsesutbrudd er ikke ferdig utviklet f\u00f8r de er rundt 20 \u00e5r. N\u00e5r barna kommer i puberteten kommer i tillegg frigj\u00f8relsesprosessen, som gj\u00f8r at det kan bli enda mer intenst. S\u00e5 det er fint om foreldre forst\u00e5r hvorfor barna kan bli sinte. Det er begripelig, og det skjer med alle. Det er ikke slik at barna er g\u00e6rne eller ondskapsfulle, sier han.", "Artikkelen er skrevet av Babyverden."]}, {"field": "category0", "value": "familieogoppvekst"}, {"field": "contenthash", "value": "5d935a36c301b60a85b5b9938dabc86c2e893a5912a2f20e161d4d59852eed2a"}, {"field": "createtime", "value": "2017-01-11T22:45:51.000Z"}, {"field": "description", "value": "Visste du at sm\u00e5barn i snitt krangler \u00e9n gang i kvarteret?"}, {"field": "heading", "value": ["Dette l\u00e6rer barn av s\u00f8skenkrangling -adressa.no", "Krangler \u00e9n gang i kvarteret", "Barn tar etter foreldrene", "- L\u00e6r barna probleml\u00f8sning", "Dynamikken mellom barna", "Hvem krangler med hvem?", "Hjernen er ikke ferdig utviklet"]}, {"field": "id", "value": "c8be3f5a4a32ac8d24722815a471aaa45c8745ec"}, {"field": "keyword", "value": ["Barnehage", "Barn og unge", "Helse"]}, {"field": "keywords", "value": "Barnehage,Barn og unge,Helse"}, {"field": "kw-category", "value": "familieogoppvekst"}, {"field": "kw-classification", "value": "family-and-parenting"}, {"field": "kw-concept", "value": ["krangle", "barn", "l\u00e6r barna probleml\u00f8sning", "barn krangler", "l\u00e6r barna"]}, {"field": "kw-entity", "value": ["helse", "babyverden", "forst\u00e5", "barn"]}, {"field": "kw-pageclass", "value": "article"}, {"field": "kw-person", "value": ["stein erik ulvund", "willy-tore m\u00f8rch"]}, {"field": "kw-taxonomy", "value": "familieogoppvekst"}, {"field": "og-image", "value": "https://vertical.snd.no/images/328e805c-a44f-477c-a0d8-83bb8d98f0c9?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dette l\u00e6rer barn av s\u00f8skenkrangling"}, {"field": "og-type", "value": "article"}, {"field": "og-url", "value": "http://www.adressa.no/familieogoppvekst/Dette-larer-barn-av-soskenkrangling-7191b.html"}, {"field": "pageclass", "value": ["article"]}, {"field": "publishtime", "value": "2015-10-05T07:38:54.000Z"}, {"field": "recs-articleid", "value": "7191"}, {"field": "recs-category-type", "value": "taxonomy"}, {"field": "recs-category0", "value": "taxonomy|familieogoppvekst"}, {"field": "recs-publishtime", "value": "2015-10-05T07:38:54.000Z"}, {"field": "recs-rawtitle", "value": "Dette l\u00e6rer barn av s\u00f8skenkrangling -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "familieogoppvekst"}, {"field": "teaser", "value": "Visste du at sm\u00e5barn i snitt krangler \u00e9n gang i kvarteret?"}, {"field": "thumbnail", "value": "http://content-thumbnail.cxpublic.com/content/thumbnail200x150/c8be3f5a4a32ac8d24722815a471aaa45c8745ec.jpg?5993e9df"}, {"field": "thumbnailfullheightdimensions", "value": "200x1669"}, {"field": "timestamp", "value": "2017-08-16T06:44:47.000Z"}, {"field": "title", "value": "Dette l\u00e6rer barn av s\u00f8skenkrangling"}, {"field": "url", "value": "http://www.adressa.no/familieogoppvekst/Dette-larer-barn-av-soskenkrangling-7191b.html"}, {"field": "urlhash", "value": "c8be3f5a4a32ac8d24722815a471aaa45c8745ec"}], "score": 0.8208192, "siteId": "9222270286501375973", "id": "c8be3f5a4a32ac8d24722815a471aaa45c8745ec"}

