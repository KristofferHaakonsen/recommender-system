{"fields": [{"field": "modifiedtime", "type": "time", "value": "2017-01-12T13:22:42.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Sogn og Fjordane", "Reiseguide", "Fjell", "Reisetrend", "Reise", "Friluftsliv", "Nasjonalpark"]}, {"field": "author", "value": "hans kristian krogh-hanssen"}, {"field": "body", "value": ["Saken oppdateres.", "\u2013 Noen av stedene her er s\u00e5 hemmelige at ingen har v\u00e6rt der enn\u00e5...", "Tore Frimannslund gliser bredt der han padler i saktefilm over Fj\u00e6rlandsfjorden. Brearmene bak ham strammer seg i finv\u00e6ret over Jostedalsbreen, vannet rundt speiler de majestetiske fjellene utover fjorden.", "P\u00e5 kajakkene er ski, sekk og proviant festet. Aprildagen kunne nesten ikke ha v\u00e6rt bedre.", "Tore Frimannslund er en av gutta bak suksessen SGNskis, en gjeng lokale som designer og produserer topptur- og frikj\u00f8ringsski avlet p\u00e5 fjellene i Sogn.", "Sammen med kollega Ola Alsterholm er han ofte p\u00e5 jakt etter nye steder \u00e5 teste skiene sine. Fj\u00e6rlandsfjorden er blitt en favoritt.", "\u2013 I motsetning til eksempelvis Lofoten, er fortsatt mange av fjellene langs Fj\u00e6rlandsfjorden lite ber\u00f8rt i skisammenheng. Mye av grunnen er nettopp utilgjengeligheten. Du trenger b\u00e5t eller annen transport vannveien for \u00e5 n\u00e5 foten p\u00e5 mange av fjellene. Tatt i betraktning at det ikke ble vei i indre del av fjorden f\u00f8r i 1986, og at Frudalstunnelen mellom Sogndal og Fj\u00e6rland f\u00f8rst kom p\u00e5 90-tallet, vil du nesten aldri m\u00f8te andre om du legger inn litt innsats her, sier Frimannslund.", "\u2013 Det skal ikke mer enn en kajakk, noen gummistropper og en \u00e5re til, mener de to. Og kanskje en moderat porsjon lokalkunnskap.", "For kunnskap om ski og sn\u00f8 selger godt for tiden. Den Norske Turistforening, som tradisjonelt har v\u00e6rt en faneb\u00e6rer for det enkle friluftsliv, har if\u00f8lge seg selv opplevd et paradigmeskifte de siste \u00e5rene som resultat av den nye toppturtrenden.", "\u2013 Som medlemsorganisasjon blir vi formet av nettopp medlemmene, og der har det v\u00e6rt en voldsom ettersp\u00f8rsel etter et st\u00f8rre fokus p\u00e5 toppturer og frikj\u00f8ringskurs. Nesten alle turer og kurs knyttet mot disse aktivitetene er utsolgte med lange ventelister, sier fagsjef for DNT Fjellsport, Marit Vidnes.", "If\u00f8lge Vidnes er det mange som \u00f8nsker \u00e5 tilegne seg kunnskapen til \u00e5 reise ut alene i fjellheimen med det som kreves av erfaring for trygg ferdsel.", "De popul\u00e6re og mest kjente skifjellene ser ogs\u00e5 mange entusiaster p\u00e5 gode dager.", "Da kan det v\u00e6re greit \u00e5 finne sitt eget skifjell med ur\u00f8rt sn\u00f8.S\u00f8ken etter \u00e5 oppleve det ur\u00f8rte gir ogs\u00e5 gode tider for guideselskapene.", "\u2013 Utviklingen i bruk av fjellet i Norge har v\u00e6rt stor de siste \u00e5rene. I sesongen vil det v\u00e6re cirka 20 sertifiserte guider p\u00e5 oppdrag i fjellomr\u00e5det rundt Sogn hver helg, sier Gjert Gr\u00f8dal.", "Gr\u00f8dal er tindevegleder i selskapet Bre og Fjell, som er basert i Sogndal.", "Han mener det er nok fjell \u00e5 ta av, men at ikke s\u00e5 mange har kunnskapen eller legger inn den siste innsatsen for \u00e5 v\u00e6re helt for seg selv.", "- Jo mer avsides og avhengig av spesialtransport, jo mer alene vil du v\u00e6re, sier Gr\u00f8dal.", "Har du et tips til reiseredaksjonen? Send oss gjerne en e-post!", "Tilbake i Fj\u00e6rland er kajakkene v\u00e5re loset inn til land etter \u00e5 ha krysset fjorden.", "Vi tusler i joggesko oppover den veil\u00f8se og isolerte Lidalen.", "Varmen sl\u00e5r gjennom mosegrodd skog og stemningen er h\u00f8y. Foran oss ligger en forlatt gammel s\u00e6ter med langt \u00abh\u00e5r\u00bb og v\u00e6rbitte vegger.", "F\u00f8lelsen av \u00e5 v\u00e6re alene er monumental.", "\u2013 Det er stort sett noen f\u00e5 hjortejegere som g\u00e5r i liene her p\u00e5 h\u00f8sten, ellers er det folketomt. I hvert fall inntil videre, sier Tore Frimannslund.", "Han sikter til utbyggingen av kraftverk som er planlagt i Fj\u00e6rland. Et av dem er tenkt nettopp her i Lidalen. NVE har gitt konsesjon. Mennene er opptatt av om omr\u00e5det de viser frem, kan v\u00e6re endret neste vinter.", "\u2013 Jeg syntes det er forferdelig synd om det skjer. Vi har lite ur\u00f8rt natur igjen ved fjordene her i Sogn og Fjordane, sier Frimannslund.", "Vi m\u00e5 likevel ferdes i nuet, og etter 700 h\u00f8ydemeter til fots, kommer endelig ski og st\u00f8vler p\u00e5 beina.", "Sn\u00f8en er ganske r\u00e5tten av tidlig v\u00e5rl\u00f8sning, s\u00e5 vi tar av fellene hundre h\u00f8ydemeter under toppen av Romhesten (1216 moh.). Det siste partiet er bratt og skredutsatt. Det er sent p\u00e5 dagen og hjelpen er langt unna om den skulle beh\u00f8ves.", "Nedfarten vi snur oss mot, er derimot noe alle skifolk dr\u00f8mmer om. Ur\u00f8rt norsk fjellheim og fjordutsikt s\u00e5 langt \u00f8yet rekker. Da f\u00e5r det heller v\u00e6re at det blir mye tur og lite skikj\u00f8ring denne dagen i april i fjor. Opplevelsen er fra \u00f8verste hylle, og det er som \u00e5 v\u00e6re p\u00e5 skitur i et maleri av Tidemand og Gude.", "Vi stopper ved den gamle setra p\u00e5 vei ned. \u00c5pner en melkesjokolade og vrir smeltevann ut av sokkene. Foran oss st\u00e5r et sprengklart epletre.", "Konklusjonen blir ganske entydig; V\u00e5ren er \u00e5rets flotteste skitid \u2013 og den nytes best nesten alene.", "Har du to parallelle daler og den ene har vei, er det ofte ganske lite folk i den andre. Om det i tillegg ikke er en nasjonalpark eller en turisthytte i n\u00e6rheten, er muligheten stor for at det kun er lokale som har v\u00e6rt der.", "Jo lengre vekk fra storbyer og studentmilj\u00f8er et fjell eller en dal ligger, jo st\u00f8rre sjanse er det for \u00e5 finne noe ur\u00f8rt. Om du i tillegg m\u00e5 kombinere turen med b\u00e5t, er muligheten enda st\u00f8rre. Det finnes fantastiske mengder med ur\u00f8rt skikj\u00f8ring du m\u00e5 ha b\u00e5t for komme til.", "I boken Toppturar i Sogn (Bj\u00f8rhusdal, Haslestad og Vereide) trekkes det frem en rekke omr\u00e5der som ikke er mye kartlagt og kan by p\u00e5 f\u00f8rsteklasses skiterreng.", "Leikanger-fjella med sin n\u00e6rhet til fjorden og bygda.", "Balestrand og sognesiden av Gaularfjellet byr p\u00e5 imponerende fjell og enorme sn\u00f8mengder.", "Engjadalen opp fra Gaupne er vakker og solrik med perfekte bakker for toppturer. Veiastrondi, med sv\u00e6re og seri\u00f8se nedfarter p\u00e5 store fjell og imponerende breer hvor f\u00e5 har ferdes p\u00e5 vinteren.", "Vikafjellet, Fresvikbreen og de andre fjellene s\u00f8r for Sognefjorden med mange h\u00f8ydemeter og n\u00e6r nedb\u00f8rstoppen i Norge.", "H\u00f8yanger med utgangspunkt i Siplo skisenter og resten av Fj\u00e6rland, samt alle de 2000-meterne som ligger i Luster og \u00c5rdal.", "F\u00f8ring i omr\u00e5dene utf\u00f8res blant annet av selskapene breogfjell.no og norgesguidene.no . Bruk av f\u00f8rere anbefales p\u00e5 det sterkeste om man ikke har tilstrekkelig kunnskap og erfaring.", "Hvert \u00e5r arrangeres ogs\u00e5 Fjellsportfestivalen . Et fint utgangspunkt for b\u00e5de erfarne og uerfarne toppturfolk som vil se mer av Sogndal og Fj\u00e6rlandsomr\u00e5det.", "F\u00f8lg oss p\u00e5 Twitter @reisecamilla og p\u00e5 Instagram @reiseredaksjonen"]}, {"field": "category0", "value": "reise"}, {"field": "contenthash", "value": "9e3185c100914a2846bb45319935864ec3794abdbc1dbb99ab548cb965a7c804"}, {"field": "createtime", "value": "2017-07-04T07:36:20.000Z"}, {"field": "description", "value": "Hvordan f\u00e5 skifjellet for seg selv? Om du har en kajakk og litt p\u00e5gangsmot, er sjansene gode. I Sogn har de begge deler."}, {"field": "heading", "value": ["- Noen steder her er s\u00e5 hemmelige at ingen har v\u00e6rt der enn\u00e5 -adressa.no", "Kreativitet og innsats", "Enorm interesse", "Alenef\u00f8lelsen", "Siste utpost", "Hvordan finne ur\u00f8rt skiterreng:", "Alene i Sogn:"]}, {"field": "id", "value": "e8b7147f46a12ef5952913a01672440f454fb6b9"}, {"field": "keyword", "value": ["Sogn og Fjordane", "Reiseguide", "Fjell", "Reisetrend", "Reise", "Friluftsliv", "Nasjonalpark"]}, {"field": "keywords", "value": "Sogn og Fjordane,Reiseguide,Fjell,Reisetrend,Reise,Friluftsliv,Nasjonalpark"}, {"field": "kw-category", "value": "reise"}, {"field": "kw-classification", "value": "travel"}, {"field": "kw-company", "value": "instagram"}, {"field": "kw-concept", "value": ["ur\u00f8rt", "fjell"]}, {"field": "kw-entity", "value": ["fresvikbreen", "sogndal og fj\u00e6rland", "sogndal og fj\u00e6rlandsomr\u00e5det", "norske turistforening", "tidemand og gude", "lidalen", "jostedalsbreen", "bre og fjell", "toppturar", "bj\u00f8rhusdal", "fjellsportfestivalen", "twitter", "gaularfjellet", "frudalstunnelen", "fjellsport", "luster og \u00e5rdal", "sogn", "romhesten", "siplo", "haslestad og vereide", "fj\u00e6rland", "gaupne"]}, {"field": "kw-location", "value": ["sogn og fjordane", "sogndal", "fj\u00e6rlandsfjorden", "sognefjorden", "norge", "lofoten"]}, {"field": "kw-pageclass", "value": "article"}, {"field": "kw-person", "value": ["marit vidnes", "ola alsterholm", "gjert gr\u00f8dal", "tore frimannslund"]}, {"field": "kw-taxonomy", "value": "reise"}, {"field": "og-image", "value": "http://vertical.snd.no/images/e9435de0-da53-4ae5-a4ab-93d1d8d62574?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Noen steder her er s\u00e5 hemmelige at ingen har v\u00e6rt der enn\u00e5"}, {"field": "og-type", "value": "article"}, {"field": "og-url", "value": "http://www.adressa.no/reise/--Noen-steder-her-er-sa-hemmelige-at-ingen-har-vart-der-enna-7928b.html"}, {"field": "pageclass", "value": ["article"]}, {"field": "publishtime", "value": "2015-04-10T08:34:03.000Z"}, {"field": "recs-articleid", "value": "7928"}, {"field": "recs-category-type", "value": "taxonomy"}, {"field": "recs-category0", "value": "taxonomy|reise"}, {"field": "recs-publishtime", "value": "2015-04-10T08:34:03.000Z"}, {"field": "recs-rawtitle", "value": "- Noen steder her er s\u00e5 hemmelige at ingen har v\u00e6rt der enn\u00e5 -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "reise"}, {"field": "teaser", "value": "Hvordan f\u00e5 skifjellet for seg selv? Om du har en kajakk og litt p\u00e5gangsmot, er sjansene gode. I Sogn har de begge deler."}, {"field": "thumbnail", "value": "http://content-thumbnail.cxpublic.com/content/thumbnail200x150/e8b7147f46a12ef5952913a01672440f454fb6b9.jpg?5984299b"}, {"field": "thumbnailfullheightdimensions", "value": "200x2292"}, {"field": "timestamp", "value": "2017-08-04T08:00:27.000Z"}, {"field": "title", "value": "- Noen steder her er s\u00e5 hemmelige at ingen har v\u00e6rt der enn\u00e5"}, {"field": "url", "value": "http://www.adressa.no/reise/--Noen-steder-her-er-sa-hemmelige-at-ingen-har-vart-der-enna-7928b.html"}, {"field": "urlhash", "value": "e8b7147f46a12ef5952913a01672440f454fb6b9"}], "score": 0.5248939, "siteId": "9222270286501375973", "id": "e8b7147f46a12ef5952913a01672440f454fb6b9"}

