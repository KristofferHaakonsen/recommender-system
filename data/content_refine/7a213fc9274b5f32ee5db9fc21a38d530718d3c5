{"fields": [{"field": "modifiedtime", "type": "time", "value": "2012-04-17T14:22:05.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "gunnar sandvik . sivilarkitekt"}, {"field": "body", "value": ["Saken oppdateres.", "Jeg f\u00f8ler vemod og uro over det jeg den senere tiden har sett av forslag og planer for byens utvikling og den form byen s\u00f8kes gitt. S\u00e6rlig kunne dette oppleves av Adresseavisens illustrasjon den 15. april, som viste de planene som hittil foreligger for bebyggelsen utenfor Midtbyen ut mot fjorden. Det er dette som vil avslutte bydannelsen ut mot sj\u00f8siden for kystbyen Trondheim, og som vil v\u00e6re det f\u00f8rste som m\u00f8ter dem som kommer til byen sj\u00f8veien.", "Illustrasjonen viser en rekke med nye bygninger som en vegg ut mot fjorden, med byggeh\u00f8yder som er ukjent i i byens sentrale deler, og som er helt uventet p\u00e5 dette omr\u00e5det. Det er det mest f\u00f8lsomme og eksponerte i hele det \u00e5pne landskapet som markerer Nidelvas utl\u00f8p i fjorden. Det var dette som gav grunnlaget for bydannelsen og den formen som byen fikk p\u00e5 slettene innenfor strandbakken ut mot fjorden, og skjermet av den naturlige vollgraven som ble dannet av det buktende elvel\u00f8pet innenfor. Det var det vide \u00e5pne landskapet som begrunnet og forklarte den byen som gjennom historien grodde frem her.", "En levende by er aldri statisk, og nye tider, nye behov, ny teknologi, nye ferdselsm\u00e5ter og ny \u00f8konomi vil f\u00f8re til en str\u00f8m av endringer som p\u00e5virker bybildet. Slik har ogs\u00e5 Trondheim levd med og i tiden, noe som vi ble sterkt bevisstgjort om ved det storslagne byplanjubileet som byplansjef B\u00f8rre Skaslien initierte ved Cicignonjubileet i 1981, og ikke minst ved byens 1000-\u00e5rsjubileum i 1997. Men dette har ogs\u00e5 gitt Trondheim en karakter og en identitet som bare denne byen har , og f\u00f8rt til at Trondhjemmerne f\u00f8ler en egen stolthet over sin by. Dette kommer ikke minst til syne ved den sorg som det gies uttrykk for dersom en bygning eller et byparti g\u00e5r til grunne, og den debatt som hver gang reises om hva som skal komme i stedet. Jeg minnes en ordf\u00f8rer som gr\u00e5tende var vitne til at tre av byens eldste brygger samtidig brant ved Bakke bro h\u00f8sten 1983, og husker mennesker som gr\u00e5t da de s\u00e5 at brann slukte et helt kvartal p\u00e5 Nordre gate for noen \u00e5r siden.", "Store og h\u00f8ye bygninger som det har v\u00e6rt naturlig behov for, har i stor grad v\u00e6rt bygd ut mot sidene i bybassenget, hvor de danner h\u00f8ydeformidling mellom \u00e5sene rundt og det lavere bygulvet. Eksempler p\u00e5 dette er punkthusene i Skj\u00e6ringen, boligbyggene i Ilsvika og til en viss grad boligene som kom i stedet for bebyggelsen etter skipsverftet TMV. Det sentrale bypartiet Midtbyen har v\u00e6rt underlagt restriksjoner p\u00e5 byggeh\u00f8yden grunnet hensynet til den gamle trehusbebyggelsen som det fortsatt er en del igjen av, og de krav dette gir om tilpassing, selv om dette regelmessig har v\u00e6rt angrepet.", "For en tid tilbake ble slagordet \u00abbyen s\u00f8ker vannet\u00bb lansert. Sv\u00e6rt mange oppfattet dette som om det skulle arbeides for \u00e5 holde oppe de f\u00e5 gjenv\u00e6rende \u00e5pningene bebyggelsen enn\u00e5 hadde mot fjorden, og at det som skulle eller kunne bygges mot byens vannside skulle skje med varsomhet og gi befolkningen mulighet for \u00e5 komme fra Midtbyen til vann langs kaier og b\u00e5ter.", "Dette slagordet gjelder tydeligvis ikke lenger, n\u00e5r en finner \u00e5 kunne presentere den monsterutbyggingen som n\u00e5 blir forberedt som byens fjordside. Hva slags opplevelser venter mennesker som m\u00f8ter en rekke av 7-9 etasjes byggverk n\u00e5r de tror \u00e5 n\u00e6rme seg fjorden? Og hva slags bymilj\u00f8 kan utvikle seg langs bygningskomplekser som ikke sammenhengende kan finnes noe annet sted? Det er helt uventet at nettopp i dette omr\u00e5det av byen finnes naturlig \u00e5 bygge Nordens st\u00f8rste, lengste og h\u00f8yeste hotellbygning. Som fundament for \u00abRockheim\u00bb, byens nye rockmuseum, skal nyttes Felleskj\u00f8pets gamle mellager, som har v\u00e6rt vurdert som verneverdig, Hva er igjen av denne verdien n\u00e5r det bygges p\u00e5 i h\u00f8yden med flere utkragede containerlignende etasjer, som skal vise levende kunst (?) utvendig. Det fortoner seg som et arkitektonisk monstrum, subtil arkitektikk tenkt ut av en liten indre krets.Vedtaket om \u00e5 plassere rocksenteret her var for mange forbausende, i forhold til alternativet ved Dora p\u00e5 Nyhavna, et omr\u00e5de som i h\u00f8y grad har behov for \u00f8ket status.", "Ettertiden vil vanskelig kunne forst\u00e5 den byformingen som n\u00e5 planlegges i Trondheim. Det gjelder for dem som har Trondheim som hjemsted, eller de mange som gjennom studier, messer og kongresser etc. har f\u00e5tt et forhold til byen. Byen er et ogs\u00e5 et kjent reiselivsm\u00e5l, som vil lide under de inngrep med nybygg som dem som er tenkt. Vi vil alle bli kompromittert dersom vi aksepterer dette inngrepet, som selv sentrale politikere har stilt seg sp\u00f8rrende til.", "Det er behov for en debatt f\u00f8r det er for sent, - kanskje det er det allerede. Debatten om hjertepromenaden gjelder bare en liten gangsti langs Nidelva, et tiltak med sm\u00e5 og reversible konsekvenser, i forhold til det som er i ferd med \u00e5 komme i synsfeltet mot Trondheimsfjorden. Det har slike dimensjoner at det er helt uopprettelig. For vanlige mennesker kan planprosessene og det politiske spillet synes vanskelig og ugjennomtrengelig, men det m\u00e5 ikke medf\u00f8re passivitet.", "M\u00e5lestokk og byggeh\u00f8yder kan allerede oppleves ved den t\u00e5rnliknende konstuksjonen som allerede er oppf\u00f8rt mot vest utenfor jernbaneomr\u00e5det. Senere bygninger vil bli h\u00f8yere, og f\u00e5 selv Pirbadet til \u00e5 virke lavt.", "gunsan2@online.no", "Hans Kristiansen formulerte problemstillingen i sitt dagens dikt 7. mai p\u00e5 denne m\u00e5ten:", "En gangsti langs elven", "som stadig flere", "tar avstand fra", "fordi de har sluttet", "\u00e5 promenere", "- den mener kommunen", "at folk skal ha.", "Et allemannsgode", "som ingen vil miste", "som fedrene hadde", "i tusen \u00e5r", "det \u00e5pne blikket", "mot fjorden der ute", "med b\u00e5t som kommer", "og b\u00e5t som g\u00e5r", "det f\u00e5r vi ikke."]}, {"field": "category0", "value": "meninger"}, {"field": "category1", "value": "meninger|kronikker"}, {"field": "contenthash", "value": "0577dcc1e9c106fd47b544d85d6ef958773f6c71bcbafa7a1746ea891312e70f"}, {"field": "createtime", "value": "2017-01-16T21:29:19.000Z"}, {"field": "description", "value": "Ettertiden vil vanskelig kunne forst\u00e5 den byformingen som n\u00e5 planlegges i Trondheim."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7a213fc9274b5f32ee5db9fc21a38d530718d3c5.jpg?591d8e4d"}, {"field": "dominantthumbnaildimensions", "value": "256x256"}, {"field": "heading", "value": "Byen s\u00f8ker vannet - m\u00f8ter veggen -adressa.no"}, {"field": "id", "value": "7a213fc9274b5f32ee5db9fc21a38d530718d3c5"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": ["meninger", "kronikker"]}, {"field": "kw-classification", "value": "hobbies-and-interests"}, {"field": "kw-concept", "value": ["byen s\u00f8ker vannet", "byen s\u00f8ker", "byen", "s\u00f8ker vannet"]}, {"field": "kw-entity", "value": ["felleskj\u00f8pets", "nordre", "trondhjemmerne", "midtbyen", "adresseavisens", "nyhavna", "nidelva", "bakke", "pirbadet", "hans kristiansen", "rockheim", "nordens", "skj\u00e6ringen", "cicignonjubileet", "v. det"]}, {"field": "kw-location", "value": ["trondheimsfjorden", "trondheim", "ilsvika", "dora"]}, {"field": "kw-pageclass", "value": "article"}, {"field": "kw-person", "value": "b\u00f8rre skaslien"}, {"field": "kw-taxonomy", "value": ["meninger/kronikker", "meninger"]}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byen s\u00f8ker vannet - m\u00f8ter veggen"}, {"field": "og-type", "value": "article"}, {"field": "og-url", "value": "http://www.adressa.no/meninger/kronikker/article1123300.ece"}, {"field": "pageclass", "value": ["article"]}, {"field": "publishtime", "value": "2008-07-28T09:45:00.000Z"}, {"field": "recs-articleid", "value": "1592988"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-category1", "value": "taxonomy|meninger|kronikker"}, {"field": "recs-publishtime", "value": "2008-07-28T09:45:00.000Z"}, {"field": "recs-rawtitle", "value": "Byen s\u00f8ker vannet - m\u00f8ter veggen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["meninger/kronikker", "meninger"]}, {"field": "teaser", "value": "Ettertiden vil vanskelig kunne forst\u00e5 den byformingen som n\u00e5 planlegges i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/7a213fc9274b5f32ee5db9fc21a38d530718d3c5.jpg?591d8e4d"}, {"field": "thumbnailfullheightdimensions", "value": "200x2102"}, {"field": "timestamp", "value": "2017-05-18T12:06:37.000Z"}, {"field": "title", "value": "Byen s\u00f8ker vannet - m\u00f8ter veggen"}, {"field": "url", "value": "http://www.adressa.no/meninger/kronikker/article1123300.ece"}, {"field": "urlhash", "value": "7a213fc9274b5f32ee5db9fc21a38d530718d3c5"}], "score": 0.63343054, "siteId": "9222270286501375973", "id": "7a213fc9274b5f32ee5db9fc21a38d530718d3c5"}

