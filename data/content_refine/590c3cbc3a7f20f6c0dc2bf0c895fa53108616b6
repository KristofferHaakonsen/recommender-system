{"fields": [{"field": "modifiedtime", "type": "time", "value": "2012-04-24T10:10:11.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "DET ER ONSDAG KVELD. Sola sniker seg en tur innom mellom juniskyene, men den slipper ikke inn i det store sirkusteltet i Gran\u00e5sen. Der lyser nemlig andre stjerner. Allerede i det \u00f8ynene venner seg til m\u00f8rket blir det klart at dette ikke blir noen vanlig konsert.", "Det er et yrende liv her. Publikum hopper og synger og danser. De jubler faktisk for hitene som spilles fra plate. Og det er godt med folk. Hele 1350 har funnet veien hit i kveld. Noen trodde kanskje ikke det ville komme s\u00e5 mye folk, siden Rosenborg spiller hjemme. Men det gj\u00f8r Alf Gunnar Nilsen ogs\u00e5.", "- Alfie, Alfie, ropes det taktfast mens scenelysene glitrer i rosa make-up.", "Hyl og d\u00e5n", "Det er nemlig flest jenter her, og de er stort sett mellom 12 og 17 \u00e5r. Gamle nok til at det blir vanskelig \u00e5 se for de som er enda yngre. De holder seg litt i utkanten, hvor det ikke er s\u00e5 tettpakket. Noen har funnet en bruskasse \u00e5 st\u00e5 p\u00e5, andre l\u00e5ner skuldrene til mamma og pappa. Flere har med seg hjemmelagde plakater med glitter og hjerter p\u00e5.", "Debutplata til resultatet av \u00abPopstars\u00bb klatret rett til andreplassen p\u00e5 Tr\u00f8ndertoppen. I Gran\u00e5sen suser de ogs\u00e5 inn p\u00e5 topp. Et \u00f8revrengende hyl bryter ut n\u00e5r Cape gj\u00f8r sin entre. Alfie har r\u00f8d t-skjorte og dongeribukse, og det varer ikke lenge f\u00f8r den f\u00f8rste jenta b\u00e6res ut av hektiske hjelpemannskaper.", "- Sunshine, synger heltene.", "Dr\u00f8mmen om en stjerne", "Noen timer tidligere skinner sola gjennom kj\u00f8pesenterglass p\u00e5 Fredrik (12). Han er gelebeint og blank\u00f8yd, og det reguleringsglitrende smilet brer seg fra \u00f8re til \u00f8re.", "- Jeg fikk klem av Hanne Karine, sukker han forn\u00f8yd og ser ned p\u00e5 blokka si hvor kr\u00e5ket\u00e6rne til popstjernene i Cape har satt sine spor. Fredrik er forelska.", "Det er ogs\u00e5 resten av de rundt tre hundre ungdommene som stimler sammen foran informasjonsskranken p\u00e5 Trondheim Torg. Det lyner i blitz og hagler knis mens Cape deler ut klemmer.", "- Alfie! kviner en jentegjeng i tretten\u00e5rsalderen i kor p\u00e5 galleriet. Og hjemmefavoritten smiler opp til dem. Han sier han liker \u00e5 m\u00f8te fansen p\u00e5 kj\u00f8pesenter.", "- Det er fint at de f\u00e5r se at vi er helt vanlige folk. Kanskje skj\u00f8nner de at dr\u00f8mmen om \u00e5 bli popstjerne ikke er s\u00e5 uoppn\u00e5elig, forklarer han.", "Som om det er d\u00e9t jentene dr\u00f8mmer om der de st\u00e5r med signeringsklare cd'er i svette hender.", "Da Catharina ble stum", "Tilbake i sirkusteltet synger Cape om nettopp dr\u00f8mmer. N\u00e5r de ser utover den kokende mengden foran scenen, m\u00e5 de kanskje klype seg litt i armen. De har opplevd alt fra eggbombardement til \u00e5 v\u00e6re u\u00f8nsket p\u00e5 konserter fordi de ikke er ekte nok. Men n\u00e5 er de fem fra \u00abPopstars\u00bb rett og slett stjerner. De synger med overbevisning og dansetrinnene sitter.", "Lyden krangler litt av og til. Men hva skal man med lyd n\u00e5r fansen er forelska. De danser og vinker, svetter og hyler. Trykket foran scenen er s\u00e5 heftig at mange m\u00e5 l\u00f8ftes over sperregrinda til den lille meteren med frihet mellom folkemengden og scenen.", "Catharina Karlsen (12) er en av dem. Hun hylte i sted, men n\u00e5 stirrer hun stor\u00f8yd opp p\u00e5 heltene sine. Plutselig er hun s\u00e5 n\u00e6r Alfie at hvis han strekker ut handa n\u00e5, kan han ta p\u00e5 fingertuppene hennes. Og det gj\u00f8r han faktisk.", "- Jeg visste ikke hva jeg skulle gj\u00f8re, jeg, sier hun etterp\u00e5, med lysende blikk og enn\u00e5 litt skjelven i stemmen.", "Etter at Cape er ferdig, er antallet besvimte oppe i ti. En liten pike er sendt til RiT. Jentene snufser forelsket og hvisker om Alfie. Og enn\u00e5 er kvelden bare ung.", "P\u00e5 fjortiskonserter klappes det ikke {ndash} det hyles. Dyveke Hoem (14) hilser heltene i Cape .Nybakt popidol Alf Gunnar Nilsen i Cape p\u00e5 hjemmebaneCape-fans Hanni (8 og et halvt) og Sara (9) syntes det var greiere \u00e5 f\u00f8lge med fra en bruskasse lenger bak i teltet."]}, {"field": "category0", "value": "kultur"}, {"field": "contenthash", "value": "da61ca652aa4b613d19827983587f318c0f087fb81d060bfc1afd30c9918476d"}, {"field": "createtime", "value": "2017-02-04T22:10:37.000Z"}, {"field": "description", "value": "Popstjernene Cape og teknoduoen Ice i et sirkustelt p\u00e5 Gran\u00e5sen. Det blir sikkert en grei, men vanlig konsert, tenkte vi. S\u00e5 feil kan man ta."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/590c3cbc3a7f20f6c0dc2bf0c895fa53108616b6.jpg?58dbbc01"}, {"field": "dominantthumbnaildimensions", "value": "256x256"}, {"field": "heading", "value": "Fjortisdr\u00f8m i Gran\u00e5sen -adressa.no"}, {"field": "id", "value": "590c3cbc3a7f20f6c0dc2bf0c895fa53108616b6"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-concept", "value": ["foran scenen", "vanlig", "dr\u00f8mmen", "vanlig konsert", "jenta", "synger", "stjerne", "hyl", "scene"]}, {"field": "kw-entity", "value": ["ice", "fredrik", "popstars", "tr\u00f8ndertoppen", "gran\u00e5sen", "karlsen", "trondheim torg", "hanni", "catharina", "rit", "cape", "alfie", "rosenborg", "hoem"]}, {"field": "kw-location", "value": "sara"}, {"field": "kw-pageclass", "value": "article"}, {"field": "kw-person", "value": ["d. sola", "alf gunnar nilsen", "hanne karine"]}, {"field": "kw-taxonomy", "value": "kultur"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Fjortisdr\u00f8m i Gran\u00e5sen"}, {"field": "og-type", "value": "article"}, {"field": "og-url", "value": "http://www.adressa.no/kultur/article262898.ece"}, {"field": "pageclass", "value": ["article"]}, {"field": "publishtime", "value": "2001-06-14T07:39:15.000Z"}, {"field": "recs-articleid", "value": "2921804"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2001-06-14T07:39:15.000Z"}, {"field": "recs-rawtitle", "value": "Fjortisdr\u00f8m i Gran\u00e5sen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Popstjernene Cape og teknoduoen Ice i et sirkustelt p\u00e5 Gran\u00e5sen. Det blir sikkert en grei, men vanlig konsert, tenkte vi. S\u00e5 feil kan man ta."}, {"field": "thumbnail", "value": "http://content-thumbnail.cxpublic.com/content/thumbnail200x150/590c3cbc3a7f20f6c0dc2bf0c895fa53108616b6.jpg?58dbbc01"}, {"field": "thumbnailfullheightdimensions", "value": "200x930"}, {"field": "timestamp", "value": "2017-03-29T13:52:01.000Z"}, {"field": "title", "value": "Fjortisdr\u00f8m i Gran\u00e5sen"}, {"field": "url", "value": "http://www.adressa.no/kultur/article262898.ece"}, {"field": "urlhash", "value": "590c3cbc3a7f20f6c0dc2bf0c895fa53108616b6"}], "score": 0.92559576, "siteId": "9222270286501375973", "id": "590c3cbc3a7f20f6c0dc2bf0c895fa53108616b6"}

