{"fields": [{"field": "modifiedtime", "type": "time", "value": "2016-01-05T21:30:49.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Mobbing", "Malvik"]}, {"field": "author", "value": ["hilde skjesol", "berit baumberger"]}, {"field": "body", "value": ["Saken oppdateres.", "To akt\u00f8rer i saken som Line Sommer Hoel (25) har vunnet mot Malvik, er hennes tidligere kontaktl\u00e6rer Bernt Ole Ravlum, som ogs\u00e5 er gruppeleder for Arbeiderpartiet, samt kommunalsjef Ester Sandtr\u00f8, som var i ledergruppen for skolen da 25-\u00e5ringen gikk der.", "P\u00e5 sosiale medier, i leserinnlegg og blant folk har det v\u00e6rt stilt sp\u00f8rsm\u00e5l rundt deres og andre politikeres rolle. Det skjedde s\u00e6rlig da formannskapet f\u00f8r jul besluttet \u00e5 anke . I november ble kommunen d\u00f8mt i tingretten: Kvinnen ble utsatt for langvarig mobbing ved Vikhammer ungdomsskole og har rett p\u00e5 erstatning.", "Les ogs\u00e5: Mobbeofferet krevde 8,3 millioner kroner", "Ester Sandtr\u00f8 er i dag kommunalsjef for barn og unge i Malvik.", "- Jeg var en av tre inspekt\u00f8rer ved skolen, og hadde ansvaret for ett av trinnene, men ikke trinnet hvor jenta gikk. Jeg satt ogs\u00e5 i ledergruppen ved skolen, sier Sandtr\u00f8.", "Da det ble klart at kommunen ble stevnet, ble det tatt en vurdering p\u00e5 hvem som skulle representere dem i rettssalen.", "- Siden jeg er oppvekstansvarlig n\u00e5, var det naturlig at jeg skulle v\u00e6re representant for Malvik kommune. Det var egentlig ingen annen som kunne gj\u00f8re det.", "- Ble det vurdert om du var inhabil i og med at du tidligere hadde jobbet ved samme skole?", "- Det var Malvik kommune som var saks\u00f8kt, og jeg representerte kommunen. Det ble ikke vurdert noen inhabilitet i  kommunen, men det ble tatt opp i retten, sier Sandtr\u00f8.", "Hun er overrasket over at hennes rolle er blitt et tema. Selv har hun ingen problemer med \u00e5 forsvare sin rolle, og hun p\u00e5peker at det eneste hun gjorde i retten var \u00e5 svare p\u00e5 noen f\u00e5 sp\u00f8rsm\u00e5l.", "- Dette er en type rettssaker som du ikke \u00f8nsker. Men det er noe jeg m\u00e5 ta i jobben jeg har, og for meg har det v\u00e6rt veldig viktig \u00e5 v\u00e6re ryddig i min jobb, sier Sandtr\u00f8.", "Kommunalsjefen var ogs\u00e5 sentral da dommen ble besluttet anket: Hun var en av dem som anbefalte formannskapet \u00e5 anke.", "- Det var en felles avgj\u00f8relse som vi brukte lang tid p\u00e5. Her var b\u00e5de kommunens advokat, r\u00e5dmannen og andre i kommuneledelsen involvert, p\u00e5peker Sandtr\u00f8.", "- Jeg tenker at slik situasjonen er n\u00e5, er det greit at vi har trukket anken, slik at vi f\u00e5r en avslutning p\u00e5 denne saken, sier Sandtr\u00f8.", "Line (25): - Jeg har ikke noe liv", "Bernt Ole Ravlum (Ap) var en av to klasseforstandere til Line i den aktuelle perioden. Han vitnet under rettssaken.", "- Jeg har meldt meg inhabil i denne saken fra dag \u00e9n, og jeg har ikke tatt i denne saken som politiker overhodet. All behandling var i formannskapet. Da sp\u00f8rsm\u00e5let om hvorvidt vi skulle trekke anken ble l\u00f8ftet opp i partigruppa, fratr\u00e5dte jeg som gruppeleder. Jeg har aldri diskutert saken i partigruppa.", "- Tror du din rolle har p\u00e5virket dine partikolleger?", "- Nei, det kan jeg ikke tenke meg. Jeg har ikke diskutert denne saken med ett ord med dem. Jeg tror det var jus og advokatens vurdering som gjaldt da de bestemte seg for \u00e5 anke. Jeg vil ikke v\u00e6re borti saken med ildtang. Vi er voksne folk, og jeg er overbevist om at ogs\u00e5 mine sympatis\u00f8rer mener: \u00abDenne saken m\u00e5 du st\u00e5 av selv.\u00bb", "Han forholder seg til at anken er trukket:", "- P\u00e5 en m\u00e5te er det en befrielse \u00e5 slippe \u00e5 m\u00f8te i retten igjen som vitne. Det er ogs\u00e5 best for Line.", "- Dommen inneb\u00e6rer er skarp kritikk av dere p\u00e5 skolen?", "- Tingretten mener vi ikke har gjort jobben v\u00e5r. Det m\u00e5 vi leve med siden saken er avsluttet.", "- Malvik er en relativt liten kommune, hva tenker du om inhabilitet?", "- Om ikke vennskap, s\u00e5 har man et forhold til mange. Det er en utfordring, og det er stadige eksempler p\u00e5 at folk m\u00e5 melde seg inhabile i kommunestyret.", "Ravlum sier det ikke er noen grunn til \u00e5 tro at l\u00e6rere beskytter hverandre:", "- Det er ingen yrkeslosje i Malvik. Jeg har diskutert saken med kolleger innad p\u00e5 skolen, men at l\u00e6rerstanden skulle st\u00f8tte hverandre p\u00e5 tvers av skoler og s\u00e5 videre, det kjenner jeg meg ikke igjen i.", "Les ogs\u00e5: Ungdomsskole i Malvik d\u00f8mt for mobbing", "Flere av politikerne som f\u00f8r jul stemte for \u00e5 anke saken, har b\u00e5nd til skoleverket. Tirsdag snudde de imidlertid og bestemte seg for \u00e5 trekke anken .", "Rakel Trondal (SV) har inntil i fjor jobbet i ti \u00e5r som l\u00e6rer ved Hommelvik ungdomsskole, er n\u00e5 folkevalgt. Hun avviser at hennes rolle som l\u00e6rer har p\u00e5virket henne til \u00e5 anke saken:", "- Jeg har kun v\u00e6rt i befatning med saken som politiker. Min l\u00e6rerbakgrunn gj\u00f8r at jeg bare blir enda mer opptatt av elevenes vel, og saken blir ekstra alvorlig for meg.", "Hun synes det er veldig beklagelig dersom folk har et inntrykk av at l\u00e6rere \u00abbeskytter hverandre\u00bb, og sier hun ikke visste at Ravlum var part i saken f\u00f8r rett f\u00f8r anken skulle behandles.", "Matz Ulstad (Ap) er undervisningsinspekt\u00f8r ved Sveberg skole i Malvik, og folkevalgt.", "- Vi m\u00e5 i alle saker forholde oss til habilitetsreglene. S\u00e5 lenge vi forholder oss til det, oppleves ikke dette forholdet som et problem, skriver han i en sms.", "Ole Herman Sveian (Sp) har ingen b\u00e5nd til skoleverket, men var en del av posisjonen som stemte for \u00e5 anke saken.", "- Jeg har ikke f\u00f8lt p\u00e5 at noen har blandet rollene. Dette har ikke v\u00e6rt noen utfordring her, dette er oppeg\u00e5ende folk som vet \u00e5 skille sine roller, sier Sveian.", "Ingrid Aune (Ap) er ordf\u00f8rer i Malvik, og partikollega med Ravlum. Hun avviser at hennes relasjon til han har p\u00e5virket henne:", "- Jeg kom inn i kommunestyret i Malvik for under tre m\u00e5neder siden. Jeg har ingen personlig relasjon til han utover arbeidet som kommunestyrerepresentant.", "Dette sier hun om beskyldninger om tette b\u00e5nd:", "- Alle m\u00e5 forholde seg til lover og regler og tilkjennegi eventuell inhabilitet. At noen er inhabile, skjer stadig og m\u00e5 h\u00e5ndteres ryddig. Det kan ikke v\u00e6re slik at alle partikolleger skal melde seg inhabile dersom \u00e9n er det. Her m\u00e5 vi f\u00f8lge kommuneloven.", "Pappaen til Line har skrevet et blogginnlegg om hvem som er hvem i mobbesaken. F\u00f8r formannskapet skulle fatte vedtak, trodde ikke han at politikerne var p\u00e5virket av noen:", "- Men da de falt ned p\u00e5 \u00e5 anke saken, s\u00e5 vi at det kunne v\u00e6re b\u00e5nd her. Det var ogs\u00e5 folk som ringte til oss og fortalte om disse b\u00e5ndene, og mange var oppr\u00f8rte. Samtidig vil jeg si at jeg er glad for at formannskapet til slutt inns\u00e5 at det var feil \u00e5 anke, sier pappaen til Line.", "Les mer: Anker mobbedommen etter lukket m\u00f8te"]}, {"field": "category0", "value": "pluss"}, {"field": "category1", "value": "pluss|nyheter"}, {"field": "contenthash", "value": "61e22ee9f3619bb8845a8f2706338dc7067831d16a4369fdece183a51e252850"}, {"field": "createtime", "value": "2016-01-05T21:37:34.000Z"}, {"field": "description", "value": "Sentrale akt\u00f8rer blant politikere og i administrasjonen i Malvik har sterke b\u00e5nd til b\u00e5de skoleverket og mobbesaken. De mener de har klart \u00e5 holde tunga rett i munnen."}, {"field": "dominantimage", "value": "http://www.adressa.no/pluss/article11992291.ece/vs8q2f/ALTERNATES/w980-default/Hoved_formannskapet"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9dcde606fb9920a220423b291d6c60fa7dcf0368.jpg?597f24c1"}, {"field": "dominantthumbnaildimensions", "value": "300x169"}, {"field": "heading", "value": ["- Meldte meg inhabil fra dag \u00e9n -adressa.no", "Kommunalsjef: Overrasket", "Lines kontaktl\u00e6rer: Meldte meg inhabil", "Politikere med skoleb\u00e5nd", "Faren: \u2013 Mange er oppr\u00f8rte over b\u00e5ndene"]}, {"field": "id", "value": "9dcde606fb9920a220423b291d6c60fa7dcf0368"}, {"field": "keyword", "value": ["Mobbing", "Malvik"]}, {"field": "keywords", "value": "Mobbing,Malvik"}, {"field": "kw-category", "value": ["pluss", "nyheter"]}, {"field": "kw-classification", "value": "education"}, {"field": "kw-concept", "value": ["anke saken", "anke", "saken", "inhabil"]}, {"field": "kw-entity", "value": ["trondal", "arbeiderpartiet", "ulstad", "vikhammer", "sveberg"]}, {"field": "kw-location", "value": ["malvik", "hommelvik"]}, {"field": "kw-pageclass", "value": "article"}, {"field": "kw-person", "value": ["bernt ole ravlum", "ester sandtr\u00f8", "ole herman sveian", "line sommer hoel", "ingrid aune"]}, {"field": "kw-taxonomy", "value": ["pluss", "pluss/nyheter"]}, {"field": "og-image", "value": "http://www.adressa.no/pluss/article11992291.ece/vs8q2f/ALTERNATES/w980-default/Hoved_formannskapet"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Meldte meg inhabil fra dag \u00e9n"}, {"field": "og-type", "value": "article"}, {"field": "og-url", "value": "http://www.adressa.no/pluss/nyheter/2016/01/05/Meldte-meg-inhabil-fra-dag-%C3%A9n-11992294.ece"}, {"field": "pageclass", "value": ["article"]}, {"field": "publishtime", "value": "2016-01-05T21:30:49.000Z"}, {"field": "recs-articleid", "value": "11992294"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|nyheter"}, {"field": "recs-publishtime", "value": "2016-01-05T21:30:49.000Z"}, {"field": "recs-rawtitle", "value": "- Meldte meg inhabil fra dag \u00e9n -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/nyheter"]}, {"field": "teaser", "value": "Sentrale akt\u00f8rer blant politikere og i administrasjonen i Malvik har sterke b\u00e5nd til b\u00e5de skoleverket og mobbesaken. De mener de har klart \u00e5 holde tunga rett i munnen."}, {"field": "thumbnail", "value": "http://content-thumbnail.cxpublic.com/content/thumbnail200x150/9dcde606fb9920a220423b291d6c60fa7dcf0368.jpg?597f24c1"}, {"field": "thumbnailfullheightdimensions", "value": "200x2948"}, {"field": "timestamp", "value": "2017-07-31T12:38:25.000Z"}, {"field": "title", "value": "- Meldte meg inhabil fra dag \u00e9n"}, {"field": "url", "value": "http://www.adressa.no/pluss/nyheter/2016/01/05/Meldte-meg-inhabil-fra-dag-%c3%a9n-11992294.ece"}, {"field": "urlhash", "value": "9dcde606fb9920a220423b291d6c60fa7dcf0368"}], "score": 0.7128052, "siteId": "9222270286501375973", "id": "9dcde606fb9920a220423b291d6c60fa7dcf0368"}

