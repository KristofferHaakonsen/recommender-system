{"fields": [{"field": "modifiedtime", "type": "time", "value": "2012-06-20T08:46:58.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "ulf dalheim"}, {"field": "body", "value": ["Saken oppdateres.", "Jeg har meldt meg som frivillig til \u00e5 delta i vinh\u00f8sten ved Quinta do Vesuvio \u00f8verst i Dourodalen i Portugal. Noe er i gj\u00e6re der jeg sammen med 30 portugisere st\u00e5r barbeint i et sementkar og tr\u00e5kker druer som skal bli til portvin \u00e5rgang 2009.", "Fjorten timer tidligere hadde vekkerklokka br\u00e5tt revet meg ut av s\u00f8vnen alt f\u00f8r hanen hadde galt for f\u00f8rste gang. Den blikkstille overflaten p\u00e5 elva Douro speilet en lettskyet himmel utenfor soveromsvinduet. Jeg ble sl\u00e5tt av hvor stille det var, f\u00f8r jeg kom p\u00e5 at n\u00e6rmeste nabo l\u00e5 over to kilometer unna, og at lokaltoget bare passerer fire ganger om dagen. Vinhuset jeg var innkvartert i, l\u00e5 bokstavelig talt utenfor allfarvei.", "Etter en kjapp dusj og litt frokostmat venter lastebilen som skal bringe oss opp og ut i de bratte vinmarkene. Like f\u00f8r syv er vi p\u00e5 vei, rundt tretti profesjonelle vinmarksarbeidere og undertegnede, en ikke altfor landbrukserfaren vinskribent fra Trondheim. Smilet og latteren sitter imidlertid l\u00f8st hos mine nye arbeidskamerater, s\u00e5 jeg fatter mot og lytter til erfarne r\u00e5d om hvordan vinplantenes skal angripes.", "Vesuvio-vinmarken er en av de mest ber\u00f8mte i Douro. For meg fremst\u00e5r den som en mosaikk av sm\u00e5 \u00e5ser og amfilignende dals\u00f8kk i et landskap som b\u00f8lger og b\u00f8lger. Men bratt er det. De fleste stedene er vinstokkene plantet p\u00e5 terrasser, der den smaleste tar bare en rad. Der er det ufremkommelig for maskiner eller traktorer. Men uansett skal innh\u00f8stingen av druer gj\u00f8res for h\u00e5nd.", "Dagens fangst heter Touriga Nacional og er den mest anerkjente druetypen blant flere som brukes i verdens beste portviner. Klasene er tette og tunge, best\u00e5ende av sm\u00e5 og overraskende s\u00f8te, men bitre og saftfulle, druer (jeg benytter naturligvis anledningen til \u00e5 smake\u00bf). Utstyrt med en druesaks s\u00e5 kvass at den lett vil kunne kutte av fingrene mine om jeg ikke passer meg, gyver jeg l\u00f8s p\u00e5 den f\u00f8rste raden med drueplanter. Bladene nederst er alt h\u00f8stbrune, men det skyldes ikke \u00e5rstiden f\u00e5r jeg h\u00f8re, derimot at Dourodalen opplever sin tredje t\u00f8rkesommer p\u00e5 rad, slik at drueplantene er mer stresset enn godt er. Klase etter klase forsvinner ned i den sorte plastb\u00f8tta jeg har f\u00e5tt utdelt. N\u00e5r den er full, t\u00f8mmer jeg innholdet i b\u00f8tta over i en plastkasse som b\u00e6res til planet p\u00e5 en traktor parkert p\u00e5 en av \u00abveiene\u00bb som g\u00e5r gjennom vinmarken.", "Portugiserne rundt meg nikker oppmuntrende. Jeg ser at de holder et tempo jeg ikke kan f\u00f8lge, men jeg gj\u00f8r s\u00e5 godt jeg kan, og klarer flere b\u00f8tter f\u00f8r ryggen begynner \u00e5 verke. Etter hvert f\u00e5r jeg behov for stadig oftere \u00abpauser\u00bb for \u00e5 strekke ut ryggen. Godt jeg ikke f\u00e5r betalt for antall b\u00f8tter\u00bf", "Lunsjen blir nytt ute i vinmarken. Nybakt br\u00f8d, salat og en deilig kj\u00f8ttrett gir nye krefter. Jeg trenger det, for arbeidsdagen ute i vinmarken varer fra klokken syv til fem. I l\u00f8pet av en dag h\u00f8stes det noen tonn med solmodne druer, og jeg bidrar med mitt.", "Det er langt stillere p\u00e5 lasteplanet n\u00e5r vi fraktes ned til vinhuset. B\u00e5de mine arbeidskolleger og jeg vet at en ny \u00f8kt venter. Etter mat og litt hvile er det druetr\u00e5kking som st\u00e5r for tur. Selv er jeg mest glad for at den kan gjennomf\u00f8res oppreist.", "Knappe to timer senere ligger \u00abuniformen\u00bb klar og venter p\u00e5 meg: R\u00f8drutet skjorte og bl\u00e5 kortbukse. Jeg f\u00f8ler meg ikke akkurat velkledd, men de andre arbeiderne drar knapt p\u00e5 smileb\u00e5ndet idet jeg entrer vinkjelleren. Der er et stort gj\u00e6ringskar (lagar p\u00e5 portugisisk) fylt opp med druer jeg har v\u00e6rt med p\u00e5 \u00e5 plukke tidligere p\u00e5 dagen. Av med sokker og sko, en grundig fotskylling i to kar plassert ved gj\u00e6ringskummen, og vips, s\u00e5 er jeg i gang.", "\u00abDireito (h\u00f8yre), esquerdo (venstre)\u00bb, roper arbeidsformannen. Vi er stilt opp i to rekker i bredden. Holder hverandre om skuldrene for ikke \u00e5 falle og kanskje drukne i druemosten. Det g\u00e5r i milit\u00e6r presisjon. Opp med h\u00f8yre fot, opp med venstre fot. H\u00f8yt opp, sett ned! Vi st\u00e5r p\u00e5 stedet hvil og tramper. For hver bevegelse surkler det i den seigtflytende druemosten. En ny kommando skaper bevegelse i rekkene: \u00abEncaminhar (fremover)!\u00bb. Vi tar et lite skritt fremover og tramper videre.", "Kommandoropene smeller fortsatt i veggene. H\u00f8yre, venstre. Opp og ned. Jeg kommer inn i rytmen og kan begynne \u00e5 registrere omgivelsene. Overraskes over hvor behagelig det faktisk er \u00e5 tr\u00e5kke p\u00e5 drueskall og druesteiner. Jeg hadde sett for meg at vi kom til \u00e5 bli utstyrt med dykkersokker eller lignende, men her er det barf\u00f8tt som gjelder. Det er slik man gjorde det for flere hundre \u00e5r siden, og slik presses fortsatt alle druene som h\u00f8stes ved Quinta do Vesuvio.", "Tradisjoner skal man ikke kaste over bord s\u00e5nn uten videre. Selv om jeg dagen f\u00f8r hadde sett at avanserte helautomatiske robotmaskiner hadde overtatt for menneskef\u00f8tter ved en annen quinta (eiendom) lenger ned i dalen. Portvinsdruer i dag presses etter tre forskjellige metoder: gammeldags fottr\u00e5kking som jeg n\u00e5 deltar i, nymotens druepresser og enda mer moderne robotmaskiner som fors\u00f8ker \u00e5 gjenskape n\u00f8yaktig det samme trykket som en menneskefot representerer.", "Etter to timer med tramping i karet, klapper arbeidsformannen i hendene. Rekkene l\u00f8ses opp, og det gj\u00f8res klar for siste tr\u00e5kke\u00f8kt. Den skjer atskillig mer spontant og under l\u00f8sere snipp. Quinta do Vesuvio-eierne Dominic og Paul Symington har hyret inn et lokalt ektepar som byr p\u00e5 musikk, og snart valser vi rundt som buktende slanger i druekaret. Noen byr opp til dans, mens andre stiller seg i k\u00f8 for en aldri s\u00e5 liten t\u00e5r av \u00e5rgangsportvin fra husets rikholdige kjeller.", "I nye to timer tr\u00e5kkes det druer, men n\u00e5 skjer det uten at vi egentlig er klar over at det er det som foreg\u00e5r. Det er noe av hemmeligheten med dagens siste \u00f8kt i gj\u00e6ringskarene, at mosten skal bevege seg litt rundt, s\u00e5 drueskall og saft kommer i enda tettere ber\u00f8ring med hverandre. Hensikten er f\u00f8rst og fremst \u00e5 f\u00e5 ut mest mulig farve og smak fra skallet f\u00f8r mosten siles av og settes i produksjon til vin.", "Klokken er n\u00e6rmere 22 n\u00e5r jeg skritter over kanten av sementkaret og gj\u00f8r et fors\u00f8k p\u00e5 \u00e5 skylle av f\u00f8ttene etter tr\u00e5kke\u00f8kten. Jeg er r\u00f8dbl\u00e5 til langt over knehasene. Fra t\u00e6rne og opp kjenner jeg en tiltakende prikkende varme. Jeg f\u00e5r r\u00e5d om \u00e5 sm\u00f8re meg godt inn med krem etter kveldsdusjen. Hvis ikke kan jeg risikere \u00e5 v\u00e5kne opp midt p\u00e5 natta med brennende f\u00f8tter. Skall, druesteiner og most har en oppkvikkende effekt p\u00e5 blodsirkulasjonen, f\u00e5r jeg h\u00f8re.", "Men det er raskt glemt n\u00e5r hodet dumper ned p\u00e5 puta en dr\u00f8y time senere. Over 15 timer som vinbonde har tatt p\u00e5. Jeg synker raskt inn i en tung, dr\u00f8mmel\u00f8s s\u00f8vn. Men f\u00f8rst har jeg forbannet meg p\u00e5 at n\u00e5r 2009-\u00e5rgangen kommer p\u00e5 markedet, ja, da skal jeg st\u00e5 f\u00f8rst i k\u00f8en p\u00e5 Vinmonopolet. Noe skal man da ha igjen for innsatsen!"]}, {"field": "category0", "value": "kultur"}, {"field": "category1", "value": "kultur|vin"}, {"field": "contenthash", "value": "c34aff6d9f6b776fecd7607a43cf4857434a64a4abf9b1a05a66e7883edafbfd"}, {"field": "createtime", "value": "2016-02-21T08:13:06.000Z"}, {"field": "description", "value": "Hoppe og danse, tr\u00e5kke og tr\u00e5kke. Opp og ned, rundt og rundt, frem og tilbake. Druesteinene kiler under fotbladene og f\u00f8ttene stramper tungt i en seig, r\u00f8d masse. Arbeidsformannens rop holder oss i vig\u00f8r, lyden smeller i kjellerveggene mens lukta av nypresset druesaft blir mer og mer intens."}, {"field": "dominantimage", "value": "http://www.adressa.no/incoming/article1330306.ece5/ALTERNATES/w980-default/Druetr%C3%A5kking-ingress"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/9f643af4388e1aa7d3d9a0c72fad67827b53d2fc.jpg?59808bd9"}, {"field": "dominantthumbnaildimensions", "value": "300x169"}, {"field": "heading", "value": ["Min dag som vinbonde -adressa.no", "Ber\u00f8mt vinmark", "Tre t\u00f8rke\u00e5r", "P\u00e5 med uniformen", "Som for 100 \u00e5r siden", "Dans og tr\u00e5kking"]}, {"field": "id", "value": "9f643af4388e1aa7d3d9a0c72fad67827b53d2fc"}, {"field": "keyword", "value": ["vinpuls", "vinklubb", "ulf dalheim", "vin", "database"]}, {"field": "keywords", "value": "vinpuls,vinklubb,ulf dalheim,vin,database"}, {"field": "kw-category", "value": ["kultur", "vin"]}, {"field": "kw-classification", "value": "food-and-drink"}, {"field": "kw-company", "value": "vinmonopolet"}, {"field": "kw-concept", "value": ["timer", "fot", "druer", "dag", "tr\u00e5kke", "quinta do"]}, {"field": "kw-entity", "value": ["dominic og paul symington", "douro", "quinta", "dourodalen", "touriga nacional", "vesuvio"]}, {"field": "kw-location", "value": ["portugal", "trondheim"]}, {"field": "kw-pageclass", "value": "article"}, {"field": "kw-person", "value": "paul symington"}, {"field": "kw-taxonomy", "value": ["kultur/vin", "kultur"]}, {"field": "og-image", "value": "http://www.adressa.no/incoming/article1330306.ece5/ALTERNATES/w980-default/Druetr%C3%A5kking-ingress"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Min dag som vinbonde"}, {"field": "og-type", "value": "article"}, {"field": "og-url", "value": "http://www.adressa.no/kultur/vin/article1399168.ece"}, {"field": "pageclass", "value": ["article"]}, {"field": "publishtime", "value": "2009-10-16T14:40:43.000Z"}, {"field": "recs-articleid", "value": "850441"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-category1", "value": "taxonomy|kultur|vin"}, {"field": "recs-publishtime", "value": "2009-10-16T14:40:43.000Z"}, {"field": "recs-rawtitle", "value": "Min dag som vinbonde -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["kultur/vin", "kultur"]}, {"field": "teaser", "value": "Hoppe og danse, tr\u00e5kke og tr\u00e5kke. Opp og ned, rundt og rundt, frem og tilbake. Druesteinene kiler under fotbladene og f\u00f8ttene stramper tungt i en seig, r\u00f8d masse. Arbeidsformannens rop holder oss i vig\u00f8r, lyden smeller i kjellerveggene mens lukta av nypresset druesaft blir mer og mer intens."}, {"field": "thumbnail", "value": "http://content-thumbnail.cxpublic.com/content/thumbnail200x150/9f643af4388e1aa7d3d9a0c72fad67827b53d2fc.jpg?59808bd9"}, {"field": "thumbnailfullheightdimensions", "value": "200x2979"}, {"field": "timestamp", "value": "2017-08-01T14:10:33.000Z"}, {"field": "title", "value": "Min dag som vinbonde"}, {"field": "url", "value": "http://www.adressa.no/kultur/vin/article1399168.ece"}, {"field": "urlhash", "value": "9f643af4388e1aa7d3d9a0c72fad67827b53d2fc"}], "score": 0.5586793, "siteId": "9222270286501375973", "id": "9f643af4388e1aa7d3d9a0c72fad67827b53d2fc"}

