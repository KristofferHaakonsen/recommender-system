{"fields": [{"field": "modifiedtime", "type": "time", "value": "2012-08-23T09:26:49.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Det beste med \u00e5 g\u00e5 i 17. mai-tog i drakt, er vel at andre kan se at vi endelig er konfirmert, sier Gunhild Hjertaas og heiser p\u00e5 ullskj\u00f8rtet, l\u00f8fter litt p\u00e5 linskjorten og knepper opp halsen. Maisola er ubarmhjertig mot de bunadkledde. 15-\u00e5ringen fra Trondheim koker i kinnene i den nye Hitra-drakten som mamma Berit har sydd.", "- Jeg er stolt av drakten, halve slekta mi er fra Hitra. Jeg bruker til og med lua, den som mange andre legger \u00f8verst i skapet, sier Gunhild og forteller at den hjelper henne i \u00e5 skille seg ut.", "- Lua er ganske t\u00f8ff, det ser nesten litt s\u00e5nn glorieaktig ut med lakser\u00f8d kant rundt hodet, sier hun og forteller om drakten som skal symbolisere \u00f8ysamfunnet i havgapet.", "Hitra og havet", "- Det er brodert tang i skj\u00f8rtet, det er jo mest hav p\u00e5 Hitra, sier hun og viser fram sjalet som hun arvet etter tippeoldemor Berit Reitan. S\u00f8ljen i halsen er ogs\u00e5 arvet etter tippoldemor, og Gunhild kommer til \u00e5 v\u00e6re pinlig p\u00e5passelig i morgendagens isk\u00f8er.", "- Jeg kan ikke miste noe av dette, nei, sier hun med alvor i stemmen.", "- Man lager sine egne historier med bunader, sier Ingeborg og forteller at hun etter hvert skal f\u00e5 Meldals- bunad. Tanta til moren er allerede i gang med \u00e5 sy, men forel\u00f8pig svetter Ingeborg i tr\u00f8nderbunaden som hun har arvet etter mor.", "- Det kl\u00f8r litt n\u00e5, ja, sier hun, mens Hanne Svarliaunet kan triumferende konstatere at hun er velsignet med et behagelig underskj\u00f8rt.", "- Min drakt kl\u00f8r ikke, sier Hanne, som har valgt kystdrakten. Hun synes moren har gjort en imponerende syjobb.", "- Hun er veldig n\u00f8ye og t\u00e5lmodig. Folk legger merke til at drakten er pent sydd. S\u00e5 har hun ogs\u00e5 gjort om igjen hver eneste s\u00f8m hun ikke har v\u00e6rt forn\u00f8yd med, sier v\u00e5rens konfirmant, som ogs\u00e5 fikk tilbud om \u00e5 arve bestemors tr\u00f8nderbunad.", "- Jeg liker s\u00e5 godt denne Kystdrakten, i tillegg f\u00f8ler jeg meg knyttet til kysten, s\u00e6rlig Lensvika i Agdenes. Broderiet er enkelt, og jeg synes det er spesielt \u00e5 ha en drakt som ikke alle andre har. Fargene er spesielt fine, sier hun og understreker at bestemors findrakt likevel vil g\u00e5 videre i slekten, til lilles\u00f8ster.", "Arvegods", "- Jeg har arvet mormors bunadsko. Hun betalte 95 kroner for 30 \u00e5r siden, sier Hanne.", "- Mange snakker om bunad som noe teit, noe de kunne \u00f8nske de slapp. Likevel velger jo de aller fleste en bunad eller drakt til konfirmasjonsdagen, sier Ingeborg.", "- Nesten alle jenter f\u00e5r bunad, men ikke alle er like stolte av det. Da jeg sa til ei klassevenninne at jeg skulle vise fram Hitradrakten i avisa, svarte hun:\u00abDen dagen \u00e6 st\u00e5r i avisa med Tr\u00f8nderbunad, da flyr det grisa p\u00e5 himm\u00e6ln\u00bb, sier Gunhild og flirer. Selv er hun stolt av Hitradrakten.", "- Egentlig tror jeg alle f\u00f8ler seg fin i bunad, det er bare ikke helt vanlig \u00e5 si det. Man skal liksom synes at bunad er teit. Det er noe gammelt og tradisjonelt, ikke noe trendy som kommer rett fra USA. Men, litt nasjonalromantiske m\u00e5 vi da f\u00e5 lov til \u00e5 v\u00e6re, sier Gunhild.", "Savner guttebunader", "- Hva synes dere om gutter i bunad?", "- \u00c5h, flere skulle ha brukt det. En av de t\u00f8ffe guttene i klassen ble konfirmert i bunad. Det ser s\u00e5 bra ut. Til vanlig sagger han med buksene, han er en skatergutt, egentlig, sier Gunhild som synes det er modig av gutter \u00e5 velge bunad.", "- Det skal liksom v\u00e6re ille med bunad, men innerst inne tror jeg alle synes det er ganske stilig, sier Hanne som likevel tror det kan ta lang tid f\u00f8r guttene f\u00f8lger etter. Bunad er ogs\u00e5 dyrt. Selv om jentene har flittige m\u00f8dre som har sydd selv, har stoff og s\u00f8ljer til sammen kostet mellom \u00e5tte og ti tusen kroner.", "- Det er verdt det. Denne Kystdrakten skal jeg ha hele livet, sier Hanne.", "- Dette har jeg regnet p\u00e5. Hvis jeg bruker bunaden en og en halv gang i \u00e5ret, resten av livet, koster det rundt hundre kroner gangen, det er vel ikke s\u00e5 ille, sp\u00f8ker Gunhild."]}, {"field": "category0", "value": "nyheter"}, {"field": "contenthash", "value": "9c3abd790a3271d2b9a9bc63581ef5a051df6e5f18da4d28a5df96b9d0bbf4fe"}, {"field": "createtime", "value": "2017-05-01T13:57:29.000Z"}, {"field": "description", "value": "- Alle vil ha bunad, men f\u00e5 t\u00f8r innr\u00f8mme at noe s\u00e5 gammeldags og norsk kan v\u00e6re stilig, sier jentene som ser fram til \u00e5 feire 17. mai i ny nasjonaldrakt."}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/79b931b7ebbff3bba2d6db318334fb2095a377f9.jpg?5946899b"}, {"field": "dominantthumbnaildimensions", "value": "256x256"}, {"field": "heading", "value": "Byjenter velger nasjonalromantikk -adressa.no"}, {"field": "id", "value": "79b931b7ebbff3bba2d6db318334fb2095a377f9"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "style-and-fashion"}, {"field": "kw-concept", "value": ["bunad", "velger nasjonalromantikk"]}, {"field": "kw-entity", "value": ["kystdrakten", "lensvika", "tr\u00f8nderbunad", "meldals", "ingeborg", "a. men", "gunhild hjertaas", "hitradrakten"]}, {"field": "kw-location", "value": ["agdenes", "hitra", "trondheim"]}, {"field": "kw-pageclass", "value": "article"}, {"field": "kw-person", "value": ["hanne svarliaunet", "berit reitan"]}, {"field": "kw-taxonomy", "value": "nyheter"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Byjenter velger nasjonalromantikk"}, {"field": "og-type", "value": "article"}, {"field": "og-url", "value": "http://www.adressa.no/nyheter/article270738.ece"}, {"field": "pageclass", "value": ["article"]}, {"field": "publishtime", "value": "2001-05-16T06:51:52.000Z"}, {"field": "recs-articleid", "value": "911461"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2001-05-16T06:51:52.000Z"}, {"field": "recs-rawtitle", "value": "Byjenter velger nasjonalromantikk -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "- Alle vil ha bunad, men f\u00e5 t\u00f8r innr\u00f8mme at noe s\u00e5 gammeldags og norsk kan v\u00e6re stilig, sier jentene som ser fram til \u00e5 feire 17. mai i ny nasjonaldrakt."}, {"field": "thumbnail", "value": "http://content-thumbnail.cxpublic.com/content/thumbnail200x150/79b931b7ebbff3bba2d6db318334fb2095a377f9.jpg?5946899b"}, {"field": "thumbnailfullheightdimensions", "value": "200x1117"}, {"field": "timestamp", "value": "2017-06-18T14:09:31.000Z"}, {"field": "title", "value": "Byjenter velger nasjonalromantikk"}, {"field": "url", "value": "http://www.adressa.no/nyheter/article270738.ece"}, {"field": "urlhash", "value": "79b931b7ebbff3bba2d6db318334fb2095a377f9"}], "score": 0.9419009, "siteId": "9222270286501375973", "id": "79b931b7ebbff3bba2d6db318334fb2095a377f9"}

