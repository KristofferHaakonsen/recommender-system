{"fields": [{"field": "modifiedtime", "type": "time", "value": "2012-04-18T22:50:16.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "kari hovde"}, {"field": "body", "value": ["Saken oppdateres.", "Det har gjort ham til en rikskjendis som selv bestem\u00f8dre kan elske.", "- Jeg har problemer med \u00e5 v\u00e6re smidig og grei absolutt hele tida, sier Are Sende Osen.", "Odin Jensenius' d\u00e5rligere halvdel har ikke latt suksessen g\u00e5 til hodet, men han innr\u00f8mmer at det innimellom kan v\u00e6re slitsomt \u00e5 v\u00e6re kjendis. Han ber fulle folk ryke og reise hvis han mener tiln\u00e6rmelsene blir for plumpe. \u00abF\u00e6r hj\u00e6m og gj\u00f8r l\u00e6ksan dine\u00bb, kan han finne p\u00e5 \u00e5 si til en ung fan som p\u00e5 et uheldig tidspunkt sp\u00f8r om autografen.", "- Men det er klart, jeg kan ikke v\u00e6re like frekk i kjeften som f\u00f8r. Jeg og Klaus opptrer p\u00e5 show med bestem\u00f8dre og seks\u00e5ringer og da kan jeg ikke v\u00e6re like framfusen.", "Han mener han har blitt mildere etter at han ble sammen med Klaus Joacim Sonstad. I \u00abAre og Odin\u00bb vil han ikke v\u00e6re for depressiv og kjip.", "- Programmet skal ikke bli et \u00abNorge i krig\u00bb heller, sier han og sikter til programmet som g\u00e5r p\u00e5 lufta f\u00f8r Are og Odin skvaldrer og skratter i vei klokka 13.00 hver dag.", "Gull\u00e5r", "Mannen med den skj\u00e6rende falsettstemmen har p\u00e5 sin side ingen grunn til \u00e5 v\u00e6re trist og lei. Det siste \u00e5ret har v\u00e6rt gull\u00e5r for ham og makker Sonstad. \u00abAre og Odin\u00bb p\u00e5 NRK Petre har generert det reineste bonanza av suksesser. Bare h\u00f8r her: Radioprogrammet er blitt kanalens mest popul\u00e6re. Live-sendinger p\u00e5 Quart-festivalen. Albumet \u00abB\u00e6 to da bone\u00bb har med sine 50 000 eksemplarer solgt til platina. Norgesturn\u00e9 p\u00e5 tv og radio. Juleshowet i Trondheim gikk for fulle hus. Sist s\u00e5 du kanskje ham og Odin som gjester i NRKs tradisjonelle lille julaften-program i g\u00e5r.", "- Norgesturneen har v\u00e6rt helt sinnssyk. Det har v\u00e6rt fryktelig artig, men ogs\u00e5 fryktelig slitsomt. Heldigvis har jeg helsa i behold, sier Osen.", "Han kommer rett fra sendingen p\u00e5 Tyholt. I dag som alle andre dager har han og Odin hatt ei trivelig sending i skjemt - mest det - og alvor. Fra noen blingser og en kaffekopp i kantina har de lett polstrede kumpanene Are og Klaus tasset inn i studio. Godt etablert bak mikrofonene har de i en time v\u00e6rt bymannen Are og den blidspente sauebonden Odin Jensenius. By og sau knytter tau. Are er sitt sedvanlige, sylfrekke jeg. Med pessimisme som bakteppe refses det uten silkehansker og sparkes n\u00e5del\u00f8st oppover. Odin er sitt sedvanlige, optimistiske jeg. Han irettesetter og modererer. Han mener Are tar direkte feil n\u00e5r han sier at \u00abErna Solberg er ei j\u00e6 . . . kj\u00e6rring\u00bb. Det hele toppes med Ares svarte, morbide humor i m\u00f8te med Odins godmodige t\u00f8ys.", "- Dette er helt bevisst, det kalles aristotelisk dialog. S\u00e5 lenge jeg har Odin som modererer, kan jeg si det meste jeg vil. Uten \u00e5 bli kalt inn til Kringkastingsr\u00e5det. Det hendte innimellom da jeg var \u00abBare Are\u00bb. Men for all del, ledelsen synes det bare er artig at vi er oppe i Kringkastingsr\u00e5det en gang iblant.", "Kroppen med bustehode, camobukse og hvite joggesko f\u00e5r endelig roet seg ned til \u00e5 intervjues. Mobiltelefonen murrer stadig. Are er beskjeden, han beklager, han f\u00f8ler at han m\u00e5 ta den. Gj\u00f8re avtaler, fikse ting. S\u00e5nn g\u00e5r no dagan n\u00e5r man plutselig er blitt rikskjendis n\u00e6rmest i A-klassen.", "- Har den burleske underdogen Are kommet i skyggen av mediesirkuset og familieunderholdningen Are og Odin?", "Artigere f\u00f8r", "- Nei, jeg synes ikke det. Men kritikerne mener vi var artigere f\u00f8r, at vi burde holdt oss til radio og langt unna musikkarrieren. Men vet du hva, jeg bryr meg ikke om kritikerne, sier Are p\u00e5 innpust.", "P\u00e5 utpust illustrerer han at kritikernes kritikk nok er et middel til \u00e5 dyrke sitt eget image:", "- B\u00e5de Stein \u00d8stb\u00f8 i VG og Audun Vinger i Dagens N\u00e6ringsliv pr\u00f8ver \u00e5 f\u00e5 til en debatt ved \u00e5 rakke ned p\u00e5 oss. Eksempelvis skrev \u00d8stb\u00f8 i sin kritikk av \u00abB\u00e6 to da bone\u00bb: \u00abDette er ikke noe \u00e5 sl\u00e5 seg p\u00e5 fenal\u00e5ret for\u00bb. Men vet du hva? Jeg har ikke spesielt lyst til \u00e5 klappe \u00d8stb\u00f8 p\u00e5 fenal\u00e5ret, jeg! Ingen har lyst til det. Det eneste de \u00f8nsker \u00e5 oppn\u00e5 er \u00e5 skape en debatt s\u00e5nn at de kan v\u00e6re innovative klubbfolk som til slutt f\u00e5r v\u00e6re med i Store Studio. Derfor ignorerer vi dem.", "Sn\u00e5lingen fra By\u00e5sen begynte ikke i radio for \u00e5 bli en kjendis som kritikerne kunne ta. Petre-veteranen begynte i Petre fordi han syntes radio h\u00f8rtes artig ut og fordi han likte Kurt Vonnegut. Da Are var p\u00e5 jobbintervju for \u00e5 tiltuske seg et sommervikariat, fortalte den beleste Are redaksjonssjef Erik Bull at yndlingsforfatteren hans var Kurt Vonnegut. Til alt hell var Bulls yndlingsforfatter ogs\u00e5 Vonnegut. Dette skussm\u00e5let ble avgj\u00f8rende og Are fikk vikariat i ti dager. Ni \u00e5r senere jobber han fortsatt i statskanalen. Fra han startet med egne innslag som \u00abEnsomme Are\u00bb i Espen Thoresens \u00abXL\u00bb, gikk han til sitt eget program som \u00abBare Are\u00bb. Der snakket han en del om onani og gjorde lykke med parodier av sin egen far. Etter hvert endte han opp med \u00abAre og Odin\u00bb som sakte, men sikkert ble en suksess. Det til tross for at de er programmet som er det mest atypiske for Petre.", "S\u00e5nn kan det g\u00e5 n\u00e5r man har det passe trasig p\u00e5 skolen i yngre \u00e5r. \u00abEnsomme Are\u00bb har sin rot i den virkeligheten Are opplevde som liten p\u00e5 Sverresborg. Lektor- og leges\u00f8nnen syntes l\u00e6reren p\u00e5 barneskolen var ei ufin dame som motarbeidet Osen-gutten. P\u00e5 ungdomsskolen ble det ikke stort bedre. De s\u00e5kalte fotballteitingene i klassen bestemte seg for \u00e5 gj\u00f8re livet surt for ham. Angivelig p\u00e5 grunn av Ares sene blomstring n\u00e5r det gjaldt seksuell utvikling, samt p\u00e5st\u00e5tt d\u00e5rlig \u00e5nde. Gym var heller ikke g\u00f8y. Spesielt ikke n\u00e5r man var seint utviklet og gyml\u00e6reren var Trond Sollied (ja, han fra RBK). I sin stalinistiske l\u00e6re hadde han et vokabular best\u00e5ende av \u00abspring!\u00bb og \u00abaill ska dusj!\u00bb. Unge Osen trakk seg mer vekk fra omgivelsene og inn i ensomheten. Inn i b\u00f8kenes og dataspillenes verden.", "Frekk", "- Ja. Jeg tror ikke Klaus og jeg hadde gjort det like bra om vi var vellykkede og popul\u00e6re som sm\u00e5. Som outsidere treffer vi en streng i folk. V\u00e5r misjon er \u00e5 sparke oppover, ikke sl\u00e5 dem som ligger nede. Dessuten, hvis jeg hadde glidd smidig gjennom livet som en fiberrik bit med avf\u00f8ring, hadde det nok blitt litt forml\u00f8st, sier Osen alvorlig.", "Selv om Are var ensom, var han frekk i kjeften fra f\u00f8rste gudskapte dag. Kompisene til den fem \u00e5r eldre broren Jon var n\u00e6rmest sjokkert over hva den lille tassen av en lillebror kunne lire av seg av sterke meninger og frekkheter. Denne frekkhetens n\u00e5degave har han beholdt b\u00e5de p\u00e5 jobb og privat.", "- Det hender seg. Et eksempel er den gangen jeg var litt for kjapp i kjeften til ei p\u00e5 jobb. Hun var en hyggelig nordlending, ei s\u00e5nn hippieberte med hennah\u00e5r. En dag kom hun springende og ropte andpusten: \u00abVeit du ka, Are? \u00c6 fikk sydentur fra kj\u00e6resten min i 40-\u00e5rsgave!\u00bb. Hvorp\u00e5 jeg repliserte: \u00abOg s\u00e5 har du itj forre f\u00f8r no?\u00bb. Akkurat i det \u00f8yeblikket jeg sa dette, skj\u00f8nte jeg at det ikke kom til \u00e5 falle i god jord. Det gjorde det heller ikke.", "Are gir heller ikke ved d\u00f8rene hos uvitende mennesker. Som belest mann med klisterhjerne (i tillegg til helten Vonnegut g\u00e5r det mye i engelsk litteratur og norske forfattere som Kjell Askildsen og Jens Bj\u00f8rneboe), er han av den oppfatning at folk som ikke leser b\u00f8ker, avsl\u00f8rer et meget svakt trekk hos seg selv.", "- P\u00e5 tv s\u00e5 jeg et intervju med Aune Sand. Du veit, han som laget den h\u00e5pl\u00f8se filmen \u00abDis\u00bb. Aune opplyste i intervjuet at han tidlig bestemte seg for ikke \u00e5 lese b\u00f8ker. Han ville nemlig ha sanseinntrykkene direkte - ikke via skrift. Da falt det en del brikker p\u00e5 plass hos meg. Det var da jeg skj\u00f8nte hvorfor Aune ikke er s\u00e5 veldig flink til \u00e5 lage film.", "- Ja, og jeg respekterer dem ikke. Jeg f\u00f8ler forakt og medynk overfor disse menneskene. Skrift er den st\u00f8rste oppfinnelsen mennesket har gjort. \u00c5 ikke lese b\u00f8ker, er det samme som ikke \u00e5 bruke hjulet, som mennesket ogs\u00e5 har oppfunnet. Nordmenn som ikke leser, er en h\u00e5n mot dem som lever i land der analfabetismen er r\u00e5dende.", "Ordene spyttes ut av den store munnen hans. Beskjedenheten og sjenansen m\u00e5 n\u00e5 vike for andre meninger som Osen synes \u00e5 mene er soleklare absolutter.", "- Dessuten hater jeg Se og H\u00f8r og Her og N\u00e5. De har jo v\u00e6rt etter oss i h\u00f8st, de sender tekstmeldinger til meg og Klaus og sp\u00f8r om vi vil la oss intervjue. Veit du hva, Se og H\u00f8r opplever jeg som det laveste hos menneskene. Petre-redaksjonen abonnerer p\u00e5 Se og H\u00f8r. Jeg pleier \u00e5 ta det med meg hjem og hive det i s\u00f8pla. Men f\u00f8rst leser jeg det, for jeg t\u00e5ler det. Jeg lar meg ikke p\u00e5virke. Og hvis Se og H\u00f8r skriver om meg, viker jeg fra mine pasifistiske prinsipper. Det kan fritt tolkes som: \u00abHold fingran av fatet - Sende Osen er farlig\u00bb.", "Hater ukepressen", "Radiomannen er slett ikke ferdig med \u00e5 dosere om sitt brennende hat overfor ukepressen:", "- Innholdet i dameblader som KK er s\u00e5 \u00e5ndssvakt og lite utfordrende som det g\u00e5r an \u00e5 bli. Bare fj\u00e5s og hykleri i slike blader. Og s\u00e5nne manneblader som Mann, det er blader for menn som ikke t\u00f8r kj\u00f8pe porno! Det er s\u00e5 utrolig grunt.", "- Jeg innr\u00f8mmer at det var p\u00e5 grensen for hva min kredibilitet t\u00e5ler. Da jeg og Klaus satt der sammen med Hummelvoll, Liv Ullmann og Ole Paus tenkte jeg \u00abHj\u00e6lp, herre g\u00e5r p\u00e5 cred'en laus\u00bb. Men jeg skal fortelle deg det, at b\u00e5de Ullmann og Paus er veldig hyggelige. Kult \u00e5 m\u00f8te Ullmann, hun var s\u00e5 vakker da hun var ung. Ja, det er hun n\u00e5 ogs\u00e5.", "Selv har Are aldri v\u00e6rt filmstjernepen. Ikke spesielt slank heller. B\u00e5de han og Sonstad er glade i mat og de kjemper mot \u00e5 bli som Michelin-mannen. Under vignetten Alfa Kilo Bravo har duoen presentert et eget slankeprogram p\u00e5 lufta. Til tross for at Sende Osen b\u00e5de liker \u00e5 dykke, sv\u00f8mme og g\u00e5 i fjellet, er kanskje lidenskapen til mat enda sterkere. F\u00f8r avmarsj p\u00e5 tur pleier kompisene til Are \u00e5 ta en sjekk i sekken hans. Den er nemlig blytung og inneholder alt fra olivenolje og stinkende oster til b\u00f8ttevis med vin og annen god drikke. Rockekokken Osen lager alltid treretters middag, selv p\u00e5 den mest kummerlige telttur. Kompisene m\u00e5 omfordele b\u00f8ren slik at framdriften ikke blir altfor treg.", "- Det g\u00e5r ikke s\u00e5 bra med slankingen, nei. Jeg har en stillesittende jobb, trener for lite og har et usunt kosthold. Men jeg tenker som s\u00e5 at jeg ikke kan f\u00e5 til alt, s\u00e5 da kan jeg like gjerne v\u00e6re en feit slask. I mellomtiden kan jeg vente p\u00e5 at den tjukke moten skal komme tilbake, en moteb\u00f8lge der det er kult \u00e5 se ut som en Rubens-figur.", "- Jo da, det gj\u00f8r den!", "Fotballelsker", "Alt er visst som f\u00f8r med Are. Likevel er det noe som er forandret hos ham. Han har nemlig f\u00e5tt tilb\u00f8yelighet til \u00e5 like fotball. Ogs\u00e5 han da, som hvert \u00e5r h\u00e5pet at Rosenborg ikke kvalifiserte seg til Champions League. Gjorde de det, m\u00e5tte han lide seg gjennom fotballkvelder sammen med kompisene. Selv om han fant god tr\u00f8st i god drikke og fine anledninger til \u00e5 p\u00e5st\u00e5 at han \u00abderre Nils Ola Eggen stinke som trener\u00bb, ble han noe motvillig tiltrukket av sporten. Han har til alt overm\u00e5l kommet fram til at fotballspillere ikke er de fehodene de tilsynelatende er. Are var glad da han overfor kompisene kunne skryte av at han hadde v\u00e6rt ute p\u00e5 byen og truffet Vidar.", "- Jeg var p\u00e5 Solsiden sammen med noen kamerater som presenterte meg for Vidar. De andre ville absolutt snakke om fotball, men Vidar sa at han var litt lei av \u00e5 snakke om fotball. Jeg tenkte at dette er en mann etter min smak! Kameraten min visket meg i \u00f8ret: Du veit at det er Vidar Riseth fra RBK du snakker med? Jeg visste ikke det, jeg, men han var veldig artig \u00e5 prate meg. Han fortalte morsomme historier fra fotballturer. I Kina, for eksempel, syntes fotballgutta at maten var s\u00e5 heslig at Myggen kun spiste banan hver dag, he-he.", "Are og Odin har ogs\u00e5 sitt eget fotballag ved navn Patetico Madrid. Titt og ofte tar de ut nye patetiske spillere til dette fiktive laget.", "- Erna Solberg er blant annet med. Faste spillere er imidlertid Bush og Osama bin Laden. Og ikke minst Paven. Den fyren m\u00e5 snart gi seg. \u00abFjern paven\u00bb, er mottoet mitt. Disse konservative katolikkene er imot prevensjon, og Paven mener at folk bare m\u00e5 bite i seg at et halvt kontinent blir utryddet av aids fordi de ikke bruker kondom.", "Lykkelig", "N\u00e5r Are Sende Osen ikke er p\u00e5 lufta, p\u00e5 turn\u00e9 eller p\u00e5 en scene, er han gjerne sammen med samboeren Eli.", "- Jeg kan godt snakke om kj\u00e6resten min. Hun er en veldig bra kj\u00e6reste. Jeg kaller henne \u00ablille grisen min\u00bb, hun sier \u00abdin lille gris\u00bb tilbake. Hvis vi gifter oss, skal \u00abDin lille gris\u00bb v\u00e6re skrevet p\u00e5 innsiden av ringen.", "Rare Are tenker seg om et \u00f8yeblikk. Han kommer fram til at han b\u00e5de har god helse, god kj\u00e6reste, fin familie, artig jobb, helt \u00e5lreit \u00f8konomi og masse interesser. Til tross for tungsinn og pessimisme dukker da lykken opp i sm\u00e5 blaff.", "- N\u00e5r jeg n\u00e5 oppsummerer m\u00e5 jeg motvillig konkludere med at ja, jeg er lykkelig."]}, {"field": "category0", "value": "kultur"}, {"field": "contenthash", "value": "00cc4da8042ade9ba0f4af876d23aae05e6c51b95e6d4240fcca7da954c04acb"}, {"field": "createtime", "value": "2017-04-30T10:29:31.000Z"}, {"field": "description", "value": "Are Sende Osen (34) er motvillig lykkelig."}, {"field": "dominantimage", "value": "http://www.adressa.no/incoming/article1126734.ece5/ALTERNATES/w980-default/Uke52_are114"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/5f718ea11bbd71c02a4385e7a530f114f96b293d.jpg?598cd291"}, {"field": "dominantthumbnaildimensions", "value": "300x169"}, {"field": "heading", "value": "Frekk, feit og arrogant -adressa.no"}, {"field": "id", "value": "5f718ea11bbd71c02a4385e7a530f114f96b293d"}, {"field": "keyword", "value": ["anmeldelser", "det skjer", "film", "musikk", "tv", "museum", "scene", "spill"]}, {"field": "keywords", "value": "anmeldelser,det skjer,film,musikk,tv,museum,scene,spill"}, {"field": "kw-category", "value": "kultur"}, {"field": "kw-classification", "value": "arts-and-entertainment"}, {"field": "kw-company", "value": ["michelin", "dagens n\u00e6ringsliv"]}, {"field": "kw-concept", "value": ["mann", "osen", "dag", "frekk", "sene", "artig", "sende osen"]}, {"field": "kw-entity", "value": ["store studio", "ensomme are", "hj\u00e6lp", "jon", "kjell askildsen og jens bj\u00f8rneboe", "liv ullmann og ole paus", "petre", "hummelvoll", "dis", "kringkastingsr\u00e5det", "ullmann og paus", "are", "paven", "tyholt", "patetico madrid", "live", "rosenborg", "ullmann", "eli", "by\u00e5sen", "her og n\u00e5", "are og klaus", "mann", "laden", "se og h\u00f8r", "a-klassen", "solsiden", "bush og osama", "sverresborg", "rubens", "myggen", "bare are", "are og odin", "champions league"]}, {"field": "kw-location", "value": ["quart", "osen", "trondheim", "kina", "bulls", "norge"]}, {"field": "kw-pageclass", "value": "article"}, {"field": "kw-person", "value": ["klaus joacim sonstad", "aune sand", "sende osen", "erna solberg", "kjell askildsen", "are sende osen", "ole paus", "liv ullmann", "vidar riseth", "odin jensenius", "jens bj\u00f8rneboe", "stein \u00f8stb\u00f8", "audun vinger", "kurt vonnegut", "espen thoresens", "nils ola eggen", "trond sollied", "erik bull", "alfa kilo bravo"]}, {"field": "kw-taxonomy", "value": "kultur"}, {"field": "og-image", "value": "http://www.adressa.no/incoming/article1126734.ece5/ALTERNATES/w980-default/Uke52_are114"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Frekk, feit og arrogant"}, {"field": "og-type", "value": "article"}, {"field": "og-url", "value": "http://www.adressa.no/kultur/article377689.ece"}, {"field": "pageclass", "value": ["article"]}, {"field": "publishtime", "value": "2004-12-24T08:14:28.000Z"}, {"field": "recs-articleid", "value": "2207348"}, {"field": "recs-category-type", "value": "taxonomy"}, {"field": "recs-category0", "value": "taxonomy|kultur"}, {"field": "recs-publishtime", "value": "2004-12-24T08:14:28.000Z"}, {"field": "recs-rawtitle", "value": "Frekk, feit og arrogant -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "kultur"}, {"field": "teaser", "value": "Are Sende Osen (34) er motvillig lykkelig."}, {"field": "thumbnail", "value": "http://content-thumbnail.cxpublic.com/content/thumbnail200x150/5f718ea11bbd71c02a4385e7a530f114f96b293d.jpg?598cd291"}, {"field": "thumbnailfullheightdimensions", "value": "200x2352"}, {"field": "timestamp", "value": "2017-08-10T21:39:29.000Z"}, {"field": "title", "value": "Frekk, feit og arrogant"}, {"field": "url", "value": "http://www.adressa.no/kultur/article377689.ece"}, {"field": "urlhash", "value": "5f718ea11bbd71c02a4385e7a530f114f96b293d"}], "score": 0.41930574, "siteId": "9222270286501375973", "id": "5f718ea11bbd71c02a4385e7a530f114f96b293d"}

