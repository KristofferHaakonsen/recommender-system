{"fields": [{"field": "modifiedtime", "type": "time", "value": "2012-04-23T12:00:30.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Litt enkel pop. Det er det vi trenger n\u00e5, sier fotografen og konsentrerer seg om det neste stavtaket.", "- \u00c6rlig talt. Vi er midt p\u00e5 fjellet. H\u00f8r p\u00e5 stillheten. Suset, innvender jeg.", "- Vi m\u00e5 samle kreftene. Vi trenger noe p\u00e5 \u00f8rene, sier fotografen og stopper helt opp.", "Dagen hadde begynt med appelsinspising i soveposen p\u00e5 J\u00f8ldalshytta. Etter g\u00e5rsdagens nederlag da vi m\u00e5tte snu p\u00e5 vei mot Trollheimshytta, bestemte vi oss for \u00e5 g\u00e5 l\u00f8s p\u00e5 provianten i sekkene. Til frokost \u00e5t vi nesten tre appelsiner hver, det meste av osten og en del av den tyngste sjokoladen (den uten kjeks) mens vi diskuterte hvordan vi skulle legge opp resten av turen.", "P\u00e5 tross av at vi hadde tilbakelagt nesten to og en halv mil dagen i forveien, hadde vi endt opp ved utgangspunktet. Trekanten kom vi ikke til \u00e5 klare. S\u00e6rlig lystne p\u00e5 \u00e5 g\u00e5 strekningen J\u00f8ldalshytta-Geithetta en tredje gang var vi heller ikke. Bilen sto parkert bare fire kilometer unna. Men det var litt for tidlig \u00e5 jukse s\u00e5 grovt. Dessuten skinte sola.", "Alltid for sein", "Etter at fotografen hadde avlagt ed til kroppen sin om \u00e5 begynne \u00e5 trene, la vi i vei mot Gjevilvasshytta. Med nyinnkj\u00f8pte feller og merket l\u00f8ype s\u00e5 dagen langt mer lovende ut enn g\u00e5rsdagen noensinne hadde gjort.", "Vi holdt taktfast tempo opp mot Skrikh\u00f8a. Ordene til en godt voksen kar som satt i fantomdress i peisestua p\u00e5 J\u00f8ldalshytta klang fortsatt friskt.", "- Dere kommer langt p\u00e5 tre timer, sa han og \u00f8nsket oss god p\u00e5ske.", "Tre timer senere var mye av spensten borte b\u00e5de i ordene hans og kroppene v\u00e5re. G\u00e5rsdagen satt i beina, og fortsatt var vi ikke halvveis. Men vi jobbet hardt med et overhengende sp\u00f8rsm\u00e5l: Hvorfor i all verden har mennesker med heldekkende blanke solbriller og tettsittende benkl\u00e6r, eventuelt slitte gamasjer og solblekede anorakker, s\u00e5nt behov for \u00e5 fortelle oss hvor kort tid alt b\u00f8r ta?", "Eldre mann p\u00e5 ski", "- H\u00f8rte du det? Stemmer! sier fotografen og lyser opp.", "Fra den hvite horisonten stiger et like hvitt lommet\u00f8rkle. Det sitter p\u00e5 hodet til en bestefar som kommer i fint driv med sine to barnebarn.", "De er godt i gang med trekanten, og \u00f8nsker ogs\u00e5 oss god tur videre, f\u00f8r vi i en bisetning f\u00e5r h\u00f8re at mannen n\u00e6rmer seg 80 \u00e5r.", "Vi spenner p\u00e5 oss skiene, og g\u00e5r i stillheten til fotografen alts\u00e5 begynner \u00e5 mumle om en walkman.", "Tre timer senere er vi fremdeles p\u00e5 vei til Gjevilvasshytta. Sola skinner, og fortsatt blinker fjelltoppene rundt oss som glaserte pikekyss.", "Fotografen nevner stadig vekk den venstre stort\u00e5a si. Jeg er mest opptatt av h\u00e6lene mine og PC'en som gnager mot ryggen. Det er merkelig hvor mye oppover det kan v\u00e6re i en nedoverbakke. Jeg har g\u00e5tt denne strekningen inn mot Gjevilvasshytta sommerstid, og s\u00e5nn jeg husket det var det bare helling p\u00e5 slutten.", "- N\u00e5 kommer dere for seint til middag!", "Gjevilvasshytta har \u00e5penbart seg i all sin prakt, og med den en ungeskokk som er hyperaktive p\u00e5 safta, sukkeret og gr\u00f8ten de fikk til middag. De kan fortelle oss at vi er 15 minutter for seint ute til siste servering. S\u00e5 det s\u00e5!", "Vi dumper av oss sekkene, og satser i hvert fall p\u00e5 at vi f\u00e5r en madrass \u00e5 strekke oss ut p\u00e5.", "Ikke bare blir vi tilbudt middag av vertinna Randi Torve, hun har senger, og lurer p\u00e5 om vi helst vil bo alene eller dele rom med to menn.", "Plutselig demrer det at jeg har en mascara i sekken, og egentlig er p\u00e5 jakt etter den ultimate sjekkehistorien fra p\u00e5skefjellet. Med fotografen protesterende ved siden av, pr\u00f8ver jeg \u00e5 takke ja til rommet med de to mannfolkene.", "Siden vi er s\u00e5pass uenige synes Randi det er tryggest \u00e5 plassere oss alene. Kvinner p\u00e5 ett rom, menn p\u00e5 et annet, slik man pleide \u00e5 gj\u00f8re det p\u00e5 turistforeningshyttene i \u00abgamle dager\u00bb.", "- Du f\u00e5r heller pr\u00f8ve deg i peisestua etter at dere har spist, sier vertinna og blunker.", "Ikke flottest", "Men det virker som om ogs\u00e5 Amor blir tr\u00f8tt av fjellufta. De single, jaktende turg\u00e5erne m\u00e5 ha g\u00e5tt tidlig til kvelds. I en krok finner vi ett par og to venner p\u00e5 tur. De bare flirer n\u00e5r vi pr\u00f8ver \u00e5 fritte dem ut om gode sjekketriks i fjellheimen.", "- I beste fall kan man si at en f\u00e5r silt vekk en del uaktuelle kandidater. Det er ikke alle som er interessert i \u00e5 g\u00e5 p\u00e5 fjelltur. Men ellers er ikke dette den beste arenaen. Det er liksom ikke her jeg f\u00f8ler meg p\u00e5 mitt lekreste, sier Sissel Ferstad.", "Plutselig ser Jonas Holme granskende p\u00e5 meg. Jeg m\u00f8ter blikket hans, og han sp\u00f8r:", "- Har du g\u00e5tt uten solkrem i dag?"]}, {"field": "category0", "value": "nyheter"}, {"field": "contenthash", "value": "04742f84d4d20671bb57a883b96ad37a46503afcdfb22e8ed7c67406d5496059"}, {"field": "createtime", "value": "2016-01-19T14:43:57.000Z"}, {"field": "description", "value": "TROLLHEIMEN: Vidda blinker i sol foran oss. Bare vinden og lyden av skiene som sklir gjennom sn\u00f8en bryter stillheten. Inntil fotografen etterlyser en walkman."}, {"field": "dominantimage", "value": "http://www.adressa.no/incoming/article1057368.ece5/ALTERNATES/w980-default/ver2%20lordag5"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/287a87cdf5d33948bb2fff880182abf6746277b2.jpg?59760acd"}, {"field": "dominantthumbnaildimensions", "value": "300x169"}, {"field": "heading", "value": "Se, der staker bestefar -adressa.no"}, {"field": "id", "value": "287a87cdf5d33948bb2fff880182abf6746277b2"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": "nyheter"}, {"field": "kw-classification", "value": "hobbies-and-interests"}, {"field": "kw-concept", "value": ["tur", "ski", "sol", "staker bestefar", "timer senere", "dag", "menn", "fotografen"]}, {"field": "kw-entity", "value": ["skrikh\u00f8a", "amor", "j\u00f8ldalshytta", "trollheimshytta", "j\u00f8ldalshytta-geithetta", "gjevilvasshytta"]}, {"field": "kw-pageclass", "value": "article"}, {"field": "kw-person", "value": ["sissel ferstad", "jonas holme", "randi torve"]}, {"field": "kw-taxonomy", "value": "nyheter"}, {"field": "og-image", "value": "http://www.adressa.no/incoming/article1057368.ece5/ALTERNATES/w980-default/ver2%20lordag5"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Se, der staker bestefar"}, {"field": "og-type", "value": "article"}, {"field": "og-url", "value": "http://www.adressa.no/nyheter/article65346.ece"}, {"field": "pageclass", "value": ["article"]}, {"field": "publishtime", "value": "2003-04-15T04:00:00.000Z"}, {"field": "recs-articleid", "value": "2574286"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-publishtime", "value": "2003-04-15T04:00:00.000Z"}, {"field": "recs-rawtitle", "value": "Se, der staker bestefar -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "nyheter"}, {"field": "teaser", "value": "TROLLHEIMEN: Vidda blinker i sol foran oss. Bare vinden og lyden av skiene som sklir gjennom sn\u00f8en bryter stillheten. Inntil fotografen etterlyser en walkman."}, {"field": "thumbnail", "value": "http://content-thumbnail.cxpublic.com/content/thumbnail200x150/287a87cdf5d33948bb2fff880182abf6746277b2.jpg?59760acd"}, {"field": "thumbnailfullheightdimensions", "value": "200x1225"}, {"field": "timestamp", "value": "2017-07-24T14:57:17.000Z"}, {"field": "title", "value": "Se, der staker bestefar"}, {"field": "url", "value": "http://www.adressa.no/nyheter/article65346.ece"}, {"field": "urlhash", "value": "287a87cdf5d33948bb2fff880182abf6746277b2"}], "score": 0.71938014, "siteId": "9222270286501375973", "id": "287a87cdf5d33948bb2fff880182abf6746277b2"}

