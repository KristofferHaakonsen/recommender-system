{"fields": [{"field": "modifiedtime", "type": "time", "value": "2015-01-29T17:58:20.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "Benedickte Aasen (22) er en av flere hundre tusen nordmenn som sliter med angst og depresjon. Problemene begynte det siste \u00e5ret p\u00e5 videreg\u00e5ende skole. I starten nektet hun \u00e5 akseptere situasjonen, og var p\u00e5 konstant flukt fra problemene.", "- Jeg flyttet fra land til land og fra sted til sted. Jeg bet stadig over mer enn jeg kunne klare, i et noe desperat fors\u00f8k p\u00e5 \u00e5 holde det hele p\u00e5 avstand, sier Aasen.", "Men sent p\u00e5 h\u00f8sten 2013 klarte ikke den Trondheims-bosatte 22-\u00e5ringen fra T\u00f8nsberg r\u00f8mme lenger. Da en som sto henne n\u00e6r tok sitt liv, endte hennes \u00e5relange kamp for \u00e5 holde hodet over vann.", "- Kjelleren jeg allerede hadde tilbragt lang tid i, ble enda dypere, og til sist vandret jeg rundt som et tomt skall. Kroppen min var fysisk tilstede, men resten av meg var langt, langt borte, sier Aasen.", "Hun ble tilbudt hjelp, men synes det var vanskelig \u00e5 ta imot. I januar 2014 evnet hun ikke lenger \u00e5 gj\u00f8re noe, og ble sykemeldt fra b\u00e5de jobb og studier.", "- De neste m\u00e5nedene tilbragte jeg innel\u00e5st p\u00e5 mitt eget rom. Jeg ignorerte de rundt meg, og gikk kun ut p\u00e5 nattestid. Da jeg hadde hovedstadens gater for meg selv, og lange spaserturer ble min eneste form for terapi, sier Aasen.", "Det var disse nattlige turene som inspirerte henne til \u00e5 s\u00f8ke etter andre l\u00f8sninger p\u00e5 problemene. Ideen ramlet inn i hodet p\u00e5 henne en dag hun var alene p\u00e5 hytten til familien. Hun tilbragte mye tid der, og merket at den vakre naturen og turene i omr\u00e5det fikk tankene til \u00e5 rase. Kanskje naturen og fysisk aktivitet kunne v\u00e6re veien til en bedre mental helse?", "- Jeg hadde lenge lett etter en alternativ tiln\u00e6rming til problemene mine. Noe som ikke involverte antidepressiva. Norge p\u00e5 langs var en av mine eldste pikedr\u00f8mmer, og p\u00e5 slutten av dagen var jeg fast bestemt p\u00e5 \u00e5 legge ut p\u00e5 langtur s\u00e5 raskt som overhodet mulig, sier Aasen.", "Hun forventet p\u00e5 ingen m\u00e5te \u00e5 bli fullstendig frisk av en slik tur. Men hun var p\u00e5 sitt m\u00f8rkeste punkt i livet, s\u00e5 hun kunne ikke se at hun hadde noe \u00e5 tape.", "- Jeg h\u00e5pet at turen ville gj\u00f8re meg sterkere, gi meg et annet perspektiv p\u00e5 ting, og gi meg motivasjon til \u00e5 endelig ta til meg hjelp, sier Aasen.", "Vanligvis krever Norge p\u00e5 langs lange forberedelser. Men i slutten av mai i fjor - bare \u00e9n m\u00e5ned etter at id\u00e9en tok form i hodet til Aasen - satte hun kursen fra Nordkapp til Lindesnes. P\u00e5 rekordtid hadde hun tegnet opp en omtrentlig rute, skaffet sponsorer og f\u00e5tt p\u00e5 plass alle tingene som kreves p\u00e5 en slik tur.", "- Tidligere turerfaring, Google og Den Norske Turistforeningen var til stor hjelp. Jeg var ogs\u00e5 i relativt god fysisk form, s\u00e5 jeg kunne dra i vei uten altfor store utfordringer, sier hun.", "Her kan du lese bloggen hennes fra turen.", "Turen tok totalt fire og en halv m\u00e5ned. Hun beskriver de i overkant 400 milene hun tilbakela som t\u00f8ffe, men vidunderlige.", "- Jeg har opplevd \u00f8yeblikk der folks overveldende snillhet har r\u00f8rt meg til t\u00e5rer, og tider der naturopplevelsene har v\u00e6rt s\u00e5 storsl\u00e5tte at jeg ikke har trodd mine egne \u00f8yne. Jeg har ogs\u00e5 opplevd dager der jeg har v\u00e6rt p\u00e5 nippet til \u00e5 gi opp. Der depresjonen har f\u00e5tt meg til \u00e5 g\u00e5 gr\u00e5tende og motl\u00f8s flere dager i strekk. Jeg har st\u00e5tt p\u00e5 toppen av fjelltopper, og angsten har f\u00e5tt meg til \u00e5 gispe etter luft og gjort det \u00e5 bevege seg videre til en umulighet, sier Aasen.", "20-25 prosent vil f\u00e5 en angstlidelse i l\u00f8pet av livet, viser flere store unders\u00f8kelser. Samtidig har ca. 10 prosent en vedvarende angstlidelse, og mellom 6 og 12 prosent er deprimerte.", "- De nyeste tallene v\u00e5re (fra 2012) kan tyde p\u00e5 at disse tallene har \u00f8kt noe, s\u00e6rlig blant barn og unge mellom16 og 30 \u00e5r. Ogs\u00e5 andre unders\u00f8kelser g\u00e5r i samme retning, sier divisjonsdirekt\u00f8r ved Folkehelseinstituttet, Ellinor F. Major.", "Det foreskrives ogs\u00e5 langt mer antidepressiva til ungdom mellom 15 og 19 \u00e5r enn f\u00f8r, viser de nyeste tallene fra Reseptregisteret. Mens 1300 gutter og 2800 jenter brukte antidepressiva i 2004, brukte 1800 gutter og 4100 jenter det i 2013. Blant de som var 20 \u00e5r og eldre, var \u00f8kningen p\u00e5 11 prosent (kvinner) og 13 prosent (menn).", "- Hvordan kan fysisk aktivitet p\u00e5virke folk med angst og depresjon?", "- Stadig flere studier viser at fysisk aktivitet b\u00e5de kan redusere depresjonssymptomer og forebygge depresjon. Noen studier viser en sammenheng mellom hvor mye fysisk aktivitet en har, og nedgang i depresjonssymptomer. Det er ogs\u00e5 lovende evidens for at ethvert niv\u00e5 av fysisk aktivitet, ogs\u00e5 \u00e5 g\u00e5 mindre enn 150 minutter i uken, kan forebygge fremtidig depresjon. Fysisk aktivitet kan ha samme effekt som medikamentell behandling ved milde og moderate depresjoner, sier Major.", "Det er s\u00e6rlig i forhold til depresjon en har unders\u00f8kt effekten av fysisk aktivitet. Forel\u00f8pig kan vi ikke si noe like sikkert n\u00e5r det gjelder fysisk aktivitet og angst.", "Tilbake fra Norge p\u00e5 langs er Benedickte Aasen ikke i tvil om at turen har endret livet hennes til det bedre. Hun har n\u00e5 valgt \u00e5 flytte til Trondheim, ett av mange steder hun forelsket seg i p\u00e5 vei gjennom landet. Hun har ogs\u00e5 s\u00f8kt om hjelp og blitt tilbudt den.", "- Det tok meg 4, nesten 5 \u00e5r, men n\u00e5 er jeg endelig klar til \u00e5 ta opp kampen mot diagnosene mine. Jeg er mer motivert enn noen gang tidligere. Mestringsf\u00f8lelsen det \u00e5 gjennomf\u00f8re en slik tur gav meg, gj\u00f8r at jeg vet at jeg kommer til \u00e5 klare \u00e5 f\u00e5 det bra. P\u00e5 sikt, sier hun.", "Hun \u00f8nsker \u00e5 utdanne seg innen psykologi/psykiatri. Hun vil forst\u00e5 seg selv bedre og hjelpe andre.", "- Har du r\u00e5d til andre med angst og depresjoner?", "- I f\u00f8rste omgang: S\u00f8k \u2013 og aksepter - hjelp utenfra. Fra de som st\u00e5r en n\u00e6r, men ogs\u00e5 fra lege/psykolog. Det er p\u00e5 ingen m\u00e5te umulig \u00e5 takle den slags alene, men veien dit er b\u00e5de hardere og lengre enn hva den b\u00f8r v\u00e6re. Parallelt med det: Bruk naturen for alt den er verdt. En beh\u00f8ver ikke \u00e5 g\u00e5 landet p\u00e5 langs for \u00e5 f\u00e5 en god turopplevelse, eller oppleve mestringsf\u00f8lelse. Begynn i det sm\u00e5. Toppturer i n\u00e6rmilj\u00f8et, og etter hvert helgeturer og lignende. Liker du ikke \u00e5 v\u00e6re alene s\u00e5 tar du med deg en turglad venn, sier Aasen.", "Fakta/Angst og depresjon", "Kjennetegn p\u00e5 depresjon:", "En deprimert person vil f\u00f8le seg trist, nedtrykt, manglende opplevelse av mening med tilv\u00e6relsen.", "Mange vil miste interessen for dagliglivet, for andre mennesker. Selvtilliten reduseres, man opplever ofte skyldf\u00f8lelse og bebreider seg selv for ulike forhold.", "Kvinner plages mest av nedstemthet og tristhet, mens menn kan bli mer irritable.", "Det typiske er ogs\u00e5 at negative tanker ofte kverner i hodet hele tiden.", "Kjennetegn p\u00e5 angst:", "Det er ulike former for angst (for eksempel panikklidelse, generalisert angst, fobier).", "Det mest typiske er man unng\u00e5r det som fremkalles symptomer p\u00e5 angst \u2013 for eksempel steder eller situasjoner.", "Symptomer er ofte irritabilitet, muskelsmerter, pustevansker, konsentrasjonsvansker og s\u00f8vnvansker.", "Fysiske symptomer er alts\u00e5 typiske for en del angstlidelser \u2013 man blir skjelven, svetter, f\u00e5r pustevansker, kan f\u00f8le seg nummer i hender og f\u00f8tter.", "Kilde:  Folkehelseinstituttet", "Fakta/Norge p\u00e5 langs", "Ca. 280 turer til fots, p\u00e5 ski eller p\u00e5 andre m\u00e5ter av egen kraft, er gjennomf\u00f8rt i perioden 1951-2013 (sykkelturer er ikke inkludert, siden det er en litt enklere m\u00e5te \u00e5 forflytte seg p\u00e5).", "Noen starter om vinteren ute ved fyret p\u00e5 Lindesnes og g\u00e5r til Nordkapp eller til det nordligste fastlandet, Kinnarodden. Andre g\u00e5r om sommeren og starter da gjerne i nord for \u00e5 unng\u00e5 sn\u00f8 og vinter ut p\u00e5 h\u00f8sten.", "De sprekeste gjennomf\u00f8rer denne turen p\u00e5 60-70 dager, men de fleste bruker 4-5 m\u00e5neder.", "Gunnar Aas, 70 \u00e5r, er den eldste som har g\u00e5tt turen.", "Christian Vedeler, 15 \u00e5r (sommer), \u00d8ystein Hallen, 18 \u00e5r (vinter) er de yngste som har g\u00e5tt turen.", "Kilde:  www.norgepaalangs.info ."]}, {"field": "category0", "value": "sport"}, {"field": "category1", "value": "sport|sprek"}, {"field": "contenthash", "value": "e82eeb7e491cf99a47132c7b40c71e091915d6b6413dbfecc2715b0479e59c39"}, {"field": "createtime", "value": "2016-03-14T17:30:17.000Z"}, {"field": "description", "value": "S\u00e5 fikk hun en id\u00e9 som endret livet hennes."}, {"field": "dominantimage", "value": "http://www.adressa.no/incoming/article10591170.ece/dm1gfl/ALTERNATES/w980-default/Benedickte%20Aasen%20front.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/39f66a6f4a8db7608f61b4bf7ee3ff929c56803f.jpg?597f2a91"}, {"field": "dominantthumbnaildimensions", "value": "300x169"}, {"field": "heading", "value": ["Angsten gjorde at Benedickte (22) l\u00e5ste seg inne p\u00e5 rommet i flere m\u00e5neder -adressa.no", "Lange turer p\u00e5 natten", "Norge p\u00e5 langs", "\u00c9n m\u00e5ned med forberedelser", "20-25 prosent vil f\u00e5 en angstlidelse", "Klar til kamp"]}, {"field": "id", "value": "39f66a6f4a8db7608f61b4bf7ee3ff929c56803f"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": ["sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["tur", "depresjon", "angst", "aktivitet", "fysisk aktivitet", "fysisk"]}, {"field": "kw-entity", "value": ["den norske turistforeningen", "ellinor f. major", "folkehelseinstituttet", "google og den norske turistforeningen", "kinnarodden", "reseptregisteret"]}, {"field": "kw-location", "value": ["t\u00f8nsberg", "nordkapp", "lindesnes", "trondheim", "norge"]}, {"field": "kw-pageclass", "value": "article"}, {"field": "kw-person", "value": ["christian vedeler", "benedickte aasen", "gunnar aas", "\u00f8ystein hallen"]}, {"field": "kw-taxonomy", "value": ["sport", "sport/sprek"]}, {"field": "og-image", "value": "http://www.adressa.no/incoming/article10591170.ece/dm1gfl/ALTERNATES/w980-default/Benedickte%20Aasen%20front.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Angsten gjorde at Benedickte (22) l\u00e5ste seg inne p\u00e5 rommet i flere m\u00e5neder"}, {"field": "og-type", "value": "article"}, {"field": "og-url", "value": "http://www.adressa.no/sport/sprek/article10591199.ece"}, {"field": "pageclass", "value": ["article"]}, {"field": "publishtime", "value": "2015-01-29T13:11:05.000Z"}, {"field": "recs-articleid", "value": "10591199"}, {"field": "recs-category-type", "value": "taxonomy"}, {"field": "recs-category0", "value": "taxonomy|sport"}, {"field": "recs-category1", "value": "taxonomy|sport|sprek"}, {"field": "recs-publishtime", "value": "2015-01-29T13:11:05.000Z"}, {"field": "recs-rawtitle", "value": "Angsten gjorde at Benedickte (22) l\u00e5ste seg inne p\u00e5 rommet i flere m\u00e5neder -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["sport", "sport/sprek"]}, {"field": "teaser", "value": "S\u00e5 fikk hun en id\u00e9 som endret livet hennes."}, {"field": "thumbnail", "value": "http://content-thumbnail.cxpublic.com/content/thumbnail200x150/39f66a6f4a8db7608f61b4bf7ee3ff929c56803f.jpg?597f2a91"}, {"field": "thumbnailfullheightdimensions", "value": "200x2067"}, {"field": "timestamp", "value": "2017-07-31T13:03:13.000Z"}, {"field": "title", "value": "Angsten gjorde at Benedickte (22) l\u00e5ste seg inne p\u00e5 rommet i flere m\u00e5neder"}, {"field": "url", "value": "http://www.adressa.no/sport/sprek/article10591199.ece"}, {"field": "urlhash", "value": "39f66a6f4a8db7608f61b4bf7ee3ff929c56803f"}], "score": 0.9057225, "siteId": "9222270286501375973", "id": "39f66a6f4a8db7608f61b4bf7ee3ff929c56803f"}

