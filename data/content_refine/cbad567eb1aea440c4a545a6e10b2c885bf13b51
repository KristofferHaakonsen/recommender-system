{"fields": [{"field": "modifiedtime", "type": "time", "value": "2012-04-23T09:27:07.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "- Snarere tvert imot, svarer \u00d8ystein Leinum p\u00e5 sp\u00f8rsm\u00e5l om han har levd godt av Martnan. Leinum har v\u00e6rt martnasgeneral for Stor-Martnan i alle de 50 \u00e5rene den har eksistert. Han koordinerer den delen av Martnan som kommunen ikke st\u00e5r for, og leier ut godt over 100 salgsboder og stands i \u00e5r.", "Store leieinntekter", "Leieinntektene er p\u00e5 mange hundre tusen kroner. Det koster opp mot 15 000 kroner for en stand, men Leinum vil ikke g\u00e5 med p\u00e5 at disse tre markedsdagene i juni er sv\u00e6rt l\u00f8nnsomme for ham. Selv betaler han Trondheim kommune bare 49 000 kroner for \u00e5 leie martnasomr\u00e5det.", "- Markedsf\u00f8ringskostnadene er h\u00f8ye, og jeg bruker mye tid p\u00e5 \u00e5 f\u00e5 inn de riktige akt\u00f8rene til Stor-Martnan, sier Leinum.", "Han har blitt 78 \u00e5r gammel, og tror at Stor-Martnan m\u00e5 bli enda st\u00f8rre for \u00e5 ha gode nok inntjeningsmuligheter n\u00e5r han engang m\u00e5 gi seg.", "- For \u00e5 dekke inn st\u00f8rre l\u00f8nnskostnader, m\u00e5 nok b\u00e5de arealet og antall akt\u00f8rer \u00f8kes, sier Leinum.", "Trondheim kommune tjener ogs\u00e5 penger p\u00e5 Martnan, men i de kommunale budsjettene blir det for sm\u00e5penger \u00e5 regne.", "- Vi har mellom 300 000 og 400 000 kroner i inntekter p\u00e5 v\u00e5r sankthansmartna p\u00e5 Torget, sier den kommunale martnasgeneralen Kjell Hernes. Kommunens utgifter begrenser seg til administrative kostnader i forbindelse med koordineringen av Martnan.", "Skjult omsetning", "- Det selges jevnt og trutt p\u00e5 Martnan. Det er ikke enkelt \u00e5 ansl\u00e5 omsetningstall. Ligningsmyndighetene har v\u00e6rt p\u00e5 oss for \u00e5 fors\u00f8ke \u00e5 f\u00e5 oversikt over disse, men det har ikke v\u00e6rt mulig, sier Hernes.", "If\u00f8lge Hernes synes mange i bodene at Martnan i Trondheim er en av de beste i Norden.", "- Det at mange kommer tilbake \u00e5r etter \u00e5r, bare kan tolkes p\u00e5 en m\u00e5te: Det er penger \u00e5 tjene her. Jeg tror vi kan snakke om store skjulte inntekter. Vi har ingen oversikt over omsetning, men vi har tall fra folk som har blitt frastj\u00e5let dagsomsetningen sin, og da har det v\u00e6rt snakk om 40 000-50 000 kroner. Har jeg hatt slik omsetning p\u00e5 en m\u00e5ned som man har p\u00e5 en dag her, skulle jeg v\u00e6rt forn\u00f8yd, sier Hernes."]}, {"field": "category0", "value": "nyheter"}, {"field": "category1", "value": "nyheter|okonomi"}, {"field": "contenthash", "value": "7af6b1ad49cf941f40bb2b4273cc77aae0a415fbfa318a2100cb2ea1a8374daa"}, {"field": "createtime", "value": "2016-06-27T21:01:54.000Z"}, {"field": "description", "value": "Ingen, i alle fall ikke skattemyndighetene, har oversikt over hvor stor omsetningen er under Martnan i Trondheim."}, {"field": "dominantimage", "value": "http://www.adressa.no/incoming/article1086691.ece5/ALTERNATES/w980-default/ver2%20martnaokonomi03"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/cbad567eb1aea440c4a545a6e10b2c885bf13b51.jpg?594ba55e"}, {"field": "dominantthumbnaildimensions", "value": "300x169"}, {"field": "heading", "value": "Store penger i Stor-Martnan -adressa.no"}, {"field": "id", "value": "cbad567eb1aea440c4a545a6e10b2c885bf13b51"}, {"field": "keyword", "value": ["\u00f8konomi", "finans", "aksjer", "skatt", "b\u00f8rs", "\u00f8konominyheter"]}, {"field": "keywords", "value": "\u00f8konomi,finans,aksjer,skatt,b\u00f8rs,\u00f8konominyheter"}, {"field": "kw-category", "value": ["nyheter", "okonomi"]}, {"field": "kw-concept", "value": ["omsetning", "kommune", "kroner", "penger"]}, {"field": "kw-entity", "value": ["torget", "stor-martnan", "martnan"]}, {"field": "kw-location", "value": ["norden", "trondheim"]}, {"field": "kw-pageclass", "value": "article"}, {"field": "kw-person", "value": ["kjell hernes", "\u00f8ystein leinum"]}, {"field": "kw-taxonomy", "value": ["nyheter", "nyheter/okonomi"]}, {"field": "og-image", "value": "http://www.adressa.no/incoming/article1086691.ece5/ALTERNATES/w980-default/ver2%20martnaokonomi03"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Store penger i Stor-Martnan"}, {"field": "og-type", "value": "article"}, {"field": "og-url", "value": "http://www.adressa.no/nyheter/okonomi/article14754.ece"}, {"field": "pageclass", "value": ["article"]}, {"field": "publishtime", "value": "2004-06-24T04:00:04.000Z"}, {"field": "recs-articleid", "value": "2488946"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|okonomi"}, {"field": "recs-publishtime", "value": "2004-06-24T04:00:04.000Z"}, {"field": "recs-rawtitle", "value": "Store penger i Stor-Martnan -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/okonomi"]}, {"field": "teaser", "value": "Ingen, i alle fall ikke skattemyndighetene, har oversikt over hvor stor omsetningen er under Martnan i Trondheim."}, {"field": "thumbnail", "value": "http://content-thumbnail.cxpublic.com/content/thumbnail200x150/cbad567eb1aea440c4a545a6e10b2c885bf13b51.jpg?594ba55e"}, {"field": "thumbnailfullheightdimensions", "value": "200x1096"}, {"field": "timestamp", "value": "2017-06-22T11:09:18.000Z"}, {"field": "title", "value": "Store penger i Stor-Martnan"}, {"field": "url", "value": "http://www.adressa.no/nyheter/okonomi/article14754.ece"}, {"field": "urlhash", "value": "cbad567eb1aea440c4a545a6e10b2c885bf13b51"}], "score": 1.3877257, "siteId": "9222270286501375973", "id": "cbad567eb1aea440c4a545a6e10b2c885bf13b51"}

