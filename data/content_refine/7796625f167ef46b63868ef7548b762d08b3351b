{"fields": [{"field": "modifiedtime", "type": "time", "value": "2017-03-04T21:28:01.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "adressa-tag", "value": ["Heidi Weng", "Marit Bj\u00f8rgen", "Astrid Uhrenholdt Jacobsen", "Ski-VM"]}, {"field": "author", "value": "erlend nesje"}, {"field": "body", "value": ["Saken oppdateres.", "LAHTI: Ikke \u00e9n. Ikke to. Heller ikke tre. Men fire norske kvinner p\u00e5 topp. Resultatlisten etter kvinnenes tremil i Lahti var helnorsk.", "Aller \u00f8verst: Marit Bj\u00f8rgen \u2013 hun som aldri blir lei av \u00e5 vinne.", "\u2013 Jeg hadde en gullmedalje i hodet da jeg kom hit. Men fire stykker er over all forventning. Det er mye som skal klaffe i et mesterskap, sa Bj\u00f8rgen da arbeidsdagen p\u00e5 skistadion var over og hun kunne rette blikket mot sin fjerde gullseremoni i Lahti sentrum.", "36-\u00e5ringen hadde gjort unna tre mil p\u00e5 ski i et forrykende tempo. Det var endel av dem som kom til stadion p\u00e5 formiddagen som fryktet at Bj\u00f8rgen og et par andre l\u00f8pere ville stikke og avgj\u00f8re VM-l\u00f8pet tidlig.", "Slik ble det ikke. Tremila ble dramatisk, med b\u00e5de fall, stavbrekk og en intens avslutning.", "Selv skj\u00f8nte Bj\u00f8rgen tidlig at planen om \u00e5 g\u00e5 fra neppe ville lykkes.", "Det skarpe f\u00f8ret gjorde at det ble lettere \u00e5 henge p\u00e5. Da Bj\u00f8rgen la seg bak, merket hun at det ikke kostet noe \u00e5 ligge i rygg.", "\u2013 Det var vanskelig \u00e5 gj\u00f8re noe. Jeg skj\u00f8nte at det m\u00e5tte skje mot slutten.", "Bj\u00f8rgen fors\u00f8kte \u00e5 g\u00e5 jevnt. Hun ville ligge i front. Uten \u00e5 bruke for mye krefter. Det handler om \u00e5 unng\u00e5 uhell. Om \u00e5 holde seg p\u00e5 skiene.", "\u2013 Det var ruglete og vanskelig f\u00f8re. Jeg m\u00e5tte unng\u00e5 \u00e5 g\u00e5 p\u00e5 trynet. Jeg hadde tanker om Lahti-svingen, at jeg skulle gj\u00f8re det der. Jeg planla at jeg skulle bremse ned og skyte fart ut igjen av svingen. Det gjorde jeg, og da hadde jeg f\u00e5tt de meterne jeg trengte p\u00e5 Heidi (Weng). Det var det jeg hadde sett for meg i hodet at jeg skulle gj\u00f8re.", "\u2013 Dette var noe du planla underveis?", "\u2013 Ja, det var det.", "\u2013 Var det noe du tenkte p\u00e5 ogs\u00e5 f\u00f8r l\u00f8pet?", "\u2013 P\u00e5 ei tremil rekker en \u00e5 tenke mye underveis. Jeg tenkte mye p\u00e5 hvor jeg eventuelt skulle avgj\u00f8re det.", "Bj\u00f8rgen avgjorde i svingen inn mot stadion. Hun hadde f\u00e5tt den n\u00f8dvendige luken ned til Heidi Weng.", "Det var aldri noen tvil om at 36-\u00e5ringen skulle vinne kvinnenes fellesstart over 30 kilometer fristil.", "Bj\u00f8rgen jublet like mye for VM-gull nummer 18 som for det f\u00f8rste hun vant p\u00e5 sprinten i Val di Fiemme i 2003. Bak henne kom det norske l\u00f8pere p\u00e5 rekke og rad. Heidi Weng vant s\u00f8lvduellen med Astrid Uhrenholdt Jacobsen. Etter dem kom Ragnhild Haga, minst like glad som vinneren. For reserven var det en bonus \u00e5 f\u00e5 starte VM-rennet.", "Men utfallet kunne blitt annerledes. Bj\u00f8rgens vei til VM-gull var dramatisk. Tr\u00f8nderen har aldri brukket en stav i konkurranse tidligere.", "Da det gjensto dr\u00f8yt fem kilometer, f\u00f8r l\u00f8perne kom inn til stadion for nest siste gang, kom den ene av Charlotte Kallas ski borti Bj\u00f8rgens stav. Den ble delt i to.", "Ved en tilfeldighet var sprinttrener Arild Monsen p\u00e5 rett sted til rett tidspunkt. Monsen hadde st\u00e5tt p\u00e5 sin post under ett minutt da han fikk en illevarslende melding p\u00e5 radiosambandet:", "\u2013 Marit Bj\u00f8rgen har brukket en stav!", "Monsen ilte til og ga henne en reservestav. Men den var for lang. Inne p\u00e5 stadion sto landslagstrener Roar Hjelmeset med Bj\u00f8rgens originale reservestav.", "\u2013 Byttet skjedde i stor fart. Men jeg beholdt roen. Det er jo en risiko n\u00e5r vi er i en s\u00e5 stor gruppe, fortalte Bj\u00f8rgen.", "\u2013 Jeg fikk kontakt med henne inne ved runding. Jeg vil si at det var en nesten perfekt stavoverlevering der. Jeg var i hvert fall forn\u00f8yd med den, lo Hjelmeset.", "Han er inne i sitt f\u00f8rste \u00e5r som landslagstrener. Mesterskapet kunne ikke endt bedre. Seks gull av seks mulige til Norge. Det er VM-historie.", "Bj\u00f8rgen er en sv\u00e6rt viktig del av VM-historien. Men en av hennes viktigste egenskaper er \u00e5 se fremover, ikke tilbake, og OL i Pyeongchang om 341 dager er det neste for henne n\u00e5.", "\u2013 Du reiser fra Lahti med fire gull. Om et snaut \u00e5r er det OL. Kommer du til \u00e5 gj\u00f8re noe annerledes?", "\u2013 Det blir nok mye av det samme. Jeg har trent mindre i \u00e5r. S\u00e5 f\u00e5r vi se hvordan ting blir. Men det blir nok mye av det samme.", "\u2013 Er det noe du kan bli bedre p\u00e5 fysisk, teknisk, mentalt?", "\u2013 Teknisk mener jeg det er en del \u00e5 g\u00e5 p\u00e5. Jeg kunne jobbet mye mer med det i \u00e5r. Men jeg har kanskje ikke hatt tid, eller folk rundt meg, hele tiden. For jeg har jo trent mye alene.", "\u2013 N\u00e5r starter du \u00e5 planlegge OL?", "\u2013 Jeg m\u00e5 sikkert begynne med det i april.", "F\u00f8rst skal hun gj\u00f8re unna sesongen. S\u00e5 er det ferie. Da akter hun ikke \u00e5 reise noe sted. Hun har bodd nok p\u00e5 hotell.", "\u2013 Vi kommer til \u00e5 bli i Oslo og Tr\u00f8ndelag.", "Sa Bj\u00f8rgen. Og gjorde seg klar til \u00e5 hente mesterskapsmedalje nummer 36 i VM- og OL-sammenheng."]}, {"field": "category0", "value": "100sport"}, {"field": "category1", "value": "100sport|vintersport"}, {"field": "category2", "value": "100sport|vintersport|langrenn"}, {"field": "contenthash", "value": "005fc6de0fa2628df1f8eea5f1ac9359426db51649c51a3583de050e2c9e3ef9"}, {"field": "createtime", "value": "2017-03-04T20:49:08.000Z"}, {"field": "description", "value": "Noen kilometer f\u00f8r m\u00e5l la Marit Bj\u00f8rgen (36) planen for hvordan hun skulle ta innersvingen p\u00e5 konkurrentene og sikre karri\u00e8rens VM-gull nummer 18."}, {"field": "heading", "value": ["Da Bj\u00f8rgen ikke klarte \u00e5 g\u00e5 fra konkurrentene, m\u00e5tte hun legge en helt ny plan -adressa.no", "Dramatisk tremil", "Stavdrama kunne \u00f8delagt", "\u2013 Beholdt roen", "Over til Pyeongchang"]}, {"field": "id", "value": "7796625f167ef46b63868ef7548b762d08b3351b"}, {"field": "keyword", "value": ["Heidi Weng", "Marit Bj\u00f8rgen", "Astrid Uhrenholdt Jacobsen", "Ski-VM"]}, {"field": "keywords", "value": "Heidi Weng,Marit Bj\u00f8rgen,Astrid Uhrenholdt Jacobsen,Ski-VM"}, {"field": "kw-category", "value": ["langrenn", "100sport", "vintersport"]}, {"field": "kw-classification", "value": "sports"}, {"field": "kw-concept", "value": ["stadion", "stav", "tremil", "vinne", "beholdt roen", "tenke", "tiden", "inne", "nummer", "ski", "roen", "konkurrentene", "l\u00f8pet", "kilometer", "kvinner", "plan", "dramatisk"]}, {"field": "kw-entity", "value": ["oslo og tr\u00f8ndelag", "l. kommer", "pyeongchang"]}, {"field": "kw-location", "value": ["norge", "val di fiemme", "lahti"]}, {"field": "kw-pageclass", "value": "article"}, {"field": "kw-person", "value": ["heidi weng", "arild monsen", "astrid uhrenholdt jacobsen", "ragnhild haga", "roar hjelmeset", "charlotte kallas", "marit bj\u00f8rgen"]}, {"field": "kw-taxonomy", "value": ["100sport/vintersport", "100sport/vintersport/langrenn", "100sport"]}, {"field": "og-image", "value": "https://vertical.snd.no/images/4dc2a30c-aae8-42dd-a116-2af4d30dff92?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Da Bj\u00f8rgen ikke klarte \u00e5 g\u00e5 fra konkurrentene, m\u00e5tte hun legge en helt ny plan"}, {"field": "og-type", "value": "article"}, {"field": "og-url", "value": "http://www.adressa.no/100Sport/vintersport/langrenn/Da-Bjorgen-ikke-klarte-a-ga-fra-konkurrentene_-matte-hun-legge-en-helt-ny-plan-231662b.html"}, {"field": "pageclass", "value": ["article"]}, {"field": "publishtime", "value": "2017-03-04T20:30:00.000Z"}, {"field": "recs-articleid", "value": "231662"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|vintersport"}, {"field": "recs-category2", "value": "taxonomy|100sport|vintersport|langrenn"}, {"field": "recs-publishtime", "value": "2017-03-04T20:30:00.000Z"}, {"field": "recs-rawtitle", "value": "Da Bj\u00f8rgen ikke klarte \u00e5 g\u00e5 fra konkurrentene, m\u00e5tte hun legge en helt ny plan -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/vintersport", "100sport/vintersport/langrenn", "100sport"]}, {"field": "teaser", "value": "Noen kilometer f\u00f8r m\u00e5l la Marit Bj\u00f8rgen (36) planen for hvordan hun skulle ta innersvingen p\u00e5 konkurrentene og sikre karri\u00e8rens VM-gull nummer 18."}, {"field": "thumbnail", "value": "http://content-thumbnail.cxpublic.com/content/thumbnail200x150/7796625f167ef46b63868ef7548b762d08b3351b.jpg?59638b42"}, {"field": "thumbnailfullheightdimensions", "value": "200x1512"}, {"field": "timestamp", "value": "2017-07-10T14:12:18.000Z"}, {"field": "title", "value": "Da Bj\u00f8rgen ikke klarte \u00e5 g\u00e5 fra konkurrentene, m\u00e5tte hun legge en helt ny plan"}, {"field": "url", "value": "http://www.adressa.no/100Sport/vintersport/langrenn/Da-Bjorgen-ikke-klarte-a-ga-fra-konkurrentene_-matte-hun-legge-en-helt-ny-plan-231662b.html"}, {"field": "urlhash", "value": "7796625f167ef46b63868ef7548b762d08b3351b"}], "score": 0.99288774, "siteId": "9222270286501375973", "id": "7796625f167ef46b63868ef7548b762d08b3351b"}

