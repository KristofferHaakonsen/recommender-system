{"fields": [{"field": "modifiedtime", "type": "time", "value": "2016-01-08T11:21:01.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "author", "value": "guro kulset meraker\u00e5s"}, {"field": "body", "value": ["Saken oppdateres.", "I \u00d8vre Sch\u00f8ningsdal, \u00abunder Gramskaret ved Trondheim, har Birgit og Helmer Hofset bygget sin enebolig. Huset er lite og ganske beskjedent i det ytre, men her er en detaljrikdom og en ledig rytme som gir det s\u00e6rpreg og karakter.\u00bb Innledningen har vi l\u00e5nt fra Kvinner og kl\u00e6rs husmorhefte nr. 44 i 1963, som for \u00f8vrig sl\u00e5r til med oppfordringen: \u00abDisse sidene burde De ta ut og gjemme!\u00bb", "KKs utsendte kunne neppe vite at huset han skrev om skulle bli en lokal arkitekturlegende, som gjennom flere ti\u00e5r har f\u00e5tt arkitektstudenter fra Gl\u00f8shaugen til \u00e5 g\u00e5 M\u00f8llebakken til topps, og inn i den siste bebygde veien f\u00f8r Bymarka tar til. Hit har de kommet for \u00e5 studere det som i Trondhjems Arkitekturforenings arkitekturguide for Trondheim omtales som \u00abet ypperlig eksempel p\u00e5 hvordan norsk h\u00e5ndverkspreget hustradisjon kan tilpasses moderne levesett gjennom rasjonelle byggemetoder\u00bb. Det var et godt r\u00e5d KK ga, om \u00e5 ta vare p\u00e5 artikkelen. Den gir oss tilgang p\u00e5 Helmer Hofsets tanker om huset den gang det var nybygd.", "Tre \u00e5r etter at Hofset og familien hadde flyttet inn, og hele 12 \u00e5r f\u00f8r Hofset skulle tildeles arkitekturprisen Treprisen for sitt arbeid med sm\u00e5hus, skrev KK f\u00f8lgende: \u00abHelmer Hofset, som er arkitekt og ansatt ved Norges Tekniske H\u00f8yskole, har under planleggingen \u2013 og byggingen \u2013 lagt vekt p\u00e5 rasjonalisering og forenkling av byggemetoder og materialbruk.\u00bb I en tid da materialer var adskillig dyrere enn arbeidstimer, innebar det for eksempel \u00e5 ha lite svinn. Husets n\u00e5v\u00e6rende eier, Simon Lund Eikrem, kommer b\u00e6rende med en stabel tegninger og bilder limt p\u00e5 papplater.", "\u2013 Dette er deler av Hofsets undervisningsplansjer fra NTH. Se p\u00e5 denne, som planlegger kappingen av isolasjon for \u00e5 f\u00e5 minst mulig skre, sier Simon.", "Han og kona Anne Marie kj\u00f8pte huset fra Hofsets etterkommere i 2006. De har pusset opp huset mye innvendig og har for eksempel fjernet seg fra tanken om at alle overflater skal v\u00e6re skal v\u00e6re ubehandlet tre. Men hovedprinsippene i husets arkitektur, slik som den langsg\u00e5ende delingen av romplanen i private rom og sosiale rom som knyttes sammen i gangsonen, har de valgt \u00e5 v\u00e6re tro mot. Det er derfor fortsatt en gyldig beskrivelse av huset n\u00e5r vi l\u00e5ner nok en passasje fra KK, som intervjuet arkitekten selv mens huset var nytt.", "\u00abIntensjonene ved planl\u00f8sningen har v\u00e6rt p\u00e5 et s\u00e5 beskjedent areal som mulig \u00e5 gi en familie p\u00e5 fire mulighet til felles og individuell virksomhet. Barnev\u00e6relsene er derfor ganske store, 10 m2, og i peisestuen har husherren sin arbeidsplass. I dagligstuen f\u00f8lger himlingen det utvendige taket, her er det lys og luft. Store vinduer mot \u00f8st og h\u00f8ytsittende vinduer over spiseplassen slipper formiddagssolen inn. Det h\u00f8ye vinduet mot s\u00f8r og glassd\u00f8ren mot vest slipper ettermiddags- og kveldssolen inn i fullt monn.\u00bb", "\u2013 Jeg husker at noe av det f\u00f8rste jeg falt for med dette huset, var det at jeg kunne se rett gjennom hele huset med det samme jeg kom inn. Fra inngangsd\u00f8ra p\u00e5 den ene tverrenden g\u00e5r det en rett linje som ender i det h\u00f8ye vinduet p\u00e5 den andre tverrenden. Det gir gjennomlys p\u00e5 langs gjennom huset, noe som ikke er s\u00e5 vanlig, sier Simon.", "Simon og Anne Marie forteller at de har pr\u00f8vd seg fram for \u00e5 finne sin egen m\u00e5te \u00e5 m\u00f8blere huset p\u00e5, men at de stort sett har endt opp med \u00e5 m\u00f8blere akkurat slik det er tegnet inn p\u00e5 de opprinnelige arkitekttegningene.", "\u2013 Hofsets egne l\u00f8sninger var utrolig gjennomtenkte, og huset er jo bygd ut fra dem. Enkelte karakteristiske trekk, som de langsg\u00e5ende vindusb\u00e5ndene p\u00e5 begge husets langvegger, legger ogs\u00e5 visse begrensninger p\u00e5 m\u00f8bleringen.", "Det er for eksempel ikke mulig \u00e5 sette k\u00f8yesenger eller skap mot yttervegger, for da kommer de i konflikt med vinduene. B\u00e5ndene med lange, smale vinduer langs hele bygget skaper et inntrykk av at pulttaket, som f\u00f8lger terrengets fall, svever. Legg dette sammen med et beskjedent antall kvadratmeter, s\u00e5 forst\u00e5r du at vi har med en meget lite ruvende enebolig \u00e5 gj\u00f8re. Dette gjelder for \u00f8vrig flere av husene i Ellefsens vei.", "Veien havnet for tre \u00e5r siden p\u00e5 listen over s\u00e5kalte hensynssoner i Trondheim, et begrep som brukes om s\u00e6rpregede omr\u00e5der med kulturhistorisk verdifull bebyggelse som skal s\u00f8kes bevart. Kommunens stikkordsmessige begrunnelse for at Ellefsens vei har blitt en hensynssone, lyder: \u00abVillaomr\u00e5de, hovedsakelig bygget ut p\u00e5 1960-tallet; inneholder en unik samling av noen av Trondheims arkitektonisk beste boliger fra etterkrigstiden.\u00bb", "Hofset-huset, som det kalles blant kjennere, var opprinnelig p\u00e5 85 kvadrat. Ikke s\u00e6rlig stort for en familie p\u00e5 fire, uansett hvor god planl\u00f8sningen er. Simon og Anne Mari har gjort noen ombygginger for \u00e5 skaffe seg litt ekstra plass, men har greid \u00e5 f\u00e5 til dette uten at eksteri\u00f8ret har endret karakter. Det som opprinnelig var en garasjedel av huset er innlemmet i boligarealet. De har ogs\u00e5 bygd inn deler av det overbygde inngangspartiet. Ved \u00e5 bruke store vinduer her, har de bygd inn tidligere uteareal med minst mulig synlig endring.", "De nye vindusflatene her har f\u00e5tt en motpart p\u00e5 den andre enden av huset, der en delvis innglasset uteplass skaffer etterlengtet ly p\u00e5 en veranda med str\u00e5lende utsikt over hele byen.", "\u2013 Vi bodde p\u00e5 M\u00f8llenberg da vi kj\u00f8pte her. Og hadde egentlig ikke flytteplaner, s\u00e5 jeg dro p\u00e5 visning mest av nysgjerrighet. Da jeg kom opp hit, slo det meg: enn \u00e5 komme hjem til dette, da. Hver dag! Stillheten. Hyttef\u00f8lelsen. Utsikten, sier Simon.", "De kj\u00f8pte. F\u00f8rst for \u00e5 leie ut, men det tok ikke lang tid f\u00f8r de flyttet hit selv. I sin forrige jobb som eiendomsmegler, og den n\u00e5v\u00e6rende som r\u00e5dgiver i Trondheim kommunes eierskapsenhet, har Simon sett og vurdert utrolig mange hus og boliger.", "\u2013 Ellefsens vei 7 har alle de kvalitetene et hus helst skal ha. N\u00e5r man ser tilbake p\u00e5 alle betraktninger Hofset gjorde og hvilken knapphet p\u00e5 r\u00e5varer han m\u00e5tte forholde seg til, er det utrolig imponerende hvor godt arbeidet hans har st\u00e5tt seg over tid.", "hjem@adresseavisen.no"]}, {"field": "category0", "value": "pluss"}, {"field": "contenthash", "value": "a504df612f4cc4bb9074f151d79a80403fd4bf5a294b91dd4289e33603325cad"}, {"field": "createtime", "value": "2016-01-08T09:07:24.000Z"}, {"field": "description", "value": "N\u00e5r arkitekter og andre bransjefolk skal omtale dette huset, nevner de det ikke ved adresse. Det kalles bare Helmer Hofsets hus. Vi har bes\u00f8kt eierne, familien Lund Eikrem."}, {"field": "dominantimage", "value": "http://www.adressa.no/bolig/article12002965.ece/lsnlvi/ALTERNATES/w980-default/lund%20eikrem%20(16%20of%2021)%20(2).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/703c00c7dd673adcaf0d83aff8bb183b0ab71a1e.jpg?59841a2e"}, {"field": "dominantthumbnaildimensions", "value": "300x169"}, {"field": "heading", "value": ["Lokal arkitekturkjendis -adressa.no", "L\u00e6rebokeksempel", "Gjennomtenkt i hensynssone", "Diskrete endringer"]}, {"field": "id", "value": "703c00c7dd673adcaf0d83aff8bb183b0ab71a1e"}, {"field": "keyword", "value": ["pluss", "eadressa", "ukeadressa", "digitalt", "arkiv", "fordeler"]}, {"field": "keywords", "value": "pluss,eadressa,ukeadressa,digitalt,arkiv,fordeler"}, {"field": "kw-category", "value": "pluss"}, {"field": "kw-classification", "value": "home-and-garden"}, {"field": "kw-concept", "value": ["h\u00f8ye vinduet", "hus"]}, {"field": "kw-entity", "value": ["helmer hofsets", "gramskaret", "h. se", "birgit og helmer hofset", "treprisen", "norges tekniske h\u00f8yskole", "m\u00f8llenberg", "simon og anne mari", "ellefsens", "trondhjems arkitekturforenings", "simon og anne marie", "gl\u00f8shaugen", "bymarka", "\u00f8vre sch\u00f8ningsdal", "kvinner", "helmer hofset", "m\u00f8llebakken"]}, {"field": "kw-location", "value": "trondheim"}, {"field": "kw-pageclass", "value": "article"}, {"field": "kw-person", "value": ["lund eikrem", "anne mari", "anne marie", "simon lund eikrem"]}, {"field": "kw-taxonomy", "value": "pluss"}, {"field": "og-image", "value": "http://www.adressa.no/bolig/article12002965.ece/lsnlvi/ALTERNATES/w980-default/lund%20eikrem%20(16%20of%2021)%20(2).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Lokal arkitekturkjendis"}, {"field": "og-type", "value": "article"}, {"field": "og-url", "value": "http://www.adressa.no/pluss/2016/01/08/Lokal-arkitekturkjendis-12002981.ece"}, {"field": "pageclass", "value": ["article"]}, {"field": "publishtime", "value": "2016-01-08T08:59:33.000Z"}, {"field": "recs-articleid", "value": "12002981"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-publishtime", "value": "2016-01-08T08:59:33.000Z"}, {"field": "recs-rawtitle", "value": "Lokal arkitekturkjendis -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "pluss"}, {"field": "teaser", "value": "N\u00e5r arkitekter og andre bransjefolk skal omtale dette huset, nevner de det ikke ved adresse. Det kalles bare Helmer Hofsets hus. Vi har bes\u00f8kt eierne, familien Lund Eikrem."}, {"field": "thumbnail", "value": "http://content-thumbnail.cxpublic.com/content/thumbnail200x150/703c00c7dd673adcaf0d83aff8bb183b0ab71a1e.jpg?59841a2e"}, {"field": "thumbnailfullheightdimensions", "value": "200x3866"}, {"field": "timestamp", "value": "2017-08-04T06:54:38.000Z"}, {"field": "title", "value": "Studenter g\u00e5r M\u00f8llebakken til topps for \u00e5 se dette huset"}, {"field": "url", "value": "http://www.adressa.no/pluss/2016/01/08/Lokal-arkitekturkjendis-12002981.ece"}, {"field": "urlhash", "value": "703c00c7dd673adcaf0d83aff8bb183b0ab71a1e"}], "score": 0.5495351, "siteId": "9222270286501375973", "id": "703c00c7dd673adcaf0d83aff8bb183b0ab71a1e"}

