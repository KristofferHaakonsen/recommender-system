{"fields": [{"field": "modifiedtime", "type": "time", "value": "2012-06-19T06:02:36.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "body", "value": ["Saken oppdateres.", "Temaet er vanskelig \u00e5 snakke om. Det er et felt der det g\u00e5r opp for oss at vi alle stiller likt. Ytre status- og verdighetstegn, aksjer og opsjoner og titler, faller sammen og blir til ingenting. Vi vet ikke noe sikkert om d\u00f8den, bare at det er tilintetgj\u00f8relse og tap. Vi oppdager at verden er tom for ord, vi m\u00e5 selv famle og lete etter ord som kan dekke den hjelpel\u00f8shet, det ras og det kaos som d\u00f8den, tapet, skaper i oss.", "Noen har tenkt mer p\u00e5 slike tapssituasjoner enn andre. Leger og pleiepersonale i sykehus og institusjoner m\u00f8ter daglig lidelsen og sorgen hos d\u00f8ende, og hos de p\u00e5r\u00f8rende. Pleiepersonalet m\u00f8ter det konkret og m\u00e5 derfor tenke helt konkret p\u00e5 hva de kan gj\u00f8re ut fra sin profesjon, men ogs\u00e5 ut fra det at de er medmennesker. De f\u00e5r sanne at \u00abetikk\u00bb er mer enn en kapitteloverskrift i en l\u00e6rebok, en fiks teknikk for n\u00e6ringslivsledere eller andre som vil behage s\u00e5 mange og irritere s\u00e5 f\u00e5 som mulig. Etikk blir utfordringen til \u00e5 gj\u00f8re det riktige, \u00e5 v\u00e6re riktig og oppriktig overfor medmennesker som snart er ferdig med livet.", "NEI TIL LEGALISERING av aktiv d\u00f8dshjelp ligger som premiss under arbeidet til styringsgruppen i Verdikommisjonen, og det kommer ogs\u00e5 klart fram i antologien. Ja til livshjelp i livets sluttfase settes opp som et motbilde, og noen av artikkelforfatterne kommer inn p\u00e5 hva det vil bety av holdningsendringer og omprioriteringer. De viser hvor lett det er \u00e5 tr\u00e5kke p\u00e5 menneskeverdet i en situasjon der samfunnets vanlige overfladiske m\u00e5lestokker ingen virkning har. Kompetanse og ressurser m\u00e5 omprioriteres, og ikke minst trengs det tid. Tid til \u00e5 lytte, reflektere og snakke sammen, n\u00e5r de siste dagene og timene av et menneskeliv skal ha fylde, tyngde og verdighet.", "Marie Aakre, oversykepleier ved Kreftavdelingen, RiT, er en av de sentrale bidragsyterne i avsnittet som omhandler \u00abprofesjonene ved livets grense\u00bb.", "RITUALENE vies stor plass i antologien. Flere, ikke minst prester og andre teologer som har bidratt, er inne p\u00e5 at det handler om \u00e5 gi de sterke opplevelsene form. Form hjelper tanker og f\u00f8lelser inn p\u00e5 rett spor. De gir trygghet og kan virke samlende og tr\u00f8stende. Andre kulturers ritualer omkring d\u00f8d og sorg bringes inn som tema og kan bidra til st\u00f8rre forst\u00e5else ogs\u00e5 for hvem vi selv er i en situasjon avkledd all staffasje.", "Hvordan ritualer og begravelsesskikker endrer seg over tid, forteller om samfunnsendringer og endringer i verdier. Blant annet skisseres begravelsesbyr\u00e5enes historie. Det vitner om holdningsendringer n\u00e5r slagordet hos to ledende begravelsesbyr\u00e5er i Oslo de seneste \u00e5rene har byttet ut \u00abVi ordner alt\u00bb med \u00abVi \u00f8nsker \u00e5 bidra til en verdig begravelse\u00bb og \u00abVi er i n\u00e6rheten n\u00e5r du trenger oss\u00bb. Det kan v\u00e6re tegn p\u00e5 en forsiktig, men tydelig endring mot en \u00e5pnere holdning til d\u00f8d og begravelse. Da amerikanske eiere overtok og fikk b\u00f8rsnotert det st\u00f8rste begravelsesbyr\u00e5et i Oslo, skiftet det ogs\u00e5 slagord. N\u00e5 heter det: \u00abfra den helt enkle til den mer p\u00e5kostede gravferd\u00bb, skriver \u00d8ivind Sanden, selv eier av et begravelsesbyr\u00e5.", "Boka tar m\u00e5l av seg til ogs\u00e5 \u00e5 v\u00e6re en hjelp for personalet i barnehager og skoler n\u00e5r d\u00f8den rammer der. Den beskriver behovene unge mennesker gir uttrykk for n\u00e5r de finner sammen i felles markering og handling etter tapet av en venn og skolekamerat. For \u00e5 komme videre er fellesskapet viktig, det \u00e5 f\u00e5 gitt uttrykk for sorgen sammen, og - igjen - \u00e5 f\u00e5 gitt den en form s\u00e5 den ikke fortsetter som kaos, men etter hvert kan bli til \u00e5 leve med.", "D\u00d8DEN I FILOSOFI, kunst og kultur er et eget avsnitt i boka, som gir helt andre inntak til temaet. Kristendommens konkrete m\u00e5te \u00e5 ha kroppen med p\u00e5, som bl.a. kommer til uttrykk i trosbekjennelsens \u00abkj\u00f8dets oppstandelse\u00bb, er et av temaene som belyses i Henrik Syses artikkel om \u00abkristendommen, d\u00f8den og frelsen\u00bb. Kristian Alm presenterer i en kort artikkel, \u00abTidens d\u00f8d\u00bb, den sentrale og originale danske filosofen K.E. L\u00f8gstrups syn p\u00e5 skabelse og tilintetg\u00f8relse - for \u00f8vrig ogs\u00e5 tittelen p\u00e5 en av L\u00f8gstrups mye leste b\u00f8ker.", "Begge disse artiklene befinner seg i grenselandet mellom filosofi og teologi, og Henrik Syses artikkel er sjelden fordi den kommer n\u00e6rt p\u00e5 \u00e5 forklare for legfolk det prester i sin kirkeromsretorikk nesten alltid svever for h\u00f8yt over: kristendommens forkynnelse om fornyelse, i forhold til en tro p\u00e5 ud\u00f8delighet.", "MEN TEORI OG teologi blir aldri det vesentlige i Verdikommisjonens antologi. Den er skrevet mest av mennesker som st\u00e5r i en praktisk sammenheng og har egne erfaringer som basis for det de forteller. Likevel - m\u00e5ten man taler om lidelse og d\u00f8d p\u00e5 kan muligens inneb\u00e6re teologiske forskjeller. Kanskje er det n\u00e6rheten til d\u00f8ende og s\u00f8rgende som f\u00e5r en av artikkelforfatterne til \u00e5 hevde at \u00ab\u00e5 d\u00f8 er naturlig\u00bb. Naturlig er det muligens, ut fra det faktum at ingen av oss kan unng\u00e5 d\u00f8den. Den kommer til alle, og er i s\u00e5 henseende naturlig. Men \u00e5 d\u00f8, er det virkelig et m\u00e5l \u00e5 f\u00e5 et naturlig forhold til det? Tilintetgj\u00f8relse, nedbryting, forfall, d\u00f8d - ordene er nettopp hva de sier. Skal vi ikke ha lov \u00e5 protestere imot dem? Det ligger snublende n\u00e6r \u00e5 si at d\u00f8den er en del av livet, i iver etter \u00e5 f\u00e5 dette naturlige forholdet p\u00e5 plass. Mer n\u00e6rliggende er det \u00e5 kalle d\u00f8den et brudd med livet.", "Hvis vi et \u00f8yeblikk kan koste p\u00e5 oss \u00e5 tale i bilder, s\u00e5 forteller 1. Mosebok om skapelsen av himmel og jord, av lyset, av dyrene, av fuglene under himmelen, blomstene p\u00e5 marken, av mennesket. \u00abOg Gud s\u00e5 at det var godt.\u00bb F\u00f8rst p\u00e5 et senere tidspunkt kommer det onde inn i verden. Da kommer lidelse, sorg og d\u00f8d. Det gode var der f\u00f8rst. Det onde er ikke en del av det gode, men et brudd med og et angrep p\u00e5 det gode.", "Personlig vil jeg fastholde min rett til ikke \u00e5 f\u00e5 et naturlig forhold til d\u00f8den og uttrykke min prinsipielle motstand mot den.", "ET ANNET skj\u00e6ringspunkt g\u00e5r mellom teologien og psykologien. Det dukker opp n\u00e5r Trond Bakkevig, tidligere sogneprest, blir intervjuet om minnetalene han har holdt i begravelser og de tanker han har gjort seg. De etterlatte bestemmer innholdet, mens hans oppgave er \u00e5 gi det form. \u00c5 gi form er et godt ord \u00e5 bruke og en god ting \u00e5 gj\u00f8re, for sorg er, eller f\u00f8les iallfall som usikkerhet og kaos. Her kan presten utvilsomt bidra, selv om vi er mange som har g\u00e5tt frustrerte og kanskje sinte ut fra kirker og kapeller, etter minnetaler og gudsord som verken karakteriserte den d\u00f8de eller bidro med form og orden. Prestens oppgave er vanskelig. Han kjenner ofte ikke den avd\u00f8de, og oftest har han bare samtalen med familien \u00e5 holde seg til n\u00e5r han skal utforme minnetalen.", "Men presten - om han ikke direkte bidrar til et bilde - s\u00e5 b\u00f8r det han sier minne de s\u00f8rgende om at de selv skal begynne p\u00e5 et bilde, sitt eget erindringsbilde, av den avd\u00f8de. Det er en viktig del av hensikten med \u00e5 v\u00e6re sammen om begravelsen, og det er hensikten med minnesamv\u00e6ret etterp\u00e5. Her har mange muligheten til \u00e5 bidra med sitt trekk til erindringsbildet, det de s\u00f8rgende skal ta med seg og leve videre med.", "EN ANNEN PREST, Lars Johan Danbolt, sier i sitt antologibidrag at minnetalen er en fortolkende fortelling om levd liv og begynnelsen p\u00e5 den historien som skal leve igjen etter den d\u00f8de. Den bidrar til at fortellingen om den d\u00f8de blir en del av de gjenlevendes historie.", "Vi kan g\u00e5 enda et skritt lenger: Erindringsbildet av avd\u00f8de som p\u00e5begynnes av de s\u00f8rgende i begravelsen, skal ogs\u00e5 bli et forsoningsbilde. De etterlatte forsoner seg med den avd\u00f8de. Men n\u00e5r avd\u00f8de er blant de aller n\u00e6rmeste - som mor eller far - s\u00e5 har forsoningsbildet en enda videre funksjon: Det skal hjelpe de etterlatte, barna, \u00e5 forsone seg med sin historie, med hvem de selv er blitt.", "Alt i alt er Verdikommisjonens antologi med sitt mangfold et eksempel p\u00e5 at fagfolk p\u00e5 tvers av profesjoner sammen har stor viten og kan berike hverandres fagfelt n\u00e5r det gjelder hvordan vi som samfunn og enkeltpersoner m\u00f8ter sorgen og d\u00f8den. Den gir ogs\u00e5 direkte oppfordring og oppmuntring for oss andre uten spesiell ekspertise til \u00e5 tore \u00e5 stille opp og v\u00e6re n\u00e6r som medmenneske. Boka blir ikke \u00e5 f\u00e5 i bokhandelen. Den sendes ut til bibliotekene og til fagmilj\u00f8er og utdanningsinstitusjoner der boka kan v\u00e6re et hjelpemiddel i arbeidet. Jeg tror den kunne v\u00e6rt til ettertanke og hjelp til ny handling for en langt st\u00f8rre gruppe mennesker."]}, {"field": "category0", "value": "nyheter"}, {"field": "category1", "value": "nyheter|innenriks"}, {"field": "contenthash", "value": "843669240106179b7f172b6aa2bb925cd41514c5cf1e3fb08a3d3a6a1b98f000"}, {"field": "createtime", "value": "2017-07-21T07:58:28.000Z"}, {"field": "description", "value": "D\u00d8D OG SORG slipper vi ikke unna. Likevel er fortielse og fremmedgj\u00f8ring noe vi sliter med i m\u00f8te med det uunng\u00e5elige. Verdikommisjonens prosjektarbeid om hvordan vi m\u00f8ter lidelse, d\u00f8d og sorg i det norske samfunnet foreligger n\u00e5 som antologi, Verdier ved livets slutt."}, {"field": "dominantimage", "value": "http://www.adressa.no/incoming/article1036678.ece5/ALTERNATES/w980-default/ver2%20dod"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/57e0d1f6c1eec11e77d7920d6bd42b9aff2c91f7.jpg?5971b424"}, {"field": "dominantthumbnaildimensions", "value": "300x169"}, {"field": "heading", "value": "N\u00e5r d\u00f8den kommer (P\u00e5 l\u00f8rdag) -adressa.no"}, {"field": "id", "value": "57e0d1f6c1eec11e77d7920d6bd42b9aff2c91f7"}, {"field": "keyword", "value": ["utenriks", "innenriks", "trondheim", "E6", "midtbyen", "bybrann", "bilulykker"]}, {"field": "keywords", "value": "utenriks,innenriks,trondheim,E6,midtbyen,bybrann,bilulykker"}, {"field": "kw-category", "value": ["nyheter", "innenriks"]}, {"field": "kw-classification", "value": "religion-and-spirituality"}, {"field": "kw-concept", "value": ["d\u00f8d", "naturlig forhold"]}, {"field": "kw-entity", "value": ["tidens", "kreftavdelingen", "gud", "k.e. l\u00f8gstrups", "verdier", "rit", "verdikommisjonen"]}, {"field": "kw-location", "value": "oslo"}, {"field": "kw-pageclass", "value": "article"}, {"field": "kw-person", "value": ["henrik syses", "\u00f8ivind sanden", "kristian alm", "trond bakkevig", "marie aakre", "lars johan danbolt"]}, {"field": "kw-taxonomy", "value": ["nyheter", "nyheter/innenriks"]}, {"field": "og-image", "value": "http://www.adressa.no/incoming/article1036678.ece5/ALTERNATES/w980-default/ver2%20dod"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "N\u00e5r d\u00f8den kommer (P\u00e5 l\u00f8rdag)"}, {"field": "og-type", "value": "article"}, {"field": "og-url", "value": "http://www.adressa.no/nyheter/innenriks/article296353.ece"}, {"field": "pageclass", "value": ["article"]}, {"field": "publishtime", "value": "2001-02-09T23:00:00.000Z"}, {"field": "recs-articleid", "value": "2983868"}, {"field": "recs-category-type", "value": "taxonomy"}, {"field": "recs-category0", "value": "taxonomy|nyheter"}, {"field": "recs-category1", "value": "taxonomy|nyheter|innenriks"}, {"field": "recs-publishtime", "value": "2001-02-09T23:00:00.000Z"}, {"field": "recs-rawtitle", "value": "N\u00e5r d\u00f8den kommer (P\u00e5 l\u00f8rdag) -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["nyheter", "nyheter/innenriks"]}, {"field": "teaser", "value": "D\u00d8D OG SORG slipper vi ikke unna. Likevel er fortielse og fremmedgj\u00f8ring noe vi sliter med i m\u00f8te med det uunng\u00e5elige. Verdikommisjonens prosjektarbeid om hvordan vi m\u00f8ter lidelse, d\u00f8d og sorg i det norske samfunnet foreligger n\u00e5 som antologi, Verdier ved livets slutt."}, {"field": "thumbnail", "value": "http://content-thumbnail.cxpublic.com/content/thumbnail200x150/57e0d1f6c1eec11e77d7920d6bd42b9aff2c91f7.jpg?5971b424"}, {"field": "thumbnailfullheightdimensions", "value": "200x1768"}, {"field": "timestamp", "value": "2017-07-21T07:58:28.000Z"}, {"field": "title", "value": "N\u00e5r d\u00f8den kommer (P\u00e5 l\u00f8rdag)"}, {"field": "url", "value": "http://www.adressa.no/nyheter/innenriks/article296353.ece"}, {"field": "urlhash", "value": "57e0d1f6c1eec11e77d7920d6bd42b9aff2c91f7"}], "score": 0.4928414, "siteId": "9222270286501375973", "id": "57e0d1f6c1eec11e77d7920d6bd42b9aff2c91f7"}

