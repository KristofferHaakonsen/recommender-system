{"fields": [{"field": "modifiedtime", "type": "time", "value": "2012-06-14T12:58:09.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["guri melby", "h\u00f8yskolelektor", "lokalpolitiker"]}, {"field": "body", "value": ["Saken oppdateres.", "Et overordnet m\u00e5l for norsk skole er \u00e5 utdanne morgendagens samfunnsborgere, det som Gudmund Hernes i sine skolereformer p\u00e5 90-tallet karakteriserte som \u00abdet allmenndannede mennesket\u00bb, noe som er blitt videref\u00f8rt i Kunnskapsl\u00f8ftet. Skolen skal if\u00f8lge l\u00e6replanen forberede elevene p\u00e5 deltakelse i demokratiet, stimulere til samfunnsengasjement og utvikle elevenes kunnskaper om demokratiske prinsipper. Sp\u00f8rsm\u00e5let er hvordan vi best n\u00e5r disse h\u00f8ye ambisjonene.", "If\u00f8lge en demokratiunders\u00f8kelse utf\u00f8rt av ICCS publisert i 2010 er norske elevers kunnskaper om og holdninger til demokrati og medborgerskap meget gode. P\u00e5 kunnskapstesten ligger norske elever samlet p\u00e5 5. plass sammenlignet med jevnaldrende i 37 land. Denne studien forteller oss at norske elever har en beredskap og vilje til \u00e5 delta i samfunnet som engasjerte medborgere, og den viser ogs\u00e5 at norske elever opplever at blir h\u00f8rt og har mulighet til \u00e5 p\u00e5virke. Det er selvsagt grunn til \u00e5 v\u00e6re forn\u00f8yd med disse resultatene, men er kunnskaper om og positive holdninger til demokrati tilstrekkelig for selv \u00e5 kunne bli aktive deltakere?", "I den offentlige debatten blir det hevdet \u00e5 v\u00e6re en konflikt mellom skolens rolle som allmenndanner p\u00e5 en side, og et sterkt fokus p\u00e5 kunnskap og ferdigheter p\u00e5 den andre. Men i Kunnskapsl\u00f8ftet blir dannelse og grunnleggende ferdigheter sett p\u00e5 som to sider av samme sak. I snever forstand har dannelse ofte blitt sett p\u00e5 som det \u00e5 bli et kultivert menneske, for eksempel gjennom \u00e5 kjenne sin kulturarv. Men i dagens kunnskapssamfunn preget av ny informasjonsteknologi, globalisering og migrasjon, er det ikke lenger mulig \u00e5 avgrense en kulturell kanon som kan ligge til grunn for det dannede mennesket. Skolens allmenndannende funksjon m\u00e5 derfor f\u00f8rst og fremst handle om \u00e5 gi elevene de n\u00f8dvendige grunnleggende ferdighetene som skal til for \u00e5 delta i samfunnet p\u00e5 en meningsfull m\u00e5te, slik som kompetanse i lesing, skriving og regning.", "Dessverre ser det ut til at det sterke fokuset p\u00e5 disse grunnleggende ferdighetene i Kunnskapsl\u00f8ftet ikke har n\u00e5dd ut til skolen. De fleste unders\u00f8kelser peker helt entydig p\u00e5 at det jobbes lite systematisk med lesing, skriving og regning i norsk skole, resultatene i PISA er fortsatt for svake i lesing og regning, noe som gir grunn til bekymring. For det holder ikke \u00e5 vite at det er viktig \u00e5 stemme ved valg hvis du ikke har leseferdigheter til \u00e5 orientere deg i de ulike partienes programmer eller f\u00f8lge med i den politiske debatten. Det er umulig \u00e5 gj\u00f8re kvalifiserte politiske prioriteringer hvis du ikke er i stand til \u00e5 forst\u00e5 hvordan handlingsregelen fungerer. Og uten grunnleggende retoriske ferdigheter, for eksempel en evne til \u00e5 argumentere for sitt syn muntlig eller skriftlig, fratas man ogs\u00e5 muligheten til \u00e5 delta aktivt i den offentlige debatten.", "I begrepet \u00abmedborger\u00bb ligger det ikke bare en rett til, men ogs\u00e5 en plikt til \u00e5 delta og til \u00e5 p\u00e5virke kollektive beslutninger. Grunnleggende ferdigheter er langt fra tilstrekkelig for \u00e5 bli en medborger, men det er en n\u00f8dvendig forutsetning. Hvis ikke norsk skole lykkes med \u00e5 utvikle elevenes ferdigheter, risikerer vi \u00e5 utdanne en generasjon som kjenner sine rettigheter og \u00f8nsker \u00e5 delta i demokratiet, men som ikke vet hvordan de skal gj\u00f8re det."]}, {"field": "category0", "value": "meninger"}, {"field": "contenthash", "value": "bc462c3183fde5938f92a8232f26f25b0fefc66c7e455b294d7a27eada779b85"}, {"field": "createtime", "value": "2016-12-12T10:23:20.000Z"}, {"field": "description", "value": "Norsk skole kritiseres ofte for \u00e5 v\u00e6re for d\u00e5rlig, men p\u00e5 ett punkt sk\u00e5rer norske elever h\u00f8yt: demokratiforst\u00e5else og medborgerskap. Betyr det n\u00f8dvendigvis at vi har en skole som legger til rette for deltakelse i demokratiet?"}, {"field": "dominantimage", "value": "http://static.polarismedia.no/skins/prod/publication/adressa/gfx/applefavicon.png"}, {"field": "dominantimagedimensions", "value": "256x256"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/1b2e1a00c6a176b70335a309a5d59c5121693c3d.jpg?59297ac5"}, {"field": "dominantthumbnaildimensions", "value": "256x256"}, {"field": "heading", "value": "Dannelse og deltakelse -adressa.no"}, {"field": "id", "value": "1b2e1a00c6a176b70335a309a5d59c5121693c3d"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-classification", "value": "education"}, {"field": "kw-concept", "value": ["demokrati", "norsk skole", "norske elever", "skole", "ferdigheter", "delta", "norsk", "elever", "kunnskap"]}, {"field": "kw-entity", "value": "kunnskapsl\u00f8ftet"}, {"field": "kw-pageclass", "value": "article"}, {"field": "kw-person", "value": "gudmund hernes"}, {"field": "kw-taxonomy", "value": "meninger"}, {"field": "og-image", "value": "http://static.polarismedia.no/skins/prod/publication/adressa/gfx/applefavicon.png"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Dannelse og deltakelse"}, {"field": "og-type", "value": "article"}, {"field": "og-url", "value": "http://www.adressa.no/meninger/article1660987.ece"}, {"field": "pageclass", "value": ["article"]}, {"field": "publishtime", "value": "2011-07-14T10:38:18.000Z"}, {"field": "recs-articleid", "value": "987919"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2011-07-14T10:38:18.000Z"}, {"field": "recs-rawtitle", "value": "Dannelse og deltakelse -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Norsk skole kritiseres ofte for \u00e5 v\u00e6re for d\u00e5rlig, men p\u00e5 ett punkt sk\u00e5rer norske elever h\u00f8yt: demokratiforst\u00e5else og medborgerskap. Betyr det n\u00f8dvendigvis at vi har en skole som legger til rette for deltakelse i demokratiet?"}, {"field": "thumbnail", "value": "http://content-thumbnail.cxpublic.com/content/thumbnail200x150/1b2e1a00c6a176b70335a309a5d59c5121693c3d.jpg?59297ac5"}, {"field": "thumbnailfullheightdimensions", "value": "200x905"}, {"field": "timestamp", "value": "2017-05-27T13:10:29.000Z"}, {"field": "title", "value": "Dannelse og deltakelse"}, {"field": "url", "value": "http://www.adressa.no/meninger/article1660987.ece"}, {"field": "urlhash", "value": "1b2e1a00c6a176b70335a309a5d59c5121693c3d"}], "score": 0.66814506, "siteId": "9222270286501375973", "id": "1b2e1a00c6a176b70335a309a5d59c5121693c3d"}

