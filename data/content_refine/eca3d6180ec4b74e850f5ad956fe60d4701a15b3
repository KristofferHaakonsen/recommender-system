{"fields": [{"field": "modifiedtime", "type": "time", "value": "2014-04-16T18:36:55.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "agnethe weisser"}, {"field": "body", "value": ["Saken oppdateres.", "Om Ipad ikke hadde fantes?", "- Det ville v\u00e6rt veldig kjedelig, kommer det spontant fra Elias Farstad (4 1/2), Emma Ros\u00e9n (4 1/2) og Per Attramadal Einbu (4 1/2) i Regnbuen barnehage.", "Her eksperimenterer barna med tall og geometriske figurer p\u00e5 skjermen.", "- Sirkel, sier Per og peker. - Og der er en firkant.", "Gjennom matteprogrammene p\u00e5 nettbrettet f\u00e5r barna forst\u00e5else for former og mengder. De skaper sine egne sm\u00e5 animasjonsfilmer p\u00e5 ipaden, flytter p\u00e5 p\u00e5 gorillaer, fly og biler og f\u00e5r figurene til \u00e5 bevege seg. Og legger p\u00e5 lyd.", "Men styrer Kristin Sivertsen og barne- og ungdomsarbeider Filip Witzell er opptatt av \u00e5 understreke at Regnbuen ikke er en IKT-barnehage.", "- Vi drar p\u00e5 tur og leser b\u00f8ker. Omsorg er selvsagt en viktig del av jobben v\u00e5r. Og vi skal se hele barnet. Data er bare ett av mange verkt\u00f8y.", "To\u00e5ringene har \u00e9n ipad p\u00e5 deling, kun med spr\u00e5kstimuleringsprogrammer og matteprogrammer. P\u00e5 avdelingen for tre-fire\u00e5ringene deler 36 barn p\u00e5 fire nettbrett. Det blir fort litt kamp om dem. Men de voksne er bestemte: Bare kort tid p\u00e5 skjermen. Og barna kan ikke forvente \u00e5 bruke nettbrettet hver dag.", "- Nettbrett blir aldri brukt som bel\u00f8nning. Men skjermer er en del av barns hverdag, og vi f\u00f8lger rammeplanen for barnehagene n\u00e5r det gjelder IKT. Noe av det viktigste barna l\u00e6rer, er at at de gjennom teknologien kan f\u00e5 svar p\u00e5 ting de lurer p\u00e5, sier Sivertsen.", "I h\u00f8st telte barna fly som fl\u00f8y over barnehagen. N\u00e5r de s\u00e5 flyet klokken halv to, kunne de si: Der er SAS-flyet fra Bergen. Eller de kunne f\u00e5 hjelp av Filip til \u00e5 plotte flyet p\u00e5 skjermen, gjennom programmet flightradar.", "- F\u00f8rst lurte de p\u00e5 om den blinkende prikken var barnehagen. Men de skj\u00f8nte raskt at det var mobilen, forteller han.", "N\u00e5r barna sitter foran en dataskjerm og ser piip-show streamet fra NRK, av fugler som bes\u00f8ker et fuglebrett, har de en stor plakat med fugler og fuglenavn foran seg. P\u00e5 bordet ligger utklippsbilder. Kommer en bl\u00e5meis p\u00e5 brettet, klistrer de en bl\u00e5meis p\u00e5 et ark. De teller. Og de gjenkjenner fugler. \u2013Spett.., sier en fire\u00e5ring pr\u00f8vende. \u2013Der kom det en spettmeis.", "Men ville det ikke v\u00e6rt bedre \u00e5 telle ekte fugler? \u2013Det ene utelukker ikke det andre, sier Kristin Syvertsen. \u2013Vi er mye ute.", "Men hva er morsomst? - Ipad, svarer Georg Witzell (3). - G\u00f8ye spill.", "- Ute, sier Per.", "Georg viser hvordan han flyr, med armene ut. -Jeg flyr og flyr. Og s\u00e5 lander jeg trygt.", "S\u00e5 mumler han: - Men hvordan f\u00e5r du en sn\u00f8mann til \u00e5 st\u00e5 med armene ut?", "Witzell og Sivertsen understreker at det digitale bare er en liten del av hverdagen i barnehagen. \u2013Vi fors\u00f8ker \u00e5 normalisere det digitale, gj\u00f8re det hverdagslig og ikke s\u00e5 spesielt og stort. Sp\u00f8rsm\u00e5let er hvem som har kontrollen \u2013 du eller skjermen? Vi kan ikke vite det, men vi h\u00e5per jo at v\u00e5r m\u00e5te \u00e5 jobbe p\u00e5 kan v\u00e6re med p\u00e5 \u00e5 gi dem gode holdninger senere. Det foreldrene gj\u00f8r, er likevel viktigst.", "Men hva skal mor og far gj\u00f8re? Gi ett\u00e5ringen nettbrett for \u00e5 sikre barnet en lysende, digital fremtid? Skape krigstilstand i hjemmet ved \u00e5 nekte ungdommene \u00e5 tilbringe ettermiddager og kvelder i den virtuelle verdenen? Eller tr\u00f8ste seg med at n\u00e5r ungdomskriminaliteten de siste \u00e5rene har g\u00e5tt dramatisk ned, er en av forklaringene at ungdommene ikke lenger reker gatelangs. De sitter inne og spiller.", "Lege og familieterapeut Melanie Ekholdt tror foreldrene har mye \u00e5 l\u00e6re av gode barnehager. Hun mener ogs\u00e5 at myndighetene burde komme med r\u00e5d om skjermbruk.", "N\u00e5r hun m\u00f8ter barn som spiser for lite eller for mye, som sover d\u00e5rlig eller har psykiske problemer, sp\u00f8r hun alltid etter skjermvaner. Hun ser ogs\u00e5 barn som rent kroppslig er assymetriske. De beveger armene bedre enn beina etter for mange timer ved en ber\u00f8ringsskjerm.", "- Barn under tre \u00e5r b\u00f8r ikke bruke nettbrett, sier Ekholdt. \u2013F\u00f8rst m\u00e5 de f\u00e5 utforske den fysiske verden. Det er i alderen 0 til 3 \u00e5r den viktigste utviklingen av hjernen skjer, og den blir p\u00e5virket av de barnet gj\u00f8r. N\u00e5r barnet ligger p\u00e5 gulvet og kj\u00f8rer med en lekebil, utvikles andre nervebaner enn om barnet kun jobber med \u00f8yne og fingre. De nervebanene som ikke blir brukt, forsvinner.", "For foreldrene kan det v\u00e6re magisk \u00e5 se hvordan sm\u00e5rollingen raskt l\u00e6rer seg \u00e5 legge puslespill p\u00e5 skjermen eller \u00e5 f\u00e5 en ku til \u00e5 si m\u00f8\u00f8h.", "\u2013 B\u00e5de barn og voksne blir forf\u00f8rt av mulighetene. Men det de minste barna trenger, er \u00e5 v\u00e6re sammen med foreldre og jevnaldrende, i ansikt til ansikt-kontakt. Jo mer de sitter med nesen i en skjerm, jo flere andre erfaringer g\u00e5r de glipp av. Fra tre\u00e5rsalderen kan barna gj\u00f8re sine f\u00f8rste digitale erfaringer sammen med foreldrene eller andre kjente voksne. Men ikke alene.", "- Det handler om \u00e5 balansere livet offline og online. Poenget er at du f\u00f8rst m\u00e5 ha beina trygt plantet p\u00e5 bakken, sier Ekholdt", "Da filmskaperen Tonje Schei fra Trondheim oppdaget at amerikanske barn knapt visste navnet p\u00e5 planter i n\u00e6romr\u00e5det, men kunne gjenkjenne over 100 firmalogoer, fikk hun ideen til filmen Play again (p\u00e5 norsk Livet p\u00e5 spill).", "- Amerikanske barn tilbringer mer tid bak skjermen enn i den virkelige verden. Det har konsekvenser.", "Filmen, som har vunnet en rekke priser og vakt stor internasjonal oppsikt, handler om seks amerikanske ungdommer.", "- De tok meg med seg inn i sin virtuelle verden. Jeg tok dem med meg ut i villmarken, vekk fra all elektronikk. Dette var i Oregon, en av USAs gr\u00f8nneste stater. Naturen er fantastisk. For noen av ungdommene var det f\u00f8rste gang de sv\u00f8mte i elv eller tok i jord med bare hendene. De var heller ikke vant til sosiale situasjoner ansikt til ansikt med folk de ikke kjente. Uten mobilen, der de med et klikk kunne f\u00e5 frem 50 til 500 venner, f\u00f8lte de seg ensomme, forteller Schei.", "For 11-\u00e5ringene fra Ila skole er Instagram tingen. Facebook er kjedelig, mener Kari Aune Vogstad.", "- Instagram er mer for barn.", "Hun har 310 f\u00f8lgere. Mathias Berge Marken har 365, Emilie Kaski Heldal 370 og Jakob Arneberg Austrheim 94. Men s\u00e5 bryter han ut: \u2013N\u00e5 fikk jeg to nye p\u00e5 39 minutter.", "N\u00e5r fotografen vil ta bilde av skjermen, trekker han den unna. \u2013Noen ting er private.", "P\u00e5 sp\u00f8rsm\u00e5l om hva som er best, venner p\u00e5 nett eller venner i virkeligheten, er svaret klart.", "- Venner i den ekte verden kan du stole p\u00e5. Med venner p\u00e5 nett kan du aldri vite.", "Forsiktighetsreglene kan de. Ikke avtale m\u00f8te med noen p\u00e5 privat eller ensomt sted. Helst ikke avtale m\u00f8te med noen i det hele tatt. Dette er barn med egen ipad og mobil, med datamaskin hjemme, til dels ogs\u00e5 Xbox og Playstation. Hjemme hos Jakob, der de fire er samlet i anledning intervjuet med Adressa S\u00f8ndag, finner de lekende lett frem til det tr\u00e5dl\u00f8se nettet, leser opp bokstaver og tall og trykker p\u00e5 koble til. Og snakker ubesv\u00e6ret om antall gigabyte. \u2013Det sier noe hvor mye plass du har p\u00e5 maskinen, sier Mathias.", "- Hva med spill?", "- Jeg liker FIFA-spill best. Og Clash of Clans.", "Jakob er enig. \u2013Clash of Clans er et strategispill, forklarer han. \u2013Uten vold og blod. Men med eliksirer.", "Jentene har ikke noe spesielt favorittspill.", "- Vi spiller bare n\u00e5r vi kjeder oss. Noen ganger Candy Crush. Det er mest gutter som spiller.", "P\u00e5 sp\u00f8rsm\u00e5l om hvordan livet hadde v\u00e6rt uten data, svarer de: \u2013Kanskje kjedelig. Og veldig, veldig annerledes.", "\u2013 Jeg tror ikke det er s\u00e5 mange barn som ikke setter seg til \u00e5 spille n\u00e5r de kommer hjem fra skolen, sier Jakob. \u2013Men vi hadde nok funnet p\u00e5 noe.", "S\u00e5 sier Emilie ettertenksomt:", "- For oss ville det kanskje v\u00e6rt en bedre verden. Vi ville v\u00e6rt mer ute og trent.", "De andre henger seg p\u00e5: \u2013Vi ville v\u00e6rt mer aktive og blitt sunnere som voksne. Og kranglet mindre med foreldrene om spilletid.", "At foreldrene setter grenser for hvor mye de kan sitte ved skjermen, er de faktisk glad for.", "- Ellers kunne vi sittet oppe hele natten og blitt avhengige, mener Emilie.", "Hjemme hos henne er regelen max to timer om dagen. Jakob forteller: \u2013Vi hadde ikke regler f\u00f8r, men n\u00e5 har vi det. Det er bra, og av og til ikke bra.", "Reglene kom da han og br\u00f8drene fikk nettbrett. \u2013F\u00f8r hadde vi stasjon\u00e6r pc og kunne se bak ryggen hva de holdt p\u00e5 med, sier moren hans, Ellen Arneberg.", "- Da vi sa at de ikke skulle ta seg med brettene opp p\u00e5 rommet, ble det full protest. Vi vil jo helst ha det hyggelig n\u00e5r vi er sammen, ikke skjelle og smelle. S\u00e5 n\u00e5 har vi innf\u00f8rt en times guttetid. Da f\u00e5r de gj\u00f8re hva de vil, og det har lettet p\u00e5 trykket hos oss. Men vi ser jo at mye av den tiden g\u00e5r med til spill.", "Kari, Emilie, Jakob og Mathias sier selv at de liker bedre \u00e5 v\u00e6re ute enn \u00e5 sitte ved skjermen, og at de foretrekker \u00e5 v\u00e6re sammen med vennene i det virkelige liv \u2013 fremfor bare m\u00f8te dem p\u00e5 nettet.", "Men de vet om jevnaldrende som tilbringer time etter time ved skjermen.", "- Kanskje fem timer. De snakker ikke om annet enn spill, ogs\u00e5 p\u00e5 skolen, og blir veldig nerdete. Og hvis du sitter med data hele tiden, risikerer du jo \u00e5 miste alle vennene dine!", "Filmskaperen Tonje Schei bodde 17 \u00e5r i USA. Da hun flyttet tilbake til Norge i 2010, ble hun overrasket over langt utviklingen er kommet ogs\u00e5 her i landet.", "- Vi tror at vi er et naturfolk, f\u00f8dt med ski og polvotter. Men ogs\u00e5 blant norske barn og unge ser du en ubalanse mellom skjermtid og tid i den virkelige verden. Vi leser at barn og unge er mindre aktive enn 60-80-\u00e5ringer.Med tanke p\u00e5 at vi ligger i tet n\u00e5r det gjelder \u00e5 ta i bruk digitale medier, og p\u00e5 topp n\u00e5r det gjelder mobilbruk, synes jeg det er lite diskusjon rundt dette temaet, sier Schei.", "Hun understreker at hun absolutt ikke er noen teknologimotstander. \u2013Det er kjempeviktig at ungene l\u00e6rer \u00e5 h\u00e5ndtere den virtuelle verdenen. Men vi m\u00e5 ta faresignalene p\u00e5 alvor. Jeg tror hver familie, ja kanskje hver person, m\u00e5 finne sine egne regler.", "Men hva n\u00e5r heller ikke de voksne greier \u00e5 finne balansen?", "\u2013 Selv sitter jeg bak en skjerm mesteparten av arbeidstiden, forteller Schei. \u2013Og jeg kan ta meg i at det f\u00f8rste jeg gj\u00f8r n\u00e5r jeg kommer hjem, er \u00e5 sende en tekstmelding. Dette at vi hele tiden skal v\u00e6re p\u00e5, er avhengighetsskapende. Og n\u00e5r folk samles og halve gruppen sitter og taster p\u00e5 telefonene sine for \u00e5 fortelle andre om hva som skjer, er det trist. \u00c5 balansere mellom den virtuelle og virkelige verden er en kjempeviktig og vanskelig oppgave for oss alle, sier Tonje Schei.", "Melanie Ekholdt er ogs\u00e5 opptatt av de voksne som rollemodeller. \u00abPhubbing\u00bb er uttrykket hun bruker, n\u00e5r en person er mer opptatt av den digitale dingsen enn av personen som er tilstede. Det engelske uttrykket av \u00abphone\u00bb og \u00absnubbing\u00bb - \u00e5 forn\u00e6rme eller vise forakt for noen. Du driver med \u00abphubbing\u00bb n\u00e5r overser mennesker du fristes til \u00e5 sjekke et nettsted, en melding eller en oppdatering.", "- Spesielt for mindre barn er det vanskelig n\u00e5r mor g\u00e5r inn i skjermen og forsvinner. De kan oppleve en mikrodepresjon, sier Melanie Ekholdt. Hun sl\u00e5r fast.", "- Jo bedre digitale holdninger de voksne har, desto lettere blir det for barna \u00e5 utvikle gode vaner."]}, {"field": "category0", "value": "forbruker"}, {"field": "contenthash", "value": "956e4bfe571d14cde0635a78874192772b46a5e7f36631c608c71cd78a15c9a0"}, {"field": "createtime", "value": "2016-03-07T22:08:27.000Z"}, {"field": "description", "value": "Norske barn blir ikke lenger f\u00f8dt med polvotter og ski p\u00e5 beina. De blir f\u00f8dt inn i en verden av skjermer."}, {"field": "dominantimage", "value": "http://www.adressa.no/forbruker/article9508251.ece/ALTERNATES/w980-default/barnehageData3.jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/eca3d6180ec4b74e850f5ad956fe60d4701a15b3.jpg?596df0cb"}, {"field": "dominantthumbnaildimensions", "value": "300x169"}, {"field": "heading", "value": ["Barndom gjennom skjermen -adressa.no", "Ikke en IKT-barnehage", "Teller fugler", "Normaliserer det digitale", "Mye \u00e5 l\u00e6re av gode barnehager", "Play again", "Clash of Clans er favoritten", "Sunnere uten data?", "Ubalanse", "Hele tiden \u00abp\u00e5\u00bb"]}, {"field": "id", "value": "eca3d6180ec4b74e850f5ad956fe60d4701a15b3"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "forbruker"}, {"field": "kw-classification", "value": "family-and-parenting"}, {"field": "kw-company", "value": ["instagram", "facebook"]}, {"field": "kw-concept", "value": ["virtuelle verden", "skjerm", "virkelige verden", "barn"]}, {"field": "kw-entity", "value": ["play", "emilie kaski heldal 370", "jakob arneberg austrheim 94", "ute", "livet", "regnbuen", "adressa s\u00f8ndag", "jakob og mathias", "t. noe", "xbox og playstation", "candy crush", "clans", "per attramadal einbu", "ipad", "a. da", "clash of clans"]}, {"field": "kw-location", "value": ["trondheim", "oregon", "norge", "bergen", "ila"]}, {"field": "kw-pageclass", "value": "article"}, {"field": "kw-person", "value": ["kari aune vogstad", "mathias berge marken", "kristin syvertsen", "emma ros\u00e9n", "ellen arneberg", "elias farstad", "melanie ekholdt", "tonje schei", "georg witzell", "filip witzell", "kristin sivertsen"]}, {"field": "kw-taxonomy", "value": "forbruker"}, {"field": "og-image", "value": "http://www.adressa.no/forbruker/article9508251.ece/ALTERNATES/w980-default/barnehageData3.jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Barndom gjennom skjermen"}, {"field": "og-type", "value": "article"}, {"field": "og-url", "value": "http://www.adressa.no/forbruker/article9508253.ece"}, {"field": "pageclass", "value": ["article"]}, {"field": "publishtime", "value": "2014-04-16T18:35:22.000Z"}, {"field": "recs-articleid", "value": "9508253"}, {"field": "recs-category-type", "value": "taxonomy"}, {"field": "recs-category0", "value": "taxonomy|forbruker"}, {"field": "recs-publishtime", "value": "2014-04-16T18:35:22.000Z"}, {"field": "recs-rawtitle", "value": "Barndom gjennom skjermen -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "forbruker"}, {"field": "teaser", "value": "Norske barn blir ikke lenger f\u00f8dt med polvotter og ski p\u00e5 beina. De blir f\u00f8dt inn i en verden av skjermer."}, {"field": "thumbnail", "value": "http://content-thumbnail.cxpublic.com/content/thumbnail200x150/eca3d6180ec4b74e850f5ad956fe60d4701a15b3.jpg?596df0cb"}, {"field": "thumbnailfullheightdimensions", "value": "200x2629"}, {"field": "timestamp", "value": "2017-07-18T11:28:11.000Z"}, {"field": "title", "value": "Barndom gjennom skjermen"}, {"field": "url", "value": "http://www.adressa.no/forbruker/article9508253.ece"}, {"field": "urlhash", "value": "eca3d6180ec4b74e850f5ad956fe60d4701a15b3"}], "score": 0.47460002, "siteId": "9222270286501375973", "id": "eca3d6180ec4b74e850f5ad956fe60d4701a15b3"}

