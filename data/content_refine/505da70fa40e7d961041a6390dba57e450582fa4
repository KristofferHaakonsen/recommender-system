{"fields": [{"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["Sv\u00f8mming", "L\u00e6rere", "Martin Johnsrud Sundby", "Barn og unge"]}, {"field": "author", "value": "\u00e5ge harald drangsholt"}, {"field": "body", "value": ["Saken oppdateres.", "I juli ble skil\u00f8per Martin Johnsrud Sundby utestengt fra idretten i to m\u00e5neder . \u00c5rsak: Feil bruk av astmamedisin.", "Men dette har ikke bare p\u00e5virket skistjernen selv. If\u00f8lge professor og astmaekspert Kai H\u00e5kon Carlsen, har dette ogs\u00e5 gitt uheldige ringvirkninger for barn og unge med astma.", "\u2013 Saken f\u00f8rte til mye avisskriverier, og nesten heksejakt p\u00e5 idrettsut\u00f8vere med astma. Etterp\u00e5 er barn blitt redde for \u00e5 bruke astmamedisin fordi de blir ertet for \u00e5 dope seg, sier Carlsen.", "Dette bekrefter Bo Gleditsch, assisterende generalsekret\u00e6r i Norges astma- og allergiforbund (NAAF).", "\u2013 Vi har f\u00e5tt flere tilbakemeldinger fra foreldre til barn som synes det er flaut \u00e5 dra fram medisinen fordi det plutselig ble forbundet med noe negativt, sier Gleditsch.", "\u2013 Dette er veldig uheldig fordi n\u00e5 m\u00e5 vi nesten begynne p\u00e5 nytt for \u00e5 motivere astmatikere til \u00e5 bruke medisin igjen, sier Carlsen.", "P\u00e5 treningssenteret Spicheren i Kristiansand tar Johannes Hope en dose ventoline foran dagens sv\u00f8mme\u00f8kt. Han og Oda T\u00f8rnkvist forst\u00e5r lite av mobbingen. De har aldri f\u00e5tt noen negative bemerkninger fordi de tar astmamedisin.", "\u2013 I sv\u00f8mmemilj\u00f8et tror jeg ingen ser p\u00e5 det som juks, sier T\u00f8rnkvist.", "Hope er blant de mellom 12 og 20 prosent barn og unge som har f\u00e5tt p\u00e5vist astma. Sammen med langrennsl\u00f8pere er sv\u00f8mmere spesielt utsatt for sykdommen \u2013 p\u00e5 grunn av klorgassen i bassenget.", "Men mens Hope fikk p\u00e5vist sykdommen allerede som 7\u20138-\u00e5ring, det vil si f\u00f8r sv\u00f8mmekarri\u00e8ren, gikk T\u00f8rnkvist i syvendeklasse og kan trolig knytte sykdommen til klorgass.", "\u2013 Det kan virke som om noen tror at bare man tar astmamedisin, s\u00e5 f\u00e5r man superkrefter. Men poenget er at vi har et begrenset oksygenopptak i utgangspunktet, og trenger medisin for \u00e5 komme p\u00e5 lik linje med de andre, sier Hope.", "Astma er en kronisk betennelses- eller irritasjonstilstands i luftveiene. Astma kan f\u00f8re til gjentatte episoder med hoste, tetthet i brystet, tung pust eller surkling, s\u00e6rlig om natten eller tidlig morgen. Mellom episoder med forverring kan pusten v\u00e6re normal.", "Kilde: Astma- og allergiforbundet", "Astmaekspert Kai H\u00e5kon Carlsen vet hvor viktig det er for barn og unge astmatikere \u00e5 bruke medisin.", "\u2013 Man har i mange \u00e5r fors\u00f8kt \u00e5 motivere astmatikere til \u00e5 bruke medisin riktig, b\u00e5de i forbindelse med fysisk aktivitet, men ogs\u00e5 for \u00e5 kontrollere sykdommen. Det vi vet, er at barn og unge med velbehandlet astma er like aktive som andre, mens dem som har en ukontrollert astma er mindre aktive. Det viser at astmatikere er helt avhengige av medisinen, sier Carlsen.", "Han synes generelt at toppidrettsut\u00f8vere med astma er gode forbilder.", "\u2013 Det at toppidrettsut\u00f8vere med astma vinner store konkurranser, gj\u00f8r dem til gode forbilder for andre som har astma, sier Carlsen.", "Thomas Westergren ved Universitetet i Agder har nylig levert sin doktorgradsavhandling om fysisk aktivitet blant barn og unge med astma. Han mener fysisk aktivitet er kjempeviktig for barns vekst og utvikling", "\u2013 I friminuttene, i gymtimene og p\u00e5 fotballaget l\u00e6rer man seg sosiale koder. Vi kan ikke risikere at opp mot 20 prosent av v\u00e5re barn og unge faller ut av disse arenaene. Vi m\u00e5 gj\u00f8re det vi kan b\u00e5de for \u00e5 tilrettelegge og for \u00e5 gj\u00f8re det akseptert \u00e5 drive fysisk aktivitet blant barn og ungdom med astma, sier Westergren.", "Han mener at det er to hj\u00f8rnesteiner i en astmatikers liv.", "\u2013 Det er astmamedisiner og det \u00e5 v\u00e6re i t\u00e5lig god fysisk form. N\u00e5r du er i god fysisk form, puster du ogs\u00e5 lettere ved fysisk aktivitet og h\u00f8yner terskelen for \u00e5 trigge symptomer. Derfor er det ekstra viktig for barn med astma \u00e5 v\u00e6re fysisk aktive, sier Westergren.", "Han forteller at barn og unge takler det s\u00e5 forskjellig.", "\u2013 Vi vet at mange er fysisk aktive og lever godt med det mens det er andre som ikke er aktive fordi de frykter symptomer.", "Symptomene p\u00e5 astma er \u00e5nden\u00f8d, gjentatte episoder med hoste, tetthet i brystet, tungpust eller \u00f8kende surkling.", "\u2013 Andre studier enn v\u00e5re har p\u00e5vist at det \u00e5 oppleve alvorlige symptomer overfor andre kan oppleves vel s\u00e5 belastende som anfallet i seg selv, sier Westergren.", "Han mener gyml\u00e6rere og trenere har et stort ansvar for \u00e5 tilrettelegge for barn og unge med astma.", "\u2013 Gyml\u00e6rere og trenere har et kjempeansvar for \u00e5 vise at astmamedisin er akseptert og normalt b\u00e5de i klassen og p\u00e5 idrettsbanen. Noen trenger \u00e5 tape foten, andre trenger knebeskyttere og noen trenger astmamedisin. L\u00e6rere og trenere m\u00e5 v\u00e6re med p\u00e5 \u00e5 bevisstgj\u00f8re p\u00e5 at det er helt ok \u00e5 bruke medisin, sier Westergren."]}, {"field": "category0", "value": "100sport"}, {"field": "category1", "value": "100sport|andreidretter"}, {"field": "contenthash", "value": "6a52ab7d912016ef5cf5bc38328811ba816ffcbbd213a4317cf22ff248375de7"}, {"field": "createtime", "value": "2017-02-12T08:20:26.000Z"}, {"field": "description", "value": "Etter dopingsaken rundt Martin Johnsrud Sundby, gruer barn og unge astmatikere seg for \u00e5 ta medisin."}, {"field": "heading", "value": ["- Barn og unge blir kalt dopere fordi de bruker astmamedisin -adressa.no", "\u2013 Flaut \u00e5 dra fram medisinen", "Ingen negative kommentarer", "\u2013 Vi f\u00e5r ikke superkrefter", "\u2013 Helt avhengige av medisin", "\u2013 Gyml\u00e6rere og trenere har et kjempeansvar", "Symptomer"]}, {"field": "id", "value": "505da70fa40e7d961041a6390dba57e450582fa4"}, {"field": "keyword", "value": ["Sv\u00f8mming", "L\u00e6rere", "Martin Johnsrud Sundby", "Barn og unge"]}, {"field": "keywords", "value": "Sv\u00f8mming,L\u00e6rere,Martin Johnsrud Sundby,Barn og unge"}, {"field": "kw-category", "value": ["andreidretter", "100sport"]}, {"field": "kw-concept", "value": ["medisin", "unge", "astma", "barn", "aktive", "fysisk aktive"]}, {"field": "kw-entity", "value": ["universitetet", "norges"]}, {"field": "kw-location", "value": ["agder", "kristiansand", "spicheren"]}, {"field": "kw-pageclass", "value": "article"}, {"field": "kw-person", "value": ["kai h\u00e5kon carlsen", "johannes hope", "oda t\u00f8rnkvist", "martin johnsrud sundby", "bo gleditsch", "thomas westergren"]}, {"field": "kw-taxonomy", "value": ["100sport/andreidretter", "100sport"]}, {"field": "og-image", "value": "https://vertical.snd.no/images/b2d3a481-2833-4ace-babe-819f9c4e987d?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "- Barn og unge blir kalt dopere fordi de bruker astmamedisin"}, {"field": "og-type", "value": "article"}, {"field": "og-url", "value": "http://www.adressa.no/100Sport/andreidretter/--Barn-og-unge-blir-kalt-dopere-fordi-de-bruker-astmamedisin-229739b.html"}, {"field": "pageclass", "value": null}, {"field": "publishtime", "value": "2017-02-12T08:03:18.000Z"}, {"field": "recs-articleid", "value": "229739"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|andreidretter"}, {"field": "recs-publishtime", "value": "2017-02-12T08:03:18.000Z"}, {"field": "recs-rawtitle", "value": "- Barn og unge blir kalt dopere fordi de bruker astmamedisin -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/andreidretter", "100sport"]}, {"field": "teaser", "value": "Etter dopingsaken rundt Martin Johnsrud Sundby, gruer barn og unge astmatikere seg for \u00e5 ta medisin."}, {"field": "thumbnail", "value": "http://content-thumbnail.cxpublic.com/content/thumbnail200x150/505da70fa40e7d961041a6390dba57e450582fa4.jpg?58a0a7f3"}, {"field": "thumbnailfullheightdimensions", "value": "200x1699"}, {"field": "timestamp", "value": "2017-02-12T18:22:43.000Z"}, {"field": "title", "value": "- Barn og unge blir kalt dopere fordi de bruker astmamedisin"}, {"field": "url", "value": "http://www.adressa.no/100Sport/andreidretter/--Barn-og-unge-blir-kalt-dopere-fordi-de-bruker-astmamedisin-229739b.html"}, {"field": "urlhash", "value": "505da70fa40e7d961041a6390dba57e450582fa4"}], "score": 1.049008, "siteId": "9222270286501375973", "id": "505da70fa40e7d961041a6390dba57e450582fa4"}

