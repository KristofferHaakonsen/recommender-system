{"fields": [{"field": "modifiedtime", "type": "time", "value": "2012-04-11T13:04:59.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": ["\u00f8rjan greiff johnsen", "jurist hos zacco norway as"]}, {"field": "body", "value": ["Saken oppdateres.", "N\u00e5r man i dag h\u00f8rer Knutsens & Ludvigsens klassiske matpakkevise, s\u00e5 man huske at denne er skrevet i en annen tid. Den gang man tok til takke med nesten hva som helst. Det er annerledes i v\u00e5re dager. N\u00e5 stilles det krav til matpakka, ikke minst til hva man sender med barna p\u00e5 skolen.", "Jeg kan godt huske mine tre f\u00f8rste skole\u00e5r; jeg hadde med to knekkebr\u00f8d, av typen grov, klassisk Wasa (ikke mange solsikkefr\u00f8 der), de eksisterer fortsatt, men er det noen som kj\u00f8per dem (?) \u2013 uansett, i tre \u00e5r spiste jeg alts\u00e5 trofast min matpakke. Det var faren min som smurte den, sannsynligvis fordi han hadde det samme selv. Etter tre \u00e5r var det nok, jeg begynte \u00e5 lage min egen. Mitt forhold til brunost ble aldri det samme. Men jeg vokste nok p\u00e5 det, likevel.", "At det er en sammenheng mellom n\u00e6ringsinntak og konsentrasjon vet vi jo. Den som leser litt aviser kan ikke ha unng\u00e5tt \u00e5 f\u00e5 med seg alle gode og velmente, men ikke s\u00e5 rent lite arbeidskrevende, r\u00e5d om matpakkesm\u00f8ring. Matpakka skaper sosiale forskjeller. En d\u00e5rlig smurt matpakke kan forsinke barnets utvikling. Det hele er sv\u00e6rt skremmende. Maten skal for det f\u00f8rste v\u00e6re n\u00e6ringsrik. Likeledes skal den v\u00e6re fornuftig sammensatt, slik at vi f\u00e5r i oss den n\u00f8dvendige dose av mineraler, vitaminer og antioksidanter. (Visste man hva en antioksidant var p\u00e5 70-tallet?). Men det er ikke nok. Maten skal ogs\u00e5 v\u00e6re innbydende, og her er det bare fantasien som setter grenser. For at viltre unger i barnehage- og skolealder skal spise maten sin, s\u00e5 anbefales det at man gj\u00f8r noe morsomt ut av den. For eksempel lager en br\u00f8dskive med et smilefjes. En paprikaskive blir lett til en liten smilemunn. S\u00e5 langt, s\u00e5 greit. En lastebil skal man jo alltids greie \u00e5 lage. To agurksskiver til hjul, s\u00e5 er man nesten i m\u00e5l.", "Men hva n\u00e5r ungene ikke synes det er like stas med biler? N\u00e5r interessene dreier mer i retning av Spiderman. Og hva med jentene? P\u00e5 tross av at flere gjerne skulle sett det hadde v\u00e6rt annerledes, s\u00e5 er de n\u00e5 en gang mer interessert i prinsesser enn i tungtransport. Men \u00e5 f\u00e5 leverpostei, agurker, tomater og paprika til \u00e5 ligne p\u00e5 Tornerose er \u2013 for \u00e5 si det forsiktig \u2013 ingen enkel sak. Og s\u00e5 er det jo dette med at maten skal v\u00e6re sunn. F\u00f8r om \u00e5rene holdt det med jern, kalsium og noen f\u00e5 vitaminer. Brunost og leverpostei var jernkildene, kalsium fikk vi gjennom melka, tran og Vitaplex berget oss gjennom vinteren. Slik er det ikke lenger. Er det for mye salt i p\u00e5legget? For mange e-stoffer? Og hva med selen (om det skal v\u00e6re mye eller lite av det har jeg ingen formening om)?", "Foreldre har gjennom generasjoner speilet seg i barna sine. Gjennom ungenes prestasjoner vil foreldre vise fram sin egen vellykkethet. Noen liker ogs\u00e5 \u00e5 fortelle dette h\u00f8yt til alle som orker \u00e5 h\u00f8re p\u00e5. Gjerne p\u00e5 foreldrem\u00f8ter, der det er godt med tilh\u00f8rere og ingen mulighet til \u00e5 slippe unna. Og n\u00e5 har vi alts\u00e5 kommet dit at man kan si: Vis meg din matpakke, og jeg skal si deg hvilke foreldre du har. Har man lyst til \u00e5 vise hvilken kapasitet man er i besittelse av er det bare \u00e5 sveive sammen noen makiruller p\u00e5 kveldstid. Og hvem t\u00f8r lenger sende med ungene noe de virkelig synes er godt, som syltet\u00f8y eller \u2013 gud forby \u2013 Nugatti? Det er ikke lett. Slurver man med matpakka, kjenner man et lettere angstanfall n\u00e5r det n\u00e6rmer seg lunsjtid, og man krysser fingrene for at l\u00e6reren ikke skal ta en titt opp i matboksen. Om vi er misunnelig p\u00e5 svenskenes skolelunsj? Gjett.", "orjangreiff@hotmail.com"]}, {"field": "category0", "value": "meninger"}, {"field": "contenthash", "value": "0bc6cfc22b3ba256fd82f5fcc6698e52cbc01b91999b2b98c29298504e3f86f2"}, {"field": "createtime", "value": "2015-10-28T16:34:29.000Z"}, {"field": "description", "value": "Det er ikke morsomt \u00e5 spise sin mat, n\u00e5r den ligger i pakke, og ikke p\u00e5 fat."}, {"field": "dominantimage", "value": "http://www.adressa.no/incoming/article1369784.ece5/ALTERNATES/w980-default/matpakke3"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/7cc4498e7440702632948336e7ceef5a77d2cb90.jpg?597b426f"}, {"field": "dominantthumbnaildimensions", "value": "300x169"}, {"field": "heading", "value": "Matpakkevise -adressa.no"}, {"field": "id", "value": "7cc4498e7440702632948336e7ceef5a77d2cb90"}, {"field": "keyword", "value": ["meninger", "snakk ut", "leder"]}, {"field": "keywords", "value": "meninger,snakk ut,leder"}, {"field": "kw-category", "value": "meninger"}, {"field": "kw-concept", "value": ["mat", "vis", "matpakke", "barna", "unger"]}, {"field": "kw-entity", "value": ["knutsens", "ludvigsens", "tornerose", "vitaplex", "spiderman", "visste", "wasa"]}, {"field": "kw-pageclass", "value": "article"}, {"field": "kw-taxonomy", "value": "meninger"}, {"field": "og-image", "value": "http://www.adressa.no/incoming/article1369784.ece5/ALTERNATES/w980-default/matpakke3"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Matpakkevise"}, {"field": "og-type", "value": "article"}, {"field": "og-url", "value": "http://www.adressa.no/meninger/article1538546.ece"}, {"field": "pageclass", "value": ["article"]}, {"field": "publishtime", "value": "2010-10-08T08:12:52.000Z"}, {"field": "recs-articleid", "value": "1127939"}, {"field": "recs-category-type", "value": "taxonomy"}, {"field": "recs-category0", "value": "taxonomy|meninger"}, {"field": "recs-publishtime", "value": "2010-10-08T08:12:52.000Z"}, {"field": "recs-rawtitle", "value": "Matpakkevise -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "meninger"}, {"field": "teaser", "value": "Det er ikke morsomt \u00e5 spise sin mat, n\u00e5r den ligger i pakke, og ikke p\u00e5 fat."}, {"field": "thumbnail", "value": "http://content-thumbnail.cxpublic.com/content/thumbnail200x150/7cc4498e7440702632948336e7ceef5a77d2cb90.jpg?597b426f"}, {"field": "thumbnailfullheightdimensions", "value": "200x1098"}, {"field": "timestamp", "value": "2017-07-28T13:55:59.000Z"}, {"field": "title", "value": "Matpakkevise"}, {"field": "url", "value": "http://www.adressa.no/meninger/article1538546.ece"}, {"field": "urlhash", "value": "7cc4498e7440702632948336e7ceef5a77d2cb90"}], "score": 0.78382546, "siteId": "9222270286501375973", "id": "7cc4498e7440702632948336e7ceef5a77d2cb90"}

