{"fields": [{"field": "modifiedtime", "type": "time", "value": "2016-06-03T11:54:43.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "silje dyregrov"}, {"field": "body", "value": ["Saken oppdateres.", "H\u00f8yt blodtrykk, var beskjeden Leif Abrahamsen fikk hos legen i 2012. L\u00f8sning: Medisiner. Men 47-\u00e5ringen fra Ski trosset legens r\u00e5d og droppet medisinene. I stedet kuttet han r\u00f8yken og begynte \u00e5 trene.", "\u2014 Da jeg kom til legen tre m\u00e5neder senere p\u00e5 kontroll, hadde blodtrykket forbedret seg vesentlig, sier Abrahamsen.", "Fire \u00e5r senere er han mer aktiv enn noensinne og blodtrykket er normalt.", "Abrahamsen er langt fra alene om \u00e5 ha effekt av fysisk aktivitet.", "\u2014 Det er god dokumentasjon p\u00e5 at fysisk aktivitet fungerer som medisin for sv\u00e6rt mange lidelser, sykdommer og helseplager, b\u00e5de forebyggende og som behandling, sier Mona Kjeldsberg.", "Hun er fastlege i Gjerdrum kommune, forsker ved Universitetet i Oslo, og tilknyttet Olympiatoppen. Hun sitter ogs\u00e5 i styret i Exercise is medicine, som jobber for \u00e5 fremme aktivitet som medisin blant helsepersonell. Hun var ogs\u00e5 med p\u00e5 paneldebattene om aktivitet som medisin i regi av Aktivitetsalliansen i vinter.", "\u2014 Fysisk aktivitet er en kilde til avkobling, sosialt samv\u00e6r, f\u00f8lelse av mestring, glede over \u00e5 v\u00e6re i god fysisk form. Fysisk aktivitet p\u00e5virker hum\u00f8ret, bedrer s\u00f8vnkvaliteten, gir energi, reduserer stress, og bedrer forhold til egen kropp, sier Kjeldsberg.", "Basert p\u00e5 informasjon fra en rekke leger (se liste nederst) og Aktivitetsh\u00e5ndboken, har vi laget en oversikt over effekten av fysisk aktivitet i forebygging og behandling av en rekke sykdommer, lidelser og helseplager:", "Fysisk aktivitet er verdifullt og n\u00f8dvendig for alle personer med astma. Fysisk trening forbedrer den fysiske evnen, og bedret fysisk prestasjonsevne medf\u00f8rer bedret mestring av anstrengelsesutl\u00f8st astma. Fysisk trening bedrer b\u00e5de kondisjon og livskvalitet, men ikke sykdomsaktiviteten ved astma. Noen nye studier tyder p\u00e5 at fysisk trening hos barn og unge kan forebygge astmautvikling senere.", "Anbefalt aktivitet: Har du en mild til moderat astma kan du delta i fysisk trening p\u00e5 lik linje med friske personer. Treningen b\u00f8r best\u00e5 av kondisjonstrening, styrketrening og bevegelighetstrening. Egnede aktiviteter er sv\u00f8mming, ballspill, sykling, g\u00e5turer, samt gymnastikk p\u00e5 land eller i vann. V\u00e6r oppmerksom p\u00e5 at sv\u00f8mming i klorbasseng \u00f8ker risikoen for astma og bronkial hyperreaktivitet. Personer med alvorlig astma b\u00f8r drive med styrketrening, bevegelighetstrening og lett fysisk aktivitet. For \u00e5 drive med fysisk aktivitet b\u00f8r astmaen v\u00e6re velkontrollert og godt behandlet. Den viktigste behandlingen for \u00e5 mestre anstrengelsesutl\u00f8st astma er inhalasjonssteroider. I tillegg b\u00f8r man bruke ventolin, eller lignende medikamenter, som premedisinering f\u00f8r fysisk aktivitet.", "Ryggsmerter er nesten aldri varsel om farlig skade. Fysisk aktivitet er ofte den mest effektive behandlingen av ryggsmerter, og man reduserer ogs\u00e5 sjansene for tilbakefall av alvorlige ryggsmerter ved regelmessig fysisk aktivitet. En del blir st\u00f8l og f\u00e5r smerter n\u00e5r de starter \u00e5 trene og mistolker dette som forverring av ryggsmertene. Men det viktigste r\u00e5det ved langvarige ryggsmerter er \u00e5 bruke ryggen og ikke v\u00e6re overforsiktig selv om det gj\u00f8r vondt. Har du akutte ryggsmerter b\u00f8r du ogs\u00e5 v\u00e6re i mest mulig vanlig fysisk aktivitet.", "Anbefalt aktivitet: Det er ingen \u00f8velser som er dokumentert \u00e5 v\u00e6re mer effektive enn andre. Tidlige studier fant effekt av intensive hyperekstensjons\u00f8velser (strekke ryggen med eller uten belastning for \u00e5 trene ryggmuskulaturen) med varighet 20 minutter x 3, men seinere studier tyder p\u00e5 at for eksempel gruppetrening i form av aerobics eller individuell apparattrening, eller til og med gode r\u00e5d, har like god effekt. Det viktigste er \u00e5 v\u00e6re i mest mulig vanlig daglig aktivitet og l\u00e6re deg \u00e5 stole p\u00e5 at det trygt \u00e5 bruke ryggen selv om det er litt smertefullt.", "Det foreligger solide beviser for at trening ved kne\u2014 og hofteleddsartrose, ogs\u00e5 kjent som slitasjegikt eller forkalkningsgikt i ledd, har positive effekter p\u00e5 b\u00e5de smerte og fysisk funksjon. Det finnes enn\u00e5 ikke tiltrekkelig mange studier til \u00e5 konkludere like entydig n\u00e5r det gjelder artrose i hender, men de studiene som foreligger, peker i samme retning.", "Anbefalt aktivitet: Ved artrose gir b\u00e5de land- og vannbasert fysisk trening, uavhengig av graden av artrose, mindre smerte og bedre fysisk funksjon. Beste effekt av treningen f\u00e5r man om denne utf\u00f8res sammen med fysioterapeut to-tre ganger i uken, totalt minst 12 ganger. B\u00e5de styrke- og kondisjonstrening kan gjennomf\u00f8res med moderat intensitet, ettersom det ikke er vist at den smertelindrende effekten \u00f8ker med intensitet. Personer med kne- eller hofteartrose b\u00f8r drive regelmessig kondisjonstrening, styrketrening eller funksjonstrening i lang tid.", "Les mer om artrose og fysisk aktivitet her og her (eksterne lenker).", "Det er i flere studier p\u00e5vist at utvikling av type 2-diabetes kan forebygges ved fysisk trening. Det er ogs\u00e5 sannsynlig at blodsukkerkontrollen ved etablert diabetes bedres ved fysisk aktivitet. Ettersom type 2-diabetes gir minst doblet risiko for hjerteinfarkt og slag, er det ogs\u00e5 av betydning at fysisk trening p\u00e5virker risikofaktorene for hjertesykdom, b\u00e5de gjennom den \u00f8kte insulinf\u00f8lsomheten og ved \u00e5 f\u00f8re til bedre blodfettprofil og redusert blodtrykk. Fysisk aktivitet kan ogs\u00e5 gi redusert behov for medisiner mot diabetes.", "Anbefalt aktivitet: Det anbefales middels intensiv fysisk aktivitet, minst 30 minutters daglig rask gange, sykling eller lignende, tilpasset personens allmenne fysiske form og levevaner. Det er viktig \u00e5 inkludere oppvarming og nedvarming med lavere intensitetsniv\u00e5. B\u00e5de styrketrening og utholdenhetstrening er vist \u00e5 ha effekt. Ytterligere helseeffekt kan oppn\u00e5s ved \u00e5 kombinere dette med noe mer intensiv trening to-tre ganger per uke, for eksempel mosjonsgymnastikk, tennis, sv\u00f8mming eller skil\u00f8ping. Fysisk aktivitet som er ment \u00e5 gi vektreduksjon, m\u00e5 kombineres med redusert kaloriinntak.", "Fysisk aktivitet har positiv effekt ved depresjon b\u00e5de for \u00e5 hindre depresjonsepisoder og for \u00e5 behandle dem, s\u00e5 vel akutt som p\u00e5 lengre sikt. Det er begrenset med dokumentasjon p\u00e5 hvordan fysisk aktivitet p\u00e5virker angst, men man vet at angstlidelser forekommer oftere blant inaktive enn blant aktive.", "Anbefalt aktivitet: Moderat til anstrengende utholdenhetstrening, to-tre ganger (f.eks jogging) per uke \u00e1 30-45 min, eller en daglig spasertur p\u00e5 30 minutter, anbefales. Samtidig b\u00f8r man trene styrke to-tre ganger (8-10 \u00f8velser, 1-3 serier med 8-12 repetisjoner) per uke over en periode p\u00e5 minst ni uker for \u00e5 oppn\u00e5 og opprettholde effekt. Fysisk aktivitet kan virke som behandling alene, eller parallelt med medisiner og/eller samtaleterapi.", "Utholdenhetstrening har vist \u00e5 ha gunstige effekter p\u00e5 skjelettmuskulatur og hjerte-/karsystemet. Det siste er viktig fordi personer med KOLS har b\u00e5de \u00f8kt risiko for, og forekomst av, hjerte-kar sykdom. Trening vil derfor kunne resultere i \u00f8kt yteevne og funksjonsniv\u00e5, gi bedre symptommestring og \u00f8kt livskvalitet.", "Anbefalt aktivitet: Treningenm\u00e5 tilpasses hver enkelt person, gi positive opplevelser, og tilstedev\u00e6relse av andre sykdommer m\u00e5 tas hensyn til. Trening hvor de store muskelgruppene i bena brukes anbefales. Internasjonale retningslinjer anbefaler utholdenhets trening med varighet 20-60 minutter pr \u00f8kt tre-fem ganger per uke, med en intensitet p\u00e5 over 60 prosent av maksimalt oksygen opptak. Intervalltrening og kontinuerlig trening gir samme effekt. Styrketrening er viktig for \u00e5 bedre muskelfunksjon og b\u00f8r involvere alle store muskelgrupper. Slik trening kan ogs\u00e5 v\u00e6re et godt alternativ for personer med alvorlig KOLS hvor utholdenhetstrening blir for krevende eller ikke er praktisk gjennomf\u00f8rbart.", "Les mer om kols og fysisk aktivitet her og her (eksterne lenker)", "Det er kun et f\u00e5tall hjertelidelser der trening frar\u00e5des. For de vanligste hjertesykdommene, som forsnevringer i hjertets blod\u00e5rer, hjertesvikt og atrieflimmer, er det dokumentert at trening har flere gunstige effekter. Det bidrar til \u00e5 forbedre hjerte-/karfunksjon, blodsukkerniv\u00e5, redusere blodtrykk, bedre fettstoffsammensetning og \u00f8ke kondisjonen.", "Anbefalt aktivitet: Ta hensyn til tidligere fysisk aktivitet, aktuelt kondisjonsniv\u00e5, interesse og forutsetninger ved valg av aktivitet. Treningen b\u00f8r utgj\u00f8re 30\u201345 minutters tre-fem ganger i uken, og kan v\u00e6re raske spaserturer, jogging, sykling, sv\u00f8mming, aerobic, vanngymnastikk, ski, sk\u00f8yter, dans eller ballspill. Dette kan kompletteres med daglig fysisk aktivitet i minst 30 minutter, som ikke beh\u00f8ver \u00e5 v\u00e6re anstrengende eller skje sammenhengende. For \u00e5 f\u00e5 merkbar fremgang, b\u00f8r du ogs\u00e5 drive styrketrening to-tre ganger i uken, med en-tre sett med \u00e5tte-ti \u00f8velser hver gang. I den siste tid har det kommet flere studier som viser at ogs\u00e5 hjertepasienter har effekt av h\u00f8yintensiv intervalltrening. For\u00f8vrig: For de som har eller er i risikosonen for hjertesykdom, er det viktigste \u00e5 komme seg opp i kategorien \"trener noe\" fra \"trener lite eller ingenting\".", "For pasienter med nedsatt blodtilf\u00f8rsel til l\u00e5r og legg kan trening f\u00f8re til bedre smertetoleranse, lengre gangdistanse, bedre muskelfunksjon, gunstige forandringer i \u00e5reveggen og bedre energiutveksling i vevet. Man antar at eksisterende erstatnings\u00e5rer kan videreutvikles, men det er vanskelig \u00e5 m\u00e5le at blodforsyningen virkelig \u00f8ker.", "Anbefalt aktivitet: Et generelt r\u00e5d er \u00e5 g\u00e5 tur minst 30 minutter tre ganger pr. uke. Press deg til \u00e5 g\u00e5 videre selv om det begynner \u00e5 gj\u00f8re vondt i beina. Noen har glede av \u00e5 g\u00e5 med staver. Flere studier tyder p\u00e5 at trening under supervisjon, vanligvis av en fysioterapeut, er mer effektivt, enten det best\u00e5r av ren gangtrening, gange p\u00e5 tredem\u00f8lle eller andre kombinasjoner.", "Flere studier antyder at regelmessig fysisk aktivitet har en beskyttende effekt mot risikoen for \u00e5 utvikle aldersdemens. Fysisk aktivitet kan ogs\u00e5 lette symptomer og forsinke sykdomsutviklingen hos personer med demens. Fysisk aktivitet utf\u00f8res ofte sammen med sosiale og mentale aktiviteter, og ved \u00e5 v\u00e6re engasjert i flere ulike aktiviteter stimuleres sannsynligvis evnen til \u00e5 organisere og huske.", "Anbefalt aktivitet: Studier har ikke kunnet vise n\u00f8yaktig hvor stor aktivitet som kreves for \u00e5 ha en gunstig og forebyggende effekt p\u00e5 utvikling av demens. Det er imidlertid vist at frekvens av aktivitet er viktigere enn h\u00f8y intensitet. Det er heller ikke funnet hva slags aktivitet som er gunstig. Anbefalinger om fysisk aktivitet b\u00f8r derfor f\u00f8lge de r\u00e5dene som generelt sett gjelder for \u00e5 gi god helseeffekt hos befolkningen. Her er hovedbudskapet at voksne og eldre b\u00f8r v\u00e6re fysisk aktive iminst150 minutter medmoderat intensitetper uke ellerminst75 minutter med h\u00f8y intensitet per uke. I tillegg anbefales det \u00e5 gj\u00f8re muskelstyrkende aktiviteter to eller flere ganger i uken.", "I Aktivitetsh\u00e5ndboken kan du lese mer om en rekke andre sykdommer, hva fysisk aktivitet har \u00e5 si og anbefalt aktivitet for dem. Her er noen eksempler:", "Kilder: _Aktivitetsh\u00e5ndboken: https://helsedirektoratet.no/retningslinjer/aktivitetshandboken-fysisk-aktivitet-i-forebygging-og-behandling", "Mona Kjeldsberg, fastlege i Gjerdrum kommune, forsker ved Universitetet i Oslo, og tilknyttet Olympiatoppen. Sitter i styret i Exercise is medicine.", "Astma: Kai-H\u00e5kon Carlsen, professor i pediatri ved Institutt for klinisk medisin, Universitetet i Oslo.", "Ryggsmerter: Jens Ivar Brox, overlege ved seksjon for ryggkirurgi og fysikalsk medisin og rehabilitering, Rikshospitalet", "Artrose: Ewa Roos, professor, Institutt for Idr\u00e6t og Biomekanik, Syddansk Universitet", "Diabetes type 2: K\u00e5re I. Birkeland, professor ved Institutt for klinisk medisin, Universitetet i Oslo og John Cooper, seksjonsoverlege, Stavanger Universitetssjukehus", "Angst og depresjon: Egil W. Martinsen, professor ved Institutt for klinisk medisin , Universitetet i Oslo", "KOLS: Eivind Br\u00f8nstad, overlege ved Lungeavdelingen ved St. Olavs Hospital og ved Nasjonalt kompetansetjeneste Trening som medisin, NTNU.", "Hjertesykdom: Elisabeth K. Vesterbekkmo, lege ved ved Nasjonalt kompetansetjeneste Trening som medisin, NTNU og lege i spesialisering ved Klinikk for hjertemedisin og Brage H Amundsen, lege ved klinikk for hjertemedisin, St. Olavs Hospital", "Perifere karsykdommer: Torbj\u00f8rn Dahl, overlege og avdelingsleder ved ved karkirurgisk klinikk, St.Olavs Hospital.", "Demens: Jorunn Helbostad, professor ved Institutt for Nevromedisin, NTNU._", "Feber og p\u00e5g\u00e5ende infeksjonBesvimelsestendens under fysisk aktivitetUavklart hjertesykdomI slike tilfeller m\u00e5 du avklare med lege om og n\u00e5r det er forsvarlig \u00e5 gjenoppta trening.", "Vis fakta"]}, {"field": "category0", "value": "100sport"}, {"field": "category1", "value": "100sport|sprek"}, {"field": "contenthash", "value": "92e513a61d5cf9597250c0e71ae181fc76aef4850408a1c7dd9cfeef91b92d36"}, {"field": "createtime", "value": "2017-02-06T05:35:56.000Z"}, {"field": "description", "value": "Se oversikten og hvilken aktivitet som anbefales ved ulike sykdommer, lidelser og helseplager."}, {"field": "heading", "value": ["Disse sykdommene kan du trene deg friskere fra -adressa.no", "\u2014 Kilde til avkobling", "Astma", "Ryggsmerter", "Artrose", "Diabetes type 2", "Depresjon og angst", "Kols", "Hjertesykdom", "Perifere karsykdommer", "Demens", "Flere sykdommer"]}, {"field": "id", "value": "a0615d859bfa0c3d53e69af9eaf4d1add236d187"}, {"field": "keyword", "value": ["fotball", "h\u00e5ndball", "snowboard", "ishockey", "kombinert", "skihopp", "langrenn", "kombinert"]}, {"field": "keywords", "value": "fotball,h\u00e5ndball,snowboard,ishockey,kombinert,skihopp,langrenn,kombinert"}, {"field": "kw-category", "value": ["100sport", "sprek"]}, {"field": "kw-classification", "value": "health-and-fitness"}, {"field": "kw-concept", "value": ["regelmessig fysisk aktivitet", "fysisk aktivitet p\u00e5virker", "fysisk", "trene", "aktiv", "fysisk aktive"]}, {"field": "kw-entity", "value": ["amundsen", "klinikk", "olavs hospital", "trening", "lungeavdelingen", "exercise", "institutt", "carlsen", "aktivitetsalliansen", "st. olavs hospital", "olympiatoppen", "st.olavs hospital", "rikshospitalet", "nasjonalt", "universitetet", "aktivitetsh\u00e5ndboken"]}, {"field": "kw-location", "value": ["ski", "gjerdrum", "oslo"]}, {"field": "kw-pageclass", "value": "article"}, {"field": "kw-person", "value": ["eivind br\u00f8nstad", "jens ivar brox", "elisabeth k. vesterbekkmo", "brage h", "mona kjeldsberg", "leif abrahamsen", "egil w. martinsen", "torbj\u00f8rn dahl"]}, {"field": "kw-taxonomy", "value": ["100sport/sprek", "100sport"]}, {"field": "og-image", "value": "https://vertical.snd.no/images/25617452-2c23-48fc-9725-61e4529d0562?fit=crop&h=551&q=80&w=980"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Disse sykdommene kan du trene deg friskere fra"}, {"field": "og-type", "value": "article"}, {"field": "og-url", "value": "http://www.adressa.no/100Sport/sprek/Disse-sykdommene-kan-du-trene-deg-friskere-fra-210202b.html"}, {"field": "pageclass", "value": ["article"]}, {"field": "publishtime", "value": "2016-06-02T18:57:47.000Z"}, {"field": "recs-articleid", "value": "210202"}, {"field": "recs-category-type", "value": "taxonomy"}, {"field": "recs-category0", "value": "taxonomy|100sport"}, {"field": "recs-category1", "value": "taxonomy|100sport|sprek"}, {"field": "recs-publishtime", "value": "2016-06-02T18:57:47.000Z"}, {"field": "recs-rawtitle", "value": "Disse sykdommene kan du trene deg friskere fra -adressa.no"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["100sport/sprek", "100sport"]}, {"field": "teaser", "value": "Se oversikten og hvilken aktivitet som anbefales ved ulike sykdommer, lidelser og helseplager."}, {"field": "thumbnail", "value": "http://content-thumbnail.cxpublic.com/content/thumbnail200x150/a0615d859bfa0c3d53e69af9eaf4d1add236d187.jpg?596c8db9"}, {"field": "thumbnailfullheightdimensions", "value": "200x2522"}, {"field": "timestamp", "value": "2017-07-17T10:13:13.000Z"}, {"field": "title", "value": "Disse sykdommene kan du trene deg friskere fra"}, {"field": "url", "value": "http://www.adressa.no/100Sport/sprek/Disse-sykdommene-kan-du-trene-deg-friskere-fra-210202b.html"}, {"field": "urlhash", "value": "a0615d859bfa0c3d53e69af9eaf4d1add236d187"}], "score": 0.6210135, "siteId": "9222270286501375973", "id": "a0615d859bfa0c3d53e69af9eaf4d1add236d187"}

