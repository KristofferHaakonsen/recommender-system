{"fields": [{"field": "modifiedtime", "type": "time", "value": "2016-02-28T10:17:32.000Z"}, {"field": "adressa-access", "value": "subscriber"}, {"field": "adressa-importance", "value": "0"}, {"field": "adressa-tag", "value": ["olof palme", "utenriks", "Ukeadressa", "Sverige", "Stockholm"]}, {"field": "author", "value": "geir svardal"}, {"field": "body", "value": ["1. \u00ab Br\u00f8drene Mozart\u00bb er ferdig klokken 23.05, og Olof Palme og fru Lisbet blir st\u00e5ende utenfor kinoen og prate med s\u00f8nnen M\u00e5rten og kj\u00e6resten hans i ti minutter f\u00f8r de tar farvel.", "Den svenske komedien \u00abBr\u00f8drene Mozart\u00bb, regissert av Suzanne Osten, gikk for fulle hus vinteren 1986, og skulle \u00e5ret etter bli bel\u00f8nnet med Guldbagge-prisen. Kinobes\u00f8ket ble bestemt ganske intuitivt tidligere p\u00e5 kvelden, og Olof og Lisbet fikk kj\u00f8pt to av de siste ledige billettene da de kom til Grand noen minutter f\u00f8r forestillingen begynte kl 21.15. Livvaktene var sendt hjem for helgen, og fordi det var s\u00e5 mye plunder med \u00e5 f\u00e5 tak i dem p\u00e5 nytt, bestemte Olof og Lisbet seg for \u00e5 dra p\u00e5 kino alene. De gikk fra leiligheten i V\u00e4sterl\u00e5nggatan 31 i Gamla Stan og bort til tunnelbanestasjonen, og tok den gr\u00f8nne linjen tre holdeplasser frem til R\u00e5dmannsgatan, hundre meter nord for Grand.", "Etter forestillingen som var ferdig kl 23.05, og etter \u00e5 ha st\u00e5tt en stund utenfor kinoen og snakket sammen, gikk M\u00e5rten og kj\u00e6resten nordover i retning Odenplan. Det ville v\u00e6rt langt raskere for Olof og Lisbet om de hadde sl\u00e5tt f\u00f8lge med dem et stykke oppover Sveav\u00e4gen, tilbake tilbake til R\u00e5dmannsgatan. Men statsministeren f\u00f8lte at han hadde behov for \u00e5 strekke litt p\u00e5 bena, det hadde v\u00e6rt en lang kontordag p\u00e5 Rosenbad, regjeringskvartalet, og derfor bestemte de seg for \u00e5 spasere s\u00f8rover, i retning Gamla Stan, og heller hoppe p\u00e5 t-banen p\u00e5 neste stasjon.", "2. Olof og Lisbet begir seg nedover Sveav\u00e4gen p\u00e5 vestsiden av gaten. De stopper et kort \u00f8yeblikk utenfor en bokhandel, for \u00e5 se litt i kinoprogrammet i lyset fra vinduet, f\u00f8r de fortsetter.", "Da M\u00e5rten vinket adj\u00f8 til sine foreldre, s\u00e5 han plutselig at en mann tilsynelatende begynte \u00e5 f\u00f8lge etter dem, selv om han der og da ikke fant det s\u00e5 veldig alarmerende. Flere andre vitneobservasjoner fortalte det samme i timene og dagene etter. Denne mannspersonen, eller en annen, skal ha v\u00e6rt observert utenfor Grand b\u00e5de f\u00f8r, under og etter forestillingen. Christer Petterson, han som senere skulle bli d\u00f8mt for mordet - men senere ble frikjent - ble sett utenfor Grand av flere vitner. De som aldri har trodd p\u00e5 den alkoholiserte narkomane Christer Petterson som drapsmann, har aldri syntes at det var s\u00e5 merkelig heller. Rett over gaten for Grand, i Tegn\u00e9rgatan 16, bodde Pettersons narkodealer, Sigge Cederstr\u00f8m. At Cederstr\u00f8m, som i likhet med Petterson n\u00e5 er d\u00f8d, var en ihuga Palme-hater, og en av teoriene er at han beordret Petterson til \u00e5 drepe Olof Palme.", "3. Olof og Lisbet passerer Adolf Fredriks kyrka p\u00e5 h\u00f8yre h\u00e5nd. Olof har v\u00e6rt her flere ganger f\u00f8r.", "Kirkeg\u00e5rden, som ligger ut mot Svev\u00e4gen, er ikke stor, men desto mer eksklusiv. Her gravla man de store kunstnerne, b\u00e5de skuespillere og malere, p\u00e5 1800-tallet og til et godt stykke ut p\u00e5 1900-tallet. Olof Palme hadde et spesielt forhold til den ene politikeren som hadde f\u00e5tt sin siste hvileplass her, Hjalmar Branting, skj\u00f8nt han aldri fikk truffet ham. Branting var kjent som den kanskje viktigste reformatoren for de svenske sosialdemokratene, og var statsminister fra 1920 frem til han d\u00f8de fem \u00e5r senere. Han var en sylskarp retoriker og taler, den st\u00f8rste av dem alle, ble det sagt - inntil Olof Palme kom. I dag ligger Olof begravd her inne, et lite steinkast unna sitt politiske forbilde.", "4. Ekteparet Palme n\u00e6rmer seg p\u00f8lsekiosken p\u00e5 Sveav\u00e4gen, den som har ligget i dette gatekrysset s\u00e5 lenge noen kan huske.", "\"Henkes grill\" er en liten tidsmaskin av et gatekj\u00f8kken. Allerede i 1986, da jappene i Stockholm hadde erobret str\u00f8ket rundt Sergels torg, litt lenger s\u00f8r, og s\u00e5 godt som resten av bydelen Norrmalm og det n\u00e6rliggende \u00d8stermalm med Stureplan, var denne p\u00f8lsekiosken i ferd med \u00e5 bli en anakronisme. Olof Palme selv kunne lange i seg mange p\u00f8lser i l\u00f8pet av en lang og travel arbeidsuke, der det ikke alltid var tid til et rolig m\u00e5ltid. Men denne fredagskvelden, p\u00e5 vei hjem til Gamla Stan, skyndte han seg forbi. Ogs\u00e5 her kunne et vitne observere at en mann s\u00e5 ut til \u00e5 f\u00f8lge etter Palme-paret.", "5. Olof og Lisbet bestemmer seg for \u00e5 krysse Sveav\u00e4gen i krysset ved Adolf Fredriks kyrkotaga.", "Mens Olof og Lisbet sto der og ventet p\u00e5 r\u00f8dt lys, tittet en kvinne i fjerde etasje i Svev\u00e4gen 39 ut gjennom stuevinduet, og s\u00e5 at en mannsperson holdt seg litt i bakgrunnen, men straks fulgte etter da lyset skiftet til gr\u00f8nt. Det var \u00e5penbart at han fulgte etter de to foran, sa hun senere. Dette gatekysset markerte p\u00e5 sett og vis ogs\u00e5 Olof Palmes to verdener, hvis vi ser litt symbolsk p\u00e5 det. P\u00e5 vestsiden av Sveav\u00e4gen, i omr\u00e5det bak Adolf Fredriks kyrka, l\u00e5 arbeiderbevegelsens hellige mark, historisk sett. Der l\u00e5 Folkets hus, blant annet, og borte ved Norra Bantorget l\u00e5 LOs hovedkvarter med den mektige Branting-statuen. N\u00e5, etter \u00e5 ha f\u00e5tt gr\u00f8nn mann, kom Palme over i storkapitalens del av Stockholm. Thulehuset, oppkalt etter forsikringsselskapet, l\u00e5 rett i mot. Det hadde Olofs farrfar, Sven bygd opp til \u00e5 bli Sveriges st\u00f8rste, og der hadde faren hans, Gunnar, v\u00e6rt direkt\u00f8r. Olof Palme - f\u00f8dt og oppvokst i storborgerskapet p\u00e5 \u00d8stermalm - kom fra denne delen av Stockholm, borte p\u00e5 \u00d8stermalm, og det intense Palme-hatet fra h\u00f8yresiden kunne skyldes nettopp dette: At han var en sviker. En avhopper. En klasseforr\u00e6der, rett og slett. Forfatteren P.O. Enqvist brukte si at Palme var den beste lederen de borgerlige aldri fikk, fordi han hadde sett lyset.", "6. Lisbet vil gjerne vindusshoppe litt f\u00f8r de tar t-banen hjem.", "Arm i arm fortsatte Olof og Lisbet nedover Sveav\u00e4gen p\u00e5 \u00f8stsiden. De stoppet litt utenfor vinduet til en indisk forretning, der det i dag er en restaurant som har overtatt lokalene. Lisbet hadde v\u00e6rt innom klesbutikken noen ganger f\u00f8r og handlet og var alltid nysgjerrig p\u00e5 hva de hadde \u00e5 by p\u00e5. Mens de sto der og stirret, Lisbet muligens med noe mer entusiasme i blikket enn Olof, skjedde det noe bak ryggen deres: Mannspersonen som - i f\u00f8lge flere vitner langs ruten - kan ha fulgt etter, passet p\u00e5 \u00e5 skynde seg hurtig forbi dem. Denne siste vitneobservasjonen kom fra en som biv\u00e5net det hele fra den andre siden av gaten, uten at han p\u00e5 det tidspunktet ante at det var ekteparet Palme som sto og vindusshoppet.", "7. Morderen st\u00e5r og venter i d\u00f8r\u00e5pningen.", "Det hadde bl\u00e5st kaldt i Stockholm hele kvelden fredag 28. februar 1986. Da klokken passerte 23.20, og Olof og Lisbet n\u00e6rmet seg hj\u00f8rnet ved Tunnelgatan og den nordlige nedgangen til H\u00f6torget t-banestasjon, s\u00e5 de frem til \u00e5 komme seg under tak. Olof Palme hadde v\u00e6rt oppe siden klokka seks denne morgenen, og kjente at det var p\u00e5 tide \u00e5 komme seg hjem. I d\u00f8r\u00e5pningen til malerbutikken Dekorima, der det i dag fins en kaffebar, sto en mannsperson i skjul og ventet p\u00e5 at de to skulle passere. I ettertid skulle mye tyde p\u00e5 at det var samme mann som hadde smettet forbi dem ved den indiske butikken lenger oppe i Sveav\u00e4gen.", "8. Et klapp p\u00e5 skulderen, et skudd i ryggen.", "Sju-\u00e5tte meter f\u00f8r inngangen til tunnelbanerasjonen, ble Olof og Lisbet innhentet av en mannsperson, ca 180-185 cm h\u00f8y. Han la en h\u00e5nd n\u00e6rmest forsiktig p\u00e5 Olofs venstre skulder, og i det statsministeren var i ferd med \u00e5 snu seg for \u00e5 se hva som skjedde, avfyrte han et skudd p\u00e5 kloss hold. Gjerningsmannen vendte seg deretter rundt og skj\u00f8t mot Lisbet, men skuddet streifet henne bare.", "9. Morderen forsvinner inn i natten - og inn i historien.", "Et vitne som s\u00e5 skuddene bli avfyrt, l\u00f8p og skjulte seg i et portrom i Tunnelgatan straks han forsto at morderen hadde tenkt \u00e5 ta fluktveien inn i denne gatestubben. Tunnelgatan p\u00e5 \u00f8stsiden av Sveav\u00e4gen ender i den s\u00e5kalte Brunkebergstunnelen, en over 200 meter lang fotgjengerundergang fra 1800-tallet. Drapsmanen tok i stedet trappene opp mot David Bagares gate, to trinn om gangen, if\u00f8lge vitner. P\u00e5 toppen av trappen, i nettverket av st\u00f8rre og mindre gater som snirklet seg \u00f8stover i byen, gikk han opp i r\u00f8k.", "Senere skulle alts\u00e5 Christer Petterson bli arrestert og tiltalt for mordet, blant annet fordi Lisbet Palme pekte ham ut i en vitnekonfrontasjon. Han ble frikjent i neste rettsinstans og d\u00f8de i 2004.", "Lisbet Palme, og hennes s\u00f8nn M\u00e5rten, tror fortsatt at Christer Petteron var den skyldige.", "Andre derimot, sverger til mer spektakul\u00e6re teorier, og fortsatt - 30 \u00e5r etter - diskuteres Palme-drapet med samme intensitet: Hvem gjorde det?", "Olof Palmes drapsmann jages kontinuerlig. I dag sysselsetter Palme-utredningen seks politietterforskere p\u00e5 heltid. Opp gjennom \u00e5rene har utallige spor og teorier blitt etterg\u00e5tt. Her er noen:", "PKK-sporet: Hans Holm\u00e9r, som ledet etterforskningen det f\u00f8rste \u00e5ret, var brenn-sikker p\u00e5 at Palmes drapsmann hadde kurdisk opprinnelse.", "Ustasja-sporet: En kroatisk fascistbevegelse som n\u00e6ret hat til Palme.", "S\u00f8r-Afrika-sporet: Palme var kompromissl\u00f8s motstander av apartheidregimet, og Sverige ga betydelige bidrag til frigj\u00f8rings-", "organisasjonen ANC.", "Bofors-sporet: Samme dag som han ble drept, ble Palme gjort kjent med at v\u00e5penprodusenten eksporterte varer til Iran og brukte bestikkelser for \u00e5 oppn\u00e5 en stor ordre til India.", "Politi-sporet: Det ble dokumentert at flere politifolk med h\u00f8yreekstreme og Palmefiendtlige holdninger var blitt observert i n\u00e6rheten av drapsstedet i tidspunktet rundt attentatet.", "Christer Petterson: Ble d\u00f8mt for mordet, men senere frikjent. B\u00e5de Lisbet Palme og s\u00f8nnen M\u00e5rten tror fortsatt at Petterson, som d\u00f8de i 2004, er den skyldige.", "Kilder: Dagens Nyheter, Leif G.W. Persson", "(\u00abFaller fritt som i en dr\u00f8m\u00bb), Gunnar Wall (\u00abKonspiratin Olof Palme\u00bb), Henrik Berggren (\u00abUnderbara dagar framf\u00f6r oss\u00bb), Lars Borgn\u00e4s (\u00abEn iskall vind drog genom Sverige\u00bb)"]}, {"field": "category0", "value": "pluss"}, {"field": "category1", "value": "pluss|magasin"}, {"field": "contenthash", "value": "edfb8b323021d0e28f0170f027c172e8834807bf385f9a5ebabc9f46bccae3eb"}, {"field": "createtime", "value": "2017-05-02T12:58:53.000Z"}, {"field": "description", "value": "Vi har g\u00e5tt opp ruten Olof Palme og kona Lisbet gikk den skjebebnesvangre kvelden for 30 \u00e5r siden."}, {"field": "dominantimage", "value": "http://www.adressa.no/pluss/magasin/article12206735.ece/t15yv/ALTERNATES/w980-default/FullSizeRender%20(11).jpg"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/2219b7ec2f571b907422e0fd0f600232c6ed0cec.jpg?59443a05"}, {"field": "dominantthumbnaildimensions", "value": "300x169"}, {"field": "heading", "value": "Sveav\u00e4gen i Stockholm, 28. februar 1986. Om 16 minutter blir Olof Palme skutt og drept. -adressa.no"}, {"field": "id", "value": "2219b7ec2f571b907422e0fd0f600232c6ed0cec"}, {"field": "keyword", "value": ["olof palme", "utenriks", "Ukeadressa", "Sverige", "Stockholm"]}, {"field": "keywords", "value": "olof palme,utenriks,Ukeadressa,Sverige,Stockholm"}, {"field": "kw-category", "value": ["pluss", "magasin"]}, {"field": "kw-company", "value": "dekorima"}, {"field": "kw-concept", "value": ["olof", "palme", "olof palme"]}, {"field": "kw-entity", "value": ["olof", "norrmalm", "lisbet palme", "sigge cederstr\u00f8m", "underbara", "br\u00f8drene mozart", "v\u00e4sterl\u00e5nggatan 31", "r\u00e5dmannsgatan", "guldbagge", "hans holm\u00e9r", "odenplan", "tunnelgatan", "olof og lisbet", "tegn\u00e9rgatan 16", "olof palme", "sveav\u00e4gen", "m\u00e5rten", "folkets", "h\u00f6torget", "stureplan", "brunkebergstunnelen", "palme", "grand", "p.o. enqvist", "konspiratin olof palme", "svev\u00e4gen 39", "palmefiendtlige", "sergels", "norra bantorget", "rosenbad", "faller"]}, {"field": "kw-location", "value": ["stockholm", "\u00f8stermalm", "iran", "sverige", "sven", "gamla stan", "india"]}, {"field": "kw-pageclass", "value": "article"}, {"field": "kw-person", "value": ["david bagares", "christer petteron", "lars borgn\u00e4s", "gunnar wall", "hjalmar branting", "christer petterson", "suzanne osten", "adolf fredriks", "henrik berggren"]}, {"field": "kw-taxonomy", "value": ["pluss", "pluss/magasin"]}, {"field": "og-image", "value": "http://www.adressa.no/pluss/magasin/article12206735.ece/t15yv/ALTERNATES/w980-default/FullSizeRender%20(11).jpg"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Sveav\u00e4gen i Stockholm, 28. februar 1986. Om 16 minutter blir Olof Palme skutt og drept."}, {"field": "og-type", "value": "article"}, {"field": "og-url", "value": "http://www.adressa.no/pluss/magasin/2016/02/28/Sveav%C3%A4gen-i-Stockholm-28.-februar-1986.-Om-16-minutter-blir-Olof-Palme-skutt-og-drept.-12206747.ece"}, {"field": "pageclass", "value": ["article"]}, {"field": "publishtime", "value": "2016-02-28T07:15:09.000Z"}, {"field": "recs-articleid", "value": "12206747"}, {"field": "recs-category-type", "value": "taxonomy"}, {"field": "recs-category0", "value": "taxonomy|pluss"}, {"field": "recs-category1", "value": "taxonomy|pluss|magasin"}, {"field": "recs-publishtime", "value": "2016-02-28T07:15:09.000Z"}, {"field": "recs-rawtitle", "value": "Sveav\u00e4gen i Stockholm, 28. februar 1986. Om 16 minutter blir Olof Palme skutt og drept. -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": ["pluss", "pluss/magasin"]}, {"field": "teaser", "value": "Vi har g\u00e5tt opp ruten Olof Palme og kona Lisbet gikk den skjebebnesvangre kvelden for 30 \u00e5r siden."}, {"field": "thumbnail", "value": "http://content-thumbnail.cxpublic.com/content/thumbnail200x150/2219b7ec2f571b907422e0fd0f600232c6ed0cec.jpg?59443a05"}, {"field": "thumbnailfullheightdimensions", "value": "200x10000"}, {"field": "timestamp", "value": "2017-06-16T20:05:25.000Z"}, {"field": "title", "value": "Palmes siste 16 minutter"}, {"field": "url", "value": "http://www.adressa.no/pluss/magasin/2016/02/28/Sveav%c3%a4gen-i-Stockholm-28.-februar-1986.-Om-16-minutter-blir-Olof-Palme-skutt-og-drept.-12206747.ece"}, {"field": "urlhash", "value": "2219b7ec2f571b907422e0fd0f600232c6ed0cec"}], "score": 0.8313096, "siteId": "9222270286501375973", "id": "2219b7ec2f571b907422e0fd0f600232c6ed0cec"}

