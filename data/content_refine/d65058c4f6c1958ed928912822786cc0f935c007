{"fields": [{"field": "modifiedtime", "type": "time", "value": "2012-04-17T19:35:57.000Z"}, {"field": "adressa-access", "value": "free"}, {"field": "adressa-importance", "value": "0"}, {"field": "author", "value": "stein risstad larssen"}, {"field": "body", "value": ["Saken oppdateres.", "Ole Jacob Hoel og Lars Lian har levert omtrentlig 500 oppskrifter og skriverier til UkeAdressa under vignetten kj\u00f8kkenveien.", "\u2013 Da krever det litt tankearbeid \u00e5 komme opp med nye ting.", "Flaks da, at de har selvtilliten i orden.", "\u2013 Det finnes egentlig ingenting det ikke g\u00e5r an \u00e5 lage, mener Hoel.", "Selv om de er blitt et snev norskere i stilen med tiden, er det fremdeles sydligere breddegrader som teller for Lars Lian:", "\u2013 Jeg er helt forskrudd etter italiensk mat. Og thai. Jeg tror nesten ikke jeg har f\u00e5tt bedre mat enn i Thailand.", "Les mer i UkeAdressa.", "LES OGS\u00c5: Sjekk flere oppskrifter p\u00e5 Din Mat", "1 Elviskoteletter. Rause, rustikke og rett p\u00e5 sak. Veldig typisk for hva Kj\u00f8kkenveien handler om.", "2 Siciliansk biffgryte med marsala. En sv\u00e6rt vellykket kombinasjon av smaker.", "3 Semifreddo med grappa. Blant mange italienske isfavoritter.", "1 Bakt torsk med bacon, soya og potetmos. Vi har laget denne i mange varianter.", "2 Mangosalsa. Det perfekte tilbeh\u00f8r til grillmat og annen kraftkost.", "3. Bakt ananas med chili. En intens kamp mellom intense smaker som til slutt blir enige om \u00e5 l\u00f8fte i flokk.", "Nesten i ett siden 70-tallet har det v\u00e6rt regnet som helt utilgivelig utrendy med koteletter.", "N\u00e5 ser du det p\u00e5 annethvert mannekinn, ja - nesten i hvert fall. Og da regner vi med at det er h\u00e5p for kotelettene vi sverger til:", "De vi spiser, for eksempel om sommeren. Men vi mener da for all del ikke de r\u00f8kte variantene som kalles \u00absommerkoteletter\u00bb, som er en fiffig m\u00e5te for kj\u00f8ttgrossistene \u00e5 f\u00e5 solgt kj\u00f8tt utg\u00e5tt p\u00e5 dato og som lenge har holdt kotelettenes renomm\u00e9 tilbake.", "Men n\u00e5 nytter det ikke lenger. N\u00e5 sprenger det seg p\u00e5: kunnskapen om perfekte svinekoteletter med deilig tykk fettrand som gir", "maksimal smaksforsterkelse.", "Vi krever her at dere gj\u00f8r s\u00e5pass til innsats at dere f\u00e5r slakteren til \u00e5 skj\u00e6re gode kotelettstykker, tykke koteletter p\u00e5 gjerne tre centimeter.", "Retten tar litt tid, men det er nesten ikke arbeid med det. Ti minutter forarbeid, tre timer i ovnen - resten av ventetiden kan du bruke som du \u00f8nsker.", "Du kan alltids lage poteter til, og for all del pasta. Eller br\u00f8d. Eller du kan bare spise koteletter og saus, og s\u00e5 gj\u00f8re bot med en sv\u00e6r gr\u00f8nn bladsalat etterp\u00e5.", "Disse kotelettene b\u00e6rer Elvis\u2019 glori\u00f8se bumerke. Men det er vi som har lagt til fl\u00f8ten! Selve genistreken, bortsett fra \u00e5 steke svinekj\u00f8ttet s\u00e5 lenge at det omtrent kan spises med skje, er kyllingkraften. Det g\u00e5r ogs\u00e5 fint med en kyllingbuljong.", "Elvis-koteletter til fire", "4 tykke koteletter", "(slakterkj\u00f8pt)", "2 ss mel", "2 ts t\u00f8rr sennep", "4 fedd hvitl\u00f8k", "1 ts salt", "masse pepper", "1\u20442 liter kyllingkraft", "1 boks fl\u00f8te", "1 ss grov sennep", "1. Bland mel, sennepspulver, hakket hvitl\u00f8k, salt og pepper. Gni", "godt inn i kotelettene.", "2. Legg kotelettene som takstein i en ildfast form. (Obs! med", "fettranden opp!) Str\u00f8 resten av melblandingen opp\u00e5.", "3. Hell over kyllingkraften og fl\u00f8te-/sennep-blandingen slik at den", "nesten n\u00e5r opp til toppen av kotelettene.", "4. Stek i 180 grader i cirka tre timer.", "Tung, tung kj\u00f8ttmat som er kreert for sommervarme lengst s\u00f8r i Italia passer perfekt i den aller m\u00f8rkeste \u00e5rstiden her nord.", "Av og til er suget mot tungt, r\u00f8dt kj\u00f8tt bare helt uimotst\u00e5elig. Skulle det v\u00e6re en sesong det b\u00f8r v\u00e6re lov til \u00e5 spise skikkelige tunge middager, er det vel ogs\u00e5 n\u00e5 n\u00e5r vi er p\u00e5 det aller m\u00f8rkeste, det aller tristeste og nesten det aller kaldeste.", "S\u00e5 vi setter i gang - ikke med de mest fornemme filetstykker stekt med sekundpresisjon for \u00e5 f\u00e5 akkurat riktig nyanse av lyser\u00f8dt kj\u00f8tt, men de mer folkelige biffstykkene, stekt s\u00e5 lenge at kj\u00f8ttet er m\u00f8rt uansett.", "Vi har smaksatt kj\u00f8ttet inspirert av klassikere fra det sicilianske kj\u00f8kken. Dette er mat av typen som Don Corleone eller Tony Soprano dr\u00f8mmer om n\u00e5r eksiltilv\u00e6relsen i New York blir for innviklet - det tyngste av det tyngste fra mama mias h\u00f8yt elskede kj\u00f8kken.", "Utgangspunktet er en siciliansk resoula, men vi har tatt oss s\u00e5 store friheter at vi rett og slett kaller det siciliansk biff - en rustikk kj\u00f8ttspesialitet for hustrige november-helger, inspirert av det Italia som ligger rundt selve fotbladet. Fra Puglia til Sicilia.", "Den fattigste delen av landet, men kanskje den mest spennende. I oppskriften har vi antydet bruk av b\u00e5de svin og oksekj\u00f8tt. Du kan utmerket velge det ene eller det andre. Okse blir nok best.", "Skal du legge litt ekstra ressurser i noen av ingrediensene her, s\u00e5 ville vi ha prioritert skikkelig godt bacon.", "Siciliansk biff til seks", "2 skiver bacon", "3-4 fedd hvitl\u00f8k", "2 store never flatbladet persille", "2 ss pinjekjerner", "3 ss rosiner", "500 g flatbiff okse", "500 g ytrefilet svin", "Cirka 30 g revet parmesan", "6 skiver bacon", "olje til steking", "1 neve basilikum", "1 glass r\u00f8dvin", "1 glass marsala (evt. portvin)", "1 boks sm\u00e5 hermetiske tomater", "2 l\u00f8k", "1 ss sukker", "2 ss balsamicoeddik", "1. Rist pinjekjernene lett i stekepanne.", "2. Finhakk hvitl\u00f8k, hakk persille og bacon. Bland med pinjekjerner,", "rosiner, salt og pepper.", "3. Skj\u00e6r kj\u00f8ttet i seks stykker. Skj\u00e6r \u00ablommer\u00bb i hvert kj\u00f8ttstykke", "og plasser blandingen du nettopp har laget i disse lommene.", "4. Rull hele kj\u00f8ttstykket i revet parmesan. Tvinn s\u00e5 en skive bacon", "rundt hvert kj\u00f8ttstykke, fest den eventuelt med en tannpirker.", "Surr kj\u00f8ttstykkene brune i litt olje i stekepannen p\u00e5 god varme.", "5. Legg kj\u00f8ttstykkene i en ildfast form.", "6. Skj\u00e6r l\u00f8k i skiver og surr myk i litt olje i stekepannen. Bland i", "hermetiske tomater, sukker, eddik, r\u00f8dvin og marsala pluss hakket", "basilikum. La putre noen minutter i stekepannen f\u00f8r sausen helles", "over kj\u00f8ttet i den ildfaste formen.", "7. Stek ved 160 -170 grader i stekeovn i cirka to timer. Server med", "gr\u00f8nn salat med olje/eddik, godt br\u00f8d eller pasta.", "Vi er midt mellom h\u00f8st og vinter og de fleste hutrer, fryser og klager. Men noen gj\u00f8r tilstanden halvt frosset, halvt tint til en kunstart.", "Det er selvf\u00f8lgelig italienerne som kan det. N\u00e5 tenker vi ikke akkurat p\u00e5 kunsten \u00e5 lure intetanende bes\u00f8kende. Alle som noen gang har st\u00e5tt i en dusj i Italia har p\u00e5 smertefullt vis l\u00e6rt seg at \u00abcaldo\u00bb betyr varmt, og at \u00abfreddo\u00bbalts\u00e5 betyr kaldt. Semi freddo betyr f\u00f8lgelig halvveis kaldt, halvveis frosset.", "S\u00e5nn som mange av oss f\u00f8ler seg akkurat n\u00e5.", "Samtidig er det vel lett \u00e5 lengte litt ekstra til Middelhavet, sommeren og til det gode liv akkurat n\u00e5. Derfor foresl\u00e5r vi full guffe p\u00e5 stuevarmen og s\u00e5 en semifreddo med full italiensk tyngde. Noen sm\u00e5 slanter grappa i isen gj\u00f8r underverker. Annet godt brennevin ogs\u00e5, for den del.", "S\u00e5 har vi denne gang valgt \u00e5 bruke ristede pinjekjerner i stedet for hasseln\u00f8tter p\u00e5 toppen av isen. Det funker stadig for all del kjempegodt med hasseln\u00f8tter, men litt ekstra italiensk schwung blir det over det med pinjekjernene - som utgj\u00f8r prikken over i-en i s\u00e5 mange gode andre italienske retter, fra pesto til ymse salater.", "Semifreddo", "4 egg", "2 eggeplommer", "100 gram farin", "4 ss honning", "3 -4 ss grappa (evt. brandy)", "6 dl kremfl\u00f8te", "1 liten pose pinjekjerner", "1 dl farin", "2 ss vann", "1. Ha egg, sukker og honning i en bolle med grappaen.", "2. Varm opp i vannbad. R\u00f8r av og til. Det skal bli s\u00e5 varmt som", "mulig uten at det stivner (50 -60 grader).", "3. Pisk blandingen luftig i maskin til kald.", "4. Lettpisk krem og vend inn i eggeblandingen. Sett i fryseren.", "5. Rist pinjekjerner i ovnen til gyldne (tar bare f\u00e5 minutter).", "6. Sett sukker og vann til koking, ha pinjekjernene oppi.", "7. La koke under r\u00f8ring til det krystalliserer seg (som i brente", "mandler). N\u00e5r det er t\u00f8rt tar du oppi en knivspiss sm\u00f8r og bitte", "litt salt, og legger det p\u00e5 matpapir til avkj\u00f8ling.", "8. Ta ut isen fra fryseren 10 -15 minutter f\u00f8r servering.", "9. Smuldre pinjekjernene over isen f\u00f8r servering, sammen med friske b\u00e6r.", "Kj\u00f8kkenveien feirer runddag og er ikke i tvil om hva som skal st\u00e5 p\u00e5 jubileumsmenyen: torsk og potetstappe.", "P\u00e5 tampen av januar 1998 sto den aller f\u00f8rste kj\u00f8kkenvei-spalten p\u00e5 trykk i Adresseavisen, den gang i Ut-magasinet. For nesten tre \u00e5r siden flyttet vi over til Ukeadressa.", "Siden den gang har vi hatt minst \u00e9n rett p\u00e5 trykk hver eneste uke. Det betyr at vi har skrevet og spist oss gjennom over 300 kj\u00f8kkenvei-retter. Tenk det. Og s\u00e5 vises det knapt p\u00e5 oss!", "Det er spesielt morsomt at interessen for spalten blant leserne ikke har minsket med \u00e5rene. Tvert imot. Vi f\u00e5r enda mer hyggelige innspill og sp\u00f8rsm\u00e5l (og en og annen rettelse) n\u00e5 enn i starten. Det er skikkelig inspirerende.", "Vi er nesten alltid ganske entusiastiske p\u00e5 egne matlagingsvegne ogs\u00e5. Selv om det finnes unntak (blant annet den internt beryktede sjokoladepuddingen til Lian som enn\u00e5 ikke har materialisert seg).", "Av de 300 rettene har s\u00e5vidt vi husker to eller tre v\u00e6rt varianter over torsk servert med potetstappe og sky eller kraft fra ribbe eller andre smaksrike deler av grisen. Alle har v\u00e6rt blant v\u00e5re egne desiderte favoritter.", "Grunnfilosofien bak Kj\u00f8kkenveien er at rettene skal v\u00e6re smaksrike og elegante, men samtidig s\u00e5 enkle og uj\u00e5lete at de er overkommelig \u00e5 lage for de fleste av oss.", "Det skal ikke v\u00e6re for mange ingredienser og ikke for mange operasjoner. Av og til synder vi mot dette, det gjelder ogs\u00e5 for noen av torskeoppskriftene.", "Derfor har vi valgt \u00e5 feire fem\u00e5rsdagen med en nedstrippet versjon av bakt torsk med svinefett. Stort enklere enn dette kan ikke en festmiddag v\u00e6re.", "Vi er midt inne i h\u00f8ysesongen for lofotskreien, og vi h\u00f8rer med blant dem som synes et skikkelig skrei-lever-og-rogn-m\u00e5ltid er blant h\u00f8ydepunktene i m\u00e5nedene etter jul.", "Men torsk og potetstappe er favoritten \u00e5ret rundt. Med eller uten hvitl\u00f8k, det kan jo v\u00e6re en smaksak.", "Og den som synes det er litt stusslig med torsk og potetstappe, vil fort oppdage at vi ikke er direkte sm\u00e5l\u00e5ten n\u00e5r det gjelder bruken av sm\u00f8r.", "Heller ikke av fl\u00f8te. Eller olje.", "Dere har h\u00f8rt om sm\u00f8r p\u00e5 flesk. Her er det snakk om sm\u00f8r p\u00e5 flesk p\u00e5 olje p\u00e5 kremfl\u00f8te. Vi har ikke bestemt hvor mye sm\u00f8r eller fl\u00f8te eller olje dere skal piske inn i potetstappen. Bruk en tredjedel av hver ingrediens, og s\u00e5 f\u00e5r samvittigheten avgj\u00f8re mengden.", "Men dette er alts\u00e5 en festdag.", "Bakt torsk med potetstappe", "Torskefilet - 200 g per person", "POTETSTAPPE", "Tre mandelpoteter per person", "Salt", "S\u00e5 mye sm\u00f8r du har samvittighet til", "Like deler fl\u00f8te", "Like deler olivenolje", "Et par fedd hvitl\u00f8k", "SOYASJY", "1 skive bacon i sm\u00e5 biter - per person", "sm\u00f8r", "1 ss vanlig soyasaus", "1. Bruk fersk torsk, p\u00e5saltet over natten, eller lettsaltet torsk.", "Stek en filet med skinn, med skinnsiden ned, hardt i olje noen", "minutter. Bare p\u00e5 den ene siden.", "2. Skrell og kok mandelpotet.", "3. Bak fisken i ovn p\u00e5 160 grader i 12 -13 minutter, avhengig av", "tykkelsen - til den \u00abfj\u00e6rer\u00bb n\u00e5r du trykker p\u00e5 den med", "pekefingeren.", "4. Hakk bacon i sm\u00e5 skiver, la brunes i sm\u00f8r i stekepannen. Trekk s\u00e5", "fra varmen og tilsett mer sm\u00f8r (cirka tre spiseskjeer) og \u00e9n ss", "vanlig soyasaus.", "5. Mos hvitl\u00f8k i morter og bland inn i potetene som du moser sammen", "med like deler fl\u00f8te, olivenolje og sm\u00f8r. Hvor mye sm\u00f8r, fl\u00f8te og", "olivenolje du bruker avhenger av konsistensen du \u00f8nsker p\u00e5", "stappen.", "6. Server p\u00e5 tallerkener med fisken p\u00e5 potet-stappen, og dryss", "hakket bacon og fordel soyasjy p\u00e5 tallerkenen.", "Mangosalsa", "2 modne mangoer", "2 p\u00e6rer", "2 chili", "3 ss akasiehonning", "1 neve koriander", "Saften av en sitron", "Rens mango og p\u00e6re (evt. eple) og skj\u00e6r i \u00f8rsm\u00e5 terninger.", "Rens chili og skj\u00e6r i enda mindre biter. Bland resten av ingrediensene og la st\u00e5 kaldt f\u00f8r servering. Perfekt til grillmat, samt en rekke andre kj\u00f8tt- og fiskeretter.", "Bakt ananas med chili", "1/2 fersk ananas", "4 dl sukker", "4 dl vann", "1 chili", "vaniljestenger", "1 dl cointreau", "1. Sk\u00e6r skallet av ananasene og fjern kjernen. Del ananasene i", "fire deler.", "2. Legg dem i en ildfast form. Skj\u00e6r splinter av chili og", "vaniljestang inn i hver del. Hell over sukker, vann og lik\u00f8r. Bak", "i circa 30 minutter p\u00e5 160 grader.", "3. Sil av sausen.", "4. Server ananas lun med saus og eventuelt mynteblader, b\u00e6r, fl\u00f8tekrem eller god vaniljeis."]}, {"field": "category0", "value": "dinmat"}, {"field": "contenthash", "value": "2ad8a9dcf1c82f8239ab42161197f1f4b1830bc26c65f0670c1c2d171f2fb209"}, {"field": "createtime", "value": "2013-11-01T16:38:42.450Z"}, {"field": "description", "value": "UkeAdressas matspalte har kokkelert siden 1998. Her finner du kj\u00f8kkenskrivernes egne favoritter."}, {"field": "dominantimage", "value": "http://www.adressa.no/incoming/article1231957.ece5/ALTERNATES/w980-default/Kj%C3%B8kkenveien%204"}, {"field": "dominantimagedimensions", "value": "980x551"}, {"field": "dominantthumbnail", "value": "http://content-thumbnail.cxpublic.com/content/dominantthumbnail/d65058c4f6c1958ed928912822786cc0f935c007.jpg?59764c78"}, {"field": "dominantthumbnaildimensions", "value": "300x169"}, {"field": "heading", "value": ["Kokkenes ti \u00e5r p\u00e5 kj\u00f8kkenveien -adressa.no", "Her er kokkenes favoritter:", "Lars Lian:", "Ole Jacob Hoel:", "Elviskoteletter - sommerens feteste kottiser", "Siciliansk biffgryte med marsala - k raftkost i vinterm\u00f8rket", "Semifreddo med grappa - halvt nedfrosset og vi nyter det", "Bakt torsk med bacon, soya og potetmos - vi feirer med stappe"]}, {"field": "id", "value": "d65058c4f6c1958ed928912822786cc0f935c007"}, {"field": "keyword", "value": ["nyheter", "trondheim", "ukeadressa", "eadressa", "skattelister", "d\u00f8dsfall", "tr\u00f8nder", "trafikk"]}, {"field": "keywords", "value": "nyheter,trondheim,ukeadressa,eadressa,skattelister,d\u00f8dsfall,tr\u00f8nder,trafikk"}, {"field": "kw-category", "value": "dinmat"}, {"field": "kw-classification", "value": "food-and-drink"}, {"field": "kw-concept", "value": ["all", "sm\u00f8r", "salt", "skje", "hvitl\u00f8k", "kj\u00f8kkenveien", "olje", "bak", "skive bacon", "kj\u00f8tt", "fedd hvitl\u00f8k", "fl\u00f8te", "bacon", "stek", "potetstappe", "koteletter", "ildfast form", "torsk", "bakt torsk", "minutter", "bland"]}, {"field": "kw-entity", "value": ["obs", "ukeadressa", "bakt", "mangosalsa", "kj\u00f8kkenveien", "siciliansk", "middelhavet", "din mat", "semifreddo", "elviskoteletter", "adresseavisen", "elvis", "ole jacob hoel og lars lian"]}, {"field": "kw-location", "value": ["italia", "new york", "sicilia", "puglia", "thailand"]}, {"field": "kw-pageclass", "value": "article"}, {"field": "kw-person", "value": ["don corleone", "tony soprano", "ole jacob hoel", "lars lian"]}, {"field": "kw-taxonomy", "value": "dinmat"}, {"field": "og-image", "value": "http://www.adressa.no/incoming/article1231957.ece5/ALTERNATES/w980-default/Kj%C3%B8kkenveien%204"}, {"field": "og-locale", "value": "nb_NO"}, {"field": "og-site-name", "value": "adressa.no"}, {"field": "og-title", "value": "Kokkenes ti \u00e5r p\u00e5 kj\u00f8kkenveien"}, {"field": "og-type", "value": "article"}, {"field": "og-url", "value": "http://www.adressa.no/dinmat/article1017789.ece"}, {"field": "pageclass", "value": ["article"]}, {"field": "publishtime", "value": "2008-01-26T06:44:52.000Z"}, {"field": "recs-articleid", "value": "1703656"}, {"field": "recs-category-type", "value": "taxonomy"}, {"field": "recs-category0", "value": "taxonomy|dinmat"}, {"field": "recs-publishtime", "value": "2008-01-26T06:44:52.000Z"}, {"field": "recs-rawtitle", "value": "Kokkenes ti \u00e5r p\u00e5 kj\u00f8kkenveien -adressa.no"}, {"field": "recs-recommendable", "value": "true"}, {"field": "recs-recommending", "value": "true"}, {"field": "siteid", "value": "9222270286501375973"}, {"field": "taxonomy", "value": "dinmat"}, {"field": "teaser", "value": "UkeAdressas matspalte har kokkelert siden 1998. Her finner du kj\u00f8kkenskrivernes egne favoritter."}, {"field": "thumbnail", "value": "http://content-thumbnail.cxpublic.com/content/thumbnail200x150/d65058c4f6c1958ed928912822786cc0f935c007.jpg?59764c78"}, {"field": "thumbnailfullheightdimensions", "value": "200x4269"}, {"field": "timestamp", "value": "2017-07-24T19:37:28.000Z"}, {"field": "title", "value": "Kokkenes ti \u00e5r p\u00e5 kj\u00f8kkenveien"}, {"field": "url", "value": "http://www.adressa.no/dinmat/article1017789.ece"}, {"field": "urlhash", "value": "d65058c4f6c1958ed928912822786cc0f935c007"}], "score": 0.5149184, "siteId": "9222270286501375973", "id": "d65058c4f6c1958ed928912822786cc0f935c007"}

